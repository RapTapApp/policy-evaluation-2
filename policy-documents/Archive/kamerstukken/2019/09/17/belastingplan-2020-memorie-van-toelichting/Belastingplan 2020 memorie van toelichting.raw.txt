Wijziging van enkele belastingwetten en enige andere wetten (Belastingplan 2020) 
 
Memorie van toelichting 
 
Inhoudsopgave 
 
I. ALGEMEEN ................................................................................................................... 2 
1. Inleiding ......................................................................................................................... 2 
2. Samenstelling pakket Belastingplan 2020 ........................................................................... 3 
3. Opzet algemeen deel ....................................................................................................... 5 
4. Inkomensbeleid ............................................................................................................... 5 
5. Overgangsrecht voor saldolijfrenten van vóór 2001 ............................................................. 9 
6. Aanpassen van de werkkostenregeling .............................................................................. 12 
6.1. Vergroten vrije ruimte gericht op het mkb .................................................................... 13 
6.2. Vrijstellen van vergoedingen voor een VOG .................................................................. 13 
6.3. Verlengen uiterste moment aangifte en afdracht eindheffing .......................................... 13 
6.4. Waarde producten uit eigen bedrijf .............................................................................. 14 
7. Indexeren van vrijwilligersregeling .................................................................................... 14 
8. Aanpassen vrijstelling overheidsondernemingen ................................................................. 14 
8.1. Aanpassen onderwijsvrijstelling .................................................................................. 15 
8.2. Aanpassen vrijstelling voor interne activiteiten en quasi-inbestedingsvrijstelling ............... 16 
9. Invoeren minimumkapitaalregel voor banken en verzekeraars ............................................. 18 
10. Aanpassen verhuurderheffing ......................................................................................... 27 
11. Verlaagd btw-tarief voor elektronische uitgaven ............................................................... 30 
12. Aanpassen accijns op tabaksproducten ............................................................................ 32 
13. Vrijstellingen in de assurantiebelasting ............................................................................ 32 
14. Rentevergoeding bij te late terugbetaling Belastingwet BES ............................................... 33 
15. Grensbedragen voor teruggaaf en terugbetaling BES ......................................................... 34 
16. Invoeren aftrekuitsluiting dwangsommen ......................................................................... 34 
17. Budgettaire aspecten .................................................................................................... 37 
17.1. Budgettaire gevolgen pakket Belastingplan 2020 ......................................................... 38 
17.2. Budgettaire gevolgen wetsvoorstel Belastingplan 2020 ................................................ 38 
18. EU-aspecten ................................................................................................................. 41 
19. Gevolgen voor burger en bedrijfsleven ............................................................................ 42 
20. Uitvoeringskosten Belastingdienst ................................................................................... 42 
21. Advies en consultatie..................................................................................................... 43 
22. Evaluaties .................................................................................................................... 47 
23. Transponeringstabel ...................................................................................................... 51 
II. ARTIKELSGEWIJZE TOELICHTING .................................................................................. 52 
  
1 
 

2. Samenstelling pakket Belastingplan 2020 
Het pakket Belastingplan 2020 bestaat dit jaar uit zes wetsvoorstellen. In het wetsvoorstel 
Belastingplan 2020 zijn maatregelen opgenomen die met ingang van 1 januari 2020 budgettair 
effect hebben, zoals maatregelen die raken aan de koopkracht van burgers. De andere vijf 
wetsvoorstellen uit het pakket Belastingplan 2020 zijn: 
het wetsvoorstel Overige fiscale maatregelen 2020; 
het wetsvoorstel Wet fiscale maatregelen Klimaatakkoord; 
het wetsvoorstel Wet bronbelasting 2021; 
het wetsvoorstel Wet afschaffing fiscale aftrek scholingsuitgaven; en 
het wetsvoorstel Wet implementatie richtlijn harmonisatie en vereenvoudiging 
handelsverkeer tussen lidstaten. 
 
In het wetsvoorstel Wet bronbelasting 2021 wordt een bronbelasting geïntroduceerd die van 
toepassing zal zijn bij een rente- of royaltybetaling door een in Nederland gevestigd lichaam aan 
een in een laagbelastende jurisdictie gevestigd gelieerd lichaam en in misbruiksituaties. Deze 
bronbelasting dient ertoe te voorkomen dat Nederland nog langer wordt gebruikt als toegangspoort 
naar laagbelastende jurisdicties en om het risico van belastingontwijking door het verschuiven van 
de (Nederlandse) belastinggrondslag naar laagbelastende jurisdicties te verkleinen. 
 
In het wetsvoorstel Wet afschaffing fiscale aftrek scholingsuitgaven wordt voorgesteld om de fiscale 
aftrek voor scholingsuitgaven af te schaffen, hetgeen een vereenvoudiging inhoudt voor de 
Belastingdienst. In de plaats van deze aftrekpost komt een vervangende regeling: de 
subsidieregeling STAP-budget (Stimulans van de Arbeidsmarktpositie) voor natuurlijke personen 
met een band met de Nederlandse arbeidsmarkt. 
 
In het wetsvoorstel Wet fiscale maatregelen Klimaatakkoord zijn de fiscale maatregelen 
opgenomen die voortvloeien uit het Klimaatakkoord en Urgenda. Het betreft fiscale maatregelen op 
het terrein van mobiliteit en gebouwde omgeving. Mede vanwege de budgettaire samenhang zijn 
ook de dekkingsmaatregelen voor de maatregelen in dit wetsvoorstel opgenomen. 
 
Op het terrein van de mobiliteit past het Klimaatakkoord de eerdere beëindiging van de stimulering 
van emissievrije auto’s in 2021 aan en wordt de stimulering met stapsgewijze aanpassingen 
doorgezet tot en met 2025. Hiermee wordt de huidige korting op de bijtelling voor emissievrije 
auto’s ook na 2020 voor nieuwe emissievrije auto’s van de zaak gecontinueerd. De korting wordt in 
stappen afgebouwd tot uiteindelijk nul vanaf 1 januari 2026. Hiernaast stelt het kabinet voor 
tegelijkertijd de zogenoemde cap (het deel van de catalogusprijs waarover de korting op de 
bijtelling wordt verleend) in 2021 te verlagen tot € 40.000. De verkoopcijfers van emissievrije 
voertuigen in 2018 en (tot nu toe) in 2019 zijn (fors) hoger dan in eerste instantie geraamd. Dit is 
een aanwijzing dat de huidige mate van stimulering hoger is dan noodzakelijk. Om overstimulering 
te voorkomen en om met de mate van stimulering beter aan te sluiten bij de marktontwikkelingen 
wordt voorgesteld om al met ingang van 2020 de korting op de bijtelling te verlagen tot 14%-punt 
(is thans 18%-punt) en de cap te verlagen tot € 45.000 (is thans € 50.000). 
 
3 
 

afnemer, (b) een regeling voor zogenoemde ketentransacties waarmee wordt bepaald welke van 
de leveringen in die keten als de intracommunautaire levering heeft te gelden, (c) het bewijs van 
het intracommunautaire vervoer van goederen naar andere lidstaten en (d) de status van het btw-
identificatienummer. 
 
Het onderhavige wetsvoorstel en de wetsvoorstellen Wet fiscale maatregelen Klimaatakkoord en 
Overige fiscale maatregelen 2020 zijn inhoudelijke verzamelwetsvoorstellen en voldoen aan de 
9
criteria uit de notitie Verzamelwetgeving. In het onderhavige wetsvoorstel is sprake van 
budgettaire samenhang. De opbrengst van bepaalde maatregelen wordt gebruikt als dekking voor 
andere maatregelen. Het wetsvoorstel Wet fiscale maatregelen Klimaatakkoord bevat de uitwerking 
van de in het Klimaatakkoord voorziene fiscale maatregelen, maatregelen die zowel een 
inhoudelijke als een budgettaire samenhang hebben. Bij het wetsvoorstel Overige fiscale 
maatregelen 2020 is sprake van uitvoeringstechnische samenhang, waarbij voor de doelgroep of 
de Belastingdienst – voor zover mogelijk – gelijktijdige invoering op 1 januari 2020 gewenst is. De 
onderdelen van de verschillende wetsvoorstellen zijn van een zodanige omvang of complexiteit dat 
opneming in een verzamelwetsvoorstel gerechtvaardigd is. 
 
Voor dit pakket geldt dat de Belastingdienst de maatregelen uitvoerbaar acht per de voorgestelde 
data van inwerkingtreding. De gevolgen voor de uitvoering zijn beschreven in de 
uitvoeringstoetsen die zijn bijgevoegd. 
 
3. Opzet algemeen deel 
De paragrafen in het algemeen deel van deze memorie zijn op onderwerp en maatregel 
gerangschikt. Allereerst wordt in paragraaf 4 ingegaan op de zogenoemde augustusbesluitvorming. 
Vanaf paragraaf 5 wordt een toelichting gegeven op de in het wetsvoorstel Belastingplan 2020 
opgenomen maatregelen. Voor een nadere toelichting op de afzonderlijke maatregelen wordt ook 
verwezen naar de artikelsgewijze toelichting in deze memorie. Aan het slot van het algemeen deel 
van deze memorie wordt in een aantal paragrafen achtereenvolgens ingegaan op de budgettaire 
aspecten, de EU-aspecten, de gevolgen voor bedrijfsleven en burgers, de gevolgen voor de 
uitvoeringskosten van de Belastingdienst, het resultaat van advies en consultatie en de manier van 
evalueren van maatregelen in dit wetsvoorstel. 
 
4. Inkomensbeleid 
Hieronder wordt ingegaan op de lastenmaatregelen voor burgers uit het wetsvoorstel Belastingplan 
2020. Eerst worden lastenverlichtende maatregelen beschreven en daarna komt de hervorming 
met betrekking tot de zelfstandigenaftrek aan de orde.  
 
Lastenverlichting voor burgers 
Het wetsvoorstel Belastingplan 2020 bevat diverse maatregelen om de lasten van burgers te 
verlichten met als doel de koopkracht van burgers te verbeteren. Het gaat nog steeds goed met de 
economie, de werkgelegenheid en de overheidsfinanciën. Het kabinet vindt het belangrijk dat 
                                                
9
 Kamerstukken I 2010/11, 32500 VI, M. 
5 
 

arbeidskorting met ingang van 2020 in drie stappen verhoogd ten opzichte van het basispad. 
Hiervan profiteren zelfstandigen en werknemers. Aan de andere kant stelt het kabinet voor de 
zelfstandigenaftrek per 2020 met acht stappen van € 250 en één stap van € 280 te verlagen naar 
€ 5000 in 2028. Dit betekent dat de zelfstandigenaftrek uitkomt op circa twee derde van het 
huidige niveau. Doordat tegenover de afbouw van de zelfstandigenaftrek maatregelen staan die de 
lasten verlichten (zoals de verhoging van de arbeidskorting) gaan zelfstandigen er tot en met 2028 
in de meeste gevallen nog steeds op vooruit. Voor de jaren 2020 en 2021 zien we dat terug in een 
positieve koopkrachtontwikkeling voor zelfstandigen.  
Onder andere in de brief van 7 december 2018 van de Staatssecretaris van Economische Zaken en 
Klimaat, naar aanleiding van de uitgevoerde evaluatie naar de fiscale ondernemersfaciliteiten 
waarvan de zelfstandigenaftrek de grootste is, heeft het kabinet al opgemerkt dat het verkleinen 
van de verschillen bijdraagt aan het verminderen van de verstoringen op de arbeidsmarkt. Destijds 
werd een dergelijke stap nog niet gezet, met het oog op de Commissie Borstlap. De Commissie 
Borstlap is gevraagd om aanbevelingen te doen voor een fundamentele stap, ook buiten de 
fiscaliteit, naar een toekomstbestendige arbeidsmarkt. Vooruitlopend op de resultaten daaruit 
meent het kabinet nu toch al deze maatregel te moeten nemen. Een deel van de budgettaire 
opbrengst als gevolg van de afbouw van de zelfstandigenaftrek wordt nog niet ingezet en 
gereserveerd. Deze reservering kan worden gebruikt voor verdere stappen op weg naar een 
toekomstbestendige arbeidsmarkt, bijvoorbeeld in reactie op de Commissie Borstlap. 
 
Geraamde koopkrachtbeeld 
Als gevolg van het koopkrachtpakket en het hervormingspakket is het verwachte koopkrachtbeeld 
voor 2020 positief. Voor alle groepen wordt een behoorlijke koopkrachtplus verwacht. De hierna 
opgenomen tabellen geven een overzicht van de belangrijkste parameters binnen box 1 van de 
inkomstenbelasting en de verwachte wijzigingen hiervan gedurende de kabinetsperiode. De 
bedragen voor 2020 zijn geïndexeerd met de tabelcorrectiefactor zoals die geldt voor 2020, te 
weten 1,016. Bedragen na 2020 staan nog niet vast. De wijzigingen na 2020 zijn deels 
beleidsmatig en deels het gevolg van indexatie. Voor die indexatie is de geraamde 
tabelcorrectiefactor van het Centraal Planbureau (CPB) gebruikt. 
 
 
 
 
 
 
 
 
 
 
 
 
 
 
7 
 

Tabel 2: Overzicht IB-parameters voor belastingplichtigen ouder dan de AOW-leeftijd 
 
2019 2020 2021 
Tarief schijf 1 18,75% 19,45% 19,20% 
Tarief schijf 2 20,20% 19,45% 19,20% 
Tarief schijf 3 38,10% 37,35% 37,10% 
Tarief schijf 4 51,75% 49,50% 49,50% 
    
Grens schijf 1  € 20.384   € 20.711   € 20.939  
Grens schijf 2 (geboren vanaf 1946)  € 34.300   € 34.712   € 34.999  
Grens schijf 2 (geboren voor 1946)  € 34.817   € 35.375   € 35.765  
Grens schijf 3  € 68.507   € 68.507   € 68.507  
    
AHK: maximaal  € 1.268   € 1.413   € 1.453  
AHK: afbouw in 2e en 3e schijf 2,633% 2,956% 3,054% 
    
Arbeidskorting: bedrag grens 1  € 87   € 146   € 202  
Arbeidskorting: bedrag grens 2  € 1.740   € 1.873   € 1.957  
Arbeidskorting: bedrag grens 3  € 1.739   € 1.989   € 2.147  
Arbeidskorting: bedrag grens 4  € 0    € 0     € 0    
    
Arbeidskorting: afbouwpunt  € 34.060   € 34.989   € 35.982  
Arbeidskorting: afbouwpercentage -3,070% -3,125% -3,109% 
    
Zelfstandigenaftrek  € 7.280   € 7.030   € 6.780  
    
Ouderenkorting: maximaal  € 1.596   € 1.622   € 1.640  
Ouderenkorting: afbouwpunt  € 36.783   € 37.372   € 37.784  
Ouderenkorting: afbouwpercentage -15% -15% -15% 
    
Alleenstaande ouderenkorting  € 429   € 436   € 441  
 
5. Overgangsrecht voor saldolijfrenten van vóór 2001 
Bij de invoering van de Wet inkomstenbelasting 2001 (Wet IB 2001) is in de Invoeringswet Wet 
inkomstenbelasting 2001 (hierna: de Invoeringswet Wet IB 2001) overgangsrecht opgenomen voor 
12
de destijds bestaande lijfrenten. Voor lijfrenten waarvan de premies geheel of gedeeltelijk niet 
aftrekbaar waren (hierna: saldolijfrenten) eindigt dit overgangsrecht met ingang van 1 januari 
2021 in combinatie met een daaraan voorafgaande afrekenverplichting. Voorgesteld wordt het 
overgangsrecht voor bepaalde saldolijfrenten alsmede voor bepaalde buitenlandse pensioenen, 
waarvoor dit overgangsrecht nooit bedoeld was, niet te beëindigen en de afrekenverplichting 
hiervoor af te schaffen. Hiermee wordt een vereenvoudiging voor de uitvoering door de 
Belastingdienst en een vermindering van de administratieve lasten voor belastingplichtigen en 
verzekeraars bereikt. De beëindiging van het overgangsrecht en de afrekenverplichting wordt 
                                                
12
 Hiermee worden bedoeld: rechten op periodieke uitkeringen of verstrekkingen die de tegenwaarde voor een prestatie vormen.  
9 
 

overgangsrecht gesplitst moet worden in een deel dat in box 1 blijft en een deel dat naar box 3 
gaat (boxsplitsing). Voor het gedeelte van de lijfrente waarvoor wel premieaftrek mogelijk was, 
wordt het overgangsrecht namelijk niet beëindigd en geldt geen afrekenverplichting. Dit deel blijft 
in box 1 en op het moment dat de uitkeringen plaatsvinden wordt hierover belasting geheven. Het 
gedeelte waarvoor het overgangsrecht wel wordt beëindigd en waarover afrekening plaatsvindt, zal 
in de regel naar box 3 gaan. 
Boxsplitsing is in de praktijk zeer bewerkelijk, zowel voor de verzekeraars als voor de 
Belastingdienst, aangezien de waarde van één polis gesplitst moet worden in een box 1- en een 
box 3-deel. Vanwege deze problemen bij in stand laten van de beëindiging van het overgangsrecht 
heeft het kabinet gekeken in hoeverre het wenselijk is dat deze beëindiging in combinatie met de 
afrekenverplichting blijft bestaan. Het kabinet is tot de conclusie gekomen dat dit alleen wenselijk 
is voor de zuivere saldolijfrenten. Hierbij heeft een afweging plaatsgevonden tussen de gevolgen 
voor de Belastingdienst, verzekeraars en burgers en in welke mate bij de betreffende producten 
mogelijkheden bestaan om de belastingheffing onbedoeld uit te stellen.  
Bij hybride saldolijfrenten is van onbedoelde mogelijkheden om de uitkeringsfase en daarmee de 
belastingheffing in box 1 uit te stellen niet of slechts in zeer beperkte mate sprake. Hybride 
saldolijfrenten voldoen of hebben op enig moment voldaan aan de wettelijke voorwaarden voor 
fiscale facilitering van een onderhoudsvoorziening. Deze producten moeten dan ook aan bepaalde 
(wettelijke) voorwaarden voldoen, waardoor de uitkeringsfase niet onbeperkt kan worden 
uitgesteld. Het gaat hierbij in de regel om reële oudedagsvoorzieningen. Een gedeeltelijke 
afrekening zou bij deze lijfrenten echter wel tot voor de uitvoering zeer lastige splitsingsproblemen 
over box 1 en box 3 aanleiding geven. Verder kan afrekening op 31 december 2020 voor de 
betrokken burger leiden tot betalingsproblemen. De afrekening vindt namelijk plaats onafhankelijk 
van de vraag of daadwerkelijk een bedrag uit de lijfrente wordt ontvangen.  
Gezien deze (nadelige) gevolgen voor de burger en de uitvoering en de niet of slechts zeer beperkt 
aanwezige mogelijkheden voor uitstel van de belastingheffing in box 1 wordt voorgesteld om de 
Invoeringswet Wet IB 2001 zodanig te wijzigen dat hybride saldolijfrenten ook na 31 december 
2020 onder het overgangsrecht blijven vallen. Hierdoor zal heffing over de uitkeringen in box 1 
blijven plaatsvinden zodra deze worden genoten, en wel met toepassing van de saldomethode. Ook 
zal worden geregeld dat geen sprake is van een afrekenverplichting op 31 december 2020. Van de 
mogelijk nadelige financiële gevolgen voor de burger en van de voor de uitvoering zeer 
bewerkelijke boxsplitsing is hierdoor geen sprake.  
Voor de zuivere saldolijfrenten wordt geen aanpassing van de wetgeving voorgesteld. Voor deze 
saldolijfrenten blijft de afrekenverplichting onverkort bestaan. Bij de zuivere saldolijfrenten gaat 
het namelijk om lijfrenten die op geen enkel moment aan de voorwaarden voor een wettelijk 
gefaciliteerde onderhoudsvoorziening hebben voldaan waardoor uitstel van de uitkeringsfase en 
daarmee de belastingheffing in box 1 naar de zeer verre toekomst mogelijk is. In sommige 
gevallen wordt hiermee ook vermogen doorgeschoven naar volgende generaties. Zuivere 
saldolijfrenten bestaan bij professionele verzekeraars alsmede met hogere bedragen in eigen 
beheer situaties. Toepassing van de afrekenverplichting leidt bij deze saldolijfrenten niet tot 
boxsplitsing waardoor de daarmee gepaard gaande uitvoeringsproblematiek bij instandhouding van 
de afrekenverplichting niet aan de orde is. Voor burgers kan de afrekenverplichting bij zuivere 
saldolijfrenten tot de hiervoor genoemde betalingsproblemen leiden. Het kabinet acht dit 
11 
 

het gericht vrijstellen van vergoedingen voor een verklaring omtrent gedrag (VOG). Daarnaast stelt 
het kabinet twee maatregelen voor die tegemoetkomen aan knelpunten die bij de hiervoor 
genoemde overleggen naar voren zijn gekomen. Zo stelt het kabinet voor om werkgevers meer tijd 
te geven om vast te stellen of en, zo ja, hoeveel belastingheffing verschuldigd is ter zake van de 
als eindheffingsbestanddelen aangewezen vergoedingen en verstrekkingen en om de wijze van 
waardebepaling bij producten uit eigen bedrijf aan te passen.     
 
6.1. Vergroten vrije ruimte gericht op het mkb 
Op dit moment bedraagt de vrije ruimte 1,2% van – kort gezegd – de fiscale loonsom van alle 
medewerkers samen. Dit betekent dat bepaalde vergoedingen en verstrekkingen tot die 1,2% 
onbelast kunnen blijven. Met name mkb-ondernemingen met lage lonen of veel parttimers ervaren 
de huidige vrije ruimte als knellend. Een genoemd argument is dat mkb-bedrijven vaker 
genoodzaakt zijn om personeelsfestiviteiten op een externe locatie te organiseren, waardoor de 
kosten – anders dan bij festiviteiten op de werkplek – ten laste van de vrije ruimte komen. Een 
ander argument is dat deze mkb-ondernemingen vanwege lage lonen of veel parttimers relatief 
hoge kosten hebben voor het verstrekken van bijvoorbeeld een kerstpakket, welke kosten ook ten 
laste van de vrije ruimte komen. De in dit wetsvoorstel opgenomen vergroting van de vrije ruimte 
komt tegemoet aan de hierboven genoemde signalen. Er wordt namelijk een tweeschijvenstelsel 
voorgesteld in de berekening van de vrije ruimte. De vrije ruimte wordt berekend als 1,7% van – 
kort gezegd – de fiscale loonsom tot en met € 400.000 plus 1,2% van het restant van die loonsom. 
Door deze vormgeving is de verruiming voor werkgevers met een lage fiscale loonsom relatief het 
grootst.  
 
6.2. Vrijstellen van vergoedingen voor een VOG 
Een werkgever is in bepaalde gevallen wettelijk verplicht om een VOG van zijn werknemer te eisen 
en voor sommige werkzaamheden eist de werkgever onverplicht een VOG. Een wettelijke 
verplichting voor een VOG geldt bijvoorbeeld voor onderwijzers, gastouders en taxichauffeurs. 
Verplichtstelling door de werkgever kan gebeuren om uiteenlopende redenen als het werken met 
kinderen of met financiële of vertrouwelijke informatie. Op dit moment geldt in de WKR geen 
gerichte vrijstelling voor vergoedingen van de werkgever aan de werknemer voor een VOG. Omdat 
een werknemer de VOG aanvraagt en daarvoor kosten maakt, vergoeden veel werkgevers de 
kosten daarvan aan hun werknemer. Zij brengen die vergoeding vervolgens ten laste van de vrije 
ruimte, zodat de werknemer geen heffing is verschuldigd over de vergoeding. De voorgestelde 
maatregel houdt in dat de vergoeding voor de VOG niet meer ten laste komt van de vrije ruimte. 
Het Adviescollege toetsing regeldruk (ATR) adviseert om te onderzoeken of de verplichte VOG voor 
werknemers, net als die voor vrijwilligers, gefinancierd kan worden uit algemene middelen. Het 
advies van het ATR is doorgegeven aan het Ministerie van Justitie en Veiligheid. 
 
6.3. Verlengen uiterste moment aangifte en afdracht eindheffing  
Op dit moment dient een werkgever de verschuldigde eindheffing in verband met het overschrijden 
van de vrije ruimte van een kalenderjaar uiterlijk aan te geven tegelijk met de aangifte over het 
eerste aangiftetijdvak van het volgende kalenderjaar. Werkgevers hebben aangegeven deze 
termijn soms te kort te vinden. Voorgesteld wordt om de termijn te verlengen door het mogelijk te 
13 
 

de verschillende manieren waarop het Rijk in brede zin zich juridisch kan organiseren. Hierdoor 
kwamen bepaalde situaties, die materieel vergelijkbaar zijn met situaties die wel voor vrijstelling in 
aanmerking komen, buiten het toepassingsbereik van de vrijstelling. Daarom wordt voorgesteld die 
20
drie vrijstellingen te verruimen. Bij beleidsbesluit van 9 juli 2019 is goedgekeurd dat de in dit 
wetsvoorstel opgenomen wijzigingen van de hiervoor genoemde vrijstellingen voor 
overheidsondernemingen reeds voor het eerst kunnen worden toegepast met betrekking tot 
boekjaren die op of na 1 januari 2016 zijn aangevangen, zijnde de boekjaren waarop de Wet 
modernisering Vpb-plicht overheidsondernemingen voor het eerst toepassing vindt. Om die reden 
bestaat geen noodzaak om aan de in dit wetsvoorstel opgenomen wijzigingen eveneens 
terugwerkende kracht te verlenen. Ten slotte wordt opgemerkt dat in het genoemde beleidsbesluit 
is geregeld dat onderwijsstichtingen die niet voldoen aan de voorwaarden van de vrijstelling tot 1 
januari 2020 de tijd krijgen om hun organisatiestructuur zo aan te passen dat ze met 
terugwerkende kracht alsnog in aanmerking komen voor de onderwijsvrijstelling.  
 
8.1. Aanpassen onderwijsvrijstelling  
De onderwijsvrijstelling is een subjectieve vrijstelling voor lichamen die uitsluitend of nagenoeg 
uitsluitend bekostigd onderwijs geven (of bekostigd onderzoek verrichten). Er is sprake van 
bekostigd onderwijs (of onderzoek) als het onderwijs hoofdzakelijk wordt bekostigd uit publieke 
middelen of uit een of meer van de bijdragen die zijn opgesomd in de wettekst waarin de 
onderwijsvrijstelling is opgenomen (zoals wettelijk collegegeld of wettelijke lesgelden). 
 
De onderwijsvrijstelling kan op basis van de huidige wettekst te beperkt uitwerken voor enkele 
scholen voor primair of voortgezet onderwijs met een internationale afdeling die (gedeeltelijk) door 
de overheid worden bekostigd. Omdat bij een internationale afdeling (van een bekostigde school) 
niet alle werkelijke kosten worden gefinancierd vanuit de overheid, is aan deze bekostigde scholen 
de mogelijkheid geboden een verplichte ouderbijdrage te vragen voor toelating tot de 
21
internationale afdeling. Die bijdrage van de ouders (of verzorgers) kwalificeert op basis van de 
huidige tekst van de onderwijsvrijstelling, anders dan de andere verplichte bijdragen, niet als 
toegelaten financieringsmiddel voor de bekostigingseis. Hierdoor bestaat de mogelijkheid dat het 
lichaam (meestal een stichting) waarin een dergelijke bekostigde school met een internationale 
afdeling is ondergebracht, niet in aanmerking komt voor de onderwijsvrijstelling. Het kabinet is van 
mening dat in de genoemde situatie onbedoeld belastingplicht ontstaat. De verplichte 
22
ouderbijdrage voor toelating tot een internationale afdeling is volgens het kabinet op een lijn te 
stellen met het wettelijke collegegeld en met wettelijke lesgelden. Daarom wordt voorgesteld om 
de verplichte ouderbijdragen ten behoeve van toelating tot een internationale afdeling van een 
                                                
20 
Besluit van de Staatssecretaris van Financiën van 9 juli 2019, nr. 2019 – 93725, Belastingdienst/Corporate Dienst Vaktechniek (Stcrt. 
2019, 39948). 
21
 Tijdens de parlementaire behandeling van de Wet internationaal georiënteerd basisonderwijs is door het kabinet opgemerkt dat de 
bekostiging vanuit de overheid ten behoeve van een internationale afdeling niet toereikend is en dat een ouderbijdrage daarom verplicht 
mag worden gesteld. Zie Kamerstukken II 2010/11, 32795, nr. 3, p. 2-3. Voor wat betreft het internationaal georiënteerd voortgezet 
onderwijs bevat artikel 9 van de Beleidsregel IGVO 2010 de mogelijkheid een ouderbijdrage verplicht te stellen voor toelating tot het 
internationaal georiënteerd voortgezet onderwijs (http://wetten.overheid.nl/BWBR0027776/2012-08-01).  
22
 Voor de volledigheid wordt opgemerkt dat een school die niet voldoet aan de voorwaarden van de subjectieve onderwijsvrijstelling 
mogelijk nog wel gebruik kan maken van een gedeeltelijke vrijstelling van belasting, de zogenoemde objectvrijstelling. Door deze 
objectvrijstelling wordt een vrijstelling van belasting verleend voor het deel van de onderwijsactiviteiten waarbij wel is voldaan aan de 
bekostigingseis. 
15 
 

 
Voorbeeld 1 – Situatie privaatrechtelijke rechtspersonen 
Een ministerie heeft ervoor gekozen om bepaalde diensten onder te brengen in een zelfstandig bestuursorgaan 
(zbo) met privaatrechtelijke rechtspersoonlijkheid. Kort gezegd is het doel van de vrijstelling voor interne 
activiteiten en de quasi-inbestedingsvrijstelling om activiteiten verricht binnen de eigen kring vrij te stellen. Het 
privaatrechtelijke zbo behoort tot de eigen kring van het ministerie en daarmee zijn de resultaten die worden 
behaald met de onderlinge activiteiten vrijgesteld.  
 
 
 
 
Voorbeeld 2 – Huidige situatie publiekrechtelijke rechtspersonen 
In dit voorbeeld is sprake van dezelfde situatie als in het voorbeeld hiervoor. Nu heeft het ministerie echter 
bepaalde diensten ondergebracht in een zbo met zelfstandig publiekrechtelijke rechtspersoonlijkheid. Aangezien 
thans de zogenoemde eigen kring van een overheidsorganisatie niet meer dan één publiekrechtelijke 
rechtspersoon kan bevatten, ontstaat bij de oprichting van de publiekrechtelijke rechtspersoon een nieuwe 
eigen kring. De resultaten behaald met de activiteiten die worden verricht tussen het zbo en het ministerie zijn 
daarom niet vrijgesteld.  
 
 
 
 
17 
 

die in beginsel voor alle vennootschapsbelastingplichtigen de per saldo verschuldigde rente – dat is 
het verschil tussen de rentelasten en rentebaten ter zake van geldleningen en daarmee 
vergelijkbare overeenkomsten –  in aftrek beperkt voor zover die meer bedraagt dan 30% van de 
25
zogenoemde fiscale EBITDA of de drempel van € 1 miljoen. Omdat bij banken en verzekeraars op 
fiscale-eenheidsniveau veelal geen sprake is van per saldo verschuldigde rente, worden zij echter 
doorgaans niet geraakt door de earningsstrippingmaatregel.  
 
Het kabinet wenst ook voor banken en verzekeraars het fiscale voordeel van de financiering met 
vreemd vermogen te beperken. Mede om deze reden is in het regeerakkoord opgenomen dat per 
1 januari 2020 een renteaftrekbeperkende maatregel voor banken en verzekeraars wordt 
26
ingevoerd, zijnde de minimumkapitaalregel. De minimumkapitaalregel als omschreven in het 
regeerakkoord beperkt, kort gezegd, de fiscale aftrekbaarheid van verschuldigde rente voor banken 
en verzekeraars voor zover het vreemd vermogen meer bedraagt dan 92% van het balanstotaal. 
Daarbij realiseert het kabinet zich dat het in beginsel aan banken en verzekeraars zelf is om te 
kiezen voor financiering met eigen of vreemd vermogen. Omdat bij die keuze ook afwegingen 
buiten de fiscaliteit een rol spelen, bestaat niet de verwachting dat banken en verzekeraars enkel 
door de toepassing van deze maatregel hun financieringsverhouding zullen wijzigen. Dit is dan ook 
niet het primaire doel van deze maatregel, hoewel het kabinet een verdere versterking van de 
kapitalisatie in zijn algemeenheid wel zou toejuichen. Zoals hiervoor gezegd is het beoogde doel 
van de maatregel om de fiscale prikkel voor de financiering met vreemd vermogen te beperken.  
 
Daarnaast beoogt het kabinet met de invoering van de minimumkapitaalregel dat ook banken en 
verzekeraars een bijdrage leveren aan de verlaging van het vennootschapsbelastingtarief, die 
grotendeels wordt gefinancierd door de opbrengst van de earningsstrippingmaatregel. Banken en 
verzekeraars die geraakt worden door de minimumkapitaalregel kunnen een gedeelte van hun 
rente niet in aftrek brengen bij het bepalen van hun belastbare winst. Daardoor leidt de maatregel, 
naar verwachting, tot een hogere belastbare winst en dus tot een hoger bedrag dat verschuldigd is 
aan vennootschapsbelasting. Met de grondslagverbreding die het gevolg is van deze 
renteaftrekbeperking leveren banken en verzekeraars een bijdrage aan de 
vennootschapsbelastingtariefverlaging. 
 
Hierna wordt aandacht besteed aan de reikwijdte van de voorgestelde minimumkapitaalregel. 
Daarbij wordt achtereenvolgens ingegaan op de volgende vragen:  
- Voor wie geldt de maatregel?  
- Wanneer grijpt de maatregel aan?  
- Wat wordt in aftrek beperkt? 
 
Voor wie geldt de maatregel? 
Het kabinet kiest ervoor om de minimumkapitaalregel specifiek op banken en verzekeraars te 
richten, omdat de generiek werkende earningsstrippingmaatregel in de praktijk banken en 
verzekeraars naar hun aard niet raakt. Voor de afbakening van de onder de voorgestelde 
                                                
25
 Earnings before interest, tax and depreciation allowances. 
26
 Kamerstukken II 2017/18, 34700, nr. 34. 
19 
 

Door de keuze om, in afwijking van het regeerakkoord, aan te sluiten bij de geüniformeerde 
toezichtkaders voor banken en verzekeraars wordt een beter beeld verkregen van de verhouding 
tussen het eigen vermogen en de totale blootstellingen van een bank en een verzekeraar dan uit 
de commerciële jaarrekening naar voren komt. Een geconsolideerde commerciële jaarrekening 
omvat namelijk alle dochters van een groep, waardoor het bankendeel of het verzekeringsdeel van 
een groep niet goed in beeld wordt gebracht. Dit in tegenstelling tot de geconsolideerde cijfers in 
de bestaande prudentiële toezichtkaders, waarin alleen de bankendochters en verzekeringsdochters 
worden geconsolideerd. Daarnaast biedt het jaarrekeningenrecht individuele banken en 
verzekeraars meer keuzevrijheid ten aanzien van de waarderingsgrondslagen, om bepaalde 
blootstellingen niet te verantwoorden op de balans en bepaalde bestanddelen te salderen dan 
onder de prudentiële toezichtkaders mogelijk is. Omdat de geüniformeerde toezichtkaders voor 
banken en verzekeraars op Europees niveau volledig vergelijkbaar zijn, wordt hier zoveel mogelijk 
bij aangesloten.  
 
Door de aansluiting bij de geüniformeerde toezichtkaders voor banken en verzekeraars worden de 
regeldrukkosten voor belastingplichtigen en de uitvoeringskosten voor de Belastingdienst beperkt. 
Zo hoeven belastingplichtigen door aan te sluiten bij de reeds beschikbare berekeningen en 
bestaande openbaarmakingsverplichtingen geen afzonderlijke gegevens op te stellen voor de 
toepassing van deze maatregel. Verder kan de Belastingdienst in de handhaving aansluiten bij 
gegevens die volgen uit een rapportage of verslag waarop reeds toezicht wordt gehouden. In het 
vervolg van deze paragraaf wordt nader toegelicht hoe met behulp van de genoemde 
toezichtkaders wordt vastgesteld of de maatregel aangrijpt bij de betreffende bank of verzekeraar. 
 
Banken: verordening kapitaalvereisten 
Voor banken is bij de uitwerking van de voorgestelde norm, zoals gezegd, aangesloten bij de 
leverage ratio uit de verordening kapitaalvereisten. Op grond van de verordening kapitaalvereisten 
zijn banken gehouden om hun leverage ratio volgens een uniforme methode te berekenen en 
openbaar te maken. Daarbij zijn banken in beginsel gehouden om op individuele basis een leverage 
ratio te berekenen en openbaar te maken. Ingeval echter sprake is van een moederinstelling van 
een bankengroep in een lidstaat van de Europese Unie (EU) of in een staat die partij is bij de 
Overeenkomst betreffende de Europese Economische Ruimte (EER) (hierna: EU/EER-land), dan 
wordt de leverage ratio op grond van de verordening kapitaalvereisten op geconsolideerd niveau 
berekend. In dat geval wordt ook op geconsolideerde basis aan de openbaarmakingsvereisten 
voldaan. 
 
Voor de toepassing van de voorgestelde minimumkapitaalregel voor banken wordt de leverage 
ratio op Europees geconsolideerd niveau als uitgangspunt genomen. Het gaat hierbij niet om de 
leverage ratio van de belastingplichtige op individueel niveau, maar om de leverage ratio zoals 
deze door een moederinstelling in een EU/EER-land met betrekking tot de belastingplichtige op 
geconsolideerde basis wordt berekend en openbaar gemaakt. Ingeval echter een bank met een 
zetel buiten een EU/EER-land een in Nederland gevestigde dochtervennootschap heeft, waardoor 
geen leverage ratio op Europees geconsolideerd niveau wordt berekend en openbaar gemaakt, 
wordt de leverage ratio van de in Nederland gevestigde bank op individuele basis gehanteerd. 
21 
 

vermogen in het balanstotaal bedraagt aan het einde van dat jaar 95 (namelijk 100 minus 5). De 
belastingplichtige in dit voorbeeld kan derhalve in zijn aangifte vennootschapsbelasting 2020 afgerond € 1,58 
miljoen (3/95 deel van het totaalbedrag aan renten ter zake van geldleningen van € 50 miljoen) niet in aftrek 
brengen bij het bepalen van de winst van dat jaar. 
 
Ingeval sprake is van een in Nederland gelegen vaste inrichting van een hoofdhuis dat niet is 
gevestigd in een EU/EER-land, wordt de leverage ratio bepaald aan de hand van een aan die 
leverage ratio gelijkwaardige ratio zoals die met betrekking tot dat hoofdhuis wordt berekend en 
openbaar gemaakt. 
 
Voorbeeld 4 
Een bank die is gevestigd in Japan (hoofdhuis) oefent in Nederland het bankbedrijf uit door middel van een 
vaste inrichting. De bank in Japan is dus de buitenlandse belastingplichtige. De bank brengt ter zake van deze 
vaste inrichting in de aangifte vennootschapsbelasting 2020 een bedrag van € 40 miljoen als renten ter zake 
van geldleningen in aftrek bij het bepalen van de winst. Omdat met betrekking tot de belastingplichtige in dit 
voorbeeld geen leverage ratio op Europees geconsolideerd of individueel niveau wordt berekend en openbaar 
gemaakt, dient de leverage ratio te worden bepaald aan de hand van een aan die leverage ratio gelijkwaardige 
ratio zoals die met betrekking tot dat hoofdhuis wordt berekend en openbaar gemaakt. Het hoofdhuis in Japan 
heeft op 31 december 2019 op geconsolideerd niveau een leverage ratio van 4%. Op 31 december 2019 
bedraagt het procentuele tekort van de leverage ratio 4 (namelijk 8 minus 4). Het procentuele aandeel van het 
vreemd vermogen in het balanstotaal bedraagt aan het einde van dat jaar 96 (namelijk 100 minus 4). De 
belastingplichtige in dit voorbeeld kan derhalve in zijn aangifte vennootschapsbelasting 2020 afgerond 
€ 1,67 miljoen (4/96 deel van het totaalbedrag aan renten ter zake van geldleningen van € 40 miljoen) niet in 
aftrek brengen bij het bepalen van de winst van dat jaar. 
 
Verzekeraars: verordening solvabiliteit II 
Omdat verzekeraars geen leverage ratio kennen, wordt voor de toepassing van de voorgestelde 
minimumkapitaalregel een met de leverage ratio overeenkomende ratio bepaald aan de hand van 
de geüniformeerde toezichtkaders voor verzekeraars. Zo wordt voor verzekeraars de verhouding 
tussen het eigen vermogen en het balanstotaal bepaald aan de hand van de balans die wordt 
opgesteld volgens de verordening solvabiliteit II. Dit betreft de zogenoemde eigenvermogenratio. 
Voor verzekeraars is ervoor gekozen om aan te sluiten bij de balans die wordt opgesteld volgens de 
verordening solvabiliteit II omdat de definitie van groep onder deze regelgeving nauw aansluit bij 
de regels daaromtrent in het bancaire toezicht. Zo worden onder de verordening solvabiliteit II 
alleen de (her)verzekeraars in een geconsolideerde groep opgenomen, net zoals in het bancaire 
toezicht voor de berekening van de leverage ratio alleen de bancaire activiteiten worden 
geconsolideerd. 
 
Voor de toepassing van de voorgestelde minimumkapitaalregel voor verzekeraars wordt de 
eigenvermogenratio op groepsniveau als uitgangspunt genomen. Hiertoe wordt aangesloten bij de 
eigenvermogenratio zoals die kan worden bepaald op grond van het volgens de richtlijn solvabiliteit 
II opgestelde verslag over de solvabiliteit en financiële toestand van de groep waarvan de 
belastingplichtige deel uitmaakt. Hierop gelden twee uitzonderingen. Ingeval met betrekking tot 
een belastingplichtige geen eigenvermogenratio kan worden bepaald aan de hand van dat verslag, 
wordt de eigenvermogenratio bepaald aan de hand van de verhouding tussen het eigen vermogen 
23 
 

eigenvermogenratio gelijkwaardige ratio zoals die met betrekking tot dat hoofdhuis kan worden 
bepaald. 
 
Samenloop banken en verzekeraars binnen een fiscale eenheid 
De minimumkapitaalregel is, als gezegd, in beginsel van toepassing op het lichaam dat beschikt 
over een vergunning of een afschrift van een mededeling voor het uitoefenen van het bedrijf van 
bank of verzekeraar. Ingeval een dergelijk lichaam deel uitmaakt van een fiscale eenheid, vindt de 
minimumkapitaalregel toepassing op fiscale-eenheidsniveau. Omdat tot een fiscale eenheid zowel 
een bank als een verzekeraar kan behoren, wordt in het wetsvoorstel voor een dergelijke situatie 
geregeld op basis waarvan de voorgestelde renteaftrekbeperking dient te worden berekend: de 
leverage ratio voor banken of de eigenvermogenratio voor verzekeraars. Hiervoor wordt 
aangesloten bij de bank- of verzekeringsactiviteit van de belastingplichtige waarvan de omvang in 
het betreffende jaar binnen de fiscale eenheid het grootst is. Om te bepalen van welke 
bedrijfsactiviteit die de belastingplichtige verricht de omvang het grootst is, worden het 
balanstotaal van het bankendeel en het balanstotaal van het verzekeringsdeel met elkaar 
vergeleken.  
 
Wat wordt in aftrek beperkt? 
Voor zover op 31 december van het voorgaande jaar de leverage ratio of de eigenvermogenratio 
minder bedraagt dan 8%, worden ingevolge de voorgestelde minimumkapitaalregel de in het 
volgende jaar verschuldigde renten en kosten ter zake van geldleningen van aftrek uitgesloten. 
Voor de invulling van het begrip renten ter zake van geldleningen wordt in beginsel aangesloten bij 
de gehanteerde definities in het kader van de earningsstrippingmaatregel, met dien verstande dat 
voor de toepassing van de minimumkapitaalregel enkel de renten ter zake van ontvangen 
geldleningen relevant zijn.  
 
Voor de toepassing van de minimumkapitaalregel vallen, anders dan voor de 
earningsstrippingmaatregel, valutaresultaten (op de rente) ter zake van geldleningen en resultaten 
op afdekkingsinstrumenten van rente- en valutaresultaten (op de rente) ter zake van geldleningen 
niet onder de reikwijdte van het rentebegrip. Indien bij de toepassing van de 
minimumkapitaalregel wel rekening zou worden gehouden met de hiervoor genoemde 
valutaresultaten en resultaten op afdekkingsinstrumenten, zou een fiscale behandeling ontstaan die 
niet overeenkomt met de bedrijfseconomische realiteit. Verzekeraars en met name banken dekken 
hun rente- en valutarisico’s ter zake van (de rente op) ontvangen geldleningen namelijk onder 
meer af door rente- en valutaresultaten ter zake van (de rente op) tegengestelde verstrekte 
geldleningen. Doordat de minimumkapitaalregel – anders dan de earningsstrippingmaatregel – 
enkel aangrijpt bij de rente op ontvangen geldleningen, zou geen rekening worden gehouden met 
deze tegengestelde posities. Om voornoemde onevenwichtigheid te voorkomen meent het kabinet 
dat het wenselijk is om de valutaresultaten (op de rente) ter zake van geldleningen en de 
resultaten ter zake van rechtshandelingen die strekken tot het afdekken van renterisico’s of 
valutarisico’s (op de rente) ter zake van geldleningen niet onder het begrip renten ter zake van 
geldleningen te brengen. Met deze keuze verhoogt het kabinet de uitvoerbaarheid van de 
25 
 

10. Aanpassen verhuurderheffing 
Binnen de verhuurderheffing worden twee maatregelen voorgesteld, die dienen om de bouw van 
(tijdelijke) woningen te stimuleren. 
 
Structurele vermindering van de verhuurderheffing voor nieuwbouw in schaarstegebieden en een 
tijdelijke vrijstelling voor woningen met een tijdelijk karakter 
Voorgesteld wordt om in de Wet maatregelen woningmarkt 2014 II een structurele 
heffingsvermindering te introduceren voor nieuwbouw van woningen met een huur onder de 
laagste aftoppingsgrens van de huurtoeslag in regio’s waar de druk op de woningmarkt het grootst 
is (heffingsvermindering nieuwbouw) en een tijdelijke vrijstelling voor tijdelijke woningen die 
gerealiseerd worden in de periode 2020-2024 (vrijstelling tijdelijke woningen). Hiervoor is een 
budget van circa € 100 miljoen per jaar beschikbaar. 
Als gevolg van een grote woningbehoefte en een achterblijvende woningbouwproductie is het 
woningtekort de afgelopen jaren opgelopen. Om dit tekort in te lopen moet de bouwproductie de 
31
komende jaren op een hoog niveau blijven. Een heffingsvermindering voor nieuwbouw van 
betaalbare huurwoningen en een vrijstelling voor de realisatie van tijdelijke huisvesting kunnen 
bijdragen aan het inlopen van het woningtekort. De voorgestelde heffingsvermindering nieuwbouw 
ondersteunt de bouwproductie. De voorgestelde vrijstelling tijdelijke woningen stimuleert een 
snelle en relatief gemakkelijke vorm van woningbouw en draagt bij aan het creëren van een 
flexibele schil rondom de woningmarkt. 
 
Vereisten voor de heffingsvermindering nieuwbouw 
Verhuurders die verhuurderheffing verschuldigd zijn en nieuwbouwwoningen realiseren in 
zogenoemde schaarstegebieden kunnen op grond van de voorgestelde maatregel in aanmerking 
komen voor een heffingsvermindering. Voor de vaststelling van de schaarstegebieden wordt 
aangesloten bij de afbakening die ook bij de eerdere heffingsverminderingen voor nieuwbouw van 
huurwoningen is gehanteerd (waarbij in schaarstegebieden een hogere heffingsvermindering gold). 
Het gaat om de 10 COROP-gebieden (van de 40) met de hoogste gemiddelde WOZ-waarde van 
32
woningen . Het betreft de gehele provincie Utrecht, het oosten van Noord-Brabant, in Gelderland 
de Betuwe en de Veluwe, een groot deel van het midden en zuiden van Noord-Holland, en in Zuid-
Holland Leiden en de Bollenstreek. Als schaarstegebied worden verder gezien de gemeenten die 
niet onder voornoemde opsomming vallen, maar wel deel uitmaken van een regio waar het Rijk 
een zogenoemde woondeal (bestuurlijke afspraken over onder andere versnelling van de 
woningbouw) mee heeft gesloten. Woondeals zijn gesloten met vijf stedelijke regio’s waar de 
woningmarkt niet alleen nu gespannen is, maar waar ook op de langere termijn een flinke 
bouwopgave ligt. Om de tekorten terug te dringen en de verdere groei van de woningbehoefte bij 
te houden is het juist in deze regio’s belangrijk om de bouwproductie hoog te houden. Gezamenlijk 
staan deze regio’s aan de lat voor ruim de helft van de bouwopgave op de langere termijn. Het op 
peil houden van de bouwproductie in deze regio’s gaat niet vanzelf en vereist daarom een extra 
inspanning.  
                                                
31
 Zie ook de brief van de Minister van Binnenlandse Zaken en Koninkrijksrelaties bij de Staat van de Volkshuisvesting 2019, 
Kamerstukken II 2018/19, 32847 nr. 520. 
32
 Nederland is opgedeeld in 40 COROP-gebieden, deze zijn in 1970 vastgesteld door de Coördinatiecommissie Regionaal 
Onderzoeksprogramma (COROP), waarbij de forenzenstromen als basis hebben gediend. 
27 
 

opgedragen aan verhuurders met meer dan vijftig sociale huurwoningen. Uiteraard zal er toezicht 
worden gehouden op de DAEB. Compensatie die wordt verleend onder toepassing van het 
Vrijstellingsbesluit DAEB is onder voorwaarden verenigbaar met de interne markt en vrijgesteld van 
34
voorafgaande notificatie bij de EC. Waar nodig wordt de EC geconsulteerd voor een correcte 
implementatie van deze compensatie. 
 
Heffingsvermindering nieuwbouw 
Verhuurders van ten minste vijftig sociale huurwoningen in gemeenten die gelegen zijn in 
eerdergenoemde schaarstegebieden komen in aanmerking voor de heffingsvermindering 
nieuwbouw. Deze gemeenten zijn gekozen vanwege de grote uitdagingen waarmee zij 
geconfronteerd worden op de woningmarkt. Er bestaat hier grote behoefte aan uitbreiding van de 
voorraad relatief goedkope huurwoningen, welke opgave op dit moment onvoldoende door de 
markt wordt ingevuld. Deze heffingsvermindering helpt verhuurders in deze regio’s om hieraan 
invulling te geven.  
De heffingsvermindering nieuwbouw wordt vormgegeven als een DAEB waarvoor compensatie voor 
de kosten van de opgedragen taak tot het doen van in de wet genoemde investeringen mogelijk is. 
Door het opnemen van een minimaal investeringsbedrag wordt overcompensatie voorkomen. De 
heffingsvermindering nieuwbouw wordt zodanig vormgegeven dat wordt voldaan aan het 
35
Vrijstellingsbesluit DAEB evenals het geval is bij de bestaande heffingsverminderingen. 
 
Vrijstelling tijdelijke woningen 
Tijdelijke woningen dienen als flexibele schil om de woningmarkt om voor verschillende groepen 
(zoals starters, studenten, mantelzorgers die tijdelijk op een andere plek moeten wonen om een 
dierbare tot steun te kunnen zijn, statushouders, mensen die uitstromen uit de maatschappelijke 
opvang of beschermd wonen of arbeidsmigranten) een tijdelijke huisvestingsoplossing te bieden. 
De realisatie van deze noodzakelijke maatschappelijke opgave wordt echter nog onvoldoende 
opgepakt door de markt vanwege het te lage rendement op de investering vanwege de korte 
exploitatieperiode. Door middel van een vrijstelling van de verhuurderheffing voor tijdelijke 
woonruimte zullen verhuurders naar verwachting in staat zijn om deze noodzakelijke 
maatschappelijke opgave te realiseren. 
Daarom wordt voorgesteld onder bepaalde voorwaarden een vrijstelling van de verhuurderheffing 
te introduceren. Deze DAEB wordt opgedragen aan alle verhuurders van meer dan vijftig sociale 
huurwoningen in Nederland omdat de behoefte aan tijdelijke woningen in geheel Nederland 
bestaat. De productie van deze tijdelijke woonruimte is een taak voor woningcorporaties en 
particuliere verhuurders. Een vrijstelling van de verhuurderheffing kan, gezien de aard daarvan, 
niet leiden tot overcompensatie.  
 
De vrijstelling tijdelijke woningen wordt zodanig vormgegeven dat wordt voldaan aan het 
36
Vrijstellingsbesluit DAEB. Op grond van genoemd besluit , is het besluit in beginsel alleen van 
                                                
34
 Besluit van de Europese Commissie van 20 december 2011 betreffende de toepassing van artikel 106, tweede lid, van het Verdrag 
betreffende de werking van de Europese Unie op staatssteun in de vorm van compensatie voor de openbare dienst, verleend aan 
bepaalde met het beheer van diensten van algemeen economisch belang belaste ondernemingen. 
35
 Wet van 1 februari 2017 tot wijziging van de Wet maatregelen woningmarkt 2014 II naar aanleiding van de evaluatie van de 
verhuurderheffing (Stb. 2017, 48). 
36
 Zie artikel 2 van genoemd besluit. 
29 
 

dat punt wijzigt. Het is de EU-lidstaten nu toegestaan het verlaagde btw-tarief in de nationale 
wetgeving op te nemen voor langs elektronische weg geleverde boeken, kranten en tijdschriften. 
Het kabinet heeft zich voor een wijziging van de BTW-richtlijn 2006 op dit punt ingespannen. 
Vanzelfsprekend wil het kabinet ook gebruikmaken van de mogelijkheid die de BTW-richtlijn 2006 
nu biedt om het bestaande verschil in de btw-behandeling van boeken, kranten en tijdschriften die 
op verschillende wijze worden geleverd of uitgeleend te beëindigen. Dit gebeurt met het 
voorliggende voorstel. 
 
EU-kader en het opheffen van de ongelijke behandeling van vergelijkbare situaties 
De Uniewetgever heeft geoordeeld dat het passend is om voor alle EU-lidstaten de mogelijkheid in 
te voeren een verlaagd btw-tarief toe te passen op de levering van uitgaven, ongeacht of deze op 
39
een fysieke drager dan wel langs elektronische weg worden geleverd. Door de wijziging van de 
BTW-richtlijn 2006 krijgen de EU-lidstaten de mogelijkheid in hun nationale wetgeving de ongelijke 
behandeling van fysieke uitgaven enerzijds en elektronische uitgaven anderzijds op te heffen.  
 
Om te vermijden dat verlaagde btw-tarieven op grote schaal worden toegepast op audiovisuele 
inhoud, hebben de EU-lidstaten niet de mogelijkheid om een verlaagd btw-tarief toe te passen, 
ingeval uitgaven uitsluitend of hoofdzakelijk uit reclamemateriaal of uit muziek- of video-inhoud 
bestaan. Het langs elektronische weg, al dan niet op abonnement, leveren van films, muziek of 
reclames kan dus bijvoorbeeld niet in aanmerking komen voor de toepassing van het verlaagde 
btw-tarief.  
 
De BTW-richtlijn 2006 maakt het de EU-lidstaten mogelijk het verlaagde btw-tarief toe te passen 
op het uitlenen van fysieke uitgaven door bibliotheken. Na de wijziging door de Richtlijn btw-
tarieven boeken, kranten en tijdschriften is het de EU-lidstaten toegestaan het verlaagde btw-tarief 
ook te doen gelden voor de uitlening van elektronische uitgaven. 
 
Wijzigingen in de Wet OB 1968 
Op grond van de Wet op de omzetbelasting 1968 (Wet OB 1968) geldt voor de levering of het 
uitlenen van op papier of een andere fysieke drager aangebrachte boeken, digitale educatieve 
informatie, dagbladen, weekbladen, tijdschriften en andere ten minste driemaal per jaar periodiek 
verschijnende uitgaven (fysieke uitgaven) het verlaagde btw-tarief. Dit wetsvoorstel strekt ertoe de 
toepassing van dit verlaagde btw-tarief met ingang van 1 januari 2020 uit te breiden voor de 
levering of het uitlenen van deze uitgaven langs elektronische weg (elektronische uitgaven). Het 
voorstel leidt ertoe dat het voor de btw-behandeling niet meer uitmaakt of bijvoorbeeld een boek 
op papier of op een cd wordt geleverd (fysieke drager) of dat de gedigitaliseerde inhoud van een 
boek langs elektronische weg wordt aangeboden. De ongelijke behandeling wordt dus opgeheven.  
 
Daarnaast wordt gebruikgemaakt van de mogelijkheid om het verlaagde btw-tarief met ingang van 
1 januari 2020 ook toe te passen op het verlenen van toegang tot nieuwswebsites zoals die van 
dagbladen, weekbladen en tijdschriften. Verder wordt – in lijn met de BTW-richtlijn 2006 – 
                                                
39
 Zoals ook is aangegeven in overweging nr. 2 en 3 van de Richtlijn btw-tarieven boeken, kranten en tijdschriften. 
31 
 

praktijk gebeurde dit daarom wel. De onderhavige maatregel zorgt ervoor dat de wet in lijn wordt 
gebracht met de oorspronkelijke bedoeling en de huidige praktijk. 
De tweede wijziging ziet op de zogenoemde brede weersverzekering. Dit is een verzekering die 
bestaat sinds 2010 en is een instrument voor landbouwers om voorheen onverzekerbare 
weersrisico’s af te dekken. Het voorstel introduceert een vrijstelling van assurantiebelasting in de 
WBR voor brede weersverzekeringen die zijn afgesloten door actieve landbouwers. Met deze 
wijziging wordt uitvoering gegeven aan de motie van de leden Van der Staaij en Van Haersma 
42
Buma. In deze motie is de regering verzocht om te bezien hoe ook in Nederland vrijstelling van 
assurantiebelasting voor een brede weersverzekering verwezenlijkt kan worden. Per brief aan de 
Tweede Kamer is aangegeven dat het introduceren van een dergelijke vrijstelling EU-rechtelijk 
houdbaar moet zijn en dat er voor het budgettair beslag van de vrijstelling dekking moet worden 
43
gezocht.  
 
Het Ministerie van Landbouw, Natuur en Voedselkwaliteit heeft contact opgenomen met de EC en 
deze heeft bevestigd dat de vrijstelling EU-rechtelijk mogelijk is binnen het kader van het 
Nederlandse plattelandsontwikkelingsprogramma (POP) en daarmee de Verordening (EU) nr. 
44
1305/2013. Steun die op grond van en met inachtneming van die verordening wordt verleend 
behoeft geen afzonderlijke staatssteungoedkeuring. Op grond van de verordening bedraagt de 
45
steun maximaal 70% van de verschuldigde verzekeringspremie. Het gaat hierbij om de kosten 
van de premie inclusief de daarover verschuldigde assurantiebelasting. Het maakt bovendien niet 
uit in welke vorm – via een belastingvrijstelling, subsidie of een combinatie van beide – de steun 
wordt verleend. Aangezien tot op heden slechts 65% van de kosten van de verzekeringspremie 
(exclusief belasting) wordt vergoed, is er ruimte om, binnen de maximaal toegestane 70% steun 
over premie inclusief assurantiebelasting, de steun te verdelen over enerzijds 21% 
belastingvrijstelling en maximaal 63,7% premiesubsidie over de netto-premie.  
Als onderdeel van het Nederlandse POP behoeft een dergelijk verzoek wel een akkoord van de EC. 
In die lijn heeft Nederland bij formele brief van 28 juni 2019 verzocht om te bevestigen dat de 
voorgestelde aanpassingen in overeenstemming zijn met de geldende Europese wetgeving. De EC 
heeft bij brief van 8 juli 2019 bevestigd dat de beoogde aanpassing van de brede weersverzekering 
waarbij wordt voorzien in een vrijstelling van de assurantiebelasting EU-rechtelijk mogelijk is op 
grond van Verordening (EU) nr. 1305/2013 en dus mag worden opgenomen in de eerstvolgende 
wijziging van het POP. Tot slot dient te worden vermeld dat voor de financiering van het voorstel is 
gezorgd. 
 
14. Rentevergoeding bij te late terugbetaling Belastingwet BES 
Op grond van de Belastingwet BES moet invorderingsrente worden betaald bij te late betaling door 
de belastingschuldige, maar vindt er geen rentevergoeding plaats bij te late betaling door de 
Belastingdienst Caribisch Nederland. Dit wordt als onredelijk beschouwd en om die reden wordt 
voorgesteld dit te wijzigen.  
                                                
42
 Kamerstukken II 2018/19, 35000, nr. 36. 
43
 Kamerstukken II 2018/19, 35026, nr. 30. 
44
 Verordening (EU) nr. 1305/2013 van het Europees Parlement en de Raad van 17 december 2013 inzake steun voor 
plattelandsontwikkeling uit het Europees Landbouwfonds voor plattelandsontwikkeling (ELFPO) en tot intrekking van Verordening (EG) nr. 
1698/2005 van de Raad (PbEU 2013, L 347). 
45
 Tot 1 januari 2018 bedroeg het percentage 65%. Artikel 38, vijfde lid, jo. bijlage II van Verordening (EU) nr. 1305/2013. 
33 
 

uitsluiting van de aftrek van kosten en lasten die verband houden met bestuursrechtelijke 
dwangsommen vereist een afweging over de inbreuk op de fiscale neutraliteit en het botsen van 
het fiscale recht met het (overige) bestuursrecht. Deze belangenafweging heeft het kabinet de 
afgelopen periode gemaakt.  
De bestuursrechtelijke last onder dwangsom is een handhavingsinstrument om de naleving van 
wet- en regelgeving te bevorderen. Het betreffende bestuursorgaan kan een last onder dwangsom 
namelijk inzetten om een overtreding van wet- of regelgeving geheel of gedeeltelijk ongedaan te 
maken of te beëindigen, herhaling van een overtreding te voorkomen, dan wel de gevolgen van de 
overtreding weg te nemen of te beperken. In de praktijk blijkt dat niet kan worden uitgesloten dat 
degene aan wie de last onder dwangsom is opgelegd een kosten-batenafweging maakt en daarmee 
de verbeurdverklaring van een dwangsom op de koop toeneemt. Hieruit blijkt dat de last onder 
dwangsom niet altijd afschrikwekkend genoeg is om gewenst gedrag af te dwingen. Het kabinet 
acht dat onwenselijk en ziet in potentie twee wegen voor zich die zouden kunnen leiden tot de 
versterking van de effectiviteit van de last onder dwangsom. 
 
Enerzijds komt het in de motie geopperde idee op om een verbeurd verklaarde dwangsom niet 
meer in aftrek toe te laten. Anderzijds kan ook worden gedacht aan het opleggen van hogere 
dwangsommen. De eerste weg heeft echter de voorkeur van het kabinet. Volgens het kabinet is 
het niet passend dat een verbeurd verklaarde dwangsom in meerdere of mindere mate (afhankelijk 
van de fiscale situatie van degene aan wie de last onder dwangsom is opgelegd) wordt gemitigeerd 
door fiscale aftrekbaarheid. De uitsluiting van de aftrek van kosten en lasten die verband houden 
met bestuursrechtelijke dwangsommen levert tevens een bijdrage aan het signaal dat het kabinet 
maatschappelijk ongewenst gedrag dat ingaat tegen het algemeen belang wil terugdringen. 
Bovendien geeft de voorgestelde aftrekuitsluiting een extra signaal af voor de gewenste naleving 
van wet- en regelgeving en sluit aan bij de in de wet opgenomen eerdere inbreuken op de fiscale 
neutraliteit waarbij handhaving van de rechtsorde (in de sfeer van het strafrecht) vooropstaat. De 
voorgestelde aftrekuitsluiting draagt net als de eerdere inbreuken bij aan (algemene) preventie en 
geloofwaardigheid van overheidshandhaving. Derhalve acht het kabinet de wens om de 
voorgestelde inbreuk op de fiscale neutraliteit te realiseren ook passend. 
 
De ongewenstheid van de aftrek van kosten en lasten die verband houden met bestuursrechtelijke 
dwangsommen speelt in meer gevallen dan uitsluitend in de casus die met name de aanleiding was 
voor de vragen van het Tweede Kamerlid Van Weyenberg (D66) en de motie van het Tweede 
Kamerlid Von Martels (CDA) c.s. Deze ongewenstheid speelt naar het oordeel van het kabinet 
breder, namelijk in alle gevallen waarin bestuursrechtelijke dwangsommen worden opgelegd aan 
de betreffende belastingplichtigen. Gezien het wijd verbreide gebruik van de last onder dwangsom 
was het bij het onderzoek (zonder onevenredige inspanningen) niet mogelijk een exact overzicht te 
krijgen van aantallen en bedragen die daarmee gemoeid zijn. Het gebruik van de 
bestuursrechtelijke last onder dwangsom speelt bijvoorbeeld bij een door een provincie, gemeente 
of waterschap opgelegde last onder dwangsom (zoals in het kader van overtreding van 
milieuregels), maar bijvoorbeeld ook bij een door de Autoriteit Consument en Markt opgelegde last 
onder dwangsom bij een overtreding van bepaalde bepalingen in de Mededingingswet, dan wel bij 
35 
 

kunnen bijvoorbeeld gemeenten bij bepaalde overtredingen van de Algemene plaatselijke 
verordening een bestuurlijke strafbeschikking opleggen aan de overtreder.  
 
Aanpassingen in de loonbelasting ten aanzien van bestuursrechtelijke dwangsommen en ten 
aanzien van geldsommen in het kader van strafbeschikkingen 
Gezien de hiervoor genoemde voorgestelde aanpassingen in de winstsfeer (van de 
inkomstenbelasting en – via een schakelbepaling – de vennootschapsbelasting) ten aanzien van 
bestuursrechtelijke dwangsommen en ten aanzien van geldsommen in het kader van 
strafbeschikkingen is het logisch overeenkomstige aanpassingen in de Wet op de loonbelasting 
1964 (Wet LB 1964) op te nemen. Ingeval een werkgever dergelijke dwangsommen of 
geldsommen aan zijn werknemer vergoedt of voor zijn werknemer betaalt, vormt dat loon. Op 
grond van de huidige wettekst kan de werkgever dergelijke loonbestanddelen aanwijzen als 
eindheffingsbestanddelen, zodat de werknemer daar geen belasting over is verschuldigd. 
Voorgesteld wordt te bepalen dat loonbestanddelen die verband houden met door de werkgever 
aan de werknemer vergoede of voor de werknemer betaalde bestuursrechtelijke dwangsommen of 
met die dwangsommen vergelijkbare buitenlandse dwangsommen, dan wel geldsommen in het 
kader van een strafbeschikking of daarmee vergelijkbare buitenlandse wijze van bestraffing, niet 
kunnen worden aangewezen als eindheffingsbestanddelen. Dergelijke loonbestanddelen behoren in 
dat geval verplicht tot het loon waarover de werknemer belasting is verschuldigd. 
 
Overgangsrecht 
De voorgestelde aftrekuitsluiting en het niet kunnen aanwijzen als eindheffingsbestanddelen vinden 
voor het eerst toepassing op kosten en lasten, onderscheidenlijk loonbestanddelen, die verband 
houden met: 
a. een strafbeschikking die is uitgevaardigd na 31 december 2019 of daarmee vergelijkbare 
buitenlandse wijze van bestraffing die na 31 december 2019 heeft plaatsgevonden; 
b. dwangsommen die zijn verbeurd na 31 december 2019.  
Ingeval de dwangsom bijvoorbeeld is verbeurd op 1 december 2019, maar de betaling van de 
51
dwangsom op 2 januari 2020 plaatsvindt , is de dwangsom dus nog aftrekbaar en zijn de 
betreffende loonbestanddelen nog aan te wijzen als eindheffingsbestanddelen. Volledigheidshalve 
wordt opgemerkt dat wanneer het een dwangsom betreft die na 31 december 2019 wordt 
verbeurd, er ook geen fiscale voorziening of andere passiefpost dienaangaande kan worden 
gevormd. Het vorenstaande geldt in gelijke zin, mutatis mutandis, voor in het kader van een 
strafbeschikking of daarmee vergelijkbare buitenlandse wijze van bestraffing te betalen 
geldsommen. 
 
17. Budgettaire aspecten 
Het pakket Belastingplan 2020 bestaat uit zes verschillende wetsvoorstellen, waarbij sprake is van 
budgettaire samenhang. Een volledig overzicht van het lastenbeeld is opgenomen in de 
Miljoenennota 2020. In de volgende paragrafen worden de budgettaire effecten van het pakket 
Belastingplan 2020 (paragraaf 17.1) en van het wetsvoorstel Belastingplan 2020 (paragraaf 17.2) 
                                                
51
 Artikel 5:33 van de Algemene wet bestuursrecht bepaalt dat een verbeurde dwangsom wordt betaald binnen zes weken nadat zij van 
rechtswege is verbeurd. 
37 
 

toelichting op de budgettaire effecten van de afzonderlijke maatregelen is te vinden in de bijlage 
met de ramingstoelichtingen.  
 
Tabel 4: budgettaire gevolgen in euro miljoen (+/+ = saldo verbeterend/lastenverzwarend) 
Budgettaire tabel Belastingplan 2020 in € miljoen 2020 2021 2022 structureel 
Aanpassen tarieven loon- en inkomstenbelasting -267 184 184 184 
Verlagen zelfstandigenaftrek 50 100 150 450 
Verhogen arbeidskorting -800 -1600 -2150 -2150 
Verhogen algemene heffingskorting -721 -739 -739 -739 
Overgangsrecht voor saldolijfrenten van vóór 2001 0 -1 -1 0 
Werkkostenregeling: vergroten vrije ruimte gericht op -100 -100 -100 -100 
mkb en vrijstellen vergoedingen voor VOG 
Werkkostenregeling: verlengen uiterste moment aangifte 0 0 0 0 
en afdracht en waarde producten uit eigen bedrijf  
Indexeren van vrijwilligersregeling  0 -3 -3 -3 
Aanpassen onderwijsvrijstelling voor internationaal 0 0 0 0 
onderwijs 
Uitbreiden vrijstellingen voor overheidsondernemingen -5 -1 -1 -1 
Vpb 
Aanpassen tarief vennootschapsbelasting 1791 919 919 919 
Invoeren minimumkapitaalregel voor banken en 392 356 295 295 
verzekeraars 
Vrijstelling tijdelijke woningen in de verhuurderheffing 0 -1 -1 0 
Heffingsvermindering nieuwbouw in de verhuurderheffing  -100 -100 -100 -100 
Verlaagd btw-tarief voor elektronische uitgaven -30 -30 -30 -30 
Aanpassen tabaksaccijns (preventieakkoord) 128 170 170 170 
Vrijstelling assurantiebelasting voor verzuim- en WGA- 0 0 0 0 
eigenrisicodragersverzekeringen 
Vrijstelling voor brede weersverzekering -6 -7 -7 -7 
Rentevergoeding bij te late terugbetaling Belastingwet 0 0 0 0 
BES (uitgavenkant) 
Grensbedragen voor teruggaaf en terugbetaling BES 0 0 0 0 
Invoeren aftrekuitsluiting dwangsommen 3 3 3 3 
Totaal 335 -850 -1411 -1109 
 
De maatregelen met het grootste budgettaire effect zijn de maatregelen uit de 
augustusbesluitvorming, de invoering van de minimumkapitaalregel, het aanpassen van de 
tabaksaccijns, de verruimingen van de werkkostenregeling en de introductie van het verlaagde 
btw-tarief op elektronische uitgaven. 
 
39 
 

Tabel 5: Structurele budgettaire effecten (€ mln., -/- = lastenverlichting) naar belastingjaar 
  Budgettaire effect Aandeel banken en Totaal 
maatregel verzekeraars 
Afschaffing renteaftrek op aanvullend tier 1-  159 
kapitaalinstrumenten 
Invoering minimumkapitaalregel   295 
Earningstrippingmaatregel 2.061 0% 0 
Beperkingen verliesverrekening van 9 jaar 1.018 9% 92 
naar 6 jaar 
Tariefsverlaging Belastingplan 2019 -2.772 9% -249 
Tariefsverlaging heroverweging pakket -1.185 9% -107 
vestigingsklimaat 
Tariefsaanpassing Belastingplan 2020 919 9% 83 
Totaal   273 
 
In het kader van het Nationaal Preventieakkoord stelt het kabinet voor de accijnstarieven van 
sigaretten en rooktabak verder te verhogen dan voorzien op grond van het regeerakkoord. De 
accijns van sigaretten wordt per 1 april 2020 zodanig extra verhoogd dat de verkoopprijs van een 
pakje sigaretten van 20 stuks 1 euro stijgt. Om substitutie-effecten te voorkomen wordt de accijns 
op rooktabak in gelijke mate verhoogd. Deze extra verhoging komt bovenop de al (in het 
regeerakkoord) geplande accijnsverhoging van sigaretten en rooktabak per 1 januari 2021. De 
budgettaire opbrengst bedraagt € 128 miljoen in 2020 en € 170 miljoen in 2021 en latere jaren.  
De vrije ruimte in de werkkostenregeling zal over – kort gezegd – de fiscale loonsom tot en met 
€ 400.000 worden verruimd van 1,2% naar 1,7%. Daarnaast wordt een gerichte vrijstelling 
geïntroduceerd voor vergoedingen van de werkgever aan de werknemer voor de kosten van het 
aanvragen van een VOG. Deze twee verruimingen leiden samen jaarlijks tot een budgettaire 
derving van € 100 miljoen.  
Het verlaagde btw-tarief voor boeken, kranten, tijdschriften en dergelijke wordt uitgebreid zodat 
ook bepaalde digitale uitgaven hieronder komen te vallen. Voor deze zogenoemde e-publicaties 
daalt het btw-tarief van 21% naar 9%. De budgettaire derving van deze maatregel bedraagt 
jaarlijks € 30 miljoen. 
 
18. EU-aspecten 
De voorgestelde aanpassing van het btw-tarief voor het langs elektronische weg leveren of uitlenen 
van boeken, kranten en tijdschriften en voor het verlenen van toegang tot nieuwswebsites zoals 
die van dagbladen, weekbladen en tijdschriften is in lijn met de Richtlijn btw-tarieven boeken, 
kranten en tijdschriften. 
De voorgestelde aanpassing van de WBR inzake de brede weersverzekering is voorgelegd aan de 
Europese Commissie en door deze akkoord bevonden. 
 
41 
 

21. Advies en consultatie 
 
Invoeren minimumkapitaalregel voor banken en verzekeraars 
In het regeerakkoord is aangekondigd dat per 1 januari 2020 een minimumkapitaalregel voor 
53
banken en verzekeraars wordt ingevoerd. Voorafgaande aan de uitwerking van deze maatregel 
zijn in brede zin verkennende gesprekken gevoerd met De Nederlandsche Bank, de Nederlandse 
Vereniging van Banken (NVB) en het Verbond van Verzekeraars (VvV). Het doel van deze 
gesprekken was om aandachtspunten bij de uitwerking van de maatregel te inventariseren. Deze 
gesprekken en nadere gedachtevorming hebben geresulteerd in de in de consultatieversie 
opgenomen wettekst en toelichting. Op de internetconsultatie, die liep van 18 maart 2019 tot en 
met 15 april 2019, zijn in totaal acht reacties binnengekomen, die alle openbaar zijn. De volgende 
belangstellenden hebben gereageerd en ingestemd met openbaarmaking van de reactie:  
• NVB; 
• VvV; 
• NWB Bank (NWB); 
• BNG Bank N.V. (BNG); 
• De Nederlandse Orde van Belastingadviseurs (NOB); 
• Mazars N.V.; 
• EY Belastingadviseurs LLP;  
• Redactie Vakstudie-Nieuws (V-N). 
Naar aanleiding van de reacties op de internetconsultatie is verdiepend gesproken met de NVB, het 
VvV, de NWB en de BNG om een nadere toelichting te ontvangen op de door hen gesignaleerde 
vraag- en knelpunten. 
 
Naar aanleiding van de reacties op de internetconsultatie alsmede voorgenoemde gesprekken zijn 
de geconsulteerde wettekst en de artikelsgewijze toelichting op een aantal (technische) punten 
aangepast. Zo wordt voor de bepaling van de leverage ratio en de eigenvermogenratio niet langer 
aangesloten bij het einde van het kalenderjaar waarin het fiscale boekjaar aanvangt, maar bij het 
einde van het kalenderjaar dat voorafgaat aan het kalenderjaar waarin het fiscale boekjaar 
aanvangt. Daarnaast wordt voor de bepaling van het eigen vermogen van verzekeraars voor de 
eigenvermogenratio het bedrag van een (per saldo) actieve belastinglatentie meegeteld als 
onderdeel van het eigen vermogen en wordt de verwachte uitbetaling van dividenden, uitkeringen 
en bijkomende kosten in het komende jaar niet meer aangemerkt als vreemd vermogen. Verder 
wordt ingeval een belastingplichtige in een jaar zowel het bedrijf van bank als het bedrijf van 
verzekeraar uitoefent niet langer een open norm gehanteerd om te bepalen welk van de bepalingen 
toepassing vindt, maar wordt aan de hand van het balanstotaal bepaald van welke van die 
bedrijfsactiviteiten van de belastingplichtige de omvang in dat jaar het grootst is. Tot slot is een 
delegatiebepaling toegevoegd op basis waarvan desgewenst nader invulling kan worden gegeven 
aan het bepalen van, kort gezegd, een gelijkwaardige ratio voor die gevallen waarin sprake is van 
een in Nederland gelegen vaste inrichting van een hoofdhuis dat niet gevestigd is in een EU/EER-
land. Het gebruik van deze bepaling zal afhangen van de vraag of de praktijk behoefte heeft aan 
                                                
53
 Kamerstukken II 2017/18, 34700, nr. 34. 
43 
 

valutarisico’s ter zake van geldleningen. In verschillende reacties op de internetconsultatie wordt 
aandacht gevraagd voor de onevenwichtige en complexe uitwerking van deze uitbreiding van het 
rentebegrip voor banken en verzekeraars. De voorgestelde wettekst en de memorie van toelichting 
zijn naar aanleiding hiervan aangepast. 
 
Geen voortwenteling niet-aftrekbare rente en geen drempel 
In verschillende reacties op de internetconsultatie wordt verder verzocht om aan te geven waarom 
in de minimumkapitaalregel niet wordt voorzien in de mogelijkheid om niet-aftrekbare rente voort 
te wentelen. Vooropgesteld dient te worden dat er meerdere renteaftrekbeperkingen zijn (geweest) 
die geen voortwentelingsmogelijkheid hebben (of hadden). Tegelijkertijd zijn er ook meerdere 
renteaftrekbeperkingen (geweest) die wel in voortwenteling van niet-aftrekbare rente voorzien (of 
voorzagen). Voor het al dan niet opnemen van een voortwentelingsmogelijkheid bestaat dus geen 
standaard, zodat de wenselijkheid hiervan per maatregel wordt bekeken. Het kabinet heeft ervoor 
gekozen om in de minimumkapitaalregel geen mogelijkheid op te nemen om niet-aftrekbare rente 
voort te wentelen, omdat dat de maatregel minder effectief maakt. Het doel van de maatregel is 
immers om de fiscale prikkel voor de financiering met vreemd vermogen te beperken. Het 
opnemen van een voortwentelingsmogelijkheid in de regeling zou ervoor kunnen zorgen dat 
banken en verzekeraars in mindere mate een fiscale prikkel ervaren om zich minder te financieren 
met vreemd vermogen, omdat de renten ter zake van geldleningen die in aftrek worden beperkt, 
mogelijk in de toekomst alsnog tot aftrekbare kosten zouden kunnen leiden. Daarnaast geldt dat 
de verwachte toename in complexiteit van met name de uitvoerbaarheid daarvan niet opweegt 
tegen de mate waarin naar verwachting in de praktijk gebruik zal worden gemaakt van een 
dergelijke mogelijkheid om niet-aftrekbare rente alsnog in aanmerking te nemen. Vanwege het 
voorgaande is geen mogelijkheid opgenomen om niet-aftrekbare rente voort te wentelen.  
 
Verder wordt in verschillende reacties verzocht om aan te geven waarom voor de toepassing van 
de minimumkapitaalregel een drempel ontbreekt. Een belangrijke reden waarom bij de vormgeving 
van andere renteaftrekbeperkingen, waaronder de earningsstrippingmaatregel, een beperkte 
drempel is gehanteerd, is om bedrijven met een gering saldo aan renten te ontzien en op die 
manier het verwachte effect voor de regeldrukkosten voor bedrijven en de uitvoeringsaspecten 
voor de Belastingdienst te beperken. Voor de minimumkapitaalregel zou het hanteren van een – 
met de earningsstrippingmaatregel vergelijkbare – beperkte drempel van bijvoorbeeld € 1 miljoen 
aan renten ter zake van (ontvangen) geldleningen naar verwachting weinig tot geen effect 
sorteren. Gelet op de bedrijfseconomische activiteiten van banken en verzekeraars ligt de door hen 
verschuldigde rente over het algemeen namelijk vele malen hoger dan de rente die andere 
bedrijven per saldo zijn verschuldigd. Hierdoor zou enkel een (substantieel) hoge(re) drempel 
kunnen leiden tot een vermindering van regeldrukkosten voor bedrijven en een beperking voor de 
uitvoeringsaspecten van de Belastingdienst. Daarnaast past het hanteren van een hoge(re) 
drempel niet bij de beleidsdoelstelling om de fiscale prikkel voor de financiering met vreemd 
vermogen voor zoveel mogelijk belastingplichtigen te beperken. 
 
 
 
45 
 

Verlaagd btw-tarief voor elektronische uitgaven 
Over het voorstel om het toepassingsbereik van het verlaagde btw-tarief uit te breiden met de 
levering en de uitlening van elektronische uitgaven heeft overleg plaatsgevonden met de 
Mediafederatie en met VNO-NCW en MKB-Nederland. Het overleg strekte ertoe meer inzicht te 
krijgen in de markt voor elektronische uitgaven en de grote diversiteit aan producten. Daarnaast is 
gesproken over de uitvoerbaarheid van het voorstel voor het bedrijfsleven. 
 
Vervolgens heeft via internet een consultatie plaatsgevonden van een conceptwetsvoorstel met een 
concepttoelichting. Naar aanleiding daarvan heeft het kabinet ook een vergelijkend onderzoek laten 
verrichten door het International Bureau of Fiscal Documentation (IBFD). Een en ander heeft ertoe 
geleid dat het voorstel en de toelichting op een aantal punten is verduidelijkt. Ook is de reikwijdte 
van het verlaagde btw-tarief verruimd door het verlenen van toegang tot nieuwswebsites zoals die 
van dagbladen, weekbladen en tijdschriften toe te voegen. De verduidelijking en aanpassing zijn 
ook in lijn met het advies dat is uitgebracht door het ATR naar aanleiding van het 
consultatievoorstel. Voor elektronische uitgaven en nieuwswebsites zoals die van dagbladen, 
weekbladen en tijdschriften is daarnaast uitdrukkelijk bepaald dat deze voor de toepassing van het 
verlaagde btw-tarief niet uitsluitend of hoofdzakelijk mogen bestaan uit reclamemateriaal of uit 
video-inhoud of beluisterbare muziek. 
 
22. Evaluaties 
Het is voor het verkrijgen van goede beleidsinformatie belangrijk om voorafgaand aan de 
implementatie van nieuw beleid te bepalen hoe die informatie wordt vergaard en hoe het beleid zal 
worden geëvalueerd. Om deze reden wordt bij wetsvoorstellen die leiden tot een substantiële 
beleidswijziging een evaluatieparagraaf opgesteld. Hierin wordt toegelicht of en hoe het beleid zal 
55
worden geëvalueerd. Dit draagt bij aan een effectieve toetsing van de effectiviteit en efficiëntie 
van overheidsbeleid op grond van artikel 3.1 van de Comptabiliteitswet 2016. 
 
Werkkostenregeling 
Het kabinet stelt een viertal wijzigingen voor in de WKR. De maatregelen betreffen onder andere 
een vergroting van de vrije ruimte en het gericht vrijstellen van vergoedingen voor een VOG. Met 
name de verruiming van de vrije ruimte leent zich voor een evaluatie. 
 
Er is geen informatie beschikbaar over benutte gerichte vrijstellingen, nihilwaarderingen en vrije 
ruimte, omdat werkgevers daar in hun aangifte geen opgave van kunnen doen. Bij de 
Belastingdienst is wel informatie beschikbaar over de afgedragen eindheffing die verschuldigd is 
over de overschrijding van de vrije ruimte. In de toekomstige beleidsevaluatie van de WKR zal 
worden onderzocht of, en zo ja in welke mate, de verruiming van de vrije ruimte tot een afname 
van het aangegeven bedrag aan eindheffing heeft geleid. Uitgaande van de aangiftecijfers over 
2017, wordt in tabel 7 het verwachte effect van de verruiming van de vrije ruimte op de 
afgedragen eindheffing geschetst. 
 
                                                
55
 Motie van de leden van Weyenberg en Dijkgraaf, Kamerstukken II 2016/17, 34725, nr. 8. 
47 
 

verwachting is dat na vijf jaar op basis van de voorlopige aanmeldingen en eerste realisaties pas 
conclusies mogelijk zijn. 
 
Invoeren minimumkapitaalregel voor banken en verzekeraars  
Door de invoering van de minimumkapitaalregel voor banken en verzekeraars wordt voor banken 
en verzekeraars de fiscale prikkel voor de financiering met vreemd vermogen beperkt en is er 
sprake van een fiscaal meer gelijke behandeling van eigen en vreemd vermogen dan zonder de 
invoering van deze maatregel. Daarmee wordt het door de minimumkapitaalregel beoogde doel 
bereikt. Zoals eerder opgemerkt bestaat overigens niet de verwachting dat banken en verzekeraars 
uitsluitend als gevolg van deze maatregel hun financiering zullen wijzigen. De maatregel draagt 
daar wel aan bij, maar bij de financieringskeuze zullen ook andere afwegingen een rol spelen.  
 
De minimumkapitaalregel leidt verder (ceteris paribus) naar verwachting tot een hogere belastbare 
winst voor banken en verzekeraars en dus tot een hoger bedrag aan verschuldigde 
vennootschapsbelasting. Daarmee levert de maatregel dus een bijdrage aan de 
grondslagverbreding in de vennootschapsbelasting, waarmee de 
vennootschapsbelastingtariefverlaging deels wordt gefinancierd. 
 
De opbrengst omvat allereerst de verschuldigde vennootschapsbelasting als gevolg van de in de 
aangifte vennootschapsbelasting van banken en verzekeraars opgenomen niet-aftrekbare renten 
op grond van de minimumkapitaalregel. Daarnaast ontstaat er mogelijk een opbrengst doordat 
banken en verzekeraars in mindere mate een fiscale prikkel ervaren om te financieren met vreemd 
vermogen, waardoor zij mogelijk meer eigen vermogen aan zullen houden. Bij een hoger eigen 
vermogen zal een bank of verzekeraar in mindere mate met de minimumkapitaalregel worden 
geconfronteerd, maar zullen zij ook relatief minder renten van de belastbare winst aftrekken. Als 
dit het gevolg is van de minimumkapitaalregel, mag dit bedrag ook tot de opbrengst gerekend 
worden. Het kwantitatieve effect hiervan is niet te bepalen, aangezien andere afwegingen (zoals 
het prudentiële kader en macro-economische ontwikkelingen zoals renteniveau en 
winstgevendheid) naar verwachting een grotere invloed hebben op het al dan niet aanhouden van 
meer eigen vermogen. De Tweede Kamer zal uiterlijk in 2027 worden geïnformeerd over de 
opbrengst van deze maatregel over de jaren 2020 tot en met 2025. 
 
Elektronische uitgaven 
Met de introductie van het verlaagde btw-tarief op het langs elektronische weg leveren of uitlenen 
van elektronische uitgaven en het verlenen van toegang tot nieuwswebsites zoals die van 
dagbladen, weekbladen en tijdschriften beoogt het kabinet een gelijk speelveld tussen fysieke 
boeken, kranten en tijdschriften en het via elektronische weg leveren van de gedigitaliseerde 
inhoud daarvan. Het doel van de maatregel is het creëren van een gelijk speelveld. In oorsprong 
had de invoering van een verlaagd btw-tarief op fysieke uitgaven als doel ‘het lezen te bevorderen 
omdat het in het algemeen sterk ontwikkelend werkt’. Om te onderzoeken of de gekozen 
vormgeving van de voorgestelde maatregel en het toepassen van een laag btw-tarief op fysieke en 
elektronische uitgaven doeltreffend en doelmatig is, worden in 2023 zowel de voorgestelde 
49 
 

23. Transponeringstabel 
 
Tabel 8: Transponeringstabel in verband met de implementatie van artikel 1 van de Richtlijn btw-
tarieven boeken, kranten en tijdschriften 
BTW-richtlijn 2006  Wet OB 1968  
Bijlage III, punt 6 Tabel I, post b 21 
 
  
51 
 

geldsommen betaald aan een staat of een onderdeel daarvan in het kader van een met een 
strafbeschikking vergelijkbare buitenlandse wijze van bestraffing.  
 
In uitzonderlijke gevallen kunnen zich situaties voordoen waarbij in het buitenland een wijze van 
bestraffing plaatsvindt die vergelijkbaar is met een strafbeschikking in situaties waarin die 
bestraffing evident strijdig is met de Nederlandse rechtsorde. In dergelijke gevallen zal worden 
bezien of op grond van artikel 63 van de Algemene wet inzake rijksbelastingen (AWR) 
(hardheidsclausule) de kosten en lasten die verband houden met de in het kader van de 
buitenlandse wijze van bestraffing betaalde geldsom toch in aftrek mogen worden gebracht. Mocht 
blijken dat er zich voldoende soortgelijke onbillijke gevallen voordoen, dan kan tegemoetkomend 
59
beleid worden opgesteld.  
 
Tevens wordt voorgesteld een nieuw onderdeel i toe te voegen aan artikel 3.14, eerste lid, Wet IB 
2001 op grond waarvan kosten en lasten die verband houden met bestuursrechtelijke 
dwangsommen of daarmee vergelijkbare buitenlandse dwangsommen eveneens van aftrek worden 
uitgesloten. Bij de dwangsom, bedoeld in afdeling 5.3.2 van de Algemene wet bestuursrecht, gaat 
het om de verplichting tot betaling van een geldsom indien de door een bestuursorgaan opgelegde 
last tot geheel of gedeeltelijk herstel van de overtreding niet of niet tijdig wordt uitgevoerd. Met 
het begrip dwangsommen als bedoeld in afdeling 5.3.2 van de Algemene wet bestuursrecht wordt 
zowel gedoeld op dwangsommen in het kader van een dwangsombevoegdheid die voortvloeit uit de 
bestuursdwangbevoegdheid als op dwangsommen in het kader van een zelfstandige 
dwangsombevoegdheid. Bij bestuursrechtelijke dwangsommen die zijn gebaseerd op een 
zelfstandige dwangsombevoegdheid van het bestuursorgaan, is de grondslag daartoe opgenomen 
in een bijzondere wet. Voorbeelden daarvan zijn artikel 56 van de Mededingingswet, artikel 1:79 
van de Wet op het financieel toezicht, artikel 48b van de Wet toezicht effectenverkeer 1995 en 
artikel 94 van de Wet personenvervoer 2000.  
 
Evenals bij bestuurlijke boeten en daarmee vergelijkbare buitenlandse boeten is er in beginsel 
onvoldoende rechtvaardiging om een onderscheid in behandeling tussen binnenlandse en 
buitenlandse bestuursrechtelijke dwangsommen te maken. 
In uitzonderlijke gevallen kunnen zich echter situaties voordoen waarbij in het buitenland 
bestuursrechtelijke dwangsommen worden opgelegd in situaties waarin het opleggen van een 
dwangsom evident strijdig is met de Nederlandse rechtsorde. In dergelijke gevallen zal (in lijn met 
de toezegging bij de met een strafbeschikking vergelijkbare buitenlandse wijze van bestraffing) 
worden bezien of op grond van de hardheidsclausule de kosten en lasten die verband houden met 
de opgelegde buitenlandse dwangsom toch in aftrek mogen worden gebracht. Mocht blijken dat er 
zich voldoende soortgelijke onbillijke gevallen voordoen, dan kan ook hier tegemoetkomend beleid 
worden opgesteld. 
 
Met de voorgestelde inwerkingtredingsbepaling wordt geregeld dat de onderhavige aftrekuitsluiting 
in de sfeer van strafbeschikkingen voor het eerst toepassing vindt met betrekking tot kosten en 
                                                
59
 In lijn met de met betrekking tot buitenlandse boeten gedane toezegging in Kamerstukken II 2014/15, 34002, nr. 3, p. 46. 
53 
 

Maatgevend is dus of de lijfrente op het moment van tot stand komen voldeed aan de op dat 
moment geldende voorwaarden voor premieaftrek. Dit geldt zowel voor lijfrenten die – kort gezegd 
– tot stand zijn gekomen vóór de zogenoemde Brede Herwaardering (BHW) per 1 januari 1992 als 
voor de zogenoemde BHW-lijfrenten die tussen 1 januari 1992 en 1 januari 2001 zijn afgesloten. 
Daarnaast is vereist dat de lijfrente ook gedurende de looptijd aan deze voorwaarden blijft voldoen. 
Bij de omzetting van een lijfrente waardoor deze aan de “strengere” voorwaarden van een nieuwer 
regime gaat voldoen, zoals bij de omzetting van een zogenoemde pre-BHW-lijfrente in een BHW-
lijfrente, wordt geacht hieraan te zijn voldaan. Is echter een lijfrente waarvan de premies 
(gedeeltelijk) in aftrek zijn gebracht vervolgens omgezet in een recht dat niet meer aan de 
voorwaarden voor premieaftrek voldoet, dan valt dat onverkort in de groep producten waarvoor 
per 1 januari 2021 het overgangsrecht beëindigd wordt.  
Rechten op periodieke uitkeringen die al op het moment van hun totstandkoming, voor wat betreft 
hun vormgeving, niet voldeden aan de voorwaarden die voor premieaftrek voor 
onderhoudsvoorzieningen werden gesteld, blijven onverkort onder de beëindiging van het 
overgangsrecht vallen, omdat de ter zake van deze rechten betaalde premies in hun geheel niet in 
aftrek konden komen. Dit zijn de zogenoemde zuivere saldolijfrenten. Het kan hierbij zowel gaan 
om rechten die bij een professionele verzekeraar zijn afgesloten als om rechten die bij een 
zogenoemde eigen besloten vennootschap (bv) zijn bedongen en zo in eigen beheer worden 
gehouden.  
Verder wordt voorgesteld aan hoofdstuk 2, artikel I, onderdeel O, tweede lid, Invoeringswet Wet IB 
2001 een zin toe te voegen waarmee wordt geregeld dat buitenlandse pensioenregelingen en 
pensioenregelingen van internationale organisaties als bedoeld in artikel 1.7, tweede lid, 
onderdelen c en d, Wet IB 2001 die onder het overgangsrecht van hoofdstuk 2, artikel I, onderdeel 
O, eerste lid, Invoeringswet Wet IB 2001 vallen niet meer onder genoemd tweede lid vallen. Voor 
dergelijke pensioenregelingen blijft het overgangsrecht van hoofdstuk 2, artikel I, onderdeel O, 
eerste lid, Invoeringswet Wet IB 2001 ook na 31 december 2020 van toepassing waardoor 
belastingheffing pas in box 1 plaatsvindt zodra de uitkeringen worden genoten (dit met toepassing 
van de saldomethode) en gaat de waarde van het recht niet tot de rendementsgrondslag van box 3 
behoren. 
In hetzelfde kader worden ook enkele wijzigingen voorgesteld met betrekking tot hoofdstuk 2, 
artikel I, onderdeel Q, tweede lid, Invoeringswet Wet IB 2001. In genoemd tweede lid is een 
afrekenverplichting opgenomen voor de daarin genoemde rechten op periodieke uitkeringen of 
verstrekkingen. Deze afrekenverplichting houdt in dat op 31 december 2020 de waarde van het 
recht, verminderd met de betaalde niet-afgetrokken premies, als periodieke uitkering of 
verstrekking uit een inkomensvoorziening in box 1 in aanmerking wordt genomen. Voorgesteld 
wordt genoemd tweede lid zodanig aan te passen dat de hierin opgenomen afrekenverplichting op 
31 december 2020 alleen gaat gelden voor de rechten op periodieke uitkeringen of verstrekkingen 
waarvoor het overgangsrecht op grond van de voorgestelde wijziging van hoofdstuk 2, artikel I, 
onderdeel O, tweede lid, Invoeringswet Wet IB 2001 wordt beëindigd. 
 
 
 
 
55 
 

geregeld dat kosten en lasten die verband houden met een in het kader van een strafbeschikking 
of daarmee vergelijkbare buitenlandse wijze van bestraffing betaalde geldsom van aftrek zijn 
uitgesloten voor de inkomstenbelasting en de vennootschapsbelasting. Ook werknemers kunnen in 
voorkomende gevallen in het kader van een strafbeschikking of daarmee vergelijkbare 
buitenlandse wijze van bestraffing een geldsom moeten betalen. Ingeval de inhoudingsplichtige 
deze geldsom aan zijn werknemer vergoedt of voor zijn werknemer betaalt, wordt dat aangemerkt 
als loon. Om te voorkomen dat een dergelijk loonbestanddeel kan worden aangewezen als 
eindheffingsbestanddelen en de werknemer daarover zelf geen belasting is verschuldigd, wordt 
voorgesteld ook artikel 31, vierde lid, onderdeel c, Wet LB 1964 op dat punt aan te passen. 
De voorgestelde toevoeging aan artikel 31, vierde lid, Wet LB 1964 van een onderdeel j sluit aan 
bij de eveneens in dit wetsvoorstel opgenomen toevoeging van een onderdeel i aan artikel 3.14, 
eerste lid, Wet IB 2001 (zie artikel I, onderdeel B, onder 2). Met laatstgenoemde aanpassing wordt 
invulling gegeven aan het voornemen om kosten en lasten die verband houden met 
bestuursrechtelijke dwangsommen van aftrek uit te sluiten. Ook werknemers kunnen in 
voorkomende gevallen te maken krijgen met een bestuursrechtelijke dwangsom als bedoeld in 
afdeling 5.3.2 van de Algemene wet bestuursrecht of een met die dwangsom vergelijkbare 
buitenlandse dwangsom. Ingeval de inhoudingsplichtige dwangsom, aan zijn werknemer vergoedt 
of voor zijn werknemer betaalt, wordt dat aangemerkt als loon. Om te voorkomen dat een dergelijk 
loonbestanddeel kan worden aangewezen als eindheffingsbestanddeel en de werknemer daarover 
zelf geen belasting is verschuldigd, wordt voorgesteld aan artikel 31, vierde lid, Wet LB 1964 een 
onderdeel j toe te voegen.  
De voorgestelde inwerkingtredingsbepaling sluit met betrekking tot voornoemde aanpassingen in 
de Wet LB 1964 aan bij de voorgestelde inwerkingtreding van de aanpassingen betreffende artikel 
3.14, eerste lid, Wet IB 2001 en is bij die bepaling toegelicht. 
 
Artikel XI, onderdeel D (artikel 31a van de Wet op de loonbelasting 1964) 
Artikel 31a Wet LB 1964 bevat de kern van de zogenoemde werkkostenregeling (WKR). Via de 
WKR kunnen werkgevers onbelaste vergoedingen en verstrekkingen aan hun werknemers geven. 
Om belastingheffing te voorkomen moeten deze vergoedingen en verstrekkingen onder een 
gerichte vrijstelling vallen dan wel moet het restant van deze vergoedingen en verstrekkingen 
binnen de vrije ruimte blijven. Deze vrije ruimte bedraagt in de huidige situatie 1,2% van – kort 
62
gezegd – de loonsom van alle medewerkers samen, zoals is bepaald in de aanhef van het huidige 
artikel 31a, tweede lid, Wet LB 1964. Zoals is toegelicht in het algemeen deel van deze memorie, 
wordt voorgesteld om de vrije ruimte te vergroten. Omwille van de leesbaarheid van het tweede lid 
wordt voorgesteld om de omvang van de vrije ruimte te bepalen in een nieuw derde lid. Daarbij 
wordt onder meer voorgesteld een tweeschijvenstelsel voor de berekening van de vrije ruimte te 
introduceren. De vrije ruimte wordt op grond van dit voorstel berekend als 1,7% van – kort gezegd 
– de loonsom tot en met € 400.000 plus 1,2% van het restant van die loonsom. Deze berekening 
vindt plaats per inhoudingsplichtige, tenzij inhoudingsplichtigen de concernregeling van artikel 32 
Wet LB 1964 toepassen. Indien de concernregeling wordt toegepast, wordt de vrije ruimte 
berekend door de loonsommen van de inhoudingsplichtigen die deel uitmaken van het concern bij 
                                                
62
 Het gaat om het loon waarover met toepassing van de artikelen 20a, 20b, 26 en 26b Wet LB 1964 wordt geheven, dus bijvoorbeeld 
exclusief de eveneens tot het loon in de zin van de loonbelasting behorende eindheffingsbestanddelen. 
57 
 

Artikel XII 
 
Artikel XII, onderdeel A (artikel 6b van de Wet op de vennootschapsbelasting 1969) 
In artikel 6b, eerste lid, onderdeel b, Wet Vpb 1969 is de onderwijsvrijstelling opgenomen. 
Voorgesteld wordt de verplichte ouderbijdrage die verschuldigd is voor – kort gezegd – het volgen 
van onderwijs aan een afdeling internationaal georiënteerd onderwijs of van een cursus 
internationaal georiënteerd voortgezet onderwijs in genoemd onderdeel b op te nemen als een van 
de toegestane bijdragen voor de voor de onderwijsvrijstelling geldende bekostigingseis. In dat 
kader wordt voorgesteld genoemd onderdeel b onder te verdelen in zes subonderdelen waarin de 
bijdragen die thans meetellen voor de bedoelde bekostigingseis worden opgenomen en waarbij in 
dat kader de verplichte ouderbijdrage die is verschuldigd voor toelating tot een dergelijke 
internationale afdeling in dat onderdeel wordt opgenomen als subonderdeel 5°. 
Met de voorgestelde wijzigingen wordt meer specifiek bereikt dat de verplichte ouderbijdrage voor 
toelating tot een afdeling internationaal georiënteerd basisonderwijs als bedoeld in artikel 85a van 
de Wet op het primair onderwijs en de verplichte ouderbijdrage voor toelating tot een cursus 
internationaal georiënteerd voortgezet onderwijs als bedoeld in de Beleidsregel Internationaal 
63
georiënteerd voortgezet onderwijs 2010 (Beleidsregel IGVO 2010) kwalificeren voor de voor de 
onderwijsvrijstelling geldende bekostigingseis. Hiermee wordt bereikt dat bekostigde scholen voor 
primair of voortgezet onderwijs met een internationale afdeling en geaccrediteerde Europese 
scholen gebruik kunnen maken van de onderwijsvrijstelling, mits uiteraard ook aan de overige 
voorwaarden van de onderwijsvrijstelling wordt voldaan. 
De voorgestelde wijzigingen vinden voor het eerst toepassing met betrekking tot boekjaren die 
64
aanvangen op of na 1 januari 2020. Vooruitlopend daarop is in het beleidsbesluit van 9 juli 2019 
een en ander alvast als goedkeurend beleid neergelegd. Aan dit goedkeurende beleid is 
terugwerkende kracht toegekend en het vindt voor het eerst toepassing met betrekking tot 
boekjaren die op of na 1 januari 2016 zijn aangevangen, zijnde de boekjaren waarop de Wet 
modernisering Vpb-plicht overheidsondernemingen voor het eerst toepassing vindt. 
 
Artikel XII, onderdeel B (artikel 8 van de Wet op de vennootschapsbelasting 1969) 
In verband met het voorgestelde onderdeel i van artikel 3.14, eerste lid, Wet IB 2001 en de 
gewenste toepassing daarvan in de vennootschapsbelasting wordt artikel 8, eerste lid, Wet Vpb 
1969 opgenomen verwijzing uitgebreid met eveneens een verwijzing naar genoemd onderdeel i. 
 
Artikel XII, onderdeel C (artikel 8e van de Wet op de vennootschapsbelasting 1969) 
Met de voorgestelde wijziging van de artikelen 8e en 8f Wet Vpb 1969 wordt bereikt dat 
publiekrechtelijke rechtspersonen van de Staat voor de toepassing van de objectvrijstellingen voor 
overheidsondernemingen in de Wet Vpb 1969 hetzelfde worden behandeld als privaatrechtelijke 
overheidslichamen van de Staat. De voorgestelde wijziging van genoemd artikel 8f wordt in dat 
kader toegelicht in de toelichting bij artikel XII, onderdeel D.  
                                                
63
 Deze beleidsregel is gebaseerd op de in de voorgestelde wettekst genoemde wettelijke bepaling, namelijk artikel 75 van de Wet op het 
voortgezet onderwijs, alsmede op artikel 4:81 van de Algemene wet bestuursrecht. 
64
 Besluit van de Staatssecretaris van Financiën van 9 juli 2019, nr. 2019 – 93725, Belastingdienst/Corporate Dienst Vaktechniek (Stcrt. 
2019, 39948). 
59 
 

o
toepassing van genoemd artikel 8f, eerste lid, onderdeel a, onder 2 , geldt een dubbele toets. In de 
eerste plaats dient het bij de publiekrechtelijke rechtspersoon, bedoeld in artikel 8e, zesde lid, Wet 
Vpb 1969, om de Staat te gaan. In de tweede plaats dient het privaatrechtelijke overheidslichaam 
in een relatie als bedoeld in dat lid te staan tot de Staat.  
De voorgestelde wijziging van artikel 8f, vierde lid, Wet Vpb 1969 hangt samen met de 
voorgestelde vernummering van enkele leden van artikel 8e Wet Vpb 1969. 
Voor de inwerkingtreding en eerste toepassing van de voorgestelde wijzigingen geldt hetgeen is 
opgemerkt in de toelichting bij artikel XII, onderdeel C. 
 
Artikel XII, onderdeel E (artikel 15b van de Wet op de vennootschapsbelasting 1969) 
Artikel 15b, tweede lid, Wet Vpb 1969 regelt dat voor de toepassing van dat artikel (de 
earningsstrippingmaatregel) alleen de rentelasten ter zake van geldleningen die zonder toepassing 
van dat artikel maar na toepassing van de overige artikelen inzake de bepaling van de winst 
65
aftrekbaar zijn, in aanmerking worden genomen. De voorgestelde wijziging van genoemd tweede 
lid maakt op dit principe een uitzondering voor renten ter zake van geldleningen als bedoeld in het 
voorgestelde artikel 15bd, eerste lid, onderdeel b, Wet Vpb 1969 die door toepassing van de 
voorgestelde artikelen 15be en 15bf Wet Vpb 1969 (de minimumkapitaalregel) van aftrek worden 
uitgesloten bij het bepalen van de in een jaar genoten winst. Hierdoor worden de op grond van de 
artikelen 15be en 15bf Wet Vpb 1969 van aftrek uitgesloten renten ter zake van geldleningen wel 
meegenomen voor de toepassing van genoemd artikel 15b. Vervolgens voorziet het voorgestelde 
artikel 15bh Wet Vpb 1969 in een specifieke maatregel die cumulatie van de 
earningsstrippingmaatregel en de minimumkapitaalregel voorkomt (zie de toelichting op genoemd 
artikel 15bh). Voor de betekenis van het begrip renten ter zake van geldleningen wordt verwezen 
naar de toelichting op het voorgestelde artikel 15bd, eerste lid, onderdeel b, Wet Vpb 1969. 
 
Artikel XII, onderdeel F (afdeling 2.9b van de Wet op de vennootschapsbelasting 1969) 
 
Artikel 15bd van de Wet op de vennootschapsbelasting 1969  
Ingevolge het wetsvoorstel Overige fiscale maatregelen 2020 wordt voorgesteld om in de Wet Vpb 
1969 aan afdeling 2.9a twee artikelen toe te voegen, namelijk de artikelen 15bb en 15bc. 
Voorgesteld wordt om na genoemd artikel 15bc een afdeling 2.9b in te voegen, bestaande uit vijf 
artikelen waarin de minimumkapitaalregel wordt uitgewerkt. Het voorgestelde artikel 15bd, eerste 
lid, onderdeel a, Wet Vpb 1969 regelt wat voor de toepassing van die afdeling onder een geldlening 
wordt verstaan. Hieruit volgt dat voor de toepassing van die afdeling een geldlening een schuld 
betreft die voortvloeit uit een overeenkomst van geldlening of een daarmee vergelijkbare 
overeenkomst. Het begrip geldlening is daarmee niet beperkt tot geldleningen in civielrechtelijke 
zin, zoals bankkredieten en obligatieleningen, maar omvat tevens overeenkomsten die 
vergelijkbaar zijn met een overeenkomst van geldlening. Daarbij kan bijvoorbeeld worden gedacht 
aan financial lease en aan huurkoop. Onder meer reserves en voorzieningen vallen daarentegen 
niet onder een met een geldlening vergelijkbare overeenkomst. Voor de toepassing van genoemde 
                                                
65
 In vergelijkbare zin geldt ingevolge genoemd tweede lid dat voor de toepassing van genoemd artikel 15b alleen de rentebaten ter zake 
van geldleningen in aanmerking worden genomen die zonder toepassing van dat artikel maar na toepassing van de overige artikelen 
inzake de bepaling van de winst in aanmerking worden genomen bij het bepalen van de winst. 
61 
 

Het voorgestelde artikel 15bd, eerste lid, onderdeel d, Wet Vpb 1969 regelt dat voor de toepassing 
van genoemde afdeling 2.9b voor de invulling van het begrip bedrijf van verzekeraar wordt 
aangesloten bij het uitoefenen van een bedrijf waartoe een van de verzekeringsvergunningen uit 
de Wft is verleend of ter zake waarvan een mededeling is ontvangen als bedoeld in die wet. De 
artikelen 2:26a, eerste lid, 2:27, eerste lid, en 2:48, eerste lid, Wft hebben betrekking op alle 
vergunninghoudende verzekeraars met een zetel in Nederland. Het gaat hierbij om 
belastingplichtigen die een vergunning hebben voor het uitoefenen van het bedrijf van 
herverzekeraar, levensverzekeraar of schadeverzekeraar of voor het bedrijf van verzekeraar met 
beperkte risico-omvang. Hieronder vallen ook in Nederland gevestigde dochtermaatschappijen van 
buitenlandse verzekeraars en verzekeringsgroepen. Daarnaast bestrijkt genoemd onderdeel d, in 
samenhang met de voorgestelde wijziging van artikel 18, eerste lid, Wet Vpb 1969 (zie de 
toelichting bij artikel XII, onderdeel G), de buitenlandse belastingplichtige die het bedrijf van 
verzekeraar in Nederland uitoefent (door middel van een vaste inrichting in Nederland). Het gaat 
hierbij enerzijds om buitenlandse verzekeraars met zetel in een andere lidstaat van de EU of in de 
EER die belastbare winst uit een in Nederland gedreven onderneming genieten (verwezen wordt 
naar de artikelen 2:26c, eerste lid, 2:34, eerste lid, 2:36, eerste lid, en 2:50, eerste lid, Wft). 
Anderzijds gaat het om buitenlandse verzekeraars die hun zetel buiten de EU en EER hebben en 
belastbare winst uit een in Nederland gedreven onderneming genieten (verwezen wordt naar de 
artikelen 2:26d, eerste lid, 2:40, eerste lid, en 2:50, eerste lid, Wft). Voor de behandeling van een 
buitenlandse belastingplichtige die het bedrijf van verzekeraar in Nederland uitoefent wordt 
verwezen naar de toelichting op de voorgestelde wijzigingen van artikel 18 Wet Vpb 1969. 
 
Het voorgestelde artikel 15bd, tweede lid, Wet Vpb 1969 regelt dat voor de toepassing van 
genoemde afdeling 2.9b onder renten ter zake van geldleningen niet worden begrepen renten ter 
zake van geldleningen die deel uitmaken van winst uit een andere staat als bedoeld in artikel 15e 
Wet Vpb 1969 waarop de objectvrijstelling voor buitenlandse ondernemingswinsten van toepassing 
is. De renten ter zake van geldleningen voor zover die zijn toe te rekenen aan een buitenlandse 
vaste inrichting blijven hierdoor voor de toepassing van die afdeling buiten beschouwing. Voor de 
volledigheid wordt hierbij opgemerkt dat indien een in Nederland gevestigde belastingplichtige die 
het bedrijf van bank of verzekeraar uitoefent een buitenlandse vaste inrichting heeft, de 
wereldwinst en de winst waarop de objectvrijstelling voor buitenlandse ondernemingswinsten 
toepassing vindt, worden bepaald met inachtneming van dezelfde leverage ratio.  
 
Artikel 15be van de Wet op de vennootschapsbelasting 1969 
Het voorgestelde artikel 15be, eerste lid, Wet Vpb 1969 bepaalt dat voor een belastingplichtige die 
het bedrijf van bank, bedoeld in het voorgestelde artikel 15bd, eerste lid, onderdeel c, Wet Vpb 
1969, uitoefent bij het bepalen van de in een jaar genoten winst de renten ter zake van 
geldleningen van aftrek worden uitgesloten voor zover de leverage ratio minder bedraagt dan 8. De 
leverage ratio betreft een getal dat de verhouding weergeeft tussen het kapitaal en de totale 
66
  
risicoblootstelling van een belastingplichtige, uitgedrukt in een percentage.
                                                
66
 Artikel 4, eerste lid, onderdeel (93), van Verordening (EU) nr. 575/2013 van het Europees Parlement en de Raad van 26 juni 2013 
betreffende prudentiële vereisten voor kredietinstellingen en beleggingsondernemingen en tot wijziging van Verordening (EU) nr. 
648/2012 (PbEU 2013, L 176). 
63 
 

€ 4,26 miljoen (2/94 gedeelte van het bedrag aan renten ter zake van geldleningen van € 200 miljoen) niet in 
aftrek brengen bij het bepalen van de winst van dat jaar. 
 
Voorbeeld 2. Leverage ratio en ontvoeging uit fiscale eenheid 
Bank D ontvoegt op 31 maart 2020 uit de fiscale eenheid met Bank E. Het statutaire boekjaar van Bank E is 
gelijk aan het kalenderjaar. Bank D wil in de aangifte vennootschapsbelasting over het boekjaar dat loopt van 1 
april 2020 tot en met 31 december 2020 een bedrag van € 100 miljoen als renten ter zake van geldleningen in 
aftrek brengen bij het bepalen van de winst. Bank E wil in de aangifte vennootschapsbelasting over het 
boekjaar 2020 een bedrag van € 200 miljoen aan renten ter zake van geldleningen in aftrek brengen bij het 
bepalen van de winst. In dat bedrag van € 200 miljoen zijn de renten ter zake van geldleningen die Bank D is 
verschuldigd over de periode 1 januari - 31 maart 2020 begrepen. Omdat Bank D op 31 december 2019 nog 
deel uitmaakte van de fiscale eenheid met Bank E, kan voor Bank D voor de toepassing van de voorgestelde 
minimumkapitaalregel geen eigen leverage ratio worden gehanteerd. Bank E heeft met betrekking tot 31 
december 2019 een leverage ratio van 6%. 
 
Uitwerking 
Voor de bepaling van het gedeelte van de renten ter zake van geldleningen van Bank D dat in dit voorbeeld niet 
in aftrek komt in zijn aangifte vennootschapsbelasting over het boekjaar dat loopt van 1 april 2020 (moment 
van ontvoeging) tot en met 31 december 2020 hanteert Bank D de leverage ratio met betrekking tot 31 
december 2019 van Bank E. Bank D maakte namelijk op 31 december 2019 nog deel uit van de fiscale eenheid 
met Bank E. Op basis van de formule kan Bank D afgerond € 2,13 miljoen (2/94 gedeelte van het bedrag aan 
renten ter zake van geldleningen van € 100 miljoen) niet in aftrek brengen bij het bepalen van de winst van het 
boekjaar dat loopt van 1 april 2020 tot en met 31 december 2020. Bank E kan in dit voorbeeld in zijn aangifte 
vennootschapsbelasting over het boekjaar 2020 op basis van de formule afgerond € 4,26 miljoen (2/94 
gedeelte van het bedrag aan renten ter zake van geldleningen van € 200 miljoen) niet in aftrek brengen bij het 
bepalen van de winst van dat jaar. 
 
68
Op grond van deel 1, titel II, hoofdstuk 1, van de verordening kapitaalvereisten geldt dat banken 
in beginsel op individuele basis een leverage ratio berekenen en openbaar maken. Indien een 
maatschappij echter in een consolidatie wordt betrokken, wordt op grond van deel 1, titel II, 
hoofdstuk 2, van de verordening kapitaalvereisten de leverage ratio op basis van de 
geconsolideerde situatie berekend en openbaar gemaakt. 
Het voorgestelde artikel 15be, tweede lid, Wet Vpb 1969 regelt dat voor de toepassing van het 
eerste lid van dat artikel voor de invulling van het begrip leverage ratio (de factor L) – als 
hoofdregel – wordt aangesloten bij de prudentiële consolidatie op grond van deel 1, titel II, 
hoofdstuk 2, van de verordening kapitaalvereisten. Het gaat hierbij om het op één decimaal 
afgeronde percentage van de leverage ratio die op grond van artikel 11 van de verordening 
kapitaalvereisten met betrekking tot een belastingplichtige op geconsolideerde basis wordt 
berekend ingevolge deel 7 van die verordening. Op grond van artikel 13 van de verordening 
kapitaalvereisten wordt deze leverage ratio ook op geconsolideerde basis openbaar gemaakt 
ingevolge artikel 451, eerste lid, van die verordening. Zo volgt uit artikel 13, eerste lid, eerste zin, 
en tweede lid, eerste zin, van de verordening kapitaalvereisten dat EU-moederinstellingen en 
instellingen die onder de zeggenschap staan van een financiële EU-moederholding of een 
                                                
68
 Verordening (EU) nr. 575/2013 van het Europees Parlement en de Raad van 26 juni 2013 betreffende prudentiële vereisten voor 
kredietinstellingen en beleggingsondernemingen en tot wijziging van Verordening (EU) nr. 648/2012 (PbEU 2013, L 176). 
65 
 

NL 
moeder 
NL 
dochter A 
Buitenlandse 
dochter B 
 
 
Omdat de in de EU gevestigde moederinstelling zowel de financiële gegevens van de in Nederland gevestigde 
dochtermaatschappij als de in het buitenland gevestigde dochtermaatschappij waarover zij beheersing en 
zeggenschap heeft in haar consolidatie betrekt, heeft de geconsolideerde leverage ratio in het voorbeeld niet 
enkel betrekking op de in Nederland gevestigde bank, maar ook op de in het buitenland gevestigde 
dochtermaatschappij. Dit illustreert dat de kapitalisatie van buitenlandse dochtermaatschappijen doorwerkt in 
de ratio voor de toepassing van de voorgestelde minimumkapitaalregel. 
 
Voorbeeld 4. Europese bankengroep 
Een in de EU gevestigde moederinstelling heeft een 100%-belang in twee dochtermaatschappijen, namelijk een 
in Nederland gevestigde dochtermaatschappij A die het bedrijf van bank uitoefent en een in het buitenland 
gevestigde dochtermaatschappij B die eveneens het bedrijf van bank uitoefent. Op grond van artikel 13, eerste 
lid, van de verordening kapitaalvereisten openbaart de in de EU gevestigde moederinstelling de geconsolideerde 
leverage ratio. Voor de toepassing van de renteaftrekbeperking van het voorgestelde artikel 15be, eerste lid, 
Wet Vpb 1969 op de (binnenlandse) belastingplichtige in het voorbeeld, zijnde dochtermaatschappij A, wordt in 
dat geval de geconsolideerde leverage ratio van de in de EU gevestigde moederinstelling gehanteerd. 
 
67 
 

moederholding op geconsolideerde basis worden betrokken in een gelijkwaardige openbaarmaking door de in 
het derde land gevestigde moederonderneming, is de EU-moederholding in dit voorbeeld op grond van artikel 
13, derde lid, van de verordening kapitaalvereisten niet gehouden om een geconsolideerde leverage ratio 
openbaar te maken. Voor de toepassing van het voorgestelde artikel 15be, eerste lid, Wet Vpb 1969 op de 
(binnenlandse) belastingplichtige in het voorbeeld, zijnde dochtermaatschappij A, wordt in dit geval de 
geconsolideerde leverage ratio zoals die wordt openbaar gemaakt op het niveau van de in het derde land 
gevestigde moedermaatschappij gehanteerd. 
 
Moeder 
derde 
land 
  
EU 
Moeder 
holding 
 
 
 
Buitenlandse 
NL dochter A 
 
dochter B 
 
 
 
 
 
 
 
 
Het voorgestelde artikel 15be, derde lid, Wet Vpb 1969 bepaalt dat ingeval met betrekking tot een 
belastingplichtige niet op basis van de geconsolideerde situatie, bedoeld in deel 1, titel II, 
hoofdstuk 2, van de verordening kapitaalvereisten, een leverage ratio wordt berekend en openbaar 
gemaakt, voor de toepassing van het eerste lid van genoemd artikel 15be de leverage ratio wordt 
gehanteerd zoals die met betrekking tot de belastingplichtige op grond van deel 1, titel II, 
hoofdstuk 1, van de verordening kapitaalvereisten op individuele basis wordt berekend en 
openbaar gemaakt ingevolge deel 7, onderscheidenlijk artikel 451, eerste lid, van die verordening. 
 
Voorbeeld 6. Nederlandse dochtermaatschappij van in derde land gevestigde moedermaatschappij 
Een in een derde land gevestigde moedermaatschappij heeft een in Nederland gevestigde dochtermaatschappij 
A die het bedrijf van bank uitoefent. Met betrekking tot de (binnenlandse) belastingplichtige in het voorbeeld, 
zijnde dochtermaatschappij A, wordt niet door een EU-moederinstelling op basis van de geconsolideerde 
situatie, bedoeld in deel 1, titel II, hoofdstuk 2, van de verordening kapitaalvereisten, een leverage ratio 
berekend en openbaar gemaakt. In dat geval wordt op grond van het derde lid van het voorgestelde artikel 
15be Wet Vpb 1969 voor de toepassing van de renteaftrekbeperking in het eerste lid van dat artikel de 
leverage ratio gehanteerd zoals die met betrekking tot de belastingplichtige ingevolge artikel 6 van de 
verordening kapitaalvereisten op individuele basis wordt berekend en openbaar gemaakt ingevolge deel 7, 
onderscheidenlijk artikel 451, eerste lid, van die verordening. 
69 
 

genoemd artikel 15be, eerste lid. Deze uitwerking geldt dienovereenkomstig in situaties waarin in 
de loop van het boekjaar juridisch wordt gefuseerd of juridisch wordt gesplitst. 
 
Het voorgestelde artikel 15bf, tweede lid, Wet Vpb 1969 regelt dat voor de toepassing van het 
eerste lid van dat artikel onder het begrip eigenvermogenratio (in de factor ER) wordt verstaan het 
eigen vermogen uitgedrukt in een op één decimaal afgerond percentage van het balanstotaal, zoals 
dat op het geconsolideerde niveau van de groep waarvan de belastingplichtige deel uitmaakt, kan 
worden bepaald aan de hand van het openbaar gemaakte verslag over de solvabiliteit en financiële 
toestand van de groep overeenkomstig artikel 256 van de richtlijn solvabiliteit II. Het tweede lid, 
onderdelen a en b, van genoemd artikel 15bf geeft voor de toepassing van de eigenvermogenratio, 
bedoeld in het eerste lid van dat artikel, invulling aan de begrippen eigen vermogen en 
balanstotaal. Voor de invulling van beide begrippen wordt aangesloten bij de 
waarderingsgrondslagen en definities van de richtlijn solvabiliteit II. 
 
Op grond van genoemd artikel 15bf, tweede lid, onderdeel a, bestaat het eigen vermogen voor de 
toepassing van de eigenvermogenratio van het eerste lid van dat artikel, kort gezegd, uit de 
71
eigenvermogenbestanddelen die worden genoemd in de verordening solvabiliteit II voor zover die 
fiscaal niet als geldlening worden aangemerkt. Als gevolg daarvan is sprake van een gecorrigeerd 
eigen vermogen. Het gaat hierbij allereerst om de eigenvermogenbestanddelen, genoemd in artikel 
69 van de verordening solvabiliteit II, die de kenmerken, bedoeld in artikel 71 van die verordening, 
bezitten. Dit betreft, kort gezegd, het zogenoemde tier 1-vermogen. Hierbij geldt dat de 
reconciliatiereserve, bedoeld in artikel 69, onderdeel a, onder iv, van de verordening solvabiliteit II, 
niet wordt verminderd met te verwachten dividenden, uitkeringen en kosten in de zin van artikel 
70, eerste lid, onderdeel b, van die verordening. Daarnaast betreft het eigen vermogen voor de 
toepassing van de ratio van het eerste lid van genoemd artikel 15bf de 
eigenvermogenbestanddelen, genoemd in artikel 72, onderdeel a, van de verordening solvabiliteit 
II, die de kenmerken, bedoeld in artikel 73 van die verordening, bezitten. Het gaat hierbij, kort 
gezegd, om het zogenoemde tier 2-kernvermogen. Hierbij is van belang dat de in artikel 72, 
onderdeel b, van die verordening genoemde achtergestelde verplichtingen, gewaardeerd 
overeenkomstig artikel 75 van de richtlijn solvabiliteit II, voor de toepassing van de ratio van het 
eerste lid van genoemd artikel 15bf niet tot het eigen vermogen behoren. Verder wordt voor de 
toepassing van de ratio van het eerste lid van genoemd artikel 15bf onder eigen vermogen 
verstaan de eigenvermogenbestanddelen, genoemd in artikel 74, onderdelen a, b, c, g en h, van de 
verordening solvabiliteit II, die voldoen aan de vereisten van artikel 75 van die verordening. Het 
gaat hierbij, kort gezegd, om het zogenoemde aanvullend tier 2-vermogen. Tot slot worden voor 
de toepassing van de ratio van het eerste lid van genoemd artikel 15bf tot het eigen vermogen 
gerekend de eigenvermogenbestanddelen, genoemd in artikel 76, onderdeel a, van de verordening 
solvabiliteit II, die de kenmerken, bedoeld in artikel 77 van die verordening, bezitten. Het gaat 
hierbij, kort gezegd, om de zogenoemde tier 3-kernvermogenbestanddelen. 
                                                
71
 Gedelegeerde Verordening (EU) nr. 2015/35 van de Commissie van 10 oktober 2014 tot aanvulling van Richtlijn 2009/138/EG van het 
Europees Parlement en de Raad betreffende de toegang tot en uitoefening van het verzekerings- en het herverzekeringsbedrijf 
(Solvabiliteit II) (PbEU 2015, L 12). 
71 
 

vergunninghoudende) dochtermaatschappijen binnen de fiscale eenheid hebben een balanstotaal van € 50 
miljoen. 
 
Uitwerking 
Omdat het balanstotaal van dochtermaatschappij A die het bedrijf van verzekeraar uitoefent groter is dan het 
gecorrigeerde balanstotaal van dochtermaatschappij B die het bedrijf van bank uitoefent worden op grond van 
het voorgestelde artikel 15bg Wet Vpb 1969 de renten ter zake van geldleningen van de belastingplichtige in 
aftrek beperkt door de toepassing van het voorgestelde artikel 15bf Wet Vpb 1969. Het balanstotaal van de 
overige (niet-vergunninghoudende) maatschappijen van de fiscale eenheid is in dit kader niet relevant. 
 
Artikel 15bh van de Wet op de vennootschapsbelasting 1969 
Het voorgestelde artikel 15bh Wet Vpb 1969 voorziet in een regeling voor situaties dat de 
earningsstrippingmaatregel uit artikel 15b Wet Vpb 1969 en de voorgestelde minimumkapitaalregel 
toepassing vinden met betrekking tot dezelfde renten ter zake van geldleningen. De voorgestelde 
wijziging van artikel 15b, tweede lid, Wet Vpb 1969 en het voorgestelde artikel 15bd, eerste lid, 
onderdeel b, Wet Vpb 1969 regelen namelijk dat de earningsstrippingmaatregel en de 
minimumkapitaalregel als uitgangspunt van toepassing zijn op dezelfde renten ter zake van 
geldleningen die in een jaar zijn verschuldigd. Hierdoor wordt als het ware samenloop van beide 
renteaftrekbeperkingen gecreëerd. Vervolgens regelt genoemd artikel 15bh dat voor zover bij het 
bepalen van de in een jaar genoten winst een saldo aan renten niet in aftrek komt door de 
toepassing van artikel 15b Wet Vpb 1969 (earningsstrippingmaatregel) voor de toepassing van de 
in de voorgestelde artikelen 15be en 15bf Wet Vpb 1969 opgenomen aftrekbeperking het gedeelte 
van de renten ter zake van geldleningen dat in dat jaar niet in aftrek komt, wordt verminderd met 
dat saldo. Deze vermindering kan ingevolge genoemd artikel 15bh echter niet leiden tot een 
negatief bedrag. Zonder toepassing van genoemd artikel 15bh zou – in samenhang met de 
voorgestelde wijziging van artikel 15b, tweede lid, Wet Vpb 1969 en genoemd onderdeel b – 
dezelfde rente ter zake van geldleningen zowel in aftrek worden beperkt door de 
earningsstrippingmaatregel als door de minimumkapitaalregel.  
 
Voorbeeld 8. Exploitatie warenhuis naast bancaire activiteit binnen een fiscale eenheid 
Een belastingplichtige heeft binnen fiscale eenheid als hoofdactiviteit de exploitatie van een warenhuis. Deze 
activiteit is ondergebracht in dochtermaatschappij A. Daarnaast oefent de belastingplichtige ook het bedrijf van 
bank uit in dochtermaatschappij B. Dochtermaatschappij A en dochtermaatschappij B behoren tot een fiscale 
eenheid in de zin van artikel 15 Wet Vpb 1969. Op fiscale-eenheidsniveau bedraagt de gecorrigeerde winst € 10 
miljoen en overtreffen de rentelasten ter zake van geldleningen (€ 5 miljoen) de rentebaten ter zake van 
geldleningen (€ 1 miljoen). De leverage ratio van dochtermaatschappij B bedraagt 2. 
 
Uitwerking 
In dit voorbeeld wordt op grond van de earningsstrippingmaatregel uit artikel 15b Wet Vpb 1969 € 1 miljoen 
van aftrek uitgesloten (en voortgewenteld naar het volgende jaar). Dit betreft het gedeelte van het saldo aan 
renten van € 4 miljoen (namelijk € 5 miljoen minus € 1 miljoen) dat meer bedraagt dan 30% van de 
gecorrigeerde winst van € 10 miljoen (€ 3 miljoen). Doordat het percentage van de leverage ratio minder 
bedraagt dan 8 worden de renten ter zake van geldleningen eveneens in aftrek beperkt door de toepassing van 
de minimumkapitaalregel uit het voorgestelde artikel 15be Wet Vpb 1969. De niet-aftrekbare rente door 
73 
 

voor de toepassing van het eerste lid van genoemd artikel 15bf een aan die eigenvermogenratio 
gelijkwaardige ratio gehanteerd die wordt bepaald aan de hand van het eigen vermogen en 
balanstotaal op grond van een met betrekking tot dat hoofdhuis openbaar gemaakte rapportage. 
Het voorgestelde artikel 18, vierde lid, Wet Vpb 1969 regelt dat voor de toepassing van het 
voorgestelde tweede en derde lid van dat artikel bij of krachtens algemene maatregel van bestuur 
nadere regels kunnen worden gesteld voor de beoordeling of sprake is van een aan een leverage 
ratio, onderscheidenlijk eigenvermogenratio, gelijkwaardige ratio. 
 
Artikel XIII 
 
Artikel XIII (artikel 68 van de Mijnbouwwet) 
Artikel 3.14, eerste lid, aanhef en onderdeel h, Wet IB 2001 regelt dat kosten en lasten die 
verband houden met giften, beloften of diensten bij het bepalen van de winst niet in aftrek komen 
indien blijkt dat sprake is van een strafbaar feit als bedoeld in de artikelen 126, eerste lid, 177, 
178, 178a, 328ter, tweede lid, of 328quater, tweede lid, van het Wetboek van Strafrecht. 
Abusievelijk is de verwijzing naar genoemd onderdeel h niet opgenomen in artikel 68 van de 
Mijnbouwwet. Met de voorgestelde wijziging wordt deze omissie hersteld. In verband met het 
voorgestelde onderdeel i van artikel 3.14, eerste lid, Wet IB 2001 en de gewenste toepassing van 
dat onderdeel voor de Mijnbouwwet wordt voorgesteld de verwijzing in artikel 68 van de 
Mijnbouwwet daar eveneens op aan te passen. 
 
Artikel XIV 
 
Artikel XIV, onderdeel A (artikel 1.2 van de Wet maatregelen woningmarkt 2014 II) 
Met de Fiscale vergroeningsmaatregelen 2019 is in de Wet maatregelen woningmarkt 2014 II een 
heffingsvermindering opgenomen voor het verduurzamen van huurwoningen. Hierbij is abusievelijk 
artikel 1.2, eerste lid, onderdeel f, van laatstgenoemde wet niet aangepast. Met de voorgestelde 
wijziging wordt deze omissie hersteld. 
 
Artikel XIV, onderdeel B (artikel 1.6 van de Wet maatregelen woningmarkt 2014 II) 
Met de voorgestelde wijziging van artikel 1.6, eerste lid, van de Wet maatregelen woningmarkt 
2014 II wordt voorkomen dat het belastbare bedrag negatief kan worden. Dit zou anders als 
gevolg hebben dat de belastingplichtige geld ontvangt, hetgeen in het kader van de doelstelling 
van de Wet maatregelen woningmarkt 2014 II ongewenst zou zijn. Daarom wordt met deze 
wijziging voorgesteld om het belastbare bedrag minimaal op nihil vast te stellen. 
Het voorgestelde artikel 1.6, vierde lid, van de Wet maatregelen woningmarkt 2014 II ziet op het 
introduceren van een vrijstelling van de verhuurderheffing voor tijdelijke huurwoningen die worden 
gerealiseerd in periode van 1 januari 2020 tot en met 31 december 2024 (vrijstelling tijdelijke 
woningen). Om te verzekeren dat de vrijstelling uitsluitend voor tijdelijke woningen geldt, moet 
voor de realisatie ervan een tijdelijke omgevingsvergunning verleend zijn (het voorgestelde vierde 
lid, onderdeel a). Daarnaast mag voor de bouw van de tijdelijke huurwoning geen 
heffingsvermindering als bedoeld in het voorgestelde artikel 1.11, eerste lid, onderdeel o, van de 
Wet maatregelen woningmarkt 2014 II zijn verleend (het voorgestelde vierde lid, onderdeel b). 
75 
 

Artikel XIV, onderdeel G (artikel 2.1 van de Wet maatregelen woningmarkt 2014 II) 
In het voorgestelde artikel 2.1 van de Wet maatregelen woningmarkt 2014 II wordt een wijziging 
voorgesteld van artikel 1.6, vierde lid, onderdeel a, van die wet op het moment dat artikel 5.36 
van de Omgevingswet in werking treedt. Thans is de beoogde inwerkingtredingsdatum daarvoor 1 
januari 2021. Op dat moment wordt als gevolg van de voorgestelde wijziging in laatstgenoemde 
bepaling verwezen naar de omgevingsvergunning met een termijnstelling. Deze wijziging 
waarborgt de tijdelijkheid van de woningen. 
 
Artikel XIV, onderdeel H (artikelen 2.6 en 2.7 van de Wet maatregelen woningmarkt 2014 
II) 
Met de voorgestelde artikelen 2.6 en 2.7 van de Wet maatregelen woningmarkt 2014 II wordt het 
tarief van de verhuurderheffing gewijzigd in verband met het invoeren van de vrijstelling tijdelijke 
woningen. 
 
Artikel XV 
 
Artikel XV (artikel 24, eerste lid, onderdeel i, van de Wet op belastingen van rechtsverkeer) 
De voorgestelde toevoeging van artikel 24, eerste lid, onderdeel i, Wet op belastingen van 
rechtsverkeer (WBR) zorgt ervoor dat de wet weer in overeenstemming wordt gebracht met de 
oorspronkelijke bedoeling van de wetgever en met de huidige praktijk. 
Bij de verzuimverzekeringen wordt verduidelijkt dat deze verzekeringen onder de vrijstelling van 
assurantiebelasting vallen. Voor de door de werkgever afgesloten private Werkhervatting 
Gedeeltelijk Arbeidsgeschikten (WGA)- en Ziektewet (ZW)-eigenrisicodragersverzekeringen geldt 
dat deze volgens de letterlijke tekst van de huidige wet niet valt onder de vrijstelling voor 
ongevallen-, invaliditeits- en arbeidsongeschiktheidsverzekeringen, terwijl de publieke WGA- en 
ZW-verzekeringen van het Uitvoeringsinstituut Werknemersverzekeringen (UWV) wel onder de 
desbetreffende vrijstelling vallen. De oorzaak hiervan is dat bij de private verzekeringen namelijk 
een rechtstreekse uitkering van de private verzekeraar aan de werknemer ontbreekt. De private 
verzekeringen verzekeren immers de mogelijke financiële verplichtingen van de werkgever en 
vallen, in tegenstelling tot de oorspronkelijke bedoeling, niet onder de vrijstelling. Voor het 
beoogde gelijke speelveld tussen de publieke en private WGA- en ZW-markt is een vrijstelling van 
deze verzekeringen noodzakelijk. 
Het verschil tussen de huidige wet en de oorspronkelijke bedoeling is ontstaan door de 
verschillende wetswijzigingen die zien op de WGA- en ZW-uitkeringen die in het verleden hebben 
plaatsgevonden. Er is destijds kennelijk impliciet vanuit gegaan dat geen aanpassing van de 
vrijstelling in de assurantiebelasting nodig was. Derhalve wordt met deze wijziging de wet weer in 
lijn gebracht met die bedoeling en eveneens met de huidige praktijk. 
 
Artikel XV (artikel 24, eerste lid, onderdeel j, van de Wet op belastingen van rechtsverkeer) 
De voorgestelde toevoeging van onderdeel j aan het eerste lid van artikel 24 WBR zorgt ervoor dat 
er een vrijstelling voor de heffing van assurantiebelasting gaat gelden voor brede 
weersverzekeringen die worden afgesloten door een actieve landbouwer.  
77 
 

Om te bepalen of sprake is van een langs elektronische weg geleverde of uitgeleende uitgave 
als bedoeld in post a 30, moet worden getoetst of de uitgave vergelijkbaar is met een fysieke 
uitgave waarop het verlaagde btw-tarief van toepassing is. Deze vergelijkbaarheid moet worden 
beoordeeld naar de inhoud en het gebruik van de langs elektronische weg verstrekte uitgave.  
Voor de vraag of een langs elektronische weg geleverde (of uitgeleende) uitgave qua inhoud en 
gebruik onder het verlaagde btw-tarief kan vallen, zijn de kaders zoals die zijn gesteld voor de 
fysieke uitgaven leidend. Of sprake is van een langs elektronische weg geleverd boek en dergelijke 
wordt daarom beoordeeld naar maatschappelijke opvattingen.  
De inhoud moet in ieder geval statisch zijn en voor alle afnemers hetzelfde. Teksten die 
bestaan uit reacties van gebruikers van websites en apps vallen daar bijvoorbeeld niet onder. Het 
geheel moet een boek, dagblad, weekblad of tijdschrift vormen. Het is niet vereist dat er voor elke 
elektronische uitgave een wat betreft de leesinhoud vergelijkbare fysieke tegenhanger bestaat. 
Indien een fysieke uitgave niet in aanmerking zou komen voor de toepassing van het verlaagde 
btw-tarief in post a 30 komt de vergelijkbare gedigitaliseerde inhoud die via elektronische weg 
wordt aangeboden ook niet in aanmerking voor de toepassing van het verlaagde btw-tarief.  
De gedigitaliseerde inhoud van elektronische uitgaven biedt de mogelijkheid functionaliteit 
toegankelijk te maken die voor fysieke uitgaven niet beschikbaar is. Daarbij kan worden gedacht 
aan het kopiëren en plakken van tekst, het navigeren via een inhoudsopgave of een zoekfunctie, 
het aanpassen van de weergave via het vergroten en verkleinen van de tekst en de aanpassing van 
de lichtintensiviteit. Dergelijke functies, die naar hun aard verbonden zijn aan elektronische 
uitgaven, staan de toepassing van het verlaagde btw-tarief niet in de weg. Andere 
gebruiksmogelijkheden die niet samenhangen met de elektronische verstrekking maar extra 
functionaliteit toevoegen staan toepassing van het verlaagde btw-tarief wel in de weg. 
Wanneer een langs elektronische weg geleverde uitgave bestaat uit dynamische en 
technologische elementen zoals interactieve kaarten, recensies, reacties, spelletjes en 
communicatiemogelijkheden, vindt het verlaagde btw-tarief ook geen toepassing. Dergelijke 
elektronische diensten zijn niet vergelijkbaar met een fysieke uitgave, waarvan de inhoud een van 
tevoren vaststaande omvang heeft en het gebruik de toegang tot die leesinhoud betreft. De inhoud 
en het gebruik zijn immers niet vergelijkbaar met uitgaven als bedoeld in post a 30. Bijvoorbeeld 
het leveren van een product met toeristische informatie valt niet onder het verlaagde btw-tarief als 
die app bestaat uit beschrijvingen van bezienswaardigheden, interactieve plattegronden, de 
mogelijkheid om reviews te plaatsen en te lezen en de mogelijkheid om gesproken woorden te 
vertalen naar, en uit te laten spreken in een andere taal. Ook het leveren van toegang tot een 
product met berichten over de actuele weersontwikkeling, zoals neerslag en temperatuur, valt niet 
onder het verlaagde btw-tarief. Dat geldt ook voor producten waarmee routes kunnen worden 
gepland en waarmee interactief een taal, kennis of vaardigheden kunnen worden geleerd. 
Een langs elektronische weg geleverde of uitgeleende uitgave kan alleen worden gelezen 
door middel van ondersteunende apparatuur, zoals een e-reader, een computer, een telefoon of 
een tablet-pc. Het verlaagde btw-tarief is niet van toepassing op deze ondersteunende apparatuur 
en ook niet op het platform – het programma – dat nodig is om die uitgave weer te kunnen geven 
op deze apparatuur.  
Het komt voor dat bij websites en apps een vergoeding wordt betaald voor een andere 
prestatie dan het leveren of uitlenen van de uitgaven. Logischerwijs is het verlaagde btw-tarief in 
79 
 

72
artikelen en nieuwsberichten. Logischerwijs is het verlaagde btw-tarief niet van toepassing voor 
zover via de nieuwswebsite of app andere elektronische diensten worden geleverd.  
 
c. De uitgaven en nieuwswebsites mogen niet uitsluitend of hoofdzakelijk bestaan uit 
reclamemateriaal of uit video-inhoud of beluisterbare muziek  
73
In lijn met de BTW-richtlijn 2006 wordt voorgesteld te bepalen dat het verlaagde btw-
tarief niet van toepassing is op uitgaven en nieuwswebsites die uitsluitend of hoofdzakelijk bestaan 
uit reclamemateriaal of uit video-inhoud of beluisterbare muziek. Met video-inhoud wordt bedoeld 
bewegend beeld, al dan niet voorzien van geluid. Met beluisterbare muziek wordt niet bedoeld 
audiomateriaal dat de inhoud van een luisterboek vormt.  
 
Voorbeelden 
Om de praktijk zoveel mogelijk duidelijkheid te geven, volgen hierna extra voorbeelden. 
 
Voorbeeld 1: Het downloaden van een boek dat verder alleen op een usb-stick is uitgebracht.  
Het boek wordt langs elektronische weg geleverd. In dit geval is het boek ook digitaal uitgegeven op 
een usb-stick. Wanneer het boek wordt gedownload, wordt daarom dezelfde leesinhoud geleverd als 
bij de uitgave die onder post a 30 valt (het boek op de usb-stick). Het verlaagde btw-tarief is van 
toepassing.  
 
Voorbeeld 2: Het downloaden van een boek dat niet fysiek is uitgegeven 
Er is sprake van een boek dat langs elektronische weg wordt geleverd. Voor toepassing van het 
verlaagde btw-tarief is niet vereist dat er daadwerkelijk een vergelijkbare fysieke tegenhanger bestaat. 
Ook wanneer een boek wordt geleverd dat niet fysiek is uitgegeven maar bijvoorbeeld alleen per 
download beschikbaar is, vindt het verlaagde btw-tarief toepassing.  
 
Voorbeeld 3: Het downloaden of per e-mail ontvangen van een pdf-bestand van een ook op papier 
uitgegeven krant 
De krant wordt langs elektronische weg geleverd. In dit geval wordt een identieke krant die onder post 
a 30 valt ook fysiek uitgegeven. De papieren krant en de langs de elektronische weg geleverde krant 
zijn vergelijkbaar. Het verlaagde btw-tarief vindt toepassing.  
 
Voorbeeld 4: Het toegang verlenen tot een nieuwswebsite zoals die van een dagblad, weekblad en 
tijdschrift 
Wanneer – al dan niet met behulp van een app – toegang wordt verleend tot een nieuwswebsite van 
een dagblad, weekblad of tijdschrift kan het verlaagde btw-tarief van toepassing zijn. Zo valt 
bijvoorbeeld het toegang verlenen tot de nieuwswebsite van een krant, tijdschrift of een online 
toegankelijk journalistiek onderzoeksplatform met periodiek verschijnende nieuwsuitgaven onder het 
verlaagde btw-tarief. 
 
 
 
                                                
72
 Gezien onderdeel C dient logischerwijs te worden gelet op de voorwaarde dat nieuwswebsites niet uitsluitend of hoofdzakelijk bestaan 
uit reclamemateriaal of uit video-inhoud of beluisterbare muziek. 
73
 Richtlijn 2006/112/EG van de Raad van 28 november 2006 betreffende het gemeenschappelijke stelsel van belasting over de 
toegevoegde waarde (PbEU 2006, L 347). 
81 
 

rekening gehouden met de inflatiecorrectie van artikel 10.1 Wet IB 2001 die per 1 januari 2020 
wordt toegepast. 
Met de genoemde aanpassingen van de tarieftabellen daalt met ingang van 1 januari 2020 het 
toptarief ten opzichte van het in het Belastingplan 2019 voor 2020 opgenomen toptarief met 1%-
punt naar 49,5%. Voorgesteld wordt om het in het Belastingplan 2019 opgenomen 
correctiepercentage van de zogenoemde tariefmaatregel eveneens met 1%-punt te verlagen. Zoals 
in het algemeen deel van deze memorie is opgemerkt wordt namelijk beoogd om in 2020 voor de 
aftrekbare kosten met betrekking tot een eigen woning en andere aangewezen 
grondslagverminderende posten een aftrektarief van 46% te laten gelden, zijnde het aftrektarief 
74
dat ook zonder de versnelde verlaging van het toptarief in 2020 zou hebben gegolden . Hiertoe 
strekken de in artikel XX, onderdeel A, onder 2 en 4, opgenomen aanpassingen van de artikelen 
2.10, tweede lid, en 2.10a, tweede lid, Wet IB 2001.  
 
Artikel XIX, onderdeel A, onder 5 (artikel II, onderdeel Ea, van het Belastingplan 2019) 
Op grond van artikel 6.19 Wet IB 2001 worden de uitgaven voor specifieke zorgkosten, bedoeld in 
artikel 6.17, onderdelen b tot en met g, Wet IB 2001, met een percentage verhoogd. Deze 
75
verhoging is alleen van toepassing indien is voldaan aan de voorwaarde dat het verzamelinkomen 
vóór toepassing van de persoonsgebonden aftrek lager is dan het bedrag van de bovengrens van 
de tweede schijf van de tarieftabel in artikel 2.10a Wet IB 2001. Vanwege de voorgestelde 
wijziging van de tariefstructuur met ingang van 1 januari 2020 waarbij de tot die datum geldende 
eerste en tweede schijf worden samengevoegd, klopt per die datum de verwijzing in artikel 6.19 
Wet IB 2001 naar de tarieftabel van artikel 2.10a Wet IB 2001 niet meer. Het bedrag dat bedoeld 
is als grens om in aanmerking te komen voor de verhoging van de genoemde uitgaven voor 
specifieke zorgkosten is dan niet langer opgenomen in de tweede regel van de tweede kolom van 
die tabel, maar in de eerste regel van de tweede kolom van die tabel. Voorgesteld wordt de 
verwijzing daarnaar in artikel 6.19, eerste en tweede lid, Wet IB 2001 daarop aan te passen. 
 
Artikel XIX, onderdeel A, onder 6 en 8, onderdeel B, onder 3 en 5, onderdeel E, onder 3, en 
onderdeel F, onder 3 (artikelen II, onderdelen G en Ka, III, onderdelen G en K, XV, onderdeel C, en 
XVI, onderdeel C, van het Belastingplan 2019) 
Ingevolge artikel XX, onderdelen A, onder 4 en 6, B, onder 3 en 5, E, onder 3, en F, onder 3, wordt 
de algemene heffingskorting verder verhoogd ten opzichte van de verhogingen die per 1 januari 
2020 en per 1 januari 2021 in zouden gaan als gevolg van het Belastingplan 2019. Een en ander is 
nader toegelicht in het algemeen deel van deze memorie. 
 
Artikel XX, onderdeel A, onder 7, onderdeel B, onder 4, onderdeel C, onder 1, onderdeel E, onder 
4, onderdeel F, onder 4, onderdeel G, onderdeel H, onderdeel J en onderdeel K (artikelen II, 
onderdeel H, III, onderdeel H, IV, XV, onderdeel D, XVI, onderdeel D, XVIA, XXXIX, XLI en XLIA 
van het Belastingplan 2019) 
                                                
74
 Kamerstukken II 2018/19, 35026, nr. 3, p. 9. 
75
 In de praktijk wordt deze regeling – niet geheel zuiver – veelal aangeduid als de vermenigvuldigingsfactor. 
 
83 
 

Artikel XXIII 
Artikel XXIII (artikel 41b van de Wet inkomstenbelasting BES) 
Bij de inkomstenbelasting BES wordt een aanslag op grond van artikel 41b, eerste lid, onderdelen 
a, b en c, van de Wet inkomstenbelasting BES niet vastgesteld en blijft verrekening van 
voorheffingen achterwege tenzij: 
a. de verschuldigde belasting de totale voorheffingen met meer dan United States Dollar (USD) 168 
te boven gaat; 
b. sprake is van loon dat in de loonbelasting is belast volgens de tabel voor bijzondere beloningen; 
c. de belastingplichtige binnen 18 maanden na afloop van het belastingjaar aangifte heeft gedaan. 
In het geval dat de belastingplichtige binnen 18 maanden na afloop van het belastingjaar aangifte 
heeft gedaan, wordt de aanslag ingevolge artikel 41b, tweede lid, van de Wet inkomstenbelasting 
BES vastgesteld op nihil en blijft verrekening van voorheffingen achterwege indien het totaal van 
die voorheffingen de verschuldigde belasting met niet meer dan USD 84 te boven gaat. Restitutie 
op of invordering van een belastingaanslag vindt ingevolge artikel 41b, derde lid, van de Wet 
inkomstenbelasting BES – onverminderd het bepaalde in het eerste en tweede lid van genoemd 
artikel 41b – slechts plaats indien het te restitueren of te vorderen bedrag meer bedraagt dan USD 
28. 
Ter vergemakkelijking van de uitvoering en vereenvoudiging van de regelgeving wordt voorgesteld 
artikel 41b, eerste lid, onderdeel b, en derde lid, van de Wet inkomstenbelasting BES te schrappen. 
Het is bij nader inzien niet nodig om een afwijkende regeling te hanteren voor het al dan niet 
opleggen van een aanslag en het al dan niet verrekenen van voorheffingen voor gevallen waarin 
loon is belast volgens de tabel voor bijzondere beloningen. In artikel 41b, eerste lid, onderdeel a, 
en tweede lid, van de Wet inkomstenbelasting BES wordt voor andere situaties reeds geregeld in 
welke gevallen een aanslag met een te betalen bedrag wordt vastgesteld en in welke gevallen 
verrekening van voorheffingen plaatsvindt. Voorgesteld wordt om dezelfde regeling te hanteren 
voor situaties waarin loon is belast volgens de tabel voor bijzondere beloningen. Ten slotte wordt 
voorgesteld nog een redactionele verbetering in die regeling aan te brengen. 
 
Artikel XXV 
 
Artikel XXV (inwerkingtreding) 
Deze wet treedt in werking met ingang van 1 januari 2020. Voor een aantal wijzigingen is in een 
uitgestelde toepassing of inwerkingtreding voorzien. Waar dat het geval is, is dat toegelicht bij de 
toelichting op de betreffende onderdelen. 
 
De Minister van Financiën, 
 
 
 
 
De Staatssecretaris van Financiën, 
85 
 

