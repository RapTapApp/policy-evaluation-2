 
 
 
> Retouradres Postbus 2011 2500 EA Den Haag 
Directoraat-Generaal 
De voorzitter van de Tweede Kamer der Staten-Generaal 
Koninkrijksrelaties 
Postbus 20018 
Binnenlandse Zaken en 
2500 EA Den Haag Koninkrijksrelaties 
 
 
Turfmarkt 147 
Den Haag 
Postbus 20011 
2500 EA Den Haag 
 
Kenmerk 
2019-0000489161 
 
 
Uw kenmerk 
 
  
Datum 24 september 2019 
Betreft Septemberbrief Sint Eustatius 
  
 
  
Inleiding 
 
1
In de tweede voortgangsrapportage Sint Eustatius van 14 november 2018 heb ik 
uw Kamer toegezegd de stand van zaken op Sint Eustatius per 1 september 2019 
te toetsen aan de hand van de criteria die in die brief zijn opgenomen. Met deze 
brief informeer ik uw Kamer over de resultaten. Met de toetsing wordt beoogd 
inzicht te verkrijgen in het moment waarop de lokale democratie geheel of 
gedeeltelijk kan worden hersteld en waarop verkiezingen kunnen worden 
gehouden voor de eilandsraad. Verkiezingen zijn wezenlijk voor de lokale 
bevolking; op deze manier wordt zij vertegenwoordigd in het eilandsbestuur. 
Hiertoe is het noodzakelijk dat zij haar recht om te stemmen uit kan oefenen en 
de mogelijkheid heeft om zich te laten verkiezen voor een functie in het 
democratisch bestel.  
 
Om de uitkomst van de toetsing in de juiste context te kunnen plaatsen, wordt 
eerst de aanleiding tot de ingreep beschreven. Daarna volgt de uitkomst van de 
toetsing en tot slot wordt aangegeven waartoe de uitkomst - in de relatie tot de 
aanleiding - naar het oordeel van het kabinet zou moeten leiden. De belangen van 
de bevolking, zoals enerzijds het actief en passief kiesrecht en anderzijds het 
recht op goed bestuur en merkbare verbeteringen in de verwaarloosde staat van 
het eiland, staan daarbij voorop. 
 
Aanleiding tot de ingreep 
 
Rapport Commissie van Wijzen 
Vanwege de aanhoudende zorgen over de staat van het bestuur van het openbaar 
lichaam Sint Eustatius heeft de toenmalige minister van Binnenlandse Zaken en 
Koninkrijksrelaties (BZK) op 24 mei 2017 een Commissie van Wijzen (verder: de 
commissie) gevraagd om onderzoek te doen naar het functioneren van het 
openbaar lichaam en daarover aan hem te rapporteren, inclusief conclusies en 
aanbevelingen. 
                                                
1
 Tweede Kamer, vergaderjaar 2018-2019, 35000 IV, nr. 29. 
 
Pagina 1 van 13 
 

 
Directoraat-Generaal 
 
Koninkrijksrelaties 
Binnenlandse Zaken en 
Koninkrijksrelaties 
 
daartoe ontbonden en de eilandgedeputeerden en de waarnemend gezaghebber Datum 
 
zijn van hun functie ontheven. De regeringscommissaris oefent alle taken en 
 
bevoegdheden van het eilandsbestuur uit.  
Kenmerk 
2019-0000489161 
 
De ingreep moest ertoe leiden dat het bestuur van het eiland op orde komt en de 
voorwaarden worden vervuld voor duurzame verbetering. Voorkomen moet 
worden dat een situatie zoals die is ontstaan zich na terugkeer naar de reguliere 
bestuurlijke verhoudingen opnieuw voordoet. Op 6 februari 2018 hebben de beide 
Kamers het wetsvoorstel Tijdelijke wet taakverwaarlozing Sint Eustatius unaniem 
4
aangenomen. De wet kent een beoogde einddatum van 17 maart 2021, al heeft 
het kabinet aanvankelijk al rekening gehouden met een langere doorlooptijd. 
 
Omdat bij het ingrijpen het welzijn van de mensen op Sint Eustatius naar het 
oordeel van het kabinet voorop staat, zijn de aanbevelingen van de commissie om 
de sociaaleconomische en fysieke achterstanden aan te pakken, overgenomen. 
Naast de daartoe door de departementen beschikbaar gestelde budgetten voor de 
wederopbouw (orkanen Irma en Maria), zijn er ook middelen uit de in het 
regeerakkoord genoemde regionale enveloppen voor Caribisch Nederland ter 
beschikking gekomen. Een gerichte en gecombineerde inzet van deze middelen 
moet leiden tot zichtbare resultaten voor de bevolking van Sint Eustatius. 
 
Stand van zaken en toetsing  
 
Voordat ik de stand van zaken toets aan de hand van de voortgang van de criteria 
die zijn genoemd in de tweede voortgangsrapportage van 14 november 2018 
schets ik de tot nu toe getroffen maatregelen en behaalde resultaten binnen het 
sociaaleconomisch en fysiek domein, en de wederopbouw na de orkanen in 
september 2017. Zodoende wordt voor uw Kamer inzichtelijk waar Sint Eustatius 
op dit moment staat. De behaalde resultaten zijn direct zichtbaar (fysiek domein) 
en merkbaar (sociaaleconomisch domein) voor de bevolking. Ze laten zien dat 
goed lokaal bestuur, in samenwerking met de Nederlandse Rijksoverheid, 
daadwerkelijk verbeteringen in de leefomgeving en de levensomstandigheden 
teweeg kan brengen.  
 
Vervolgens ga ik over op de toetsing van de stand van zaken aan de hand van de 
voortgang op genoemde criteria, welke zien op het financieel beheer, de 
bestuurlijke structuur en het ambtelijk apparaat. De volgende maatregelen 
worden op grond van de Tijdelijke wet getroffen om te bevorderen dat het 
bestuur in de toekomst naar behoren zal kunnen functioneren:  
- opschonen bevolkingsadministratie,  
- hoogwaardig beheren van administraties als de belastingadministratie en 
kadasterfunctie,  
- aanpassen onjuiste en verouderde verordeningen,  
- reorganiseren ambtelijk apparaat en voorzien in de juiste procedures en 
werkinstructies,  
- beschrijven beleidskaders openbaar lichaam,  
- ordenen toezicht- en handhavingsinstrumentarium,  
                                                
4
 Stb. 2019/26. 
Pagina 3 van 13 
 
 

 
Directoraat-Generaal 
 
Koninkrijksrelaties 
Binnenlandse Zaken en 
Koninkrijksrelaties 
 
op educatief niveau als in ruimtelijke zin. Sint Eustatius heeft dit voortvarend Datum 
 
opgepakt: de Gwendolyn van Putten school is in nauwe samenwerking met de 
 
Buzzy Bees kinderopvang gestart met de opleiding ‘Early childhood development’. 
Kenmerk 
2019-0000489161 
Dit om aan de nieuwe vraag en kwaliteitseisen te kunnen voldoen. Op deze 
opleiding zitten nieuwe studenten én medewerkers van de kinderopvang bij 
elkaar; dat wordt door beide groepen als zeer waardevol ervaren. 
 
Het lokale toerismebureau en de Rijksdienst voor Ondernemend Nederland (RVO) 
7
hebben in maart 2019 een toerismevisie voor Sint Eustatius ontwikkeld, die 
wordt gevolgd door een implementatieplan. 
De landbouw- en veeteeltsector biedt duurzamere perspectieven, maar daarvoor 
is een structurele beschikbaarheid van water nodig en een cultuuromslag bij de 
veehouders om het vee te houden binnen omheind terrein.  
 
Het fysieke domein 
Het herstel van de geërodeerde cascade aan de klif is eind 2018 afgerond. In 
januari 2019 is gestart met de verdere stabilisatie van de klif. In maart 2020 is dit 
project gereed. De regeringscommissaris heeft inmiddels ingezet op een adequate 
regenopvang voor het eiland, met het oog op het beteugelen van erosie, maar 
ook om de landbouw- en veeteeltsector van water te kunnen voorzien. In alle 
plannen voor aanleg en renovatie van wegen en herstel van de klif en kuststroken 
is die aanpak verankerd. Op dit moment werkt Rijkswaterstaat de maatregelen uit 
om de erosie aan de kuststroken aan te pakken. 
 
In het wegenplan, bestaande uit vier projecten, is het verharden van wegen in de 
wijk Cherry Tree voorzien, alsmede de renovatie van de weg naar Jeems, de weg 
tussen het ziekenhuis en twee scholen en de renovatie van de weg tussen de 
zeehaven en de luchthaven. De laatste twee projecten vergen nog aanvullende 
financiering. 
De oplevering van project Cherry Tree heeft vertraging opgelopen. De oorzaak 
daarvan was met name een verschil van inzicht over de te gebruiken materialen 
om tot een op Statiaanse bodem duurzame en onderhoudsvrije weg te komen. 
Het uiteindelijk afkeuren van de door de aannemer voorgestelde cementsoort 
heeft inmiddels geleid tot de bestelling van een nieuwe cementsoort. Tussen het 
openbaar lichaam en de aannemer zijn nieuwe afspraken gemaakt over de 
voorwaarden waaronder de aannemer het project alsnog, met een vertraagde 
opleverdatum van uiterlijk maart 2020, zal afmaken. 
Begin volgend jaar wordt een nieuwe beschermingsconstructie bij de zeehaven 
e
afgerond (met financiering uit het 10 EDF-project). Daarna wordt gestart met de 
verharding van de ondergrond van de containerhaven, waardoor de 
opslagcapaciteit wordt vergroot. De maatregelen voor verdere verbetering van de 
zeehaven lopen mee in de uitwerking van de maatregelen voor de kuststrook in 
Lower Town. 
 
                                                
7
 RVO, Tourism Vision Plan for sustainable tourism development on Sint Eustatius, maart 
2019.  
 
Pagina 5 van 13 
 
 

 
Directoraat-Generaal 
 
Koninkrijksrelaties 
Binnenlandse Zaken en 
Koninkrijksrelaties 
 
opvolgende bestuurders zijn er niet in geslaagd het tij te keren. Het Plan van Datum 
 
aanpak financieel beheer van de regeringscommissaris uit oktober 2018 bevat 
 
dan ook een groot aantal projecten, gebaseerd op een vrijwel volledige 
Kenmerk 
2019-0000489161 
professionalisering van het financieel beheer. 
Met ongeveer de helft van de maatregelen is een start gemaakt, met een derde is 
deels gestart en met zo’n 20% van de maatregelen moet nog een aanvang 
worden gemaakt. Gelet op het grote aantal maatregelen is dat een goed begin. 
Uiteindelijk wordt toegewerkt naar een goedkeurende accountantsverklaring over 
het boekjaar 2021.  
 
De voortgang naar het eindresultaat verloopt evenwel trager dan verwacht. Deels 
heeft dat een externe oorzaak, de ICT-leverancier van de 18 modules komt zijn 
verplichtingen nog onvoldoende na. De regeringscommissaris heeft bij het bedrijf 
hiervoor de nodige aandacht gevraagd. Digitalisering is immers een van de 
belangrijkste bouwstenen. Er is ook sprake van interne oorzaken. Zo is 
aanvankelijk te weinig gecommuniceerd tussen de unit Finance en de 
medewerkers van de andere units. Daardoor is niet meteen duidelijk geworden 
voor die medewerkers wat er van hen werd verwacht, wat het draagvlak voor de 
te nemen maatregelen niet ten goede is gekomen. 
Een tweede interne oorzaak van de vertraging is de weerstand tegen hetgeen 
medewerkers als te bureaucratisch ervaren: alle activiteiten moeten (tijdig) 
worden vastgelegd. Het overwinnen van die weerstand vraagt 
doorzettingsvermogen en voortdurende begeleiding. Een derde interne oorzaak is 
de samenloop van de veelheid aan projecten en acties, terwijl er tegelijkertijd 
sprake is van een gebrek aan gekwalificeerde financiële medewerkers. 
 
Ik concludeer dat er veel werk is verzet door velen, maar dat er ook nog veel 
werk aan de winkel is. De afronding van de maatregelen zal meer tijd in beslag 
nemen dan eerder werd verwacht. Van volledige implementatie kan overigens pas 
gesproken worden wanneer ook toekomstige bestuurders zich de andere 
werkwijzen eigen hebben gemaakt. 
 
Bestuurlijke structuur 
Bestuurders kunnen hun bestuurlijke taken naar behoren uitvoeren wanneer de 
lokale wet- en regelgeving, de administraties en ambtelijke processen op orde 
zijn. Ook ondersteuning door een gekwalificeerd ambtenarenapparaat maakt de 
bestuurslast lichter. Evenals bij het financieel beheer is er al langer sprake van 
verwaarlozing van de bestuurlijke structuur. 
 
Administraties, zoals die voor vergunningverlening, subsidieverlening,  
belastingheffing en de bevolkingsadministratie, moeten betrouwbaar en up-to-
date zijn. 
De bevolkingsadministratie, ook van belang voor het kiesregister en andere 
administraties en afnemers – in de zorg, onderwijs en de sociale voorzieningen – 
is in feite ‘de moeder aller administraties’. De kwaliteit daarvan was onvoldoende, 
reden waarom Nederland ondersteuning en expertise verleent met als doel de 
kwaliteit van de persoonsgegevens te verbeteren en kennis over te dragen. 
Onlangs is de basis gelegd voor opschoning door de implementatie van het 
straatnamen –en huisnummerproject, dat voor de inwoners ook fysiek kenbaar is. 
Pagina 7 van 13 
 
 

 
Directoraat-Generaal 
 
Koninkrijksrelaties 
Binnenlandse Zaken en 
Koninkrijksrelaties 
 
 Datum 
 
Een andere manier van werken, waarbij meer samenwerking en vastlegging van 
 
activiteiten de kern vormen, vereist een vernieuwde procesinrichting. Aan de 
Kenmerk 
2019-0000489161 
procesbeschrijvingen en procedures wordt gewerkt. Zo is er een nieuwe template 
ontwikkeld voor een besluitvormingsnota en de besluitenlijst van het 
bestuurscollege. Op deze wijze wordt een heldere besluitvormingslijn ingericht en 
kan het besluit ook direct gepubliceerd worden. Volgende stap is om alle 
medewerkers mee te nemen in deze nieuwe werkwijze.    
Ter verbetering van de dienstverlening aan de burger en werkomstandigheden is 
een nieuw bestuurskantoor voorzien. Momenteel zitten de medewerkers van het 
openbaar lichaam verspreid over meer dan 10 verschillende locaties, waardoor de 
kwaliteit van dienstverlening en onderlinge samenwerking verre van optimaal is. 
Met een nieuw bestuurskantoor zullen de interne diensten beter kunnen 
samenwerken, terwijl tegelijkertijd het openbaar lichaam en de RCN gezamenlijk 
worden gehuisvest. Een meer actuele ICT- infrastructuur en apparatuur is 
noodzakelijk. Inmiddels is de eerste fase van dit project gestart waarbij de zes 
meest cruciale afdelingen door middel van een netwerkstructuur met elkaar 
worden verbonden. Het is de bedoeling dat ook de andere afdelingen op dit 
netwerk worden aangesloten, maar daarvoor wordt gezocht naar aanvullend 
budget. 
 
Bestuurlijk oordeel uitkomsten toetsing 
De beslissing tot de bestuurlijke ingreep was uitzonderlijk en is dan ook niet 
lichtzinnig genomen. Een besluit tot beëindiging verdient eenzelfde weloverwogen 
aanpak. Zoals in de kabinetsreactie op het rapport van de commissie is 
aangegeven, mag de ingreep niet langer duren dan noodzakelijk. Tegelijkertijd 
mag er bij terugkeer naar de reguliere bestuurlijke verhoudingen geen risico 
bestaan op terugval naar de situatie van vóór de ingreep. Ik teken daarbij aan dat 
er al sinds 10-10-10 en vermoedelijk al daarvoor sprake was van niet adequaat 
bestuur, mede veroorzaakt door een inefficiënt en ineffectieve bestuurlijke 
structuur, een verwaarloosd ambtelijk apparaat en inadequaat financieel beheer.  
 
Bij de opeenvolgende besturen was er in veel gevallen sprake van gevoelens van 
onmacht, gebaseerd op de opvatting dat met beschikbare middelen op de lokale 
begroting de staat van verwaarlozing van het eiland niet of nauwelijks kon 
worden aangepakt. Bij het laatste bestuur was er echter sprake van onwil, 
uiteindelijk resulterend in een situatie waarbij het bestuur geen respect meer 
toonde voor de rechtsstaat en andersdenkenden.   
 
Het kabinet is aan de bevolking verplicht een nieuw lokaal bestuur in staat te 
stellen haar taken naar behoren uit te voeren. Dat betekent dat de bestuurlijke 
structuur, inclusief de ambtelijke organisatie en het financieel beheer, niet alleen 
op orde moet zijn, maar ook duurzaam moet zijn ingericht. Dan is het vervolgens 
aan de toekomstige bestuurders de duurzame inrichting te onderhouden en het 
vertrouwen van de bevolking in de democratie en rechtsorde vorm te geven. 
 
Tegen die achtergrond constateer ik dat er na anderhalf jaar veel werk is verzet, 
de vraagstukken helder in beeld zijn en duidelijk is welke verbeteringen nodig 
zijn. Tegelijkertijd stel ik vast dat er sprake is van een veelheid aan problematiek, 
Pagina 9 van 13 
 
 

 
Directoraat-Generaal 
 
Koninkrijksrelaties 
Binnenlandse Zaken en 
Koninkrijksrelaties 
 
naar de volgende fase wordt bepaald aan de hand van bereikte resultaten en het Datum 
 
behalen van te stellen normen.  
 
De eerste fase is het houden van verkiezingen voor een nieuwe eilandsraad. De 
Kenmerk 
2019-0000489161 
eilandsraad verkrijgt de controlerende taak voor zover het gaat om het 
vragenrecht, het interpellatierecht en ook de mogelijkheid om moties in te dienen. 
Denkbaar is het ook om de bevoegdheid tot het vaststellen van verordeningen toe 
te kennen, inclusief het amendements- en initiatiefrecht.  
 
In deze fase is er nog geen bestuurscollege en geen gezaghebber. De 
regeringscommissaris blijft de taken van deze organen uitoefenen, evenals de 
overige niet aan de eilandsraad toegekende bevoegdheden.  
 
Voor de overgang van de eerste naar de tweede fase kan als een van de 
voorwaarden gesteld worden dat het ambtenarenapparaat zodanig is 
georganiseerd en voorzien van werkinstructies dat zij het toekomstige 
bestuurscollege bij de uitvoering van taken kan ondersteunen. Een andere 
mogelijke voorwaarde is dat toezicht en handhaving op orde is. 
In de tweede fase krijgt de eilandsraad weer de bevoegdheid om gedeputeerden 
te benoemen en te ontslaan. Als onderdeel van het bestuurscollege hebben de 
gedeputeerden de bevoegdheid om autonome en medebewindstaken uit te 
voeren, inclusief de taken rond toezicht en handhaving. Besluitvorming op 
financieel terrein en de ambtelijke organisatie blijft bij de regeringscommissaris. 
Er wordt ook in deze fase geen gezaghebber benoemd. Diens taken en de niet 
toebedeelde bevoegdheden van de eilandsraad en de gedeputeerden blijven ook 
bij de regeringscommissaris. Wel valt het te overwegen om de eilandsecretaris in 
deze fase bij Koninklijk Besluit te laten benoemen. Daarmee zou bereikt kunnen 
worden dat de eilandsecretaris een sterkere en neutralere positie verkrijgt. 
 
Om vervolgens naar de derde fase over te gaan denk ik aan het voorwaardelijk 
stellen van de voltooiing van de implementatie van alle ondersteunende 
maatregelen op het gebied van het financieel beheer, de bestuurlijke structuur en 
het ambtelijk apparaat. 
In de derde fase is er sprake van volledig herstel. De eilandsraad en het 
bestuurscollege krijgen het budgetrecht, de andere bevoegdheden uit de WolBES 
en de FinBES en de verantwoordelijkheid voor de ambtelijke organisatie. Er wordt 
een gezaghebber benoemd die al zijn taken en bevoegdheden zal uitoefenen. De 
gedachte is om in de wet een voorziening op te nemen waarbij de 
regeringscommissaris nog enige tijd aanblijft als toezichthouder. Wat ik mij 
tevens goed kan voorstellen is dat de gezaghebber de bevoegdheid krijgt om 
personeelsbesluiten goed te keuren – hetgeen nu bij de Rijksvertegenwoordiger 
belegd is. Denkbaar is ook de gezaghebber een controlerende functie toe te 
kennen, gericht op goed bestuur en op ordentelijk financieel beheer. Versterking 
van de positie van de gezaghebber levert een goede bijdrage aan het voorkomen 
van onregelmatigheden.  
 
Met de vierde fase wordt de bestuurlijke ingreep beëindigd en wordt de 
regeringscommissaris uit zijn functie ontheven.  
 
Pagina 11 van 13 
 
 

 
Directoraat-Generaal 
 
Koninkrijksrelaties 
Binnenlandse Zaken en 
Koninkrijksrelaties 
 
mijn vaste overtuiging wel zaak om de bevolking en (toekomstige) politici Datum 
 
perspectief te bieden door een datum voor de verkiezingen vast te stellen en een 
 
overgangsregime met geleidelijke terugkeer van de democratische instituties 
Kenmerk 
2019-0000489161 
vorm te geven. 
Vanuit mijn perspectief heb ik er vertrouwen in dat de werkzaamheden van de 
regeringscommissaris en zijn ambtenaren zullen leiden tot bevredigende 
resultaten, waardoor een nieuw bestuur haar taken naar behoren kan vervullen 
en kan voortbouwen op een stevig bestuurlijk en financieel fundament. 
 
Dat vertrouwen ontleen ik aan de bezoeken die ik regelmatig aan Sint Eustatius 
breng, waarbij het mij verheugt dat ook andere leden van het kabinet, zoals tot 
nu toe de Minister-President, de ministers van Justitie en Veiligheid, Landbouw, 
Natuur en Voedselkwaliteit, Infrastructuur en Waterstaat en de 
staatssecretarissen van Volksgezondheid, Infrastructuur en Waterstaat en Sociale 
Zaken, het belangrijk vinden om ter plaatse in gesprek te gaan met de bevolking, 
instanties, de regeringscommissaris en zijn ambtenaren. Datzelfde heb ik ook 
gedaan op 23 september jl., toen ik mijn voornemens met betrekking tot de 
toekomst van Sint Eustatius op een openbare bijeenkomst voor de inwoners 
uiteen heb gezet. Want de ingreep en de daarop volgende uitvoering van 
projecten hebben altijd tot doel gehad de situatie van juist de inwoners van Sint 
Eustatius te verbeteren. Daar is alle inzet op gericht geweest. 
 
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops 
 
  
  
Pagina 13 van 13 
 
 

