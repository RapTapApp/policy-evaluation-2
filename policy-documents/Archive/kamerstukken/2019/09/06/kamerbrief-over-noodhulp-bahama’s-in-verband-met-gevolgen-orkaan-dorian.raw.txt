 
 
 
 
 
Ministerie van Defensie 
 
Plein 4 
MPC 58 B 
Postbus 20701 
2500 ES Den Haag 
www.defensie.nl 
 
 
 
 
> Retouradres Postbus 20701 2500 ES Den Haag 
 
 
de Voorzitter van de Tweede Kamer 
 
der Staten-Generaal 
Onze referentie 
Plein 2 BS2019017190 
2511 CR Den Haag 
Bij beantwoording datum, 
onze referentie en betreft 
vermelden. 
 
  
Datum 06 september 2019 
Betreft Noodhulp Bahama’s in verband met gevolgen orkaan Dorian 
  
Graag informeren wij u over het besluit van het kabinet om met twee 
marineschepen noodhulp te leveren aan de Bahama’s in verband met de 
gevolgen van orkaan Dorian. Hiermee reageert het Koninkrijk der 
Nederlanden op een hulpverzoek ontvangen van de Bahama’s via de 
regionale rampenbestrijdingsorganisatie Caribbean Disaster Emergency 
Management Agency (CDEMA).  
 
De orkaan Dorian heeft een verwoestend effect gehad op de Bahama’s. De 
orkaan van categorie vijf heeft veel slachtoffers geëist en volgens het Rode 
Kruis zijn er circa 13 duizend huizen verwoest of zwaar beschadigd. De 
eerste schattingen van het World Food Programme zijn dat 76.000 mensen 
hulp nodig hebben. Grote delen van de eilanden staan onder water en de 
infrastructuur heeft zwaar te lijden onder de situatie. Naar schatting is 80% 
van het grondgebied offline vanwege instorting van de connectiviteit. De 
bevolking heeft dringend hulp nodig. 
 
Inmiddels komt noodhulp langzaamaan op gang. De Emergency Relief 
Coordinator van de VN heeft op 4 september een bezoek gebracht. Het 
lokale Rode Kruis in de Bahama’s is actief en met steun van de 
International Federation Red Cross (IFRC) de hulp verder aan het 
opschalen.  
 
Het Koninkrijk stelt de marineschepen Zr.Ms. Johan de Witt en Zr.Ms. 
Snellius beschikbaar om de eilandengroep te hulp te schieten. Zr.Ms. Johan 
de Witt is een amfibisch transportschip dat beschikt over een breed palet 
aan capaciteiten geschikt voor het leveren van noodhulp, zoals een groot 
dek voor voertuigen en hulpgoederen, medisch personeel, twee helikopters, 
landingsvaartuigen, eenheden gespecialiseerd in civiel-militair optreden en 
duikteams. Zr.Ms. Snellius is een hydrografisch opnemingsvaartuig 
uitgerust met geavanceerde sonarapparatuur om onderwaterschade en 
scheepswrakken en andere blokkades in kaart te brengen. Daarmee kan 
het schip een rol vervullen in het weer toegankelijk maken van de havens 
op de Bahama’s. 
 Pagina 1 van 2  
 
 

