 
 
 
 
www.rijksoverheid.nl 
De Voorzitter van de Tweede Kamer der Staten-Generaal 
www.facebook.com/minbzk 
Postbus 20018 
www.twitter.com/minbzk 
 
2500 EA Den Haag 
Kenmerk 
2019-0000263257 
 
Uw kenmerk 
 
 
Bijlage(n) 
2 
 
  
Datum 29 mei 2019 
Betreft Voortgangsrapportage Sint Eustatius 
  
 
  
Conform de afgesproken halfjaarlijkse tijdreeks bied ik u hierbij de derde 
rapportage aan over de voortgang van de bestuurlijke, sociale en economische 
ontwikkelingen op Sint Eustatius na de bestuurlijke ingreep op 7 februari 2018. 
De vierde voortgangsrapportage is voorzien in november 2019. Conform mijn 
1
toezegging in de tweede voortgangsrapportage informeer ik u tussentijds, in 
september 2019, over de voortgang op de criteria bepalend voor de doorgang van 
verkiezingen van de eilandsraad in 2020.  
 
Op 8 en 9 januari 2019 heb ik met de staatssecretaris van Sociale Zaken en 
Werkgelegenheid (SZW) een werkbezoek aan Sint Eustatius gebracht. Het verslag 
2
daarvan is op 12 februari 2019 aan uw Kamer verzonden. Begin mei heeft 
minister van Infrastructuur en Waterstaat (IenW) Sint Eustatius bezocht. Zij heeft 
bekeken hoe het gaat met de wegen, erosie en de bouw van de verkeerstoren en 
de terminal van de luchthaven. Ook heeft ze gesproken met drinkwaterproducent 
STUCO. Staatssecretaris Blokhuis is in mei op Sint Eustatius geweest voor het 
ondertekenen van het sport- en preventieakkoord.  
 
Naar mijn overtuiging zijn werkbezoeken aan Caribisch Nederland van wezenlijk 
belang voor het ontwikkelen van meer wederzijds begrip en een goede relatie met 
de besturen ter plaatse. Door intensief met elkaar te praten is voor alle 
betrokkenen duidelijker wat we van elkaar kunnen en moeten verwachten.  
 
In deze voortgangsrapportage schets ik eerst een algemeen beeld. Daarna ga ik 
in op de voortgang van activiteiten in de bestuurlijke, sociale en fysieke 
domeinen. Aansluitend bericht ik u over de stand van zaken in de economische 
structuur en op het gebied van openbare orde en veiligheid.    
 
Algemeen beeld 
 
Onverminderd zet de (plv.) regeringscommissaris zich in om de bevolking breed 
te informeren. Naast de communicatie door middel van town hall meetings, 
                                                
1
 Kamerstukken II 35 000-IV, nr. 29 
2
 Kamerstukken II 35 000-IV, nr. 41 
 
Pagina 1 van 15 
 

 
Datum 
 
26 maart 2019 
 
Kenmerk 
2019-0000263257 
behartigen. Om een afgewogen en verantwoord besluit te kunnen nemen over 
een volledige of gefaseerde beëindiging van de ingreep zijn de toetsingscriteria in 
de bijlage geoperationaliseerd.  
 
Een bestuurlijke interventie zoals op Sint Eustatius is uitzonderlijk en het besluit 
daartoe is zeer zorgvuldig genomen. Een besluit tot beëindiging verdient 
eenzelfde weloverwogen aanpak met heldere en precieze toetsingscriteria. Zoals 
3
het kabinet op 5 januari 2018 na het rapport van de Commissie van Wijzen heeft 
aangegeven, mag het bestuur niet in de oude situatie vervallen als de interventie 
straks ten einde is. Daarom heb ik de toetsingscriteria geoperationaliseerd en 
onderverdeeld in maatregelen die ook op lange termijn tot een ordelijk bestuur 
leiden.  
 
Bevolkingsadministratie 
Bij onduidelijkheden bij inschrijvingen, verlopen verblijfsvergunningen en andere 
signalen van onjuiste gegevens wordt er adresonderzoek verricht, om zo de 
bevolkingsadministratie actueel te houden. De voorwaarden voor het in- en 
uitschrijven in de bevolkingsadministratie zijn bij Wet basisadministraties 
persoonsgegevens BES vastgesteld. Op Sint Eustatius was het niet voor iedereen 
gebruikelijk om zich uit te schrijven bij een (langdurig) vertrek van het eiland. 
Deels komt dat doordat in de omringende landen waarnaar vele jonge mensen 
verhuizen in verband met studie geen bewijs van uitschrijving is vereist. Hetzelfde 
geldt voor de omringende eilanden waar men om reden van familieverbanden 
veelal langere tijd verblijft. Onbekendheid, deels door gemakzucht en deels door 
(financiële) voordelen die aan inschrijving verbonden zijn (de facto gratis 
medische zorg, ook in het buitenland) en soms het frauduleuze genot van een 
doorlopende (dubbele) uitkering of toeslag en het ontbreken van reguliere 
controles kunnen ook oorzaken zijn. Om vast te stellen of gegevens in de PIVA 
(Persoons Informatie Voorziening Nederlandse Antillen en Aruba) overeenkomen 
met de feitelijke werkelijkheid, is nader onderzoek noodzakelijk. Een 
vooronderzoek naar de opties voor een totale opschoning (impactanalyse) is mei 
2019 afgerond. Voor mij en de regeringscommissaris speelt een belangrijke rol 
dat in ieder geval op korte termijn duidelijk is hoeveel ingezetenen er zijn en wie 
daarvan stemgerechtigd zijn. Dit is een randvoorwaarde voor het uitschrijven van 
eerlijke verkiezingen. Het straatnaamproject is afgerond en huisnummers zijn 
geplaatst op elk gebouw, ook op onbewoonde gebouwen en kantoren.  
 
De ambtelijke organisatie 
De regeringscommissaris heeft samen met zijn staf een reorganisatieplan 
ontwikkeld dat is besproken met de managers, medewerkers op sleutelposities en 
de vakbond.  
 
De nieuwe organisatiestructuur moet per 1 juli 2019 zijn ingevoerd. Een 
belangrijk ordeningsprincipe is het scheiden van de functies beleid, uitvoering en 
toezicht. Vanuit overwegingen van kennisbundeling worden werkzaamheden van 
dezelfde aard in één organisatorische eenheid ondergebracht. Zo worden alle 
toezicht- en handhavingswerkzaamheden bij elkaar geplaatst, is versterking van 
                                                
3
 Kamerstukken II 34 877 nr. D 
Pagina 3 van 15 
 

 
Datum 
 
26 maart 2019 
 
Kenmerk 
2019-0000263257 
zijn 15 personen van het openbaar lichaam en enkele andere organisaties 
opgeleid tot Buitengewoon Agenten van Politie (Bavpol).  
 
In overleg met de Belastingdienst Caribisch Nederland en het ministerie van 
Financiën wordt momenteel onderzocht of eerstgenoemde een deel van de 
heffings- en inningstaken van het openbaar lichaam kan overnemen. Daartoe is 
inmiddels een concept convenant opgesteld.   
 
Financieel beheer 
 
Begrotingscyclus 
Sinds medio 2018 worden documenten in de begrotingscyclus tijdig aangeleverd. 
Na de tweede voortgangsrapportage zijn de derde en de vierde 
begrotingswijzigingen, de vierde uitvoeringsrapportage en de begroting 2019 
ingediend. Alle bovengenoemde documenten hebben mijn instemming gekregen. 
De begroting heeft echter nog enkele inhoudelijke verbeteringen nodig zoals op 
het gebied van het weerstandsvermogen en het grondbeleid. De 
regeringscommissaris heeft toegezegd dat deze zaken dit jaar worden opgepakt. 
Het afronden van de jaarrekeningen 2016, 2017 en 2018 verloopt moeizaam 
vanwege de gebreken in de onderliggende administraties. De afronding van deze 
documenten zal voor 1 januari 2020 gereed zijn.  
 
Rekenkamerfunctie 
Zoals eerder aan uw Kamer gemeld, is het daadwerkelijk invoeren van een 
rekenkamerfunctie noodzakelijk om toezicht te hebben op de doelmatigheid en 
rechtmatigheid van inkomsten en uitgaven. Het proces richting een operationele 
rekenkamerfunctie voor Sint Eustatius wordt momenteel verder uitgewerkt. 
 
Plan van aanpak verbetering financieel beheer 
In de tweede voortgangsrapportage heb ik aangegeven dat de 
regeringscommissaris op 2 oktober 2018 het Plan van Aanpak tot verbetering van 
het financieel beheer heeft opgeleverd. Inmiddels zijn in december 2018 een 
aantal aangepaste verordeningen vastgesteld zoals de Subsidieverordening, 
Legesverordening, de verordening Precariobelasting, de verordening 
Toeristenbelasting en de verordening Afvalstoffenheffing als onderdeel van het 
proces richting effectievere en doelmatigere subsidieverlening en belastingheffing. 
Daarnaast is een nieuw softwareplatform voor de digitale administratie in gebruik 
genomen. Hiervoor is ongeveer de helft van modules ontworpen en operationeel. 
Het betreft de modules van drie soorten belastingen (erfpacht-, 
motorrijtuigbelasting en afvalstoffenheffing), de personeels- en 
salarisadministratie, de havenadministratie en de vergunningenadministratie. 
Mede door de invoering van deze laatste module is de vergunningverlening, als 
onderdeel van het reorganisatieplan, gecentraliseerd tot één unit. In juli 2019 
zullen de modules voor de slachthuis-, GGD-, en LVV-administraties operationeel 
zijn. Ambtenaren krijgen nu softwaretrainingen die in juli 2019 zijn afgerond. De 
kennis van het systeem wordt zo langdurig zeker gesteld. Tot slot wordt op korte 
termijn via een aanscherping van de functiescheiding een stap gezet naar een 
minder fout- en fraudegevoelig financieel beheer.  
 
Pagina 5 van 15 
 

 
Datum 
 
26 maart 2019 
 
Kenmerk 
2019-0000263257 
middelen ter beschikking voor het programma BES(t)4 kids. Uw Kamer wordt 
over dit programma apart geïnformeerd. 
 
Maatschappelijke ondersteuning 
Vanaf 1 januari 2019 wordt een aantal voorzieningen op het gebied van 
maatschappelijke ondersteuning, het zogenoemde Community Care Center, 
structureel gefinancierd bij het ziekenhuis. Het zorgcontract tussen het ziekenhuis 
en het Zorgverzekeringskantoor BES is uitgebreid dankzij extra middelen van het 
ministerie van VWS. Het gaat om maaltijdvoorziening, vervoer-op-maat, hulp in 
de huishouding en woningaanpassingen. Ook is de verwachting dat in 2019 in de 
wijk Lodi, met behulp van een bijzondere uitkering van BZK, SZW en VWS, vijf 
zogenoemde aanleunwoningen worden opgeleverd. Dankzij deze voorzieningen 
kunnen inwoners langer op een prettige manier zelfstandig blijven wonen. 
 
Water en elektriciteit 
De drinkwatervoorziening is op Sint Eustatius nog niet voldoende adequaat en 
duurzaam. Te vaak moet het drinkwater nog op rantsoen. De oorzaken daarvan 
heb ik in de tweede voortgangsrapportage geduid. Er is een integraal plan 
opgesteld voor geheel Sint Eustatius ter verbetering van de regenwatergeleiding 
en opslag. Onderdeel daarvan is ook de realisatie van extra regenwateropslag bij 
het solar park. Een tweede stap is aan het drinkwater en elektriciteitsbedrijf 
STUCO. STUCO verzorgt de drinkwater- en elektriciteitsproductie en -distributie 
op Sint Eustatius. Het ministerie van IenW zoekt momenteel uit wat de reële 
vraag is van de hoeveelheid benodigd drinkwater in de toekomst en hoe 
drinkwater op Sint Eustatius duurzaam kan worden geproduceerd.  
 
2018 was het eerste volledige jaar van exploitatie van het solar park; 45% van de 
energie die STUCO opwekt en levert aan de gemeenschap van Sint Eustatius 
bestaat uit zonne-energie. Het solar-netwerk is stabieler dan de dieselgeneratoren 
en heeft bewezen het eiland te kunnen voorzien van een frequentie- en 
spanningsstabiliteit zonder vervuiling voor de omgeving. Er is daarmee een grote 
stap gezet richting verduurzaming van de Statiaanse energievoorziening.  
 
STUCO stelt de tarieven voor drinkwater en elektriciteit vast en is hierbij 
gebonden aan de vigerende wetgeving en tariefbesluiten. Het ministerie van IenW 
draagt bij aan de betaalbaarheid van drinkwater door middel van een jaarlijkse 
subsidie. Door onduidelijkheid tussen de verschillende belanghebbenden was het 
ministerie van Economische Zaken en Klimaat (EZK) voornemens om de subsidie 
die bedoeld is om de betaalbaarheid van (het vastrecht) elektriciteit op Sint 
Eustatius zeker te stellen, stop te zetten. Hierdoor leken de burgers op Sint 
Eustatius veel meer te moeten gaan betalen. Eind vorig jaar zijn het ministerie 
van EZK, het ministerie van IenW, de Autoriteit Consument & Markt, STUCO en 
het openbaar lichaam Sint Eustatius op mijn verzoek met elkaar om tafel gaan 
zitten en is de Auditdienst Rijk verzocht om duidelijkheid te scheppen. Hierdoor is 
in april dit jaar een bevredigende oplossing bereikt. Op basis van het ADR-rapport 
heeft het ministerie van EZK besloten voor de jaren 2017 tot en met 2019 
subsidie voor de netbeheerkosten van elektriciteit te verstrekken. 
 
 
Pagina 7 van 15 
 

 
Datum 
 
26 maart 2019 
 
Kenmerk 
2019-0000263257 
 
Sport en bewegen 
Tijdens het werkbezoek van de staatssecretaris van Volksgezondheid, Welzijn en 
Sport (VWS) in mei van dit jaar is het Sport- en Preventieakkoord ondertekend en 
is het opgeknapte Cruyff Court heropend. Het ministerie van VWS en het 
openbaar lichaam hebben met dit akkoord de ambitie uitgesproken om structureel 
te investeren in de verbetering van de gezondheid van de inwoners van Sint 
Eustatius. Zo worden de buurtcoaches structureel voortgezet en uitgebreid 
vanwege hun belangrijke rol om te komen tot een structureel beweegaanbod voor 
alle inwoners. Verder zetten we ons gezamenlijk in om de organisaties op gebied 
van sport en preventie, zoals de afdeling publieke gezondheid en de 
sportstichting, te versterken. Tot slot staan er de komende periode nog 
verschillende verbeterprojecten op het sportterrein op de agenda zoals de 
verbouwing van het clubhuis, het uitbreiden van het fitnesscentrum en het 
verbeteren van het parkeerterrein.  
 
Huiselijk geweld 
Preventie van huiselijk geweld en kindermishandeling heeft door het bevorderen 
van awareness, het bespreekbaar maken en het doorbreken van taboes 
onverminderd aandacht gekregen. Binnen het Bestuursakkoord Aanpak Huiselijk 
Geweld en Kindermishandeling dat in 2017 is afgesloten met het ministerie van 
VWS wordt in samenwerking met het ministerie van Justitie en Veiligheid en de 
ketenpartners, gewerkt aan onder andere voorlichting, 
deskundigheidsbevordering en het inrichten van een laagdrempelig meldpunt. In 
nauwe samenwerking door het openbaar lichaam met de RCN-partners is op 8 
maart 2019 het Samenwerkingsconvenant Multidisciplinaire Overleg (MDO) Sint 
Eustatius gesloten, de Sint Eustatius variant van het Zorg en Veiligheidshuis. Het 
hieraan gekoppelde privacyreglement is aangenomen en voor de 
casusbesprekingen benodigde ICT is beschikbaar gesteld.  
 
Het MDO is een netwerksamenwerking tussen partners uit de zorg- en strafketen 
en andere partners (bijvoorbeeld onderwijs). Het MDO richt zich op het bestrijden 
van ernstige overlast en criminaliteit, door recidive en maatschappelijke uitval te 
voorkomen. Hierbij ligt de focus niet alleen op bestaande overtreders van de wet, 
maar ook op individuen of groepen met groot risico op afglijden richting crimineel 
en ernstig overlastgevend gedrag. Het MDO vormt als netwerk een belangrijke 
schakel, niet alleen in de verbinding tussen preventie, voorzorg, zorg en straf, 
maar ook met de bestuurlijke component door de participatie van het openbaar 
lichaam. De meerwaarde van de samenwerking zit in de keten-overstijgende 
aanpak, die de afzonderlijke aanpakken versterkt. Daarbij behouden alle partners 
hun eigen (wettelijke) verantwoordelijkheden. 
 
De voorlichtingscampagnes die op Sint Eustatius zijn gelanceerd over huiselijk 
geweld en kindermishandeling hebben ertoe geleid dat dit onderwerp in de 
samenleving bespreekbaar is geworden en dat slachtoffers vaker hun weg vinden 
naar de hulpverlening.  
 
 
 
Pagina 9 van 15 
 

 
Datum 
 
26 maart 2019 
 
Kenmerk 
2019-0000263257 
uitgevoerd en de projecten die tijdelijk van aard zijn, in afwachting van een 
definitieve oplossing om goed voorbereid te zijn op het komende orkaanseizoen. 
De grotere projecten bij de kusten vragen wat meer voorbereidingstijd om een 
aanbesteding goed te kunnen laten plaatsvinden. Uit onderzoek is gebleken dat 
meer budget nodig is om alle werkzaamheden te kunnen afronden. 
Om de integraliteit te bewaken heeft het ministerie van IenW in samenspraak met 
Rijkswaterstaat een team van experts geleverd dat de komende tijd de regie over 
de projecten voert. 
 
Wegen 
Op 26 november 2018 is de eerste fase van het wegenprogramma gegund. 
Inmiddels zijn de werkzaamheden waarbij de onverharde wegen in de wijk Cherry 
Tree worden bestraat en verder verlicht in uitvoering. Ook worden kabels en 
leidingen ondergronds gelegd en wordt de afvoer van het regenwater geregeld. 
Volgens planning wordt het project na de zomer afgerond. Dit project maakt deel 
uit van de eerste fase van het wegenprogramma, waarin ook de renovatie van 
twee andere wegen is voorzien. De aanbesteding van het tweede project is begin 
maart gestart. De verwachting is dat het contract voor dit project eind mei 2019 
gegund kan worden. De uitvoering van dit project zal ongeveer negen maanden in 
beslag nemen. Vervolgens wordt – zodra de benodigde grond is aangekocht - de 
aanbesteding van het derde wegenproject gestart, de verbreding van de weg van 
het ziekenhuis naar de scholen. Alle projecten in het wegenprogramma passen in 
de eerdergenoemde integrale aanpak. Inmiddels heeft het openbaar lichaam door 
middel van een terreinruil twee sleutellocaties voor regenwateropslag in handen. 
De wijze van aanbesteden, de documenten en de leerervaringen daarmee worden 
verwerkt in het inkoopbeleid voor Sint Eustatius.  
 
Luchthaven en zeehaven 
e
Het 10 EDF-project om de erosie bij de zeehaven in te dammen is vertraagd door 
de opdrachtnemer. Eind september 2019 zal de nieuwe beschermingsconstructie 
e
naar verwachting klaar zijn en het 10 EDF zijn afgerond. Zodra dit het geval is, 
wordt met de door het ministerie van IenW ter beschikking gestelde middelen uit 
het havenbudget de ondergrond van de containerhaven verhard. Hierdoor wordt 
de opslagcapaciteit vergroot. 
 
Er is onderzoek gedaan naar optimalisatie van de haven lay out en morfologisch 
onderzoek van de kuststrook. Hieruit blijkt dat er nog meer onderzoek nodig is 
met betrekking tot de invloed van mogelijke havenoptimalisaties op de 
erosiegevoeligheid van de kuststrook. Voorkomen moet worden dat 
onomkeerbare besluiten over de haven lay out worden genomen als nog 
onvoldoende bekend is wat die lay out voor negatieve effecten op de kuststrook 
heeft. Idealiter moet de verbetering van de haven de erosie van de kuststrook 
tegengaan. Uitwerking van plannen voor de uitbreiding van de haven zijn 
onderdeel van de integrale aanpak van de erosie van de kuststrook, wat 
Rijkswaterstaat gefaseerd uitwerkt. Een goed aangelegde en veilige haven biedt 
mogelijkheden voor verdere groei en economische ontwikkeling. Een aantrekkelijk 
en structureel verbeterd kustgebied is van belang voor het behoud van de 
kustweg, de levensader van het eiland en toerisme- recreatieontwikkeling. 
 
Pagina 11 van 15 
 

 
Datum 
 
26 maart 2019 
 
Kenmerk 
2019-0000263257 
te starten op Sint Eustatius. Samen met de lokale Kamer van Koophandel wordt 
onderzocht hoe bedrijfsmatige initiatieven praktisch kunnen worden ondersteund.  
 
Integraal plan toerisme 
Het lokaal toerismebureau: Sint Eustatius Tourism Development Foundation heeft 
met ondersteuning van de Rijksdienst voor Ondernemend Nederland (RVO) en 
met vele lokale betrokken partijen een toerisme-visie voor Sint Eustatius 
opgesteld. Deze visie schetst een perspectief waarbinnen Sint Eustatius in de 
komende periode verder kan werken om haar unieke kwaliteiten verder te 
ontwikkelen en deze in de markt te kunnen zetten om Sint Eustatius als 
toeristische bestemming bekender te maken. De komende periode wordt deze 
ondersteuning door RVO voortgezet om een implementatieplan te maken en stap 
voor stap deze visie in praktijk te kunnen brengen. 
 
De inspanningen op het gebied van toerisme zijn niet onopgemerkt gebleven. Het 
bedrijf Green Destinations verzorgt certificering van (duurzame) toeristische 
bestemmingen. In de afgelopen twee jaar heeft Sint Eustatius de ‘Bronze Award’ 
mogen voeren en inmiddels heeft er een re-assessment plaatsgevonden. De 
komende twee jaar mag Sint Eustatius de ‘Silver Award’ voeren.  De innovatieve 
activiteiten van het afvalbedrijf in het kader van de recycling hebben ook een 
belangrijke bijdrage geleverd aan de ‘Silver Award’.  
   
Landbouw en veeteelt 
Op Sint Eustatius is landbouw dé sector met substantieel (economisch) potentieel. 
De grond is vulkanisch en daardoor erg vruchtbaar. Tegelijkertijd heeft het eiland 
een aantal structurele problemen, die belemmeren dat de onderhavige sector ten 
volle tot ontwikkeling kan komen. Een van de belangrijkste problemen is het 
ontbreken van structurele beschikbaarheid van water. De regeringscommissaris 
werkt in samenwerking met betrokkenen aan een meer integrale aanpak die 
zowel erosie op het eiland tegengaat als de regenwatergeleiding en –opvang voor 
onder meer de landbouw effectiever organiseert. Het doorontwikkelen van de 
landbouw en het vercommercialiseren van de landbouwsector vergroot de 
onafhankelijkheid. Wanneer Sint Eustatius meer producten zelf kan produceren 
wordt zij minder afhankelijk van (dure) import. In samenwerking met het 
Ministerie van Landbouw, Natuur en Voedselkwaliteit wordt gewerkt aan verdere 
maatregelen die bedoeld zijn om de sector door te ontwikkelen en waar mogelijk 
te vercommercialiseren. Een onderdeel dat nauw samenhangt met de verbetering 
van de sector is de inhaalslag die gemaakt moet worden in de organisatie van de 
veeteeltsector. De problemen met loslopend vee die al tientallen jaren voortduren 
moet stevig worden aangepakt. Loslopend vee veroorzaakt veiligheidsrisico’s 
bijvoorbeeld in het verkeer maar ook de erosie aan de klif is hier een gevolg van. 
Het vee brengt ook schade toe aan publieke- en privéterreinen en bedreigt de 
lokale biodiversiteit. Een cultuuromslag in deze sector is noodzakelijk. Met de 
belanghebbenden wordt samengewerkt om deze sector duurzaam te 
herstructureren.  
 
Het project ‘Made in Statia’ bevindt zich in de eindfase. Er bestaat interesse om 
dit initiatief commercieel voort te zetten in een gewijzigde vorm. De 
initiatiefnemers zullen in de overgangsfase worden ondersteund ten behoeve van 
Pagina 13 van 15 
 

 
Datum 
 
26 maart 2019 
 
Kenmerk 
2019-0000263257 
criminaliteit aangepakt kunnen worden. Zo nodig kan KPCN voor gerichte acties 
tijdelijk extra personeel inzetten vanuit Bonaire. 
 
Tot slot 
Het is geen geringe opdracht om de sterke, gedurende jaren ontstane, 
(taak)verwaarlozing van Sint Eustatius te kantelen naar een situatie waarbinnen 
toekomstige lokale besturen hun functie meer zelf adequaat kunnen uitoefenen en 
waarin achterstanden hanteerbaar worden. In deze voortgangsrapportage wordt 
duidelijk dat de voortgang van de vele activiteiten en projecten hoopvol stemt. De 
regeringscommissaris, zijn plaatsvervanger, de ambtelijke organisatie en het 
ondersteuningsteam hebben veel op- en aangepakt. Mede door de inzet van de 
Nederlandse ministeries die ondersteuning bieden door middel van expertise, 
menskracht en financiële middelen, wordt de regeringscommissaris beter in staat 
gesteld zijn opdracht te vervullen.   
 
De bestuurlijke ingreep in deze omvang is uniek voor het kabinet. Gelet op de 
hoeveelheid werk die in ruim een jaar is verricht heb ik vertrouwen in een 
vruchtbaar vervolg. Er moet zeker nog veel gebeuren, met name op het 
bestuurlijke domein. Het financiële beheer was zodanig verwaarloosd dat het 
herstel tot in 2020 doorloopt en het professionaliseren van het ambtelijke en 
politiek-bestuurlijke vakmanschap vergt per definitie tijd.   
 
Zoals toegezegd zal ik u in september 2019 informeren over de voortgang op de 
criteria die doorslaggevend zijn voor het kunnen terugkeren naar een 
genormaliseerde situatie. Op basis van deze voortgang kan worden beoordeeld of 
er een situatie is ontstaan waarbij een toekomstig bestuur van het openbaar 
lichaam haar taken zelf duurzaam kan vervullen.  
 
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops 
 
 
 
 
 
 
 
 
 
 
 
Pagina 15 van 15 
 

