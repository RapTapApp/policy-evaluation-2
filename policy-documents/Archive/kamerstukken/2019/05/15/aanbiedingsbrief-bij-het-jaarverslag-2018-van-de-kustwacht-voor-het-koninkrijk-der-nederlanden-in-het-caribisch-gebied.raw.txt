  
 
 
 
Ministerie van Defensie 
 
Plein 4 
MPC 58 B 
Postbus 20701 
2500 ES Den Haag 
www.defensie.nl 
 
 
 
> Retouradres Postbus 20701 2500 ES Den Haag 
 
 
de Voorzitter van de Tweede Kamer  
 
der Staten-Generaal 
Onze referentie 
Plein 2 
BS2019007396 
2511 CR Den Haag 
Afschrift aan 
de Voorzitter van de Eerste  
Kamer der Staten-Generaal 
Binnenhof 22 
2513 AA Den Haag 
 
Bij beantwoording datum, 
onze referentie en betreft 
vermelden. 
Datum 15-05-2019 
Betreft Jaarverslag 2018 Kustwacht voor het Koninkrijk der Nederlanden in 
het Caribisch Gebied 
 
 
Hierbij bied ik u het Jaarverslag 2018 van de Kustwacht voor het Koninkrijk der 
Nederlanden in het Caribisch gebied (‘kustwacht’) aan. De Rijksministerraad heeft 
dit jaarverslag op 18 april 2019 vastgesteld. Op basis van de Rijkswet Kustwacht 
legt de minister van Defensie met dit jaarverslag verantwoording af over het 
functioneren van de kustwacht in 2018. Het jaarplan 2018 werd op 19 januari 
2018 door de Rijksministerraad vastgesteld en is op 13 februari 2018 met uw 
Kamer gedeeld (Kamerstuk 34 775 X nr. 80). De structuur van dit jaarverslag 
volgt die van het jaarplan 2018.  
 
Om een verdere kwaliteitsslag te maken binnen de organisatie stond 2018 
voornamelijk in het teken van de vormgeving het zogenaamde Intelligence 
Gestuurd Politieoptreden (IGP). Zo heeft er een roadshow plaatsgevonden langs 
alle steunpunten over het belang van IGP voor het lokale personeel en de 
kustwacht in brede zin. Een uitdaging was het inrichten van voldoende capaciteit 
voor de doorontwikkeling van het Maritiem Informatie Knooppunt.  
 
Op personeel vlak is in 2018 ingezet op het verhogen van het 
integriteitsbewustzijn door onder andere het aanstellen van een Adviseur 
Integriteit; een belangrijke stap richting de implementatie van een nieuw 
integriteitsbeleid in 2019. Ook heeft de kustwacht geïnvesteerd in de werving, 
opleiding en training van (nieuw) personeel om de krapte in de personele 
bezetting zo goed en zo snel als mogelijk op te lossen. 
 
Op het gebied van materieel zijn in 2018 de twaalf nieuwe fast interceptors, de 
zgn. Metal Sharks afgeleverd en uitgerust met nieuwe nachtzichtapparatuur. Op 
alle steunpunten zijn deze boten inmiddels operationeel. In 2019 zal het 
vervangingstraject van de waldetectiecapaciteit op de Benedenwindse eilanden 
 Pagina 1 van 2  
 
 

