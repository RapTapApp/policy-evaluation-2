Antwoord van de minister van Volksgezondheid, Welzijn en Sport en de minister 
voor Medische Zorg en Sport en de staatssecretaris van Volksgezondheid, Welzijn 
en Sport op de vraag van het Kamerlid Agema (PVV) over de menselijke maat in 
het zorgstelsel. 
 
De zorg draait juist om mensen en hun welbevinden. Mensen hebben recht op 
goede zorg. Dat kan alleen als de mens centraal staat. De menselijke maat is dus 
een belangrijke pijler. Het is dan ook niet voor niks dat we uitkomsten van goede 
zorg ook steeds meer willen uitdrukken in hoe die zorg bijdraagt aan de kwaliteit 
van leven van de mensen die de zorg ervaren. 
 
De manier waarop we onze zorg organiseren moet altijd tot doel hebben dat deze 
is toegesneden op de behoeften van mensen die deze zorg ontvangen. Die zorg 
moet tegelijkertijd toegankelijk zijn voor iedereen en betaalbaar blijven voor de 
toekomst. De contourrennota, maar ook bijvoorbeeld de schets over de acute zorg   
zal ingaan op die organiseerbaarheid. 
 
Wij zijn ervan overtuigd dat we bij de invulling van die opgave niet zonder de 
inzichten en ervaringen kunnen van patiënten en ontvangers van zorg en 
ondersteuning en hun naasten. Er ligt ook een belangrijke uitdaging om het beleid 
op alle niveaus in de zorg in te richten met substantiële inbreng van 
ervaringsdeskundigen. Niet praten over, maar met de mensen over wie het gaat. 
Dat doen wij als bewindspersonen via ons veelvuldig contact met de mensen waar 
het over gaat. Dat doen wij op het ministerie waar we bij het maken van beleid 
heel intensief spreken met ervaringsdeskundigen en mensen die werken in de 
zorg. Maar ook doen we dat door samen beslissen centraal te zetten, het mogelijk 
maken dat ervaringsdeskundigen vaker zorg kunnen leveren in de GGZ en dat we 
veel investeren in de kwaliteit van de zorg aan inwoners van verpleeghuizen.  
 
 
Antwoord van de minister voor Medische Zorg en Sport op de vraag van het 
Kamerlid Agema (PVV) over wanneer de aanrijtijden voor de ambulances wél 
worden gehaald.  
 
De wettelijke norm is dat de Regionale Ambulancevoorzieningen (RAV’s) in ten 
minste 95% van de A1-meldingen onder normale omstandigheden een ambulance 
binnen 15 minuten na aanname van de melding ter plaatse hebben. 
Op dit moment werk ik met de sector aan verbetering van de kwaliteit van de 
ambulancezorg, waar de responstijden onderdeel van zijn. Ik heb met 
Ambulancezorg Nederland (AZN) en Zorgverzekeraars Nederland (ZN) het 
actieplan ambulancezorg afgesproken. Het plan bevat verbeteringen waarmee 
ambulancezorg efficiënter kan worden ingezet en waarmee de opleiding en inzet 
van personeel in de regio’s gestroomlijnd wordt. Door meer flexibiliteit in de 
bekostiging van ambulancezorg, ook onderdeel van het actieplan, wordt het 
makkelijker om maatwerk te leveren in de regio’s. De sector ontwikkelt tevens 
een kwaliteitskader ambulancezorg, waarin wordt toegewerkt naar zorgnormen, 
waardoor de 15-minutennorm onderdeel wordt van een breder palet aan 
kwaliteitsnormen. Immers: kwaliteit is meer dan tijd. 
 
De NZa heeft mij laten weten dat de inspanningen van RAV’s en zorgverzekeraars 
er nog niet in resulteren dat de gemiddelde responstijd verbetert (Kamerstukken 
2019/20, 29 247, nr. 291). Reden om het toezicht onverminderd stevig voort te 
zetten. Daarbij zal de NZa komend jaar ook verder samenwerken met de IGJ, 
zodat wordt gewaarborgd dat de inspanningen om de norm te halen niet alleen 
wordt bekeken vanuit de zorgplicht van verzekeraars maar ook de 
Pagina 1 van 30

De zorgkosten zijn inderdaad minder hard gestegen dan geraamd. Dat komt ook 
doordat dit kabinet, samen met partijen in de zorg, werk maakt van het niet 
harder dan nodig laten stijgen van de zorguitgaven. Ondanks al deze 
inspanningen zijn dit decennium de zorguitgaven alsnog met jaarlijks circa 2,7% 
gestegen, terwijl het BBP gedurende dezelfde periode met jaarlijks 2,4% is 
gestegen.   
 
De behoefte aan zorg zal naar verwachting in de toekomst verder oplopen en de 
zorguitgaven stijgen volgens diezelfde verwachtingen sneller dan de groei van de 
economie. Dat is problematisch, omdat andere overheidsuitgaven en persoonlijke 
uitgaven worden verdrongen. Dat is op de lange termijn niet betaalbaar en 
organiseerbaar. Wij kaarten deze ontwikkelingen aan in het belang van goede 
zorg nu en in de toekomst. Wij willen de zorg organiseerbaar en betaalbaar 
houden ook voor onze kinderen en kleinkinderen.    
 
 
Antwoord van de minister van Volksgezondheid, Welzijn en Sport, de minister 
voor Medische Zorg en Sport en de staatssecretaris van Volksgezondheid, Welzijn 
en Sport op de vraag van het Kamerlid Agema (PVV) over het onderzoek van het 
SCP waaruit blijkt dat 75% van de bevolking vindt dat meer geld moet worden 
uitgegeven aan de zorg.  
 
In Nederland kunt u rekenen op goede zorg. In ons land willen we samen 
klaarstaan voor mensen met gezondheidsproblemen. Dat zien wij ook terug in de 
door mevrouw Agema aangehaalde studie burgerperspectieven van het SCP.  
Er gaat ook steeds meer geld naar de zorg. Komend jaar stijgen de zorguitgaven 
naar € 88 miljard. Dat is € 3 miljard meer dan dit jaar. Over de gehele 
kabinetsperiode gaan we uit van een stijging van de zorguitgaven van € 15 
miljard.  
 
Wij herkennen in dezelfde studie echter ook dat de bevolking zich zorgen maakt 
om de kosten van de zorg. En dat kunnen wij ons voorstellen. Een gemiddelde 
volwassen Nederlander betaalt nu via premies en belastingen al € 5.528 mee aan 
onze gezamenlijke zorg. Die rekening gaat in de toekomst verder oplopen en we 
willen tegelijkertijd – blijkt ook uit dezelfde studie van het SCP – ook geld 
overhouden voor goed onderwijs, de bestrijding van armoede of een veilig 
Nederland. En mensen willen natuurlijk ook ruimte houden voor hun eigen 
uitgaven, zoals woonkosten, kleding of studie.  
 
We staan voor grote uitdagingen in Nederland om de zorg ook in de toekomst 
organiseerbaar en betaalbaar te houden. Wij voelen ons daarbij gesteund door 
een bevolking die keer op keer aangeeft dat de zorg erg belangrijk is. We nemen 
nu al diverse maatregelen om de uitdagingen het hoofd te kunnen bieden.  
 
 
Antwoord van de minister van Volksgezondheid, Welzijn en Sport en de minister 
voor Medische Zorg en Sport op de vraag van het Kamerlid Agema (PVV) over de 
organiseerbaarheid van de zorg. 
 
We signaleren dat we in Nederland voor een enorme uitdaging staan om de zorg 
ook in de toekomst organiseerbaar en betaalbaar te houden, juist in belang van 
mensen. We nemen daarom talrijke maatregelen om de uitdagingen het hoofd te 
kunnen bieden. Te denken valt aan de vijf afgesloten hoofdlijnenakkoorden en de 
reeks van programma’s die concrete knelpunten aanpakken, zoals de 
programma’s Juiste Zorg op de Juiste Plek, Langer Thuis, Innovatie en 
Pagina 1 van 30

31765, nr. 451) heb ik het CIZ en het CBS om uitvoerige informatie gevraagd om 
de gevolgen van het samenvoegen van de zorgzwaartepakketten tot één tarief 
goed te kunnen beoordelen.  
 
Uit de ontvangen informatie leid ik af dat het stoppen met herindiceren in verband 
met een gewijzigde zorgbehoefte en het hanteren van één tarief slechts een 
beperkte vermindering van administratieve lasten oplevert, terwijl er tegelijkertijd 
ongewenste financiële effecten voor instellingen en risico’s voor de 
toegankelijkheid van zwaardere zorg optreden. Dit heb ik in de genoemde brief 
nader toegelicht.  
 
De vermindering van administratieve lasten is beperkt, omdat het aantal 
herindicaties in de Wlz relatief beperkt is. In dit licht is ook van belang dat het CIZ 
afgelopen zomer is gestart met de uitrol van de nieuwe werkwijze «CIZ versnelt». 
Deze werkwijze zal in 2020 worden bestendigd, waardoor het CIZ in de loop van 
2020 95% van de digitale aanvragen van zorgaanbieders – mits de aanvragen 
volledig zijn – binnen zeven werkdagen afhandelt. De administratieve lasten zullen 
daardoor dus reeds verder dalen. Hier staat tegenover dat voor de circa 10% van 
de instellingen waar overwegend zwaardere cliënten zijn opgenomen de 
consequenties van één landelijk tarief groot zouden zijn, omdat zij financieel 
nadeel ondervinden van één landelijk tarief. De toegankelijkheid of kwaliteit van 
zorg van de zwaarste groepen cliënten in de instelling zou hiermee in het gedrang 
komen. Dat is niet gewenst.  
 
Op basis van deze informatie heb ik de conclusie getrokken dat het niet wenselijk 
is om de verpleeghuistarieven samen te voegen tot één tarief.  
 
 
Antwoord van de minister van Volksgezondheid, Welzijn en Sport op de vraag van 
het Kamerlid Agema (PVV) over een halvering van de huishoudelijke zorg. 
 
Deze beslissing tot besparing op de huishoudelijke hulp is door het vorige kabinet 
genomen in het licht van de totale financiële opgave volgend op de crisis. Voor 
Wmo-gebruikers was in 2015 een overgangsrecht van toepassing.  
 
Uit de Gemeentelijke Monitor Sociaal Domein over de jaren 2016, 2017 en 2018 
komt een beperkte daling van het aantal gebruikers van huishoudelijke hulp met 
circa 3% (tussen 2016 en 2018) naar voren. Daarbij hebben gemeenten in 
toenemende mate ook hulp bij het huishouden via algemene voorzieningen 
georganiseerd. Het aantal mensen dat daarvan gebruik maakt is op landelijk 
niveau niet beschikbaar. We hebben geen indicaties dat deze zijn verminderd. 
 
 
Antwoord van de minister van Volksgezondheid, Welzijn en Sport en de 
staatssecretaris van Volksgezondheid, Welzijn en Sport op de vraag van het 
Kamerlid Agema (PVV) over dat een deel van de E33-meldingen bij de politie van 
personen met verward gedrag gaat over mensen met dementie die langer 
thuiswonen. 
 
De politie begon in 2011 'incidenten personen met verward gedrag' apart te 
registreren. Deze zogenaamde E33-code is geen diagnose maar een registratie 
van meldingen van personen die verward gedrag vertonen, zonder dat zij een 
strafbaar feit plegen. Mensen met verward gedrag is een brede doelgroep. Het kan 
gaan om mensen met dementie, mensen met psychosociale problemen of een 
verstandelijke beperking en mensen met ernstige psychiatrische aandoeningen. 
Pagina 1 van 30

 
Antwoord van de minister van Volksgezondheid, Welzijn en Sport op de vraag van 
het Kamerlid Agema (PVV) hoe de minister aankijkt tegen het gegeven dat er € 2 
miljard is vrijgemaakt voor het kwaliteitskader verpleeghuiszorg, maar dat de 
afspraken daarover niet worden behaald doordat het aantal bewoners harder 
groeit dan de kosten.   
 
In mijn brief over “Korte termijnacties wachtlijstaanpak verpleeghuiszorg” van 18 
oktober jl. (Kamerstukken 2019/20, 31765, nr. 453) heb ik aangegeven dat de 
verpleeghuizen voor twee opgaven staan. Enerzijds de realisatie van het 
kwaliteitskader en anderzijds de realisatie van voldoende plaatsen voor het 
toenemende aantal cliënten in de verpleeghuiszorg. Ik heb daarbij aangegeven 
dat het belangrijk is dat voor beide opgaven voldoende middelen beschikbaar zijn. 
In verband met het groeiende aantal cliënten heb ik daarom, los van de € 2,1 
miljard voor het kwaliteitskader, in 2019 een extra bedrag van in het totaal € 660 
miljoen beschikbaar gesteld, waarvan € 600 miljoen structureel en € 60 miljoen 
incidenteel. Daarmee kunnen volumeontwikkelingen worden opgevangen en extra 
plaatsen worden gefinancierd voor mensen op de wachtlijst.  
 
Daarnaast is het kwaliteitsbudget beschikbaar waarmee de verpleeghuizen de 
vervolgstappen kunnen zetten om het kwaliteitskader te implementeren. Hiervoor 
zijn over het jaar 2019 op basis van kwaliteitsplannen van de verpleeghuizen door 
de zorgkantoren afspraken gemaakt voor een bedrag van € 583 miljoen, zoals ik 
heb gemeld in de tweede Voortgangsrapportage Thuis in het Verpleeghuis 
(Kamerstukken 2018/19, 31765, nr 411). Voor 2020 is een kwaliteitsbudget 
beschikbaar van € 1.100 miljoen. Via de derde Voortgangsrapportage zal ik de 
Kamer eind november informeren over de uitvoering van de plannen in 2019. 
 
 
Antwoord van de minister van Volksgezondheid, Welzijn en Sport en de minister 
voor Medische Zorg en Sport op de vraag van het Kamerlid Agema (PVV) over of 
de Juiste Zorg op de Juiste Plek een alternatief is om de handdoek in de ring te 
gooien. 
 
Integendeel. Het vertrekpunt voor de Juiste Zorg op de Juiste Plek is om het 
functioneren van mensen centraal te zette en niet zozeer hun ziekte. Het gaat om 
het bevorderen, het behoud of het herstel van functioneren van mensen in de 
brede zin van het woord. Dit impliceert een verschuiving van focus op ziekte en 
zorg naar gezondheid en gedrag. Kern van de beweging is voorkomen, vervangen 
en verplaatsen van zorg met als doel die zorg toegankelijk, betaalbaar en van 
hoge kwaliteit te houden. De beweging de Juiste Zorg op de Juiste Plek is 
noodzakelijk om de zorg in de toekomst te kunnen blijven organiseren en betalen.  
 
 
Antwoord van de minister van Volksgezondheid, Welzijn en Sport op de vraag van 
het Kamerlid Agema (PVV) over 7 treden van ouderenzorg. 
 
Ik herken het geschetste beeld over het afbreken van een goed georganiseerd 
systeem niet. De hervorming van de langdurige zorg is ingezet om de langdurige 
zorg ook in de toekomst betaalbaar, organiseerbaar en van hoge kwaliteit te 
houden.  
 
De evaluatie van de Hervorming van de Langdurige Zorg door het Sociaal en 
Cultureel Planbureau laat zien dat we hier goede stappen in hebben gezet. Dit laat 
onverlet dat op een aantal vlakken nog verbetering nodig en mogelijk is; de aan 
Pagina 1 van 30

 
Antwoord van de minister voor Medische Zorg en Sport op de vraag van het 
Kamerlid Agema (PVV) over hoe het stelsel van medisch-specialistische zorg er 
volgens de PVV uit zou moeten zien.  
 
Mijn streven is dat patiënten waar mogelijk zorg dichtbij ontvangen. Soms is het 
vanuit het oogpunt van kwaliteit van zorg nodig dat zij verder reizen. Kortom: de 
juiste zorg op de juiste plek.  
Een voorbeeld hiervan is, zoals ik ook in mijn brief aan de Kamer over de 
maatschappelijke rol van universitair medische centra (umc’s) (TK 2018/19, 33 
278, nr. 8) heb aangegeven, dat ik van de umc’s verwacht dat de niet-complexe 
zorg zoveel mogelijk overgedragen wordt naar bijvoorbeeld algemene 
ziekenhuizen, poliklinische centra en anderhalvelijns centra waardoor zorg nabij 
de patiënt gegarandeerd kan blijven worden. Daarmee verdwijnt de niet-complexe 
zorg waar het kan uit de umc’s, waarbij ik het van belang vind dat er aandacht 
moet zijn voor regionale verschillen.  
Ook in de houtskoolschets acute zorg zal ik aandacht besteden aan de organisatie 
van de complexere versus minder complexe zorg.  
 
 
Antwoord van de minister van Volksgezondheid, Welzijn en Sport op de vraag van 
het Kamerlid Agema (PVV) over een voltijdsbonus: een bonus voor medewerkers 
die een kwartaal voltijds werken.  
 
Het betreft een idee dat vergelijkbaar is met dat van de vakantiebonus dat bij een 
vragenuur d.d. 1 oktober 2019 aan de orde kwam. Ik heb toen aangegeven dat ik 
dergelijke suggesties om de organiseerbaarheid te vergroten interessant vind om 
verder te verkennen en zal betrekken in het overleg met werkgevers in de zorg. 
om daar verder over te spreken. Je ziet ook dat het aanbieden van grotere 
contracten al een expliciet aandachtspunt is op de CAO-tafel. Zo wordt in het 
onderhandelaarsakkoord van de CAO VVT dat er nu ligt de mogelijkheid voor 
contractuitbreiding meer gestimuleerd. Ik vind dat een heel positieve 
ontwikkeling.   
 
 
Antwoord van de minister van Volksgezondheid, Welzijn en Sport en de minister 
voor Medische Zorg en Sport en de staatssecretaris van Volksgezondheid, Welzijn 
en Sport op de vraag van het Kamerlid Agema (PVV) over of loonsverhoging een 
goede reden is voor stijging van zorgkosten.  
 
Ja. Via de overheidsbijdrage in de arbeidskostenontwikkeling (OVA) stelt VWS 
ieder jaar extra geld beschikbaar voor arbeidsvoorwaardenontwikkeling binnen de 
zorg. Hiermee stelt VWS voldoende middelen beschikbaar om qua 
arbeidsvoorwaarden te kunnen concurreren met de markt, want de OVA-
systematiek is gebaseerd op ontwikkeling van arbeidskosten in de marktsector. 
Voor het jaar 2019 gaat het om circa 1,7 miljard euro. Bij de zorgverzekeringswet 
gaat het daarbij om circa 46% van de premiestijging in 2019. Loonsverhoging is 
daarmee een goede reden voor stijging van de zorgkosten. Hierover zijn ook 
afspraken gemaakt in de Hoofdlijnenakkoorden. 
 
 
Antwoord van de minister voor Medische Zorg en Sport op de vraag van het 
Kamerlid Agema (PVV) over de hinder die medisch specialisten ondervinden bij 
nieuwe initiatieven. 
  
Pagina 1 van 30

 
Voor de stand van zaken van dit programma verwijs ik u naar de 
voortgangsrapportage van dit programma die ik uw Kamer op 5 juli jongstleden 
heb doen toekomen (Kamerstukken 2018/2019, 31 476, nr. 28). De 
voortgangsrapportage beschrijft de acties en de resultaten van het afgelopen jaar 
en de wijze waarop de samenwerking met de partijen van het Hoofdlijnenakkoord 
Medisch Specialistische Zorg is georganiseerd. Tevens beschrijft de 
voortgangsrapportage welke ambities en resultaten voor het komend jaar op de 
agenda staan. Met de uitvoering van de in de VWS-begroting 2020 genoemde 
werkplannen is inmiddels gestart. 
 
Daarnaast wordt in het programma Zorgevaluatie en Gepast Gebruik (ZE&GG) 
nauw samengewerkt door de ondertekenaars van het Hoofdlijnenakkoord Medisch 
Specialistische Zorg 2019 – 2022 om ervoor te zorgen dat zorgevaluatie over vijf 
jaar integraal onderdeel is van het reguliere zorgproces binnen de medisch 
specialistische zorg. Dit houdt in dat het onbekende wordt geëvalueerd en 
bewezen effectieve zorg wordt geïmplementeerd. Het doel van het programma 
ZE&GG is daarmee dat de patiënt de bewezen beste zorg krijgt. 
 
 
Antwoord van de minister voor Medische Zorg en Sport op de vraag van het 
Kamerlid Veldman (VVD) over een inventarisatie van bewezen (kosten)effectieve 
digitale innovaties en e-health-toepassingen. 
 
Opschaling van (kosten)effectieve digitaal ondersteunde zorg is een essentiële  
randvoorwaarde voor het realiseren van de beweging naar de Juiste Zorg op de 
Juiste plek. Die opschaling verloopt momenteel minder snel dan wenselijk en 
nodig is. Voorstellen om daar meer tempo in te brengen verwelkom ik. Ik hoop 
dan ook dat de onlangs door Zorgverzekeraars Nederland ingestelde Taskforce 
Zorgcommunicatie en Digitale Zorg daar een bijdrage aan gaat leveren. Een 
inventarisatie zoals bedoeld kan die Taskforce, maar ook zorgaanbieders en 
patiënten van dienst zijn; ik sta dan ook positief tegenover het verzoek.   
 
 
Antwoord van de minister voor Medische Zorg en Sport op de vraag van het 
Kamerlid Veldman (VVD) over het overstappen van zorgverzekering. 
 
Afgelopen overstapseizoen is circa 7% van de verzekerden daadwerkelijk 
overgestapt. Dit percentage is vrijwel het hoogste sinds de invoering van de 
Zorgverzekeringswet in 2006. Sinds 2006 is ongeveer de helft van de 
Nederlanders minstens een keer overgestapt. Overstappen is geen doel op zich. 
Het is vooral van belang dat verzekerden een polis hebben die bij hen past en dat 
zij zich vrij voelen om over te stappen, zonder daarbij onnodige belemmeringen te 
ervaren. Naast de mensen die daadwerkelijk overstappen, oriënteert ongeveer 
20% zich om te wisselen van zorgverzekeraar. Vergelijkingssites kunnen 
behulpzaam zijn in dit oriëntatieproces. 
De onderzoeken van de NZa naar de vergelijkbaarheid en de vindbaarheid van 
(keuze)informatie laten zien dat alle elementen aanwezig zijn voor verzekerden 
om informatie te vinden. Zo voldoen de zorgverzekeringskaarten aan de eisen, 
komen de zorgverzekeraars de transparantieverplichting na als het om 
collectiviteiten gaat en is de informatievertrekking door vergelijkingssites over het 
algemeen goed. Ondanks de inspanningen van zorgverzekeraars vinden 
verzekerden in de praktijk nog niet alle belangrijke (polis)informatie. Ik vind het 
positief dat de NZa uitgebreid aandacht heeft besteed aan de vindbaarheid en 
vergelijkbaarheid van informatie. Transparantie houdt wat mij betreft in dat 
informatie niet alleen volledig en juist is, maar ook vindbaar en begrijpelijk. De 
Pagina 1 van 30

 
Antwoord van de minister van Volksgezondheid, Welzijn en Sport op de vraag van 
het Kamerlid Veldman (VVD) over mantelzorg. 
 
Vanuit het programma Langer Thuis zet ik in op het verbeteren van de 
ondersteuning van mantelzorgers. Dat doen we nu via diverse pilots (logeerzorg, 
social trials, In voor mantelzorg) en een campagne volgend jaar. Mijn ambitie is 
om alle lopende acties naar een hoger plan te brengen en ik kom dan ook begin 
2020 met een nationale agenda ‘Ontzorg de Mantelzorg’. Van de middelen die 
vanuit het regeerakkoord beschikbaar zijn gesteld voor Versteviging respijtzorg en 
dagopvang (€ 35 miljoen deze kabinetsperiode) wil ik samen met 
werkgeversorganisaties, MantelzorgNL, gemeenten, zorgverzekeraars, 
zorgaanbieders, onderwijsinstellingen en (mantelzorg)professionals afspraken 
maken over een collectief gedeeld niveau van bejegening en ondersteuning van 
mantelzorgers. Daarin is uiteraard ook aandacht voor ouders van gehandicapten. 
Ook in het programma Volwaardig leven is er aandacht voor naasten van kinderen 
met zeer ernstige verstandelijke meervoudige beperking (ZEVMB) en 
ondersteunen we de werkgroep ‘Wij zien je wel’, waarin mensen met een 
beperking en naasten via pilots beter worden ondersteund door de inzet van een 
specialistische cliëntondersteuning. 
 
 
Antwoord van de minister voor Medische Zorg en Sport op de vraag van het 
Kamerlid Veldman (VVD) over het aanleggen van voorraden en de 
afhankelijkheid van medicijnen in derde landen. 
 
Binnenkort ontvangt uw Kamer het rapport van Gupta Strategists over het 
vergroten van de voorraden en mijn reactie daarop. Volgende week (woensdag 6 
november) zal dit in het AO geneesmiddelenbeleid verder aan de orde komen. Ik 
ben het met u eens dat het aanleggen van extra voorraden niet genoeg is. Naast 
nationale maatregelen is het nodig dat ook op Europees niveau gezamenlijk 
gekeken moet worden hoe we de oorzaak van het geneesmiddelentekort kunnen 
aanpakken. Het gevaar bestaat inderdaad dat we te afhankelijk worden van de 
productie van (grondstoffen voor) geneesmiddelen, de productie is nu 
geconcentreerd in derde landen. Dit grensoverschrijdende probleem vergt een 
gezamenlijke Europese aanpak. Ik zal daar ook bij de nieuwe Eurocommissaris 
aandacht voor vragen. 
 
 
Antwoord van de minister voor Medische Zorg en Sport op de vraag van het 
Kamerlid Veldman (VVD) over het aanmerken van medicijnen als vitaal belang.  
 
Geneesmiddelen kunnen inderdaad van levensbelang zijn voor patiënten, daarom 
is het belangrijk dat we zowel het probleem van geneesmiddelentekorten 
aanpakken maar ook aandacht besteden aan hoge prijzen van geneesmiddelen die 
een belemmering vormen voor de toegang. Dat vraagt ook om een Europese 
aanpak om de oorzaken van de geneesmiddelentekorten daadwerkelijk aan te 
pakken. Samen met andere landen moeten we de kwetsbaarheden van de 
productie van (grondstoffen van) geneesmiddelen in kaart brengen en oplossingen 
aandragen, in het belang van de patiënt. Ik zal dit ook bespreken met de nieuwe 
Eurocommissaris.  
 
 
 
Pagina 13 van 20

gesteld, met vragen als: Hoe kunnen we gepersonaliseerde geneeskunde inzetten 
zonder concessies te doen aan zorgvuldig onderzoek naar werkzaamheid, 
effectiviteit en veiligheid (kleinere patiëntengroepen) of de privacy van mensen te 
schaden? Hoe houden we het betaalbaar bij toename van het aantal ‘persoonlijke’ 
behandelingen die vanwege hun kleine toepassingsgebied heel erg duur dreigen te 
zijn?  
Ik ben dan ook met de heer Veldman benieuwd naar de toekomstige resultaten 
van het veelsoortig (inter)nationale onderzoek naar mogelijkheden hoe 
gepersonaliseerde geneeskunde kan helpen bij het realiseren van duurzame 
gezondheidszorg. Inclusief de gevolgen daarvan voor onze markt- en 
vergoedingsprocedures.  
In het Regeerakkoord heeft het kabinet aangekondigd op nationaal en Europees 
niveau samen te werken voor innovaties in de curatieve zorg, zoals Personalised 
Medicine. Ik ben dan ook verheugd dat gepersonaliseerde geneeskunde onder 
andere een belangrijk uitgangspunt is bij het realiseren van duurzame 
gezondheidszorg zoals geformuleerd in het NFU-rapport Nationaal Plan, 
Onderzoeksagenda naar Sustainable Health. Dat het programma Personalised 
Medicine van ZonMw al een bijdrage levert aan de verdere ontwikkeling van dit 
multidisciplinaire vakgebied. En dat ook de taskforce ‘route Personalised Medicine’ 
van de Nationale Wetenschapsagenda diverse thema’s heeft geïdentificeerd. Ook 
in Europa hebben we gepersonaliseerde geneeskunde op de agenda bij het 
innovatieprogramma van Horizon 2020. 
 
Specifiek voor de vergoedingskant geldt dat het Zorginstituut, zoals eerder in een 
technische briefing aan uw Kamer toegelicht, continue werkt aan het actueel 
houden van hun werkwijze en het aansluiten op nieuwe ontwikkelingen. Ook heb 
ik dit onderwerp meegenomen in de Kaderwetevaluatie van het Zorginstituut. 
Onderdeel van deze Kaderwetevaluatie is de vraag: “In hoeverre speelt het 
Zorginstituut bij het uitvoeren van zijn rol als pakketbeheerder in op de nieuwe 
ontwikkelingen, zodat de wijze van beoordeling en pakkettoelating voldoende 
waarborgen dat ook in de toekomst effectieve innovatieve geneesmiddelen het 
pakket instromen?”.  Over de scope van de evaluatie van het Zorginstituut in het 
kader van de Kaderwet zbo’s, waarbinnen de bovenstaande vraag, heb ik u recent 
per brief geïnformeerd (Kamerstukken 2019/20, 33147, nr. 9). Eind 2020 
informeer ik u over de uitkomsten van deze evaluatie. 
 
Doordat al deze initiatieven nog vol in ontwikkeling zijn, is het nog te vroeg om 
volledig gevolg te kunnen geven aan de vraag van Kamerlid Veldman. Maar al 
deze ontwikkelingen hebben zeker mijn aandacht. Ik zal hier dus niet in één 
geheel op reageren maar zal de kamer van deze ontwikkelingen op de hoogte 
houden.  
 
 
Antwoord van de minister van VWS op de vraag van het lid Laan-Geselschap 
(VVD) naar een bredere experimenteerstatus voor innovatieve projecten die 
bijdragen aan het verbeteren van de zorg, zodat experimenten genoeg ruimte, tijd 
en flexibiliteit krijgen.  
 
Het komt helaas nogal eens voor dat veelbelovende experimenten het niet tot 
reguliere zorg brengen. Soms blijken daarbij de middelen of de beschikbare tijd te 
krap te zijn geweest. Niet zelden is ook een oorzaak dat voorafgaande en tijdens 
het experiment onvoldoende aandacht is besteed aan de wijze waarop na afloop 
van het experiment inbedding in de reguliere zorg zou kunnen plaatsvinden. Ook 
zijn niet altijd alle stakeholders in voldoende mate betrokken. Bestaande 
regelingen, zoals de Innovatie-impuls gehandicaptenzorg, het 
Pagina 18 van 26

betaalbare woningen alsmede van de heffingsvermindering voor nieuwbouw in de 
verhuurderheffing.  
 
Tot slot pas ik, de minister van Volksgezondheid, Welzijn en Sport, de 
stimuleringsregeling Wonen en Zorg per 1 januari 2020 aan zodat de 
toegankelijkheid wordt vergroot en meer initiatieven in aanmerking komen. 
 
 
Antwoord van de minister van Volksgezondheid, Welzijn en Sport op de vraag van 
het Kamerlid Laan-Geselschap (VVD) over het activeren van Young elderly 
persons. 
 
Uit onderzoek van I&O Research in opdracht van dagblad Trouw komt naar voren 
dat er momenteel een grote groep is, de zogenaamde Young Elderly Persons die 
zich onvoldoende voorbereiden op hun oude dag. Dit is een probleem want we 
weten dat in de nabije toekomst door personeelstekorten, krapte op de 
woningmarkt en het afnemend aantal beschikbare mantelzorgers de 
ondersteuning en zorg voor ouderen nog meer onder druk zal komen te staan. Als 
ouderen dus zelf geen voorbereidingen treffen, dan treft dat ons uiteindelijk 
allemaal.  
 
De Raad van Ouderen heeft op mijn verzoek advies uitgebracht over ‘voorbereiden 
op ouder worden’. Ik heb dit op 30 juni aan de Kamer toegestuurd (Kamerstukken 
2018/19, 31 765, nr. 425). De Raad is met mij van mening dat ouderen, wanneer 
ze dit kunnen, ook een eigen verantwoordelijkheid hebben als het gaat om het 
voorbereiden op ouder worden. Er is een brede maatschappelijke beweging nodig 
die leidt tot nadenken over ouder worden en hoe je je daarop kunt voorbereiden. 
Overheden, maatschappelijke organisaties, private partijen en 
ouderenorganisaties hebben hierin ook een rol. Momenteel ben ik met diverse 
partijen in gesprek om ideeën te genereren over hoe wij tot zo’n brede 
gezamenlijke aanpak rond bewustwording kunnen komen en wat nog kan worden 
toegevoegd op alle informatie en initiatieven die reeds beschikbaar zijn.  
 
 
Antwoord van de minister van Volksgezondheid, Welzijn en Sport op de vraag van 
het Kamerlid Laan-Geselschap (VVD) over concrete acties om wachtlijsten aan 
te pakken. 
 
In mijn brief van 18 oktober 2019 (TK 2019/20, 31 765, nr. 453) heb ik de 
kortetermijnaanpak van de wachtlijsten in de verpleeghuiszorg beschreven, 
waarin ik nader inga op de meeste actuele cijfers (actief en niet-actief) 
wachtenden. Eén belangrijke maatregel is dat ik het beschikbare kader 2019, op 
grond van het advies van de NZa, structureel met € 190 miljoen heb verhoogd. 
Daarnaast heb ik incidenteel € 60 miljoen beschikbaar gesteld om voldoende 
ruimte in het systeem beschikbaar houden en dat zorgkantoren en zorgaanbieders 
het vertrouwen voelen de benodigde zorg te blijven leveren en bekostigen. Dit 
komt bovenop de € 410 miljoen die ik halverwege 2019 beschikbaar heb gesteld. 
In totaal heb ik het Wlz-kader 2019 dus met € 660 miljoen verhoogd en is er in 
2019 € 950 mln meer beschikbaar dan in 2018.  
 
Voor 2020 heb ik van de gereserveerde herverdelingsmiddelen a € 200 miljoen bij 
aanvang al direct € 130 miljoen beschikbaar gesteld om onzekerheid over het 
budget 2020 te beperken. Ik heb zorgkantoren met klem verzocht om dit extra 
budget te gebruiken om de wachtlijsten aan te pakken. De NZa versterkt haar 
toezicht op de zorgkantoren waar het gaat om het nakomen van hun zorgplicht en 
de aanpak van de wachtlijsten. Voor de overige korte termijn acties verwijs ik 
Pagina 18 van 26

Antwoord van de minister van Volksgezondheid, Welzijn en Sport op de vraag van 
het Kamerlid Laan-Geselschap (VVD) over de vraag of het loslaten van de 
richtlijn 85%-15% op landelijk niveau voor het kwaliteitsbudget ook betekent dat 
deze middelen voor bijvoorbeeld nieuw- of verbouw mogen worden ingezet. 
 
De verruimde mogelijkheden voor maatwerk bij de richtlijn 85%-15% veranderen 
niets aan de bestedingsdoelen van het kwaliteitsbudget. De richtlijn blijft dat 85% 
is bestemd voor de inzet van extra zorgpersoneel en dat 15% kan worden ingezet 
voor andere investeringen, mits deze noodzakelijk zijn voor de realisatie van het 
kwaliteitskader. Op voorhand is niet uitgesloten dat deze middelen worden ingezet 
als bijdrage aan de financiering van nieuw- of verbouwprojecten, maar slechts 
indien daarmee knelpunten om het kwaliteitskader te realiseren worden opgelost.  
Daarbij moet het gaan om een knelpunt dat een zorgaanbieder niet vanuit zijn 
bestaande vergoeding voor het zorgzwaartepakket (zzp) kan oplossen. Binnen het 
integrale zzp-tarief is namelijk reeds een vergoeding voor nieuwbouw, verbouw en 
instandhouding van het vastgoed opgenomen (de zogenoemde normatieve 
huisvestingscomponent).  Het zorgkantoor zal toetsen of de voorgestelde 
investeringen voldoen aan deze voorwaarden en of deze ten laste van het 
kwaliteitsbudget mogen worden gebracht.  
 
 
Antwoord van de minister van Volksgezondheid, Welzijn en Sport op de vraag van 
het Kamerlid Laan-Geselschap (VVD) hoe het gaat met de benutting van het 
kwaliteitsbudget. Of het klopt dat er € 840 miljoen op de plank zou blijven liggen 
en/of we kunnen meten dat dit geld goed terecht komt en de kwaliteit van de zorg 
verbetert? 
 
Het bericht dat er € 840 miljoen van de kwaliteitsmiddelen niet zou worden 
uitgegeven klopt niet. Ik heb de Kamer eerder geïnformeerd dat dit bericht in 
Trouw van februari jl. niet is gebaseerd op feiten, maar op de opinie en 
verwachtingen van een beperkt aantal zorgfinancials (Kamerstukken 2018/19, 31 
765, nr. 364). De extra middelen voor het Kwaliteitskader Verpleeghuiszorg 
blijven allesbehalve op de plank liggen, maar worden ingezet om het 
kwaliteitskader te realiseren. Ik heb de Tweede Kamer hier eerder over 
geïnformeerd via de tweede Voortgangsrapportage Thuis in het Verpleeghuis 
(Kamerstukken 2018/19, 31 765, nr 411). Op basis van de kwaliteitsplannen van 
de verpleeghuizen voor 2019 hebben de zorgkantoren per 1 april jl. een 
kwaliteitsbudget toegekend van € 583 miljoen. Daarmee is praktisch het volledig 
beschikbare budget voor 2019 van € 600 miljoen toegekend en hebben de 
zorgkantoren nog € 17 miljoen achter de hand gehouden voor mogelijke nieuwe 
aanbieders gedurende het jaar of voor aanbieders. De verpleeghuizen brengen 
jaarlijks een kwaliteitsverslag uit, waarmee kan worden gemonitord of het 
kwaliteitsplan is gerealiseerd. Via de derde Voortgangsrapportage Thuis in het 
Verpleeghuis zal ik de Tweede Kamer dit najaar nader informeren over de 
uitvoeringsgegevens van het kwaliteitsbudget 2019.  
 
 
Antwoord van de minister van Volksgezondheid, Welzijn en Sport op de vraag van 
het Kamerlid Laan-Geselschap (VVD) over de route naar een drempelloos 
‘flexibel verpleeghuis’.  
 
In de praktijk zien we steeds meer diversiteit van aanbod ontstaan. De Wet 
langdurige zorg (Wlz) biedt al mogelijkheden om op flexibele wijze zorg en 
toezicht anders te organiseren en te bekostigen, via leveringsvormen modulair 
pakket thuis, persoonsgebonden budget (in voorbereiding vanaf 2020 al dan niet 
Pagina 21 van 26

Schrijven). 
   
 
Antwoord van de minister van Volksgezondheid, Welzijn en Sport op de vraag van 
het Kamerlid Laan-Geselschap (VVD) over het gesprek over euthanasie tussen 
de huisarts en de patiënt. 
 
Ik onderstreep het belang van het tijdig spreken over het levenseinde, waaronder 
over euthanasie. Ook ben ik mij ervan bewust dat dit gesprek moeilijk kan zijn, 
voor zowel de patiënt, de arts als voor naasten. Omdat het belangrijk is dat de 
patiënt nadenkt over zijn wensen rond het levenseinde en dat de arts en naasten 
van deze wensen weten, stimuleer ik om het gesprek over de laatste levensfase 
tijdig te voeren. Dit gebeurt onder andere via mijn campagne over palliatieve 
zorg. Daarnaast subsidieer ik de Coalitie van Betekenis tot het Einde. Deze 
samenwerking tussen acht organisaties met verschillende achterbannen zet zich in 
om het gesprek over de laatste levensfase te stimuleren. Ook financiert het 
ministerie van VWS via ZonMw onderzoek naar Advance Care Planning, het 
nadenken over de wensen voor en het maken van keuzes rond de laatste 
levensfase. Het ministerie van VWS zal ZonMw verzoeken om Advance Care 
Planning en het gesprek over het levenseinde tussen de huisarts en patiënt mee 
te nemen in het vervolg op het programma Palliantie, waarin de nadruk ligt op 
implementatie van goede voorbeelden in de praktijk. Ten slotte heeft het 
ministerie van VWS de informatie over ‘levenseinde en euthanasie’ op de website 
van Rijksoverheid herzien, zodat deze zowel vollediger als begrijpelijker is. Dit kan 
patiënten helpen een beeld te krijgen van de mogelijkheden in de Nederlandse 
wetgeving.  
 
 
Antwoord van de minister van Volksgezondheid, Welzijn en Sport op de vraag van 
het Kamerlid Laan-Geselschap (VVD) over het beschikbaar stellen van de kennis 
en kunde van het Expertisecentrum Euthanasie. 
 
Het Expertisecentrum Euthanasie biedt consultatie bij euthanasieverzoeken en 
nascholing over euthanasie aan. Het is de verantwoordelijkheid van de 
beroepsgroepen om te voorzien in voldoende scholing en consultatie. De expertise 
van het Expertisecentrum Euthanasie is daarbij van toegevoegde waarde, zeker 
voor de complexe categorieën van euthanasieverzoeken. Het is aan het 
Expertisecentrum om zijn diensten aan te bieden aan huisartsen die daar behoefte 
aan hebben.  
Naast het Expertisecentrum bieden ook andere organisaties nascholing of 
consultatie aan voor (huis)artsen. Zo biedt het Nederlands Huisartsen 
Genootschap nascholing aan. Consulten kunnen tevens gevraagd worden aan 
artsen van het Steun en Consultatie bij Euthanasie in Nederland (SCEN)-
programma van de Koninklijke Nederlandsche Maatschappij tot bevordering der 
Geneeskunst. Een arts kan een SCEN-arts benaderen voor het wettelijk verplichte 
consult door een onafhankelijke arts, maar ook ter advies in het onderzoeken van 
een euthanasieverzoek.
Pagina 21 van 26

Daarnaast is vanuit de aanpak cliëntondersteuning € 500.000 beschikbaar gesteld 
voor cliëntondersteuning ten behoeve van de pilots van het actieprogramma dak- 
en thuisloze jongeren. Cliëntorganisaties die deze doelgroep vertegenwoordigen 
kunnen samen met koplopergemeenten bezien hoe cliëntondersteuning voor deze 
kwetsbare doelgroep kan worden verbeterd en hiervoor een concreet voorstel 
indienen. Hiervoor is in het kader van het koplopertraject financiële ondersteuning 
beschikbaar. 
Zoals aangekondigd in mijn brief van 17 september (Kamerstukken 2019/20, 
29325, nr. 102) kom ik dit najaar met een plan om het aantal daklozen terug te 
dringen. Ik betrek de inzet van clientondersteuners en andere 
belangenbehartigers bij dit plan.  
 
 
Antwoord van de minister van Volksgezondheid, Welzijn en Sport en de 
staatssecretaris van Volksgezondheid, Welzijn en Sport op de vraag van het 
Kamerlid Renkema (GL) over waarom preventie en preventief werken in de Wmo 
2015, opvang en ggz niet hoger op de agenda staat en hoe schotten in het brede 
sociale stelsel weggehaald kunnen worden.  
 
Dit onderwerp staat hoog op de agenda van het ministerie van VWS. Gemeenten 
stellen op grond van de Wmo 2015 een beleidsplan op, waarin aandacht wordt 
besteed aan preventie en vroegsignalering. Ook is het voorkomen en 
vroegsignaleren van problemen zoals schulden en psychische problemen één van 
de thema’s uit de meerjarenagenda beschermd wonen en maatschappelijke 
opvang. In dit kader heeft het ministerie van VWS subsidie verstrekt aan de 
Federatie Opvang, met als doel dat vanuit de opvang schulden eerder 
gesignaleerd en aangepakt worden. Ook werken zorgverzekeraars, gemeenten en 
zorgkantoren toe naar een sluitend samenwerkingsnetwerk op de thema’s 
preventie, ggz en ouderenzorg. Daarnaast zijn in het hoofdlijnenakkoord ggz 
afspraken gemaakt over hoe ervaringsdeskundigen een rol kunnen spelen in 
vroegsignalering en de toeleiding naar zorg. 
 
Ten aanzien van (ervaren) schotten in het brede sociale stelsel merken wij op dat 
gemeenten lokaal voldoende mogelijkheden hebben om integrale ondersteuning 
en zorg te bieden aan kwetsbare mensen. Er zijn geen wettelijke belemmeringen 
om budgetten samen te voegen omdat de middelen voor het sociaal domein in de 
algemene uitkering van het Gemeentefonds zitten. Er zijn verschillende 
programma’s en initiatieven die als doel hebben om integrale ondersteuning en 
zorg te stimuleren, zoals het programma eenvoudig maatwerk, het traject 
uitwisseling persoonsgegevens en privacy (UPP) en het Programma Maatwerk 
multiprobleemhuishoudens (getrokken vanuit het ministerie van SZW). 
 
 
Antwoord van de minister van Volksgezondheid, Welzijn en Sport op de vraag van 
het Kamerlid Ellemeet (GL) over wat hij op korte termijn doet voor kwetsbare 
ouderen die thuis wonen en in verpleeghuizen. 
 
Naar aanleiding van de motie-Ellemeet/Bergkamp is met de deelnemende 
partnerorganisaties uit het programma Langer Thuis besproken dat voor het 
komende jaar een ‘werkagenda’ van knelpunten zal worden vastgesteld waarop 
met voorrang zal worden ingezet (Kamerstukken 2019/20, 31 765, nr. 439.). Ik 
verwacht u hierover begin 2020 te kunnen informeren. Ik betrek daarbij ook de 
ideeën om te komen tot een ‘Nationale agenda Ontzorg de mantelzorger’. 
 
Pagina 29 van 29

de ontwikkeling van de gezondheid, zorg en welzijn in de regio. Als deze data er 
nog niet is, zorgen ze ervoor dat het beeld gemaakt wordt. 
 
De Vereniging van Nederlandse Gemeenten (VNG) en Zorgverzekeraars Nederland 
(ZN) hebben in maart 2019 een landelijk dekkende samenwerkingsstructuur aan 
mij aangeboden om afspraken te kunnen maken over (de financiering van) 
ouderenzorg, preventie en de ggz. Inzet is om de samenwerking te organiseren 
volgens de indeling van de 31 zorgkantoorregio’s. Zorgverzekeraars hebben 
inmiddels aangegeven welke verzekeraar in welk gebied aanspreekpunt is. 
Gemeenten laten voor het einde van het jaar weten wie hun regionale 
aanspreekpunten zijn. In januari 2020 zal een eerste 0-meting van de stand van 
zaken van de samenwerking plaatsvinden. Dit bespreek ik ook met hen. 
 
Ik ondersteun deze beweging lokaal ook via ZonMw subsidies om netwerken 
ondersteuning en zorg voor thuiswonende ouderen te faciliteren. Dit jaar zijn al 
200.000 ouderen hiermee bereikt. Vanuit de juiste zorg op de juiste plek is 
subsidie beschikbaar voor procesbegeleiding bij regionale samenwerking en het 
ontwikkelen van een databeeld. Landelijk hebben partijen (o.l.v. van InEen) het 
stappenplan “kwetsbare ouderen thuis, handreiking voor integrale zorg en 
ondersteuning in de wijk” gemaakt, over wát de zorg voor kwetsbare ouderen 
betekent en hóe deze zorg kan worden geboden. 
 
 
Antwoord van de minister van Volksgezondheid, Welzijn en Sport en de minister 
voor Medische Zorg en Sport op de vraag van het Kamerlid Ellemeet (GL) over 
het monitoren van de vertegenwoordiging van verpleegkundigen in Raden van 
Bestuur van zorginstellingen. 
 
Het door het ministerie van VWS monitoren van de vertegenwoordiging van 
verpleegkundigen in Raden van Bestuur van zorginstellingen brengt extra 
administratieve lasten met zich mee. Dat willen wij niet op ons geweten hebben. 
Tegelijkertijd onderschrijven we het belang van inspraak en (mede)zeggenschap 
door verpleegkundigen. Hierover staan bijvoorbeeld bepalingen in het 
kwaliteitskader verpleeghuizen en in de governancecode zorg. 
Ook onderschrijven we dat het bestuur aan kracht kan winnen als daar 
zorgprofessionals in zitten en vinden we het een goed idee om meer transparant 
te maken hoe het daarmee gesteld is. We willen daarbij niet alleen kijken naar 
verpleegkundigen in Raden van Bestuur, maar ook naar andere praktijkervaringen 
die de stem dan de verpleegkundigen in het management van de instellingen goed 
laat horen. 
We willen samen met de NVZD (de beroepsvereniging van zorgbestuurders) en de 
NVTZ (de beroepsvereniging van interne toezichthouders in de zorg) bezien hoe 
we dit het beste kunnen doen.  
 
 
Antwoord van de minister voor Medische Zorg en Sport en de staatssecretaris van 
Volksgezondheid, Welzijn en Sport op de vraag van het Kamerlid Ellemeet (GL) 
over waarom het zo lastig is om het accent te verleggen van zorg en ziek zijn naar 
gezondheid? 
 
Om het accent te verleggen is een structurele verandering van de leefstijl van 
mensen en het handelen van zorgprofessionals en financiers nodig. Dat is niet 
eenvoudig. Dit kabinet heeft met de nadruk op preventie het accent op het gezond 
zijn en blijven van mensen hoog in het vaandel staan en zet concrete stappen om 
het accent daadwerkelijk te verleggen. Wij noemen het Nationaal 
Pagina 29 van 29

verzekeraars nu al vanuit de eigen middelen investeren in valpreventiecursussen. 
Daarnaast vergoeden verschillende verzekeraars valpreventiecursussen nu via de 
aanvullende verzekering.  
 
 
Antwoord van de minister voor Medische Zorg en Sport en de staatssecretaris van 
Volksgezondheid, Welzijn en Sport op de vraag van het Kamerlid Ellemeet (GL) 
over of en hoe zij preventie centraal willen stellen in de zorg. 
 
Wij ondersteunen het pleidooi van mevrouw Ellemeet om preventie meer centraal 
te stellen in de zorg van harte. Om het accent te verleggen naar gezondheid is 
een structurele verandering van de leefstijl van mensen en het handelen van de 
zorgprofessionals en financiers nodig. Dat is niet eenvoudig. Dit kabinet heeft met 
de nadruk op preventie het accent op het gezond zijn en blijven van mensen hoog 
in het vaandel staan en zet concrete stappen om het accent daadwerkelijk te 
verleggen. Ik noem het Nationaal Preventieakkoord dat inzet op een aanpassing 
van de leefstijl om roken, overgewicht en problematisch alcoholgebruik te 
verminderen. Met het programma Kansrijke Start worden kwetsbare gezinnen 
ondersteund zodat kinderen een goede start kunnen hebben en gezond en veilig 
kunnen opgroeien.  
Tot slot wil ik het traject Preventie in de zorg noemen dat als doel heeft om meer 
preventieve interventies en leefstijladvies en -behandelingen in het zorgstelsel 
verankeren. Het traject richt zich op vier plausibel (kosten)effectieve interventies: 
valpreventie, de verwijzing door de huisarts naar het sociaal domein (welzijn op 
recept), de ketenaanpak bij kinderen met overgewicht en leefstijlinterventies bij 
diabetes. Ook zijn we hard bezig om de implementatie van de gecombineerde 
leefstijl (GLI) te versnellen. 
 
 
Antwoord van de staatssecretaris van Volksgezondheid, Welzijn en Sport op de 
vraag van het Kamerlid Ellemeet (GL) over het oormerken van een percentage 
van het zorgbudget voor preventie. 
 
Bij preventie is vaak het probleem dat de kosten voor de baten uitgaan, of dat de 
partij die investeert niet dezelfde is als de partij die de baten geniet. Daar kan ik 
op voorhand geen percentage op vastpinnen. Het is mijn doel deze impasses te 
doorbreken en daarmee een veel substantiëlere plaats voor (effectieve) preventie 
in het zorgstelsel te realiseren. 
 
Juist daarom kies ik voor een interventiegerichte aanpak. De komende periode 
wordt van vier bestaande, effectieve interventies (valpreventie, welzijn op recept, 
aanpak overgewicht bij kinderen en leefstijlinterventies bij diabetes), in kaart 
gebracht waarom ze zo moeizaam landelijk van de grond komen.  
Mocht blijken dat geld hiervoor de reden is, dan wil ik met partijen tot passende 
oplossingen komen. De manier waarop en wie, wat zou moeten betalen moeten 
we tijdens deze trajecten verder uitzoeken. Daar wil ik niet op vooruitlopen. 
Volgend voorjaar zal ik u hierover nader rapporteren.  
 
Antwoord van de minister van Volksgezondheid, Welzijn en Sport en de minister 
voor Medische Zorg en Sport op de vraag van het Kamerlid Ellemeet (GL) over  
e-health en het laten bloeien en sterven van duizenden bloemen.  
 
Ten aanzien van de vele apps zijn diverse partijen - zoals 
patiëntvertegenwoordigers, zorgverzekeraars, het National eHealth Living Lab 
(NeLL) en GGD’s – aan het verkennen hoe een ‘keuzehulp’ kan worden 
Pagina 29 van 29

die samenhangen met de wijkgerichte aanpak zal er een steeds duidelijker beeld 
ontstaan van de kosten en kansen die de zorgsector heeft om haar Co2-uitstoot te 
verminderen. Deze inzichten bieden de bestuurders van de zorginstellingen 
handelingsperspectief. 
Met het programma duurzame zorg, waaronder ook het Expertisecentrum 
Duurzame Zorg, ondersteunt VWS samen met de branche-organisaties de 
zorginstellingen en zorgprofessionals met kennis en waar nodig financiële 
middelen uit de klimaatenvelop. Dit is een gezamenlijk programma van VWS, de 
zorgsector en andere stakeholders in de zorg. Uiteraard ook in goed overleg met 
de collega’s van de ministeries van BZK, IenW, EZK.  
 
Antwoord van de staatssecretaris van Volksgezondheid, Welzijn en Sport op de 
vraag van het Kamerlid Renkema (GL) over het opleiden van voormalig daklozen.  
 
Keer op keer geven (ex-)daklozen aan dat ze vooral behoefte hebben of hadden 
gehad aan iemand die ‘naast’ hen staat. Ik vind het dan ook waardevol en 
prijzenswaardig wanneer ervaringsdeskundigen zich in willen zetten om mensen 
die nu in een kwetsbare positie verkeren, zeker wanneer zij dak- en thuisloos zijn, 
te ondersteunen. Ik zou graag zien dat veel méér mensen, niet alleen 
ervaringsdeskundigen, zich op deze manier inzetten voor deze groep. Ik span mij 
daarom in om de inzet van ervaringsdeskundigen te versterken.  
 
In het kader van de meerjarenagenda beschermd wonen en maatschappelijke 
opvang zal een ‘Vliegende Brigade ervaringsdeskundigheid’ worden ondersteund. 
Deze Vliegende Brigade bestaat uit een groep van ervaringsdeskundige experts 
die gemeenten, cliënt- en familie-initiatieven en andere betrokken partijen 
ondersteunt om het perspectief van ervaringsdeskundigen en hun kennis goed te 
benutten. Hierbij zal ook aandacht zijn voor het op een goede manier toerusten 
van ervaringsdeskundigen. In het Actieprogramma Dak- en Thuisloze Jongeren 
zetten (ex-)dak- en thuisloze jongeren zich actief in, waarbij zij tegelijkertijd op 
alle levensgebieden worden ondersteund. Zoals aangekondigd in mijn brief van 17 
september (Kamerstukken 2019/20, 29325, nr 102) kom ik dit najaar met een 
plan om het aantal daklozen terug te dringen. Ik betrek uw voorstel hierbij, omdat 
ik het grote belang van de inzet van ervaringsdeskundigen deel.  
 
 
Antwoord van de staatssecretaris van Volksgezondheid, Welzijn en Sport op de 
vraag van het Kamerlid Renkema (GL) over wat hij vindt van het project “Onder 
de pannen”.  
 
Het project “Onder de pannen” klinkt als een goed initiatief. Het vinden van een 
eigen woonruimte is één van de zaken die geregeld moet worden om te zorgen 
dat een dakloze weer snel op eigen benen kan staan. Mede gezien de krapte op de 
woningmarkt sta ik positief tegenover dit soort innovatieve projecten, waarbij 
gemeenten slim gebruik maken van de mogelijkheden die er zijn.  
Ik sta dan ook sympathiek tegenover dit project. De term barmhartigheidsbonus 
spreekt me aan. Zoals aangekondigd in mijn brief van 17 september 
(Kamerstukken 2019/20, 29325, nr. 102) kom ik dit najaar met een plan om het 
aantal daklozen terug te dringen. Ik wil dit betrekken bij de nadere uitwerking van 
dit plan. Daarvoor moet ik wel eerst een verkenning uitvoeren met gemeenten en 
mijn collega’s van SZW en BZK naar de effecten van de toepassing van een 
dergelijke maatregel. Ik verwacht u hier begin 2020 over te kunnen informeren.   
 
 
Pagina 29 van 29

Antwoord van de staatssecretaris van Volksgezondheid, Welzijn en Sport op de 
vraag van het Kamerlid Renkema (GL) over extra investeringen in ambulante 
begeleiding binnen de Wmo 2015.  
 
Ambulante begeleiding is vaak essentieel voor mensen die doorstromen vanuit 
beschermd wonen naar een reguliere woonplek. Centrumgemeenten krijgen 
momenteel het budget voor beschermd wonen en maken met gemeenten in de 
regio afspraken over de besteding van dit budget. Als mensen doorstromen vanuit 
beschermd wonen naar een reguliere woonplek, dan kan het budget voor 
beschermd wonen ook ingezet worden voor ambulante begeleiding. Bij de 
overheveling van de taak beschermd wonen naar de gemeente is op het budget 
niet bezuinigd. Een extra investering in deze specifieke vorm van hulp is daarom 
op dit moment niet opportuun.  
 
 
Antwoord van de minister van Volksgezondheid, Welzijn en Sport op de vraag van 
het Kamerlid Renkema (GL) over de inzet om het VN-verdrag handicap na te 
leven. 
 
Het is inderdaad belangrijk dat mensen met een beperking merkbaar minder 
drempels gaan tegenkomen die het meedoen in de weg staan. Niet alleen omdat 
wij het VN- verdrag hebben ondertekend, maar ook omdat wij er baat bij hebben 
dat de samenleving voor iedereen toegankelijk is. Daarom coördineer ik namens 
het kabinet de uitvoering van het programma Onbeperkt meedoen!, dat voor deze 
kabinetsperiode acties en maatregelen bevat het VN-verdrag handicap te 
implementeren.  
 
Voor de zomer heeft u de voortgangsrapportage over dit programma ontvangen 
(Kamerstukken 2018/19, 24 170, nr. 192). Deze rapportage laat zien dat een 
beweging op gang komt naar een meer toegankelijke samenleving. Zo zijn er 
bijvoorbeeld steeds meer koploper-gemeenten die lokaal werk maken van het VN-
verdrag. Ook zijn er mooie maatschappelijke initiatieven, onlangs nog terug te 
zien in de Week van de Toegankelijkheid: een videotour in gebarentaal van het 
Rijksmuseum en de inzet van het Best Kept Secret festival om ook voor mensen 
met een beperking een toegankelijk festival te zijn. De komende jaren is er nog 
veel werk aan de winkel. Daar staan gemeenten, het bedrijfsleven en 
maatschappelijke organisaties gezamenlijk voor aan de lat.  
 
 
Antwoord van de minister van Volksgezondheid, Welzijn en Sport op de vraag van 
het Kamerlid Renkema (GL) over hoever hij is met het ontschotten van 
wetgeving tussen bijvoorbeeld de Wmo en Participatiewet in het licht van de 
implementatie van het VN-verdrag handicap. 
 
Het is belangrijk dat iedereen zich naar vermogen kan ontwikkelen en kan 
meedoen op de voor hem of haar best passende plek. Voor mensen in de 
dagbesteding die potentie hebben zich te ontwikkelen richting beschut of betaald 
werk, is het niet vanzelfsprekend de stap ook daadwerkelijk te zetten. Een soepele 
overgang is zeer belangrijk. Zij ervaren nog te vaak schotten tussen dagbesteding 
en beschut werk.  Ik werk daarom in het kader van Simpel Switchen – waarin de 
ervaren schotten worden aangepakt - nauw samen met de staatssecretaris Sociale 
Zaken en Werkgelegenheid. Zo is recentelijk de handreiking ‘Simpel switchen van 
dagbesteding naar werk’ van de Programmaraad (VNG, Divosa, UWV en Cedris) 
gelanceerd en gaan wij, staatssecretaris van Sociale Zaken en Werkgelegenheid 
en minister van Volksgezondheid, Welzijn en Sport, laten onderzoeken welke 
Pagina 33 van 102

inzet in de eerste lijn ook mogelijk gemaakt in de Zorgverzekeringswet. Signalen 
over problemen met contractering rond deze specifieke situaties zijn mij bekend, 
tegelijkertijd lopen de gesprekken rond contractering van zowel de SO als de AVG 
nog. Op landelijk niveau zijn betrokken partijen (Zorgverzekeraars Nederland en 
beroepsverenigingen) in overleg over de contractering. Het ministerie van VWS 
volgt dit proces nauwlettend. 
 
 
Antwoord van de minister van Volksgezondheid, Welzijn en Sport en de minister 
voor Medische Zorg en Sport en de staatssecretaris van Volksgezondheid, Welzijn 
en Sport op de vraag van het Kamerlid Van den Berg (CDA) over het in gesprek 
gaan met de sector over investeren in opleiden en echte innovaties zoals anders 
werken.  
 
Dat gesprek voeren wij zeker en zeer regelmatig met de sector. Het is van groot 
belang dat zorgmedewerkers zo worden opgeleid dat ze de juiste vaardigheden 
hebben om goed om te gaan met een veranderende zorgvraag en de 
mogelijkheden die er zijn om nog effectievere zorg te leveren. Wij zijn dan ook 
met veldpartijen in gesprek over hun visie op toekomstbestendig opleiden. 
Maar ook als mensen hun opleiding hebben afgerond zal er aandacht moeten 
blijven voor een leven lang leren. Goed werkgeverschap en een sterker HR beleid 
zijn hiervoor belangrijke voorwaarden. Hierop zetten we de komende periode 
stevig in met het Actieprogramma Werken in de Zorg. We hebben € 50 miljoen 
extra beschikbaar gesteld voor het SectorplanPlus tot een totaal van € 420 
miljoen. Hiermee kunnen werkgevers extra scholing bieden en extra investeren in 
het behoud van medewerkers. 
 
We zien veel goede voorbeelden van samenwerking tussen opleidingen en 
zorginstellingen gericht op innovatiever opleiden. Denk hierbij aan de Zorg 
Innovatie Centra door heel Nederland. Of de ontwikkeling van praktijkroutes in 
Zeeland en Friesland waarmee studenten hun mbo opleiding volgen in een 
zorgorganisatie. 
 
Of het programma voor huidige medewerkers van ’s Heerenloo dat erop gericht is 
om de digitale vaardigheden van medewerkers te vergroten. Dit initiatief is, onder 
andere met steun van VWS, uitgegroeid tot een coalitie Digivaardig in de Zorg.  
We delen goede voorbeelden en organiseren diverse bijeenkomsten voor 
zorgorganisaties. Het kabinet steunt dit ook financieel. Zoals met het 
SectorplanPlus (€ 420 miljoen), de Kwaliteitsimpuls Personeel Ziekenhuiszorg 
(jaarlijks circa € 200 miljoen), en de kwaliteitsgelden voor de verpleeghuiszorg. 
Pagina 33 van 102

onderzoek is naar verwachting eind 2019 beschikbaar.  
Zoals ik u in mijn brief van 17 september jl. (TK 2019/20, 29325, nr. 102) heb 
gemeld, komt het Kabinet met een plan om het aantal daklozen terug te dringen. 
Om dit te kunnen realiseren is een samenhangend pakket aan maatregelen nodig. 
Wonen, financiële bestaanszekerheid, schuldenaanpak, opleiding, toeleiding naar 
werk en zorg en begeleiding – al deze aspecten zijn van belang. Gegeven het feit 
dat gemeenten verantwoordelijk zijn voor preventie, begeleiding en opvang van 
daklozen en de diversiteit per regio is het belangrijk dat gemeenten met relevante 
lokale en regionale partners integrale plannen maken. Dit najaar informeer ik uw 
Kamer nader over de aanpak.  
 
 
Antwoord van de staatssecretaris van Volksgezondheid, Welzijn en Sport op de 
vraag van Kamerlid Van den Berg (CDA) over de acties die de staatssecretaris 
neemt om de 90.000 personen met onbegrepen gedrag op te vangen, waarvoor 
nu doorgaans de politie wordt gebeld.  
 
Allereerst is het ook voor personen met verward gedrag van groot belang dat we 
als samenleving meer oog krijgen voor elkaar en dat er plek is voor iedereen. Het 
RIVM heeft uitgezocht dat de 80.000 meldingen in 2018 te herleiden waren tot 
34.000 unieke personen. We weten inmiddels dat binnen deze meldingen van de 
politie over mensen met verward gedrag een kleinere groep van 5700 personen 
voor de meeste E33 meldingen zorgt.  
 
Ik wil dat we iedereen een kans geven om zichzelf te zijn met alle 
kwetsbaarheden en dat we ons daar niet voor hoeven te schamen of dit moeten 
verbloemen. Hiervoor loopt de landelijke campagne ‘Hey het is oke’.  
 
Vanaf 2015 is door het aanjaagteam en het Schakelteam personen met verward 
gedrag hard gewerkt aan het bevorderen van een goed werkende aanpak voor 
personen met verward gedrag. Via een stimuleringsprogramma bij Zonmw, dat tot 
2020 loopt, is jaarlijks € 16 mln beschikbaar. Op dit moment lopen daar meer dan 
300 pilots om uit te proberen wat écht werkt voor deze doelgroep.  
 
Een goed werkende aanpak voor kwetsbare personen, waaronder personen met 
verward gedrag moet op regionaal (of lokaal) niveau worden georganiseerd. Daar 
moet het gebeuren. Er bestaat geen eenduidige aanpak voor personen met 
verward gedrag aangezien bij deze doelgroep geen sprake is van een eenduidige 
problematiek. De groep personen met verward gedrag is een brede doelgroep. In 
deze groep zitten onder andere mensen met dementie, mensen met psychosociale 
problemen of een verstandelijke beperking en mensen met ernstige psychiatrische 
aandoeningen. 
 
Ik wil benadrukken dat het grootste deel van de groep personen met verward 
gedrag niet gevaarlijk is of overlast veroorzaakt. Zoals ik in mijn brief van 5 juli 
2019 (Kamerstukken 2018/19, 23 345, nr. 128) heb aangegeven zet ik met BZK, 
JenV en de VNG in op de ondersteuning van juist deze groep. Dat heeft tijd nodig. 
Ik hoor soms wel eens ongeduld over dat het te lang duurt. Ik snap dat, maar ik 
realiseer me ook dat er in de regio's ongelofelijk veel moest gebeuren. En er ís 
ook al veel gebeurd, met name in het verbeteren van samenwerking tussen 
partijen die elkaar eerder onvoldoende wisten te vinden. 
 
 
 
 
Pagina 36 van 102

Antwoord van de minister voor Medische Zorg en Sport op de vraag van het 
Kamerlid Van den Berg (CDA) over het laten verrichten van onderzoek door 
Gupta Strategists naar mogelijkheden om in Europa generieke geneesmiddelen 
weer zelf te maken. 
  
Ik vind het belangrijk dat we naast nationale maatregelen om tekorten op te 
lossen ook de oorzaken van geneesmiddelentekorten aanpakken. 
Steeds meer landen worstelen met tekorten aan geneesmiddelen, los van welk 
bekostigingssysteem een land hanteert. Dat komt omdat de laatste decennia de 
kwetsbaarheid van de keten van de geneesmiddelenproductie is toegenomen. Ook 
de vraag naar geneesmiddelen neemt wereldwijd toe. 
Het probleem moet op Europees niveau in kaart worden gebracht en aangepakt, 
samen met andere landen. Een onderzoek naar productie in Europa wil ik niet 
alleen vanuit Nederland doen. Wel heb ik al eerder kenbaar gemaakt bij de 
huidige Europese Commissie dat we dit probleem gezamenlijk moeten oppakken. 
Ook de beoogd Commissaris heeft gezegd dat Europa een wereldleider moet zijn 
en niet te afhankelijk zou moeten zijn van andere werelddelen als het gaat om 
productie van medicijnen. Zodra de nieuwe Europese Commissie is geïnstalleerd 
ga ik dit met nadruk bespreken met de nieuwe Commissaris. 
 
 
 
Antwoord van de minister voor Medische Zorg en Sport op de vraag van het 
Kamerlid Van den Berg (CDA) over het verbeteren van de implementatie van 
resultaten uit evaluatieonderzoek.  
 
In mijn Kamerbrief van 11 oktober jongstleden over het programma Zorgevaluatie 
en Gepast Gebruik en ZonMw DoelmatigheidsOnderzoek [Kamerstukken II 
2018/19, 29248, nr. 318] heb ik aangegeven dat een belangrijk speerpunt van 
mijn beleid is dat er onderzoek gedaan wordt naar de effectiviteit en 
doelmatigheid van behandelingen én dat deze onderzoeksresultaten zo snel 
mogelijk geïmplementeerd worden in de praktijk.  
 
Ik wil rechtzetten dat er tot op heden nog geen evaluatieonderzoek gedaan wordt. 
Binnen de kaders van het huidige programma ZonMw DoelmatigheidsOnderzoek, 
maar ook bijvoorbeeld het Citrienfonds, wordt er onderzoek gedaan naar de 
effectiviteit van behandelingen. Zoals uit de evaluatie van het ZonMw-programma 
DoelmatigheidsOnderzoek wel is gebleken valt er op het vlak van implementatie 
van onderzoeksresultaten nog veel winst te behalen.  
 
Het programma Zorgevaluatie en Gepast Gebruik heeft als doel op onder meer dit 
punt regie te nemen. De ondertekenaars van het Hoofdlijnenakkoord Medisch 
Specialistische Zorg 2019-2022, het Zorginstituut Nederland en ZonMw werken 
nauw samen om ervoor te zorgen dat zorgevaluatie over vijf jaar integraal 
onderdeel is van het reguliere zorgproces binnen de medisch specialistische zorg. 
Dit houdt in dat het onbekende wordt geëvalueerd en bewezen effectieve zorg 
wordt geïmplementeerd.  
 
Ik kijk uit naar de acties die gedaan worden om de implementatie te bevorderen. 
De eerste resultaten van het programma worden verwacht in de eerste helft van 
2020 en ik heb toegezegd uw Kamer na de zomer van 2020 te informeren.  
Pagina 37 van 102

het aanbod steeds beter op de vraag wordt afgestemd, waarbij het functioneren 
van de inwoner van de regio centraal staat. Er zijn nu al prachtige voorbeelden 
van overleg in de regio dat wel goed loopt, bijvoorbeeld zoals in geval van 
toekomstbestendige zorg in Friesland. Vanuit een convenant werd het programma 
‘sociaal-medische eerstelijn’ opgezet. Gemeente en zorgverzekeraar werkten 
hierin samen om de zorg te ontschotten. Dit resulteerde bijvoorbeeld in afspraken 
met huisartsen, ziekenhuizen en thuiszorg. Wij verwachten dat de regiobeelden in 
de periode van nu tot en met het eerste kwartaal komend jaar beschikbaar zullen 
komen. Zorgverzekeraars hebben aangegeven dat zij hebben bepaald welke twee 
verzekeraars per regio primair aan zet zijn en dat als partijen er samen niet 
uitkomen, zij het voortouw pakken bij de totstandkoming van de regiobeelden. We 
staan dus aan het begin van deze beweging, niet aan het eind.  
 
De regiobeelden zullen daarnaast een rol spelen bij het opstellen van de 
Contourennota. Daarbij zal ook aandacht worden besteed aan eventuele 
verdergaande maatregelen (zoals de door mevrouw Van den Berg genoemde 
doorzettingsmacht) om het zorgaanbod en de zorgvraag zo nodig beter op elkaar 
af te stemmen. 
 
 
Antwoord van de minister voor Medische Zorg en Sport op de vraag van het 
Kamerlid Van den Berg (CDA) over Het CDA wil dat het voor iedereen helderder 
wordt waar zij terecht kunnen voor acute huisartsenzorg. In landen als 
Denemarken, Zweden en Wales heeft men goede ervaringen met een dergelijk 
nummer naast 112. Is de minister bereid om te onderzoeken of er één landelijk 
huisartsenspoednummer zou kunnen komen? 
 
Ook ik vind het belangrijk dat mensen weten waar ze naartoe moeten. Bij een 
levensbedreigende situatie is het helder dat je 112 belt, maar wat doe je als het 
net iets minder acuut is? Ik zal voor de houtskoolschets acute zorg bekijken of er 
een vorm van zorgcoördinatie kan komen, een soort van verkeerstoren, waarbij je 
voor niet levensbedreigende acute zorg naar één nummer belt waar gekeken 
wordt wat je nodig hebt, of je thuis kan blijven, of er iemand naar je toe komt of 
dat je naar de spoedpost moet komen. Ik zal hierbij ook de ervaringen uit het 
buitenland meenemen.  
 
 
Antwoord van de minister van Volksgezondheid, Welzijn en Sport op de vraag van 
het Kamerlid Van den Berg (CDA) over de vraag of hij bereid is in overleg te 
gaan met gemeenten (bijvoorbeeld de VNG) om afspraken te maken hoe 
speeltuinen ook voor kinderen met een beperking toegankelijk moeten worden. 
 
Ik ben zeker bereid in overleg te treden en heb dit ook al gedaan. De VNG werkt 
in het kader van de implementatie van het VN-verdrag handicap aan een extra 
impuls voor gemeentelijke initiatieven die onbeperkte deelname van inwoners met 
een beperking bevorderen. Zoals ik u voor de zomer 2019 in de eerste 
voortgangsrapportage over het programma heb laten weten, organiseert de VNG 
daarbij onder meer thematische leernetwerken (Kamerstukken 2018/19, 24 170, 
nr. 192). Zo werkt de Speeltuinbende nu met enkele gemeenten aan een 
Handreiking Samen Spelen voor gemeenten. Speelplekken wordt daarbij 
overigens breder bekeken dan alleen speeltuinen. Ook voor andere speelplekken, 
zoals een plein met een voetbalveldje, is van belang dat het thema 
toegankelijkheid op de kaart staat. 
 
Daarnaast ben ik met verschillende partijen, waaronder de op televisie gekozen 
Pagina 40 van 102

 
Antwoord van de minister van Volksgezondheid, Welzijn en Sport en de minister 
voor Medische Zorg en Sport op de vraag van het Kamerlid Slootweg (CDA) over 
de mogelijkheid om een verplicht co-schap arts verstandelijk gehandicapten (AVG) 
in te stellen.  
 
Momenteel stromen te weinig basisartsen door naar de opleiding voor arts 
verstandelijk gehandicapten. De inhoud van het curriculum voor de studie 
geneeskunde is een verantwoordelijkheid van opleiders en de beroepsgroep. Het 
curriculum is bedoeld om studenten op te leiden tot competente basisartsen en 
niet zozeer om instroomaantallen van specifieke vervolgopleidingen te verhogen.  
 
Als de beroepsgroep en de opleiders het wenselijk vinden dat er voor bepaalde 
onderwerpen in de studie geneeskunde verplichte co-schappen worden 
opgenomen (bijvoorbeeld een co-schap in een instelling voor mensen met een 
beperking, of een co-schap op het terrein van de ouderengeneeskunde), en dit 
ook in overeenstemming is met het raamplan voor de studie geneeskunde, dan 
lijkt ons dat heel positief. Ik, de minister voor Medische Zorg en Sport, zal dit 
bespreken met de UMC’s, die verantwoordelijk zijn voor de studie geneeskunde. 
 
 
Antwoord van de minister van Volksgezondheid, Welzijn en Sport op de vraag van 
het Kamerlid Slootweg (CDA) of de minister de vragen die begin oktober zijn 
gesteld over de toegang tot huisartsenzorg voor mensen met een verstandelijke 
beperking wil beantwoorden.  
 
Ja, dat wil ik. De door u gestelde Kamervragen zijn separaat verzonden. 
 
 
Antwoord van de staatssecretaris van Volksgezondheid, Welzijn en Sport op de 
vraag van het Kamerlid Slootweg (CDA) over de betrokkenheid van jongeren bij 
activiteiten rond 75 jaar vrijheid.  
 
Er gebeurt veel voor jongeren vanwege de viering van 75 jaar vrijheid. De vijf 
nationale evenementen die het Nationaal Comité 4 en 5 mei organiseert kennen 
een programma voor een breed publiek; in de programmering wordt goed gelet op 
de aansluiting bij jongeren.  
 
De prachtige, waardige start in Terneuzen wordt gevolgd door de herdenking door 
heel Nederland van de holocaustslachtoffers in januari. In april 2020 start de 
maand van de vrijheid. De Nationale Herdenking van de slachtoffers van de 
Japanse bezetting van Nederlands-Indië vindt plaats op 15 augustus 2020. Op 24 
oktober 2020 wordt afgesloten met de viering van de oprichting van de Verenigde 
Naties, dan 75 jaar geleden. Ook vinden ontmoetingen plaats tussen o.a. 
bewindspersonen en leerlingen van het VMBO en MBO, waarin gesproken wordt 
over de betekenis van 75 jaar vrijheid. 
De educatieprojecten 75 jaar vrijheid (waarvoor ik ruim € 2 miljoen beschikbaar 
heb gesteld) zijn verdeeld over alle schooltypen. Naast de educatiegelden is er de 
extra impuls van € 15 miljoen voor onder andere musea. Bij de beoordeling van 
de aanvragen geldt dat het actief betrekken van jongeren een pré is.   
 
Er wordt ook nagedacht over de wijze waarop het verhaal van WOII op een goede 
en aantrekkelijke manier aan jongeren kan worden doorgegeven. Binnen de 
genoemde  € 15 miljoen die het Mondriaanfonds gaat verdelen, is ruimte voor 
vernieuwende presentatietechnieken die jongeren aanspreken. Het 
Pagina 44 van 102

 
De eis van een onafhankelijk intern toezichthouder in de Wtza is gelijk aan die van 
de huidige Wet toelating zorginstellingen (WTZi). Onder de WTZi en straks Wtza 
zijn al verbeteringen mogelijk en gewenst. Het CIBG is bezig met het opstellen 
van beleidsregels, zodat er beter getoetst kan worden op de 
onafhankelijkheidsvraag bij de aanvraag van een toelating. Verder zijn de IGJ en 
de NZa bezig met het aanpassen van hun toezichtkader, zodat er meer 
duidelijkheid komt over wat de overheid van het optreden/functioneren van de 
interne toezichthouder verwacht. Ten slotte willen we met de NVTZ in overleg op 
welke wijze we het intern toezicht verder kunnen professionaliseren.  
In onze brief van 9 juli jl. (Kamerstukken 2018/19, 35 000 XVI, nr. 133) zijn nog 
meer maatregelen genoemd gericht op een integere en professionele 
bedrijfsvoering waaronder wetgeving ter versterking van het toezicht.  
 
Wij willen dat de IGJ en de NZa in de toekomst ook kunnen optreden bij twijfels 
over de gepastheid van bepaalde bedrijfsstructuren of (een vermoeden van) 
belangenverstrengeling. Daartoe werken we aan wettelijke normen om een 
verscheidenheid aan onwenselijke (financiële en organisatorische) constructies 
tegen te kunnen gaan, waarbij tegelijkertijd ruimte blijft voor gedragingen die de 
zorg verbeteren. Zo schrijft de Governancecode Zorg voor dat ieder vorm van 
persoonlijke bevoordeling of belangenverstrengeling binnen een zorgorganisatie 
moet worden vermeden. Maar als zorgaanbieders zich daar niet aan houden, 
kunnen de IGJ en de NZa kunnen nu alleen ingrijpen als er risico’s zijn voor de 
kwaliteit van zorg, of als er sprake is van onrechtmatige declaraties. Wij willen de 
externe toezichthouders de wettelijke handvatten geven om rechtstreeks te 
kunnen handhaven op een integere en professionele bedrijfsvoering. 
 
 
Antwoord van de minister van Volksgezondheid, Welzijn en Sport op de vraag van 
het Kamerlid Slootweg (CDA) over het stellen van voorwaarden bij zorginkoop 
door zorgkantoren en gemeentefonds om een daling in administratieve lasten te 
bewerkstelligen.  
 
ZN stelt ten behoeve van de Wlz-zorginkoop de kaders vast waaronder Wlz-
uitvoerders zorg inkopen bij Wlz-zorgaanbieders. Zorgaanbieders met lagere 
administratie- en coördinatiekosten ontvangen dezelfde prijs als zorgaanbieders 
met hogere administratie- en coördinatiekosten. Wat zij “overhouden”, mogen zij 
behouden. In die zin worden zorgaanbieders met lage administratieve lasten al 
beloond. Het ligt meer in de rede de "zwakkere broeders" in deze te ondersteunen 
door ZN/zorgkantoren te stimuleren in het inkoopbeleid op te nemen dat er door 
hen in de dialooggesprekken tussen zorgkantoor en zorgaanbieder expliciet 
aandacht gaat worden besteed aan het verlagen van de administratieve lasten- en 
coördinatiekosten. Daarnaast om minder goed presterende aanbieders op dit punt 
in contact te brengen met beter presterende aanbieders. Ik ga in gesprek met de 
sector om met betrekking tot de beperking van administratieve lasten goede 
voorbeelden op te halen van zorgaanbieders. In aanvulling hierop zij opgemerkt 
dat ik de NZa opdracht heb gegeven om een integrale vergelijking uit te voeren 
zodat de komende jaren de overstap gemaakt kan worden van de huidige met 
gemiddelde kosten onderbouwde tarieven naar tarieven die onderbouwd zijn met 
de kosten van de ‘best presterende instellingen’. Daarbij wordt gekeken naar alle 
onderdelen van een organisatie, ook naar de kosten voor overhead.  
De gemeenten zijn vrij in de besteding van middelen uit het gemeentefonds. Er is 
in het algemeen een prikkel om administratieve lasten te verminderen. 
Omdat het een belangrijk thema is, na de decentralisatie van de Wmo naar 
gemeenten, bespreekt VWS dit in het overleg met gemeenten en aanbieders in 
Pagina 44 van 102

Antwoord van de minister voor Medische Zorg en Sport op de vraag van het 
Kamerlid Van den Berg (CDA) over dat het aantal polissen nog niet is 
afgenomen.  
 
Tijdens de vorige begrotingsbehandeling heeft mevrouw Van den Berg een motie 
ingediend om te controleren of verzekeraars het juiste doen in het kader van het 
polisaanbod (Kamerstukken 2018/19, 35000 XVI, nr. 32). Die motie is 
aangenomen en voer ik uit. Conform die motie wordt begin 2020 gemonitord of 
het polisaanbod kleiner is geworden en/of polissen meer van elkaar verschillen. Er 
is bewust gekozen voor begin 2020 om het nieuwe aanbod van polissen af te 
wachten en de effecten te kunnen zien van een andere inzet van collectiviteiten. 
Over enkele weken maken verzekeraars hun aanbod weer bekend en ik verwacht 
dat verzekeraars laten zien dat zij stappen zetten en dat het aantal polissen zal 
dalen. Ik streef er naar om u de resultaten voor het zomerreces toe te sturen.  
 
 
 
Antwoord van de minister van Volksgezondheid, Welzijn en Sport en de minister 
voor Medische Zorg en Sport op de vraag van het Kamerlid Hijink (SP) over 
aanpassingen van het zorgstelsel.  
 
In de beleidsagenda bij de begroting is toegelicht dat we voor een enorme 
uitdaging staan om de zorg organiseerbaar te houden. De vraag naar zorg neemt 
toe, terwijl het aantal mensen dat de zorg kan leveren afneemt. Zoals in de 
beleidsagenda is toegelicht, neemt het kabinet veel verschillende en gerichte 
maatregelen om voor patiënt en cliënt te waarborgen dat zij kunnen beschikken 
over goede zorg en ondersteuning. Daarbij worden ook maatregelen genomen om 
excessen in het marktdenken in de wijkverpleging, de langdurige zorg en het 
sociaal domein aan te pakken (Kamerstukken 2018/19, 31 765, nr. 428). 
Daarnaast werken wij aan een contourennota waarmee we ingaan op verdere 
maatregelen die nodig zijn om de zorg, ook in de toekomst, organiseerbaar te 
houden. Het streven is deze contourennota voor het zomerreces aan uw Kamer te 
sturen.  
 
 
Antwoord van de minister van Volksgezondheid, Welzijn en Sport en de minister 
voor Medische Zorg en Sport op de vraag van het Kamerlid Hijink (SP) over de 
woorden van de minister van VWS over de ingewikkeldheid van het zorgstelsel en 
eventuele aanpassingen.  
 
In de beleidsagenda in de begroting hebben wij onze gezamenlijke visie 
toegelicht. We staan voor grote uitdagingen om het zorgstelsel toekomstbestendig 
te maken en daarom nemen we als kabinet een reeks van maatregelen. 
Momenteel bezien we welke maatregelen nog meer nodig zijn om de 
toekomstbestendigheid van ons zorgstelsel te waarborgen en het streven is 
hierover een contourennota voor het zomerreces van 2020 naar uw Kamer te 
sturen. 
 
 
Antwoord van de minister voor Medische Zorg en Sport op de vraag van het 
Kamerlid Hijink (SP) over de zorgplicht en keuzevrijheid onder de Zvw, naar 
aanleiding van het verzekerd zijn in Twente bij het Zilveren Kruis.  
 
Deze situatie is niet kenmerkend voor de Zorgverzekeringswet (Zvw). Juist het 
ziekenfondstijdperk kenmerkte zich door lange wachttijden en patiënten die niet 
Pagina 46 van 102

Antwoord van de minister van Volksgezondheid, Welzijn en Sport op de vraag van 
het Kamerlid Hijink (SP) over of het kabinet bereid is om de tekorten in de 
jeugdzorg en de Wmo te dichten. 
 
De signalen van gemeenten over ervaren tekorten in de jeugdhulp en de Wmo zijn 
bij mij bekend.  
 
Het kabinet heeft dit voorjaar voor de komende drie jaar extra financiële middelen 
aan gemeenten beschikbaar gesteld voor jeugdhulp, jeugdbescherming en 
jeugdreclassering. Om te kunnen bepalen of, en zo ja in welke mate, gemeenten 
structureel extra middelen ter uitvoering van de Jeugdwet nodig hebben, heeft het 
kabinet met VNG afgesproken dat er in het najaar van 2020 een onderzoek is 
afgerond. Het Rijk en de gemeenten hebben daarnaast geconcludeerd dat naast 
extra geld ook een betere organisatie van de Jeugdhulp nodig is om de beloften 
van de Jeugdwet in te kunnen lossen. De bestuurlijke afspraken zijn gemaakt om 
regie, sturing en samenwerking in de jeugdhulp te verbeteren. Deze leiden dit 
najaar, voor het WGO Jeugd op 18 november, tot nadere voorstellen aan de 
Tweede Kamer.  
 
Voor wat betreft de Wmo zijn dit voorjaar ook extra financiële middelen 
beschikbaar gesteld aan gemeenten voor het realiseren van de ambities uit het 
hoofdlijnenakkoord ggz. Het bedrag loopt op van € 50 miljoen in 2019 tot € 95 
miljoen in 2022 en wordt daarna structureel. Bovendien stijgt het gemeentefonds 
fors in deze kabinetsperiode. 
 
Ook zijn signalen van gemeenten bekend over dat de invoering van het 
abonnementstarief zou leiden tot een extra toestroom naar Wmo-voorzieningen 
en hogere uitgaven. Dit is in zekere zin een beoogd effect, mogelijk dat mensen 
die voorheen zorg meden als gevolg van de hoogte van de eigen bijdrage zich nu 
wel melden. Via de monitor abonnementstarief, die in afstemming met de VNG en 
cliëntenorganisaties is ontwikkeld, wordt bezien of er ook sprake is van een hoger 
dan geraamde extra toestroom en anderszins onbeoogde effecten. Voor een goede 
analyse is het belangrijk om deze resultaten af te wachten om te beoordelen of 
aanvullende maatregelen nodig zijn. In november worden de eerste resultaten van 
de monitor verwacht en zal ik het gesprek hierover met de VNG aan gaan. Hierbij 
zal de kamerbrede motie (Kamerstukken 2018/19, 35 093, nr. 17) worden 
betrokken waarbij de regering is verzocht, om aan de hand van de uitkomsten van 
de monitor in samenspraak met gemeenten maatregelen te treffen als blijkt dat er 
sprake is van knelpunten die zijn ontstaan bij een deugdelijke uitvoering van het 
abonnementstarief door gemeenten.  
 
Voor gehele sociale domein geldt dat op de korte termijn, naar aanleiding van 
motie Segers c.s. (Kamerstukken 2019/20, 35 093, nr. 17) en motie Özütok 
(Kamerstukken 2018/19, 35 200 VII, nr. 12) binnen de huidige systematiek wordt 
gekeken of maatregelen genomen kunnen worden om schommelingen in het 
gemeentefonds te voorkomen of te dempen. De lopende evaluatie van de 
normeringssystematiek kan hier op de lange termijn aan bijdragen. Hierbij wordt 
ook gekeken naar meer stabiliteit. Tot slot wordt de verdeling van het sociaal 
domein herijkt. Dit moet leiden tot een verbeterde verdeling per 2021 die beter 
aansluit bij de taken en achtergronden van een specifieke gemeente. Uiteraard 
zijn de gemeenten zelf bij deze trajecten nauw betrokken.  
 
Pagina 47 van 102

hulp om kansen te vergroten ook terecht bij een contactpunt in de eigen regio.  
 
Zorgorganisaties kunnen gebruik maken van verschillende subsidiemogelijkheden. 
Met SectorplanPlus is €420 miljoen beschikbaar voor scholing van nieuwe 
medewerkers. De extra middelen voor verpleeghuizen kunnen ook ingezet worden 
voor scholing. Voor ziekenhuizen is jaarlijks €200 miljoen beschikbaar voor 
scholing met de Kwaliteitsimpuls Personeel Ziekenhuiszorg (KIPZ). 
 
 
Antwoord van de minister van Volksgezondheid, Welzijn en Sport op de vraag van 
het Kamerlid Hijink (SP) over de signalen dat er in de nacht te weinig personeel 
aanwezig is. 
 
Het is bekend dat verpleeghuizen meer zorgpersoneel nodig hebben om zorg van 
goede kwaliteit te kunnen leveren. Daarom investeert dit kabinet € 2,1 miljard 
extra in de verpleeghuiszorg zodat de zorgaanbieders aan het Kwaliteitskader 
Verpleeghuiszorg kunnen voldoen. De in dat kader opgenomen personeelsnorm 
heeft betrekking op zowel de zorg overdag als gedurende de nacht.  
Recente cijfers laten zien dat er in de verpleeghuiszorg ook daadwerkelijk meer 
personeel per cliënt beschikbaar komt. In de derde voortgangsrapportage van het 
programma Thuis in het Verpleeghuis die ik uw Kamer later dit jaar toestuur, ga ik 
daar nader op in. 
 
 
Antwoord van de minister van Volksgezondheid, Welzijn en Sport op de vraag van 
het Kamerlid Hijink (SP) over € 40 mln extra vrijmaken voor zorgbuurthuizen. 
 
De huidige Stimuleringsregeling voor wonen en zorg staat open voor 
initiatiefnemers die een zorgbuurthuis willen realiseren. Er hebben zich echter tot 
op heden geen initiatiefnemers gemeld met een projectaanvraag die specifiek de 
kenmerken heeft van een zorgbuurthuis. De regeling zal per 1 januari 2020 
worden aangepast zodat de toegankelijkheid wordt vergroot en meer initiatieven 
kunnen worden gefinancierd. Ik beoog dat deze wijzigingen zullen leiden tot een 
stijging van het aantal aanvragen in 2020. Bovendien is, gegeven de actuele 
uitputting van de huidige regeling, geen sprake van directe noodzaak tot extra 
budget.  
 
 
Antwoord van de minister van Volksgezondheid, Welzijn en Sport, de minister 
voor Medische Zorg en Sport en de staatssecretaris van Volksgezondheid, Welzijn 
en Sport op de vraag van het Kamerlid Hijink (SP) over wat de minister gaat 
doen om zorgverleners meer toekomst te bieden.  
 
Goed werk vraagt om goede arbeidsvoorwaarden. Het kabinet stelt ieder jaar geld 
beschikbaar voor loonontwikkeling in de zorg. De 1,7 miljard die we in 2019 extra 
beschikbaar stellen, biedt ruimte aan sociale partners om goede afspraken te 
maken in cao’s. 
 
Goed werkgeverschap is belangrijk. Dat betekent goede contracten en aandacht 
voor werkdruk en ontwikkeling. Een sterk HR beleid is hiervoor een belangrijke 
randvoorwaarde. Hierop zetten we de komende periode stevig in.  
 
We hebben 50 miljoen extra beschikbaar gesteld voor het SectorplanPlus tot een 
totaal van 420 miljoen. Hiermee werkgevers kunnen scholing bieden, en vanaf nu 
ook extra investeren in het behoud van medewerkers. Betrokkenheid van 
Pagina 57 van 102

verdeling van heffingen rechtvaardig is valt dus alleen te bezien door alle 
belastingen en premies integraal te bekijken. In onze ogen is er dan sprake van 
een rechtvaardige lastenverdeling. 
 
Bovendien willen wij hier benadrukken dat we een zeer solidair gezondheidsstelsel 
hebben: “Gezond betaalt mee voor ziek” 
 
 
Antwoord van de minister voor Medische Zorg en Sport en de minister van 
Volksgezondheid, Welzijn en Sport op de vraag van het Kamerlid Hijink (SP) over 
het al dan niet uitvoeren van hun plan voor een alternatieve financiering van de 
zorg. 
 
Het kabinet is niet voornemens dit plan van de SP uit te voeren. In de eerste 
plaats is er geen positief effect op de zorguitgaven. Sterker, de zorguitgaven 
stijgen met circa € 700 mln.  
 
De belangrijkste effecten zitten echter in de verdeling van de kosten. Bedrijven 
gaan € 1,9 mld meer betalen. Lage inkomens gaan minder betalen en hoge 
inkomens meer. Het kabinet maakt een andere afweging. We zijn solidair met lage 
inkomens, maar vinden ook dat werk moet lonen. Daarbij is ons zorgstelsel al zeer 
solidair. Zo geven we volgend jaar fors meer uit voor de zorg, maar hoeven 
alleenstaande minima minder te betalen. Dat bedrag is zelfs lager dan vóór de 
invoering van de Zvw.  
 
Daarnaast is de Zvw-premie al een klein onderdeel van de zorgkosten. De 
gemiddelde volwassene betaalt in 2019 € 5.458. De Zvw-premie is daarvan 
slechts € 1.384. De rest loopt nu al via belastingen of inkomensafhankelijke 
premies. De Zvw-premie verder verlagen is ongewenst, want door een Zvw-
premie van enig niveau wordt voor mensen duidelijk dat de zorg niet gratis is. Dit 
kostenbewustzijn vindt het kabinet belangrijk, met name vanwege de opgave om 
de zorg betaalbaar te houden. Ook werken we in een stelsel met concurrerende 
verzekeraars. Die verzekeraars concurreren onder andere op de premie. Het is in 
het plan enigszins onduidelijk of de nominale premie blijft bestaan (op een lager 
niveau) of vervalt. Indien deze vervalt, is concurrentie praktisch onmogelijk. 
 
Ten slotte zorgt het voorstel voor inkomenseffecten die het kabinet niet wenselijk 
acht. Sommige huishoudens gaan er wel tot 15% op achteruit met dit plan. 
Daarnaast gaat van de huishoudens die circa twee keer het wettelijk minimumloon 
verdienen, meer dan een kwart erop achteruit.  
 
 
Antwoord van de minister van Volksgezondheid, Welzijn en Sport op de vraag van 
het Kamerlid Van Gerven (SP) over de miljarden die we overhouden op de VWS-
begroting en waarom we die niet besteden aan de problemen in de zorg. 
 
In de afgelopen jaren is er sprake geweest van lagere zorguitgaven dan het 
maximum dat is vastgelegd in het plafond voor de zorguitgaven. 
 
Die onderschrijdingen zijn voor een groot deel het gevolg van een lagere loon- en 
prijsontwikkeling dan verwacht en het feit dat zorgverzekeraars minder geld nodig 
hebben gehad om aan de zorgplicht te voldoen. Burgers hebben immers recht op 
de zorg uit het verzekerd pakket en verzekeraars hebben de plicht om die te 
leveren. De NZa ziet toe op de naleving van deze zorgplicht en houdt de vinger 
aan de pols ten aanzien van de wachtlijsten en wachttijden.  
 
Pagina 57 van 102

reageren. Op basis van de vraag kom ik tot het volgende.  
 
Indien er sprake is van een medische noodzaak worden afzonderlijk gemaakte 
prothesen om het gezicht te bedekken of een gedeelte daarvan, zoals neus en 
oorschelpen, uit de ZVW vergoed. In de polisvoorwaarde van de zorgverzekeraar 
staat aangegeven in welke gevallen welke vergoeding geldt. Mevrouw W. geeft 
aan dat zij 75% vergoed heeft gekregen. Deze situatie kan ontstaan als een 
verzekerde naar een zorgaanbieder gaat waar de zorgverzekeraar geen contract 
mee heeft.  
 
Voor wat betreft de reisafstand wil ik opmerken dat dit een zeer specialistische 
behandeling is waarvoor specifieke kennis en expertise nodig is die slechts op 
weinig plaatsen beschikbaar is. Het lijkt mij dat bij een dergelijk ingrijpende 
interventie de expertise belangrijker is dan de bereikbaarheid dichtbij.  
 
 
Antwoord van de minister voor Medische Zorg en Sport op de vraag van het 
Kamerlid Van Gerven (SP) op de vraag wat de minister vindt van de afwijzing 
bijzondere bijstand van tandzorg omdat de tandarts geen contract heeft met 
verzekeraar van patiënt. En op de vraag of de tandarts niet in het basispakket 
hoort (ook voor volwassenen). 
 
Gemeenten voeren beleid om mensen in de bijstand te ondersteunen bij 
bijzondere kosten, zoals zorg aan een gebit. Zij kunnen daarvoor afspraken 
maken met een verzekeraar over een gemeentelijke collectieve polis en/of 
bijzondere bijstand verstrekken.  
Als gemeenten afspraken maken over een collectieve polis voor minima, worden 
er vaak ook afspraken gemaakt om het aantal eigen betalingen te beperken, denk 
aan het eigen risico of eigen bijdragen.  
Bij kunstgebitten geldt een eigen bijdrage. Een gemeente kan ervoor kiezen om 
dit af te dekken in de aanvullende verzekering, waardoor ofwel de premie stijgt 
voor verzekerden, ofwel de gemeentelijke bijdrage. Een gemeente kan ook kiezen 
voor een polis waarbij niet alle zorgverleners zijn gecontracteerd (naturapolis). De 
consequentie daarvan is dat een verzekerde een deel van de kosten zelf moet 
betalen als deze naar een niet-gecontracteerde zorgaanbieder gaat. In de situatie 
waar de heer Van Gerven op doelt, heeft de gemeente blijkbaar afspraken 
gemaakt om de eigen bijdrage voor gebitten te vergoeden uit de aanvullende 
verzekering. Maar de consequenties van de keuze voor een niet-gecontracteerde 
zorgverlener is niet gedekt. Indien een inwoner gebruik heeft gemaakt van een 
niet-gecontracteerde zorgverlener, is een gemeente niet verplicht om bijzondere 
bijstand te verstrekken, omdat er een voorliggende voorziening is geboden. 
 
Als de tandarts geen contract heeft, dan zou hij dat op grond van eisen die de NZa 
stelt aan informatieverstrekking door zorgaanbieders van te voren hebben moeten 
melden aan de patiënt en deze op de financiële consequenties daarvan hebben 
moeten wijzen. Dan kan de patiënt voorafgaand aan de behandeling een 
afgewogen keuze maken. Als de tandarts dat niet gedaan heeft dan kan de patiënt 
bezwaar maken tegen de eigen betaling bij de tandarts en indien nodig bij de 
SKGZ. 
 
Een lagere vergoeding voor niet-gecontracteerde zorg bij een naturapolis is 
onderdeel van ons stelsel. De gemeente heeft in dit geval voor haar collectieve 
verzekering dus blijkbaar gekozen voor een naturapolis. Bij een naturapolis is het 
de bedoeling dat patiënten gebruik maken van gecontracteerde zorg. Als een 
verzekerde met een naturapolis toch gebruik maakt van niet-gecontracteerde zorg 
Pagina 57 van 102

dat zij regelmatig naar de tandarts gaan. Die eigen verantwoordelijkheid was ook 
de onderliggende gedachte bij de beslissing in 1995 om een groot deel van de 
tandheelkundige zorg voor volwassen uit het ziekenfondspakket te verwijderen. 
Deze lijn is met de komst van de Zorgverzekeringswet (Zvw) doorgezet. 
Daarnaast heb ik vorig jaar tijdens de behandeling van de begroting van VWS en 
op 10 april 2019 tijdens het Algemeen Overleg Zorgverzekeringswet aangegeven, 
niet bereid te zijn om de mondzorg voor verzekerden van 18 jaar of ouder in het 
Zvw-pakket op te nemen. Indien voor verzekerden van 18 jaar of ouder 
vergelijkbare mondzorg in het Zvw-pakket zou worden opgenomen als voor 
verzekerden jonger dan 18 jaar, dan zouden de Zvw-uitgaven met bijna € 2 
miljard toenemen. Die rekening moeten we dan gezamenlijk betalen (wat 
neerkomt op ongeveer € 150 euro per verzekerde per jaar). 
 
Antwoord van de minister voor Medische Zorg en Sport op de vraag van het 
Kamerlid Van Gerven (SP) over winstuitkering door medisch-specialistische 
bedrijven.  
 
Het is toegestaan dat medisch-specialistische bedrijven winst uitkeren. Dit is de 
vergoeding die de medisch specialisten binnen het medisch-specialistisch bedrijf 
ontvangen voor de arbeid die zij inbrengen. Het is aan ziekenhuisbestuurders om 
in de samenwerkingsovereenkomst met hun medisch-specialistisch bedrijf 
afspraken te maken over een passende vergoeding voor de geleverde zorg.  
 
 
Antwoord van de minister voor Medische Zorg en Sport op de vraag van het 
Kamerlid Van Gerven (SP) over hoe hoog de inkomens zijn die medisch 
specialisten ontvangen.  
 
In zijn algemeenheid is niet te zeggen hoeveel inkomen vrijgevestigde medisch 
specialisten ontvangen. Zij verenigen zich binnen een ziekenhuis in een medisch-
specialistisch bedrijf (msb) en nemen op verschillende manieren hierin deel, 
bijvoorbeeld via een eigen B.V. of als maat in een maatschap. Afhankelijk van de 
gehanteerde structuur zijn er verschillen in de hoogte en de samenstelling 
(winstdeling, salaris, dividend) van hetgeen een specialist ontvangt. CBS-cijfers 
over 2016 laten qua inkomen een bedrag zien tussen de €129.200 en €181.000, 
afhankelijk van welke structuur sprake is. Deze bedragen zijn niet zonder meer te 
vergelijken met een salaris van een specialist in loondienst, omdat het hier gaat 
om respectievelijk een uitkering uit een eigen B.V. (waarvan de hoogte tot op 
zekere hoogte zelf kan worden bepaald) en een winstaandeel (waarvan nog 
kosten moeten worden afgetrokken). 
 
 
Antwoord van de minister voor Medische Zorg en Sport op de vraag van het 
Kamerlid Van Gerven (SP) over de bereidheid in te grijpen in de salarissen van 
medische specialisten. 
 
Nee, ik ben hiertoe niet bereid. Het is aan ziekenhuisbestuurders om in de 
samenwerkingsovereenkomst met hun medisch-specialistisch bedrijf afspraken te 
maken over een passende vergoeding voor de geleverde zorg. Ook bij medisch 
specialisten in loondienst is het immers aan partijen zelf om hieruit te komen. 
Daarnaast moet de discussie wat mij betreft niet gaan over de wijze waarop 
medisch specialisten zich organiseren en de daarbij behorende salarissen, maar 
moet het gaan over het belang van het bieden van kwalitatief goede en 
doelmatige zorg voor de patiënt. Hier kan gelijkgerichtheid - het gezamenlijke 
belang om de patiënt de best mogelijke zorg te bieden - van het ziekenhuis en de 
Pagina 57 van 102

Voor het corrigeren van de vanaf 2015 aan gemeenten voor begeleiding op grond 
van de Wmo 2015 toegekende middelen is naar mijn inzicht, op basis van de mij 
bekende signalen en de beschikbare informatie, geen aanleiding. Gemeenten 
hebben destijds bij de gewijzigde verantwoordelijkheidsverdeling op basis van de 
aantallen cliënten waarvoor zij de verantwoordelijkheid kregen, de instrumenten 
en de middelen ontvangen die nodig waren voor de uitvoering van deze wettelijke 
opdracht. 
   
Signalen vanuit gemeenten over mogelijke, groter dan geraamde effecten van de 
introductie van het abonnementstarief hebben mijn volle aandacht. Het is op dit 
moment te vroeg conclusies te kunnen trekken over de effecten van het 
abonnementstarief voor het aantal meldingen van ondersteuningsvragen bij 
gemeenten. In mijn brief van 19 december 2018 heb ik uw Kamer gemeld dat 
onderzoeksbureau Significant een door de VNG, gemeenten, cliëntenorganisaties 
en VWS gedragen opzet voor de monitor heeft uitgewerkt (Kamerstukken 
2018/19, 29 538, nr. 281). De voorgestelde onderzoeksopzet is op 21 november 
2018 in bestuurlijk overleg met de VNG besproken en akkoord bevonden. Met de 
eerste deelrapportage die naar huidig inzicht in november a.s. wordt opgeleverd, 
kan naar verwachting al wel een eerste kwalitatief beeld van de effecten van de 
invoering van het abonnementstarief (voor maatwerkvoorzieningen) over de 
eerste maanden in 2019 worden gegeven. Na oplevering van de eerste 
deelrapportage is eind november een bestuurlijk overleg voorzien, waarin ik met 
VNG goed wil kijken naar de eerste kwalitatieve beelden. Ik zal uw Kamer in 
december 2019 informeren over de eerste deelrapportage en over de resultaten 
van het bestuurlijke gesprek hierover met de VNG. 
 
 
Antwoord van de minister van Volksgezondheid, Welzijn en Sport, de minister 
voor Medische Zorg en Sport en de staatssecretaris van Volksgezondheid, Welzijn 
en Sport op de vraag van het Kamerlid Van Gerven (SP) over wat het kabinet nu, 
na twee jaar, halverwege de rit heeft bereikt. 
 
In de beleidsagenda van de begroting en de eveneens op Prinsjesdag aan de 
Tweede Kamer aangeboden VWS-monitor wordt aan de hand van verschillende 
indicatoren een beeld geschetst van de staat van de volksgezondheid en de zorg 
in Nederland. Naast de begroting en de VWS-monitor wordt gedurende het jaar 
ook een aantal voortgangsrapportages naar aanleiding van de (actie) 
programma’s, evaluaties en beleidsdoorlichtingen op alle deelterreinen aan de 
Kamer gestuurd ter verantwoording van het VWS-beleid. Hierin wordt een beeld 
geschetst van de resultaten op de verschillende prioriteiten van dit kabinet. 
Pagina 57 van 102

de kosten in de zorg niet sneller te laten stijgen dan de economische groei. In 
deze akkoorden hebben de betrokken partijen zich gecommitteerd aan meer 
samenwerking in de regio, preventie en technologische innovaties zoals e-health.   
 
Daarnaast zijn verschillende trajecten gestart om oplossingen te verkennen voor 
de toekomstige betaalbaarheid van de zorg. Zo is er aan de SER een verkenning 
gevraagd naar de gevolgen van de stijgende zorgkosten op economie, 
arbeidsmarkt en solidariteit. Tevens is aan de WRR gevraagd naar 
wetenschappelijke inzichten om de zorguitgaven op lange termijn betaalbaar te 
houden. Naar verwachting komt de WRR eind 2020 / begin 2021 met hun 
inzichten. Ook is er een commissie Toekomst zorg thuiswonende ouderen 
ingesteld om te adviseren over wat nodig is om de zorg voor thuiswonende 
ouderen ook in de toekomst op peil te houden, rekening houdend met 
demografische, maatschappelijke en technologische ontwikkelingen en de 
betaalbaarheid van de zorg. Het kabinet zelf zal komend jaar een contourennota 
opstellen ter bespreking in de Kamer. De nota zal ingaan op wat er nodig is om de 
organiseerbaarheid en betaalbaarheid van de (voor)zorg en ondersteuning te 
verbeteren. Bij de contourennota zullen we gebruik maken van de inzichten van 
verschillende lopende onderzoeken en verkenningen door externe partijen.  
 
Daarnaast hebben politieke partijen de gelegenheid gekregen om maatregelen 
door te laten rekenen door het CPB bij het traject Zorgkeuzes in Kaart (ZiK). Ook 
start het kabinet met de ambtelijke exercitie Brede Maatschappelijke 
Heroverwegingen. Een van de 16 onderwerpen binnen dit traject is ‘een 
toekomstbestendig zorgstelsel’. 
 
 
Antwoord van de minister van Volksgezondheid, Welzijn en Sport op de vraag van 
het Kamerlid Bergkamp (D66) over wat de burger merkt van de actieprogramma’s 
van de minister van VWS die thans lopen. 
 
In de afgelopen twee jaar ben ik, samen met de minister voor Medische Zorg en 
Sport en de staatssecretaris van Volksgezondheid, Welzijn en sport, met onder 
andere zorginstellingen en professionals voortvarend aan de slag gegaan met het 
uitwerken van het regeerakkoord. Met de actieprogramma’s en diverse andere 
trajecten blijven we werken aan toegankelijke en betaalbare zorg die merkbaar 
beter wordt voor mensen, nu en in de toekomst.  
Dat merken burgers ook nu al. In de verpleeghuiszorg is meer personeel per cliënt 
beschikbaar en werknemers geven vaker aan voldoende tijd voor de verzorging 
van de cliënt te hebben. En door de minutenregistratie in de wijkverpleging te 
verbannen, zijn er steeds minder wijkverpleegkundigen die hier nog mee moeten 
werken. Door afname van administratieve lasten is er meer tijd voor zorg. Op het 
gebied van jeugd heeft het kabinet wettelijk mogelijk gemaakt dat pleegkinderen 
standaard tot 21 jaar in hun pleeggezin en gezinshuis kunnen verblijven. Voor nog 
meer concrete voorbeelden wil ik u verwijzen naar de voortgangsrapportages die 
uw Kamer periodiek ontvangt over alle actieprogramma’s.  
 
 
Antwoord van de minister voor Medische Zorg en Sport op de vraag van het 
Kamerlid Raemakers (D66) over de “later-zorg” voor overlevenden van 
kinderkanker en of hij bereid is om hierover met zorgverzekeraars in gesprek te 
gaan. 
 
Goede nazorg na kinderkanker is uiteraard van belang en de Later-poli kan daarin 
een belangrijke rol vervullen. De intensiteit van deze controles en tot welke 
Pagina 63 van 102

 
In het Hoofdlijnenakkoord Medisch Specialistische Zorg 2019-2022 heb ik met 
partijen in het zorgveld afspraken gemaakt over een programma Uitkomstgerichte 
Zorg. De acties in dat programma zijn gericht op het transparant maken van 
kwaliteit van zorg in termen van uitkomsten van zorg en op het ondersteunen en 
stimuleren van het proces van Samen beslissen door patiënt en zorgverlener. 
Over de inhoud en de voortgang van dat programma verwijs ik u naar de 
voortgangsrapportage die ik uw Kamer op 5 juli jongstleden heb doen toekomen 
(Kamerstukken 2018/2019, 31 476, nr. 28). 
 
 
Antwoord van de minister van Volksgezondheid, Welzijn en Sport op de vraag van 
het Kamerlid Bergkamp (D66) over de pilots die betrekking hebben op het 
integrale pgb en het gezins-pgb, maar hoe kunnen we dit nu verder stimuleren 
met als doel goed landelijk uitrollen? 
 
Ik heb uw Kamer op 18 december 2018 (Kamerstukken 2018/19, 25 657, nr. 303) 
en 28 oktober 2019 (Kamerstukken 2019/20, 25 627, nr. 325) geïnformeerd over 
de voortgang van het experiment integraal budget. Op korte termijn wordt gestart 
met experimenten in acht gemeenten (Alphen aan de Rijn, Dalfsen, Den Haag, 
Leiden, Meppel, Nieuwegein, Roermond en Rotterdam). Deze gemeenten zijn 
aangewezen in de AMvB integraal pgb. Gedurende de looptijd van het experiment 
wordt per gemeente en per deelexperiment onderzocht of sprake is van een beter 
hulpaanbod voor de hulpvrager(s), sprake is van een efficiëntere inzet van 
publieke middelen en in hoeverre sprake is van ervaren administratieve lasten.  
 
Momenteel ben ik bezig met de aanbesteding van het evaluatieonderzoek. Uw 
Kamer wordt geïnformeerd over de tussenresultaten (de 1-meting) in het najaar 
van 2020 en de uitkomsten van het experiment in het najaar van 2021 
(eindrapport). Op basis hiervan wordt een besluit genomen of en op welke manier 
het integraal pgb en/of het gezins-pgb in wet- en regelgeving worden vastgelegd.  
 
Antwoord van de minister van Volksgezondheid, Welzijn en Sport en de 
staatssecretaris van Volksgezondheid, Welzijn en Sport op de vraag van het 
Kamerlid Bergkamp (D66) over het onderzoeken van invoering van PGB in 
Caribisch Nederland en de Kamer daarover te informeren.  
 
Op dit moment is er inderdaad geen pgb in Caribisch Nederland. De zorg is op 
Caribisch Nederland anders georganiseerd dan in Europees Nederland.  
 
De kleinschaligheid van het gebied bevordert al de klantgerichtheid, waarbij per 
persoon wordt besproken welke ondersteuning nodig is en op welke wijze deze het 
beste kan worden geleverd. 
 
Ik heb geen signalen ontvangen dat het pgb een antwoord zou zijn op een 
zorgvraag. Het zorgsysteem in Caribisch Nederland, de maatschappelijke 
ondersteuning en de jeugdzorg zijn nog in ontwikkeling. Het introduceren van het 
pgb in dit stadium lijkt me alles overziend niet opportuun. 
 
Antwoord van de minister van Volksgezondheid, Welzijn en Sport op de vraag van 
het Kamerlid Bergkamp (D66) over het verzoek voor een realisatieplan om de 
eerdere onderzoeken over verbeterpunten bij de verstrekking van hulpmiddelen te 
realiseren, stimulering van de regionale inkoop en een landelijk kader waarin 
duidelijk wordt gemaakt wie, wanneer en waar verantwoordelijk is en wat normale 
Pagina 63 van 102

om met elkaar in gesprek te gaan om te kijken hoe de inzet volgend jaar meer en 
beter kan. Ik verwacht dat door beide partijen stappen gezet worden om de 
transformatiegelden meer in te zetten. De NZa zal de monitor herhalen op basis 
van definitieve contracten, met 1 april 2020 als eerstvolgende peildatum.  
 
 
Antwoord van de minister voor Medische Zorg en Sport op de vraag van het 
Kamerlid Bergkamp (D66) over het moment waarop het experiment gesloten 
coffeeshopketen start.  
 
Uitgaande van de mede op basis van het advies van de adviescommissie 
ingeschatte voorbereidingstijd van minimaal een jaar, is de planning erop gericht 
dat binnen deze kabinetsperiode het besluit wordt genomen om de overgangsfase 
te starten. Vanaf de overgangsfase zijn de in het kader van het experiment 
geproduceerde producten te koop in de deelnemende coffeeshops.  
Of dit ook daadwerkelijk het geval zal zijn, is afhankelijk van diverse factoren, 
zoals de voortgang bij de totstandkoming van de wet- en regelgeving en de 
snelheid waarmee aangewezen telers kunnen voorzien in hennep en hasjiesj van 
voldoende kwaliteit en in voldoende diversiteit. Indien mogelijk zal bespoediging 
van het proces worden bevorderd, mits daarmee geen afbreuk wordt gedaan aan 
de noodzakelijke zorgvuldigheid die in dit proces ook moet worden betracht. 
 
 
Antwoord van de minister voor Medische Zorg en Sport op de vraag van het 
Kamerlid Bergkamp (D66) over hoe het zit met de uitwerking van de moties als 
het gaat over medicinale cannabis? 
 
Ik heb ZonMw de opdracht gegeven om de onderzoeken naar medicinale cannabis 
te hosten. Nog dit jaar worden de onderzoeksvoorstellen door ZonMw bekend 
gemaakt zodat onderzoekers erop kunnen inschrijven. 
Daarnaast heeft de Stichting Epilepsie Instellingen Nederland (SEIN) een 
onderzoeksvoorstel ingediend bij ZonMw. Het ging om een onderzoeksvoorstel 
naar de werking van medicinale cannabis bij kinderen met ernstige epilepsie. Dit 
voorstel is door ZonMw afgekeurd omdat het onderzoek niet voldeed aan de door 
ZonMw gestelde wetenschappelijke eisen. Het Bureau medicinale cannabis (BMC) 
helpt SEIN bij het alsnog van de grond krijgen van een goed onderzoeksvoorstel. 
Naast het programma bij ZonMw lopen er ook nog andere onderzoeken o.a. bij de 
Universiteit van Wageningen en een vervolgonderzoek bij het Leids Universitair 
Medisch Centrum. 
 
 
Antwoord van de minister van Volksgezondheid, Welzijn en Sport op de vraag van 
het Kamerlid Bergkamp (D66) over de social trial dementie experimenten. 
 
In 2018 en 2019 heb ik van uit mijn programma Langer Thuis € 2 mln beschikbaar 
gesteld voor de uitvoering van de social trial experimenten. Deze middelen bleken 
nodig voor het opstarten van trials in vier gemeenten. Het idee was meer 
gemeenten te betrekken om ook regionale verschillen en grootte van steden mee 
te kunnen nemen. Ik steun het idee om in nog een aantal andere, verschillende 
gemeenten de sociale benadering van dementie te onderzoeken.  
 
 
 
 
 
Pagina 63 van 102

onderzocht hoe het uitgangspunt van landelijke toegankelijkheid in de praktijk 
wordt toegepast. Ik informeer de Kamer over de uitkomsten.  
 
 
Antwoord van de minister voor Medische Zorg en Sport op de vraag van het 
Kamerlid Raemakers (D66) over financiële borging van AYA-zorg. 
 
Dit verzoek betreft twee zaken. Allereerst betreft AYA-zorg in principe verzekerde 
zorg. Dit zal dus beschikbaar blijven, via contractering tussen zorgverzekeraars en 
zorgaanbieders. Daarnaast zal ik het verzoek dat het AYA-zorgnetwerk (als 
platform) ook voor de toekomst beschikbaar zal blijven, onder de aandacht 
brengen van de instellingen die de regionale AYA–netwerken hebben opgericht 
(umc’s met het NKI). Ik zal daarbij benadrukken dat van hen in deze iets extra’s 
verwacht mag worden. Zij dienen, vanwege hun bijzondere positie door 
toekenning van de Beschikbaarheidsbijdrage Academische Zorg, hun publieke 
infrastructuur in te zetten om de (financiële) continuïteit van activiteiten zoals het 
AYA-zorgnetwerk te waarborgen. 
 
 
Antwoord van de minister van Volksgezondheid, Welzijn en Sport op de vraag van 
het Kamerlid Bergkamp (D66) over de voortgang van Langer Thuis en wat de 
minister anders gaat doen zodat mensen het gaan merken. 
 
Naar aanleiding van de motie Ellemeet/Bergkamp is met de deelnemende 
partnerorganisaties besproken dat voor het komende jaar een ‘werkagenda’ van 
knelpunten zal worden vastgesteld waarop met voorrang zal worden ingezet. Ik 
verwacht u hierover begin 2020 te kunnen informeren. Ik betrek hierbij ook de 
ideeën om te komen tot een ‘Nationale agenda Ontzorg de mantelzorger’. 
 
Naast deze extra stappen ga ik voor de korte termijn door om met subsidies, 
kennisdeling en pilots partijen in staat te stellen om te komen tot praktische 
oplossingen voor knelpunten die optreden bij samenwerking in de wijk tussen 
professionals, in de regio tussen gemeenten en zorgverzekeraars, op de ‘rotondes 
van de zorg’ tussen aanbieders zoals bijvoorbeeld met de regionale 
coördinatiefuncties gericht op tijdelijk verblijf.  
 
Tot slot heeft uw Kamer mij in het kader van de actielijn Wonen en zorg binnen 
Langer Thuis aangespoord tot meer actie op het terrein van woonvormen voor 
ouderen. Ik heb u hierover voor de begrotingsbehandeling mede namens mijn 
collega van Binnenlandse Zaken op 18 oktober jl. een Kamerbrief gestuurd.  
 
 
Antwoord van de minister van Volksgezondheid, Welzijn en Sport op de vraag van 
het Kamerlid Bergkamp (D66) over de grote uitdagingen op het gebied van de 
vergrijzing in 2040? 
 
Ik heb met het oog op de langere termijn de commissie Toekomst Zorg voor 
Thuiswonende ouderen (TZTO) gevraagd te adviseren wat nodig is om de zorg 
voor thuiswonende ouderen ook in de toekomst op peil te houden, rekening 
houdend met demografische, maatschappelijke en technologische ontwikkelingen 
en de betaalbaarheid van de zorg. Uitgangspunt van de commissie is de motie 
Bergkamp (Kamerstukken 2017-/18, 34 775 XVI, nr. 86). De commissie zal naar 
verwachting eind dit jaar het advies opleveren. 
Pagina 65 van 102

activiteiten. 
 
 
Antwoord van de minister van Volksgezondheid, Welzijn en Sport, de minister 
voor Medische Zorg en Sport en de staatssecretaris van Volksgezondheid, Welzijn 
en Sport op de vraag van het Kamerlid Raemakers (D66) over waarom er pas in 
2021 een onderzoek van de NZa is, wat er in de tussentijd kan gebeuren en hoe 
omgegaan kan worden met de signaalfunctie van kraamverzorgenden.  
 
De NZa voert op dit moment een kostenonderzoek kraamzorg uit. We hechten 
waarde aan een zorgvuldig uitgevoerd onderzoek zodat er passende max tarieven 
worden vastgesteld. Als uit het kostenonderzoek blijkt dat de tarieven kraamzorg 
herijkt moeten worden dan worden de nieuwe tarieven voor 1 juli 2020 
vastgesteld. De tarieven kraamzorg gaan dan gelden per 1 januari 2021. Op dit 
moment kunnen zorgverzekeraars en kraamzorgorganisaties voor extra innovatie 
en kwaliteitsdoeleinden gebruik maken van de ruimte van 10 procent boven op 
het maximum tarief (de max-max tarieven).  
 
Verder ondersteunen we de sector via het Actieprogramma Werken in de Zorg, de 
subsidieregeling Sectorplanplus, het programma babyconnect (digitaal 
gegevensuitwisseling) en we ondersteunen de sector om te komen tot kraamzorg 
op maat. 
 
De kraamzorg heeft een belangrijke signalerende functie zowel op het gebied van 
de gezondheid van moeder en kind als het signaleren van sociale problematiek. 
Deze moeten we behouden. In de preventieagenda voor de geboortezorg hebben 
geboortezorgprofessionals beschreven hoe ze hier vorm aan geven. Ook speelt de 
kraamzorg een rol in het programma Kansrijke start. Juist omdat zij bij de 
mensen thuis komen.  
 
 
Antwoord van de minister van Volksgezondheid, Welzijn en Sport en de minister 
voor Medische Zorg en Sport op de vraag van het Kamerlid Kerstens (PvdA) over 
het voorstel om het aanbieders in de zorg mogelijk te maken om cao-afspraken na 
te komen en loonsverhogingen ook echt uit te betalen door stevige afspraken voor 
doorberekening daarvan in de tarieven en beter toezicht daarop. 
 
Om een marktconforme arbeidskostenontwikkeling mogelijk te maken stelt het 
kabinet jaarlijks de overheidsbijdrage in de arbeidskostenontwikkeling (OVA) ter 
beschikking.  
 
Daartoe verhoogt het kabinet de macro-budgettaire kaders en gereguleerde 
tarieven met deze bijdrage. 
 
Het is vervolgens aan zorginkopers (zorgverzekeraars, zorgkantoren, gemeenten) 
om in onderhandelingen met zorgaanbieders tot nadere tariefafspraken te komen. 
Onderdeel hiervan zijn ook afspraken voor de hoogte van de vergoeding voor de 
loonkostenontwikkeling. 
 
In de hoofdlijnenakkoorden worden als onderdeel van een bredere set afspraken 
ook afspraken gemaakt over de opbouw van tarieven. Zo is in het 
hoofdlijnenakkoord ggz het volgende afgesproken met elkaar: “In de onderdelen 
van de ggz waar sprake is van gecontracteerde zorg en van loondienst van 
medewerkers3 wordt de OVA zichtbaar en volledig doorvertaald in de prijzen.“. 
Partijen kunnen elkaar op deze afspraken aanspreken. 
Pagina 71 van 102

mantelzorgers verminderen, we stimuleren bedrijven en (gemeentelijke) 
organisaties om mantelzorg vriendelijker te zijn. En we zitten verder in op cao-
afspraken over mantelzorg met de sociale partners. Tot slot lopen er diverse pilots 
over logeerzorg en de sociale benadering van dementie.  
 
Ik wil de resultaten van alle ingezette acties afwachten voordat we extra geld 
inzetten voor mantelzorgondersteuning.  
 
 
Antwoord van de minister van Volksgezondheid, Welzijn en Sport op de vraag van 
het Kamerlid Kerstens (PvdA) over het uittrekken van extra geld voor 
casemanagers dementie. 
 
Casemanagers dementie zijn van enorme waarde voor mensen met dementie, 
mantelzorgers en professionals. Daarom werk ik met verschillende veldpartijen 
aan diverse acties om de toegankelijkheid en kwaliteit van casemanagement 
dementie te vergroten. 
 
Casemanagement dementie maakt onderdeel uit van de wijkverpleging. In de 
periode 2019-2022 mag deze sector jaarlijks groeien. Op basis van de eerste 
voorlopige inzichten is mijn beeld dat het huidige kader 2019 voldoende ruimte 
heeft.  
 
Uit de inkoopmonitor wijkverpleging 2019 blijkt dat zorgverzekeraars individueel 
casemanagement inkopen via de aanspraak wijkverpleging.  
 
Uit het HHM rapport uit augustus 2018 blijkt ook dat de voornaamste oorzaken 
waarom geen gebruik wordt gemaakt van casemanagement dementie geen 
verband houden met beschikbaarheid van financiële middelen.  
 
 
Antwoord van de minister van Volksgezondheid, Welzijn en Sport op de vraag van 
het Kamerlid Kerstens (PvdA) over het naar voren halen van de evaluatie van het  
abonnementstarief.  
 
Ik neem aan de heer Kerstens met de evaluatie van het abonnementstarief doelt 
op de resultaten van de monitor abonnementstarief eigen bijdragen Wmo 2015. 
Het is op dit moment te vroeg conclusies te kunnen trekken over de effecten van 
het abonnementstarief voor het aantal meldingen van ondersteuningsvragen bij 
gemeenten. In mijn brief van 19 december 2018 heb ik uw Kamer gemeld dat 
onderzoeksbureau Significant een door de VNG, gemeenten, cliëntenorganisaties 
en VWS gedragen opzet voor de monitor heeft uitgewerkt (Kamerstukken 
2018/19, 29 538, nr. 281). De voorgestelde onderzoeksopzet is op 21 november 
2018 in bestuurlijk overleg met de VNG besproken en akkoord bevonden. Bij de 
opzet van de monitoropzet is geconstateerd dat het niet mogelijk is eerder dan in 
september 2020 een eerste, meer volledige en betrouwbare kwantitatieve analyse 
van de effecten van het abonnementstarief op te leveren; een groot deel van de 
kwantitatieve informatie over 2019 komt pas in 2020 beschikbaar. Daarbij treedt 
de wetswijziging waarmee een groot deel van de algemene voorzieningen onder 
het abonnementstarief wordt gebracht, eerst op 1 januari 2020 in werking. Met de 
eerste deelrapportage die naar huidig inzicht in november a.s. wordt opgeleverd, 
kan naar verwachting al wel een eerste kwalitatief beeld van de effecten van de 
invoering van het abonnementstarief over de eerste maanden in 2019 worden 
gegeven. Na oplevering van de eerste deelrapportage is een bestuurlijk overleg 
voorzien, waarin ik met VNG goed wil kijken naar de eerste kwalitatieve beelden. 
Ik zal uw Kamer in december 2019 informeren over de eerste deelrapportage en 
Pagina 71 van 102

In meerjarig perspectief zie je ook terug dat de loonstijgingen in de zorg in de pas 
lopen met die in de markt (gemiddeld 2,1% contractloonontwikkeling in de zorg 
versus 2,0% in de markt over de periode 2000 tot en met 2018).  
 
 
Antwoord van de minister voor Medische Zorg en Sport op de vraag van het 
Kamerlid Ploumen (PvdA) over wie ter verantwoording geroepen kan worden als 
kraamverzorgenden drie jonge gezinnen op één dag moeten ondersteunen.  
 
Ik hecht er waarde aan dat er kwalitatief goede kraamzorg geleverd kan worden 
door voldoende kraamverzorgenden. Het is aan zorgverzekeraars om voldoende 
kraamzorg in te kopen. Daarnaast is het aan de werkgever om te zorgen voor 
goede arbeidsvoorwaarden en een fijne werkomgeving, zodat kraamverzorgenden 
op een effectieve en goede wijze worden ingezet. Het kabinet stelt ieder jaar geld 
beschikbaar voor loonontwikkeling in de zorg. De € 1,7 miljard die we in 2019 
voor de gehele zorgsector extra beschikbaar stellen, biedt ruimte aan sociale 
partners om goede afspraken te maken in cao’s. Voor de ontwikkeling van 
medewerkers hebben we voor deze periode € 420 miljoen beschikbaar gesteld via 
het Sectorplanplus.  
 
 
Antwoord van de minister voor Medische Zorg en Sport op de vraag van het 
Kamerlid Ploumen (PvdA) over dat de verpleegkundigen van Slotervaart die nu in 
het OLVG West werken nu met lege handen staan, terwijl ze een fatsoenlijk salaris 
verdienen.   
 
Werknemers in de zorg doen belangrijk en verantwoordelijk werk. Daar mag, of 
beter gezegd, daar moet ook een fatsoenlijke beloning tegenover staan. Om een 
concurrerende salarisontwikkeling mogelijk te maken, stel ik jaarlijks de 
overheidsbijdrage in de arbeidskostenontwikkeling beschikbaar. Deze 
overheidsbijdrage is gebaseerd op CPB-cijfers over de arbeidskostenontwikkeling 
in de markt (contractloonontwikkeling, incidentele loonkostenontwikkeling, 
ontwikkeling sociale lasten werkgevers). Voor 2019 bedroeg deze bijdrage 
ongeveer € 1,7 miljard. Sociale partners in de zorg kunnen daarmee afspraken 
maken over goede arbeidsvoorwaarden. En dat doen ze ook. Zo is in de GGZ een 
loonsverhoging van 8,1% afgesproken over een periode van 2,5 jaar en onlangs is 
in de VVT een onderhandelaarsakkoord met een loonsverhoging van 6,5% over 2 
jaar gesloten. Ik ben geen partij in de onderhandelingen in de ziekenhuizen en 
kan en wil daarop geen invloed uitoefenen.  
 
 
Antwoord van de minister voor Medische Zorg en Sport op de vraag van het 
Kamerlid Ploumen (PvdA) over waarom het Slotervaart ziekenhuis is omgevallen 
en het handelen van de regering.   
 
De Onderzoekscommissie faillissementen ziekenhuizen (commissie Van Manen) 
doet onderzoek naar de gang van zaken rond het faillissement van het MC 
Slotervaart ziekenhuis en de rol die de betrokken partijen daarbij hebben 
gespeeld. De commissie brengt naar verwachting in december haar rapport uit. 
Ook de Onderzoeksraad voor Veiligheid doet onderzoek naar de faillissementen 
van MC Slotervaart en MC IJsselmeerziekenhuizen. Ook hierbij is de verwachting 
dat het eindrapport in december zal worden gepresenteerd. Beide rapporten zullen 
met de uw Kamer worden gedeeld.  
Pagina 71 van 102

 
Antwoord van de minister voor Medische Zorg en Sport op de vraag van het 
Kamerlid Ploumen (PvdA) over wie er ingrijpt als de spoedeisende hulp niet meer 
goed bereikbaar is voor iedereen.  
 
Als minister ben ik verantwoordelijk voor de toegankelijkheid van de zorg, net 
zoals ik ervoor verantwoordelijk ben dat de zorg in Nederland kwalitatief goed en 
betaalbaar is.  
 
Voor de toegankelijkheid van SEH-zorg is de zogenaamde 45 minuten-norm van 
belang. Een SEH mag niet sluiten als er daardoor meer mensen zijn die in 
spoedgevallen met een ambulance niet binnen deze norm (een modelmatige 
spreidingsnorm) naar een SEH kunnen worden gebracht. Volgens het 
bereikbaarheidsmodel van het RIVM kan 99,8% van de inwoners van Nederland 
binnen 45 minuten per ambulance naar een SEH worden gebracht (TK 2018/19, 
29 247, nr. 290). Dit is overigens nooit 100% geweest; toen deze norm werd 
opgenomen in de beleidsregels bij de Wtzi heeft de toenmalig minister van VWS 
aangegeven dat in 2003 ruim 98% van de bevolking binnen deze norm een SEH 
kon bereiken, en dat acute ziekenhuiszorg in Nederland dus zeer goed bereikbaar 
was. Daarmee werd geaccepteerd dat een kleine 2% van de bevolking 
(bijvoorbeeld de inwoners van de Waddeneilanden) niet binnen 45 minuten een 
SEH-afdeling kon bereiken. Doel van de Wtzi was om ervoor zorgen dat dit 
percentage de jaren erna niet zou stijgen. Zie TK 2005/06, 27 659, nr. 71).  
 
De Nederlandse Zorgautoriteit (NZa) houdt namens mij toezicht op de 
toegankelijkheid van de zorg. De NZa heeft de afgelopen periode onderzoek 
gedaan de toegankelijkheid van de afdelingen voor spoedeisende hulp (SEH’s), 
gelet op signalen over SEH-stops. Ik heb de Kamer recent de uitkomsten van dit 
onderzoek toegestuurd (TK 2019/20, 29 247, nr. 291). Daaruit concludeerde de 
NZa dat de acute zorg in Nederland voldoende toegankelijk is. De SEH’s in de 4 
regio’s die consequent stops registreren zijn gemiddeld in 97% van de tijd 
toegankelijk. Daarmee doelt de NZa overigens op de tijd waarin er geen SEH-stop 
was; patiënten in levensbedreigende situaties kunnen namelijk altijd bij de meest 
geschikte SEH terecht.  
 
 
Antwoord van de minister voor Medische Zorg en Sport op de vraag van het 
Kamerlid Ploumen (PvdA) over het wijzigen van de wet om de ACM een 
aanwijzing te kunnen geven om actiever onderzoek te doen naar de 
farmaceutische industrie. 
 
De ACM noemt de prijzen van geneesmiddelen reeds als één van haar prioriteiten. 
Ik begrijp van de ACM dat zij haar werkzaamheden binnen de farmaceutische 
sector heeft versterkt. Op dit moment is zij bezig met een handhavingsverzoek 
over de prijsstelling voor het geneesmiddel CDCA van Leadiant. Ook heeft de ACM 
recent de concurrentie door biosimilars op de markt voor reumageneesmiddelen 
(TNF-alfaremmers) onderzocht. De ACM heeft mij verder laten weten dat zij een 
aantal andere concrete zaken in de farmaceutische sector onderzoekt. Het gaat 
hierbij onder meer over zaken op het gebied van mogelijk excessieve prijzen en 
over mogelijke uitsluiting van concurrenten. Daarnaast werkt de ACM aan een 
evaluatie naar de effectiviteit van haar leidraad gezamenlijke inkoop 
geneesmiddelen die ziekenhuizen en zorgverzekeraars informeert over ruimte en 
mogelijkheden voor het vergroten van hun slagkracht bij de gezamenlijke inkoop 
van geneesmiddelen. Ik zie dan ook geen aanleiding om de wet te wijzigen zodat 
ik de ACM deze aanwijzing kan geven. 
Pagina 76 van 102

Stagefonds (€ 112 miljoen per jaar) ondersteunen we werkgevers in het bieden 
van stages. Voor beide regelingen geldt dat deze ook beschikbaar zijn voor de 
doktersassistent.  
 
Vorig jaar heb ik samen met de Landelijke Huisartsen Vereniging (LHV) door Nivel 
en Prismant onderzoek laten doen naar de arbeidsmarktsituatie in de 
huisartsenzorg en in kaart laten brengen in welke regio’s het mogelijk gaat 
knellen. Als vervolg hierop heb ik samen met de LHV een plan van aanpak 
opgesteld met vervolgacties gericht op het aantrekkelijk maken van het 
huisartsenvak en het aanbod van huisartsenzorg te verhogen. Samen met de LHV 
ga ik momenteel na hoe wij in aanvulling op deze acties verdere ondersteuning 
kunnen bieden aan de lokale partijen in die regio’s waar de krapte in de 
huisartsenzorg het grootst is. Zo gaat het ministerie van VWS samen met de LHV 
vanaf begin 2020 zelf naar deze regio’s om daar ter plekke met de betrokkenen 
verder te verkennen wat de problematiek is en naar passende oplossingen te 
kijken voor de betreffende regio. Het beschikbaar stellen van € 25 miljoen voor 
doktersassistenten vind ik nu niet passend.  
 
 
Antwoord van de minister voor Medische Zorg en Sport op de vraag van het 
Kamerlid Ploumen (PvdA) over optreden door de NZa als het niet goed gaat. 
 
In ons zorgstelsel is het aan zorgaanbieders en zorginkopers om samen de zorg in 
de regio te organiseren binnen door de overheid gestelde publieke 
randvoorwaarden. Op de naleving daarvan wordt toegezien door verschillende 
toezichthouders, zoals de IGJ en de NZa. Die treden op waar nodig. In de 
houtskoolschets acute zorg zal worden ingegaan op hoe de acute zorg er in de 
toekomst uit kan zien. Een nieuwe organisatie van de acute zorg kan niet zonder 
ook na te denken over een financieringsvorm die daar goed bij past en de NZa zal 
hier uiteraard goed bij worden betrokken. Daarnaast zal in de contourennota, die 
wij voor de zomer van 2020 aan uw Kamer willen sturen, worden ingegaan op de 
toekomstbestendigheid van het zorgstelsel en ook hierbij zal aandacht zijn voor de 
rollen en bevoegdheden van toezichthouders. Hieronder valt ook de NZa. 
 
 
Antwoord van de minister voor Medische Zorg en Sport op de vraag van het 
Kamerlid Ploumen (PvdA) over hoe de NZa toezicht houdt op de contracten van 
zorgverzekeraars met zorgaanbieders.  
 
NZa houdt geen toezicht op de inhoud van de contracten. Dat is privaat en 
concurrentieel. Wel mag een zorgverzekeraar alleen kosten in de risicoverevening 
inbrengen die voortkomen uit Zvw-verzekerde zorg. De NZa ziet hier wel op toe 
(rechtmatigheidstoezicht). Ook krijgt de zorgverzekeraar alleen een 
vereveningsbijdrage voor deze zorg.  
 
Mocht zorg dus niet meer als verzekerde zorg (geen pakket) kunnen worden 
aangemerkt (bijvoorbeeld niet wetenschappelijk bewezen) en de zorgverzekeraar 
vergoedt deze zorg toch, dan is hij “een dief van zijn eigen portemonnee” en 
verzwakt hij zijn concurrentiepositie. De zorgverzekeraar doet er dus goed aan om 
in het contract op te nemen dat de zorgaanbieder alleen de meest doelmatige en 
kwalitatief beste zorg levert. Dit is goed voor de verzekerde (zorg van hoge 
kwaliteit) en voor de zorgverzekeraar (lagere kosten, wat weer leidt tot een lagere 
premie).  
 
Verder wil ik benadrukken dat een belangrijk speerpunt van mijn beleid is dat er 
Pagina 76 van 102

Antwoord van de minister voor Medische Zorg en Sport op de vraag van het 
Kamerlid Ploumen (PvdA) over de mogelijkheid om fabrikanten te verplichten 
openheid te geven over de prijsopbouw van geneesmiddelen. 
 
Ik hecht groot belang aan transparantie over geneesmiddelenprijzen. Transparantie 
is geen doel op zich. Het is een middel om enerzijds inzicht te krijgen in de 
structurele oorzaken voor hoge prijzen van (bepaalde) geneesmiddelen, anderzijds 
om met die informatie een maatschappelijke afweging te kunnen maken of de 
uitgaven aan een individueel geneesmiddel gerechtvaardigd en verantwoord zijn. 
Met andere woorden betalen we een eerlijke prijs voor zo’n middel. 
 
Het afdwingen van prijstransparantie kent de nodige haken en ogen. Waar een 
verplichting leidt tot een fabrikant die niet levert in Nederland is de patiënt de dupe. 
Wat ik nu al wel kan doen is het mogelijk consequenties verbinden aan het niet 
gehoor geven aan een verzoek om transparantie. Fabrikanten die niet transparant 
zijn en hoge prijzen vragen zal ik publiekelijk aanspreken op hun maatschappelijke 
verantwoordelijkheid. En bij zeer hoge prijzen van geneesmiddelen of een hoog 
kostenbeslag kan onvoldoende openheid uiteindelijk een rol spelen bij mijn afweging 
om een geneesmiddel al dan niet te vergoeden. 
 
 
Antwoord van de minister van Volksgezondheid, Welzijn en Sport, de minister voor 
Medische Zorg en Sport en de staatssecretaris van Volksgezondheid, Welzijn en 
Sport op de vraag van het Kamerlid Ploumen (PvdA) of het kabinet het ermee eens 
is dat regie gevoerd moet worden zodat zorg voor iedereen toegankelijk is. 
 
Betaalbaarheid en toegankelijkheid van zorg zijn twee van de drie pijlers waarop ons 
hele zorgstelsel is gebaseerd. Ons beleid is juist gericht op het voor iedereen 
toegankelijk houden van de zorg, zowel financieel als geografisch. Daar waar in de 
praktijk iets knelt, onderzoeken we de knelpunten en de mogelijke oplossingen en 
treffen we maatregelen. Tegelijk moeten we openstaan voor de houdbaarheid op 
langere termijn en ervoor blijven zorgen dat mensen niet tussen wal en schip vallen.  
 
 
Antwoord van de minister voor Medische Zorg en Sport op de vraag van het 
Kamerlid Ploumen (PvdA) over dat geneesmiddelen onderzoeksvoorstellen alleen 
gesubsidieerd mogen worden als man/vrouw-verschillen meegenomen worden? 
 
Ik vind het van belang dat binnen onderzoek op een goede manier aandacht wordt 
besteed aan relevante verschillen tussen vrouwen en mannen. Het ZonMw 
Kennisprogramma Gender en Gezondheid heeft de noodzaak van aandacht voor 
sekse en gender in al het gezondheids(zorg)onderzoek (mede) geagendeerd. Waar 
bij het Kennisprogramma nadrukkelijk is ingezet op het verbinden en delen van 
kennis, ga ik er vooralsnog vanuit dat de betrokkenen - waar zinnig – ook zonder 
algemene verplichting aandacht besteden aan het belang van man/vrouw-verschillen 
bij gezondheids(zorg)onderzoek.  
Zo laat het CBG alleen medicijnen toe als deze voldoende zijn onderzocht bij de 
doelgroep. Is bijvoorbeeld de helft van de diabetespatiënten vrouw, dan is de 
vuistregel dat de onderzoeksgroep ook voor ongeveer de helft uit vrouwen bestaat. 
Dit principe geldt ook voor bijvoorbeeld leeftijd en afkomst. Onderzoek van de EMA 
en het CBG naar recente registraties van geneesmiddelen laat dan ook zien dat 
vrouwen inmiddels goed vertegenwoordigd zijn in klinisch 
geneesmiddelenonderzoek.  
Pagina 77 van 102

 
Antwoord van de minister van Volksgezondheid, Welzijn en Sport, de minister 
voor Medische Zorg en Sport en de staatssecretaris van Volksgezondheid, Welzijn 
en Sport op de vraag van het Kamerlid Dik-Faber (CU) over het beter in de 
opleidingen en bijscholing verankeren van Samen beslissen. 
 
Eén van de lijnen van het programma Uitkomstgerichte zorg richt zich op Samen 
Beslissen. Eén van de acties in die lijn Samen Beslissen is gericht op het 
verankeren van Samen Beslissen in de opleiding. De partijen van het 
hoofdlijnenakkoord medisch specialistische zorg hebben hiertoe een gezamenlijk 
werkplan opgesteld. Voor de zomer van 2020 zijn hierin de eerste stappen gezet. 
In de voortgangsrapportage van het programma die ik u in juli (Kamerstukken 
2018/19, 31476, nr. 28) stuurde is deze aanpak terug te vinden. 
 
 
Antwoord van de minister voor Medische Zorg en Sport op de vraag van het 
Kamerlid Dik-Faber (CU) over een amendement betreffende mogelijke 
overheidsfinanciering voor de opleiding tot arts Internationale Gezondheidszorg en 
Tropengeneeskunde (IGT) 
 
In de regel werken artsen Internationale Gezondheidszorg en Tropengeneeskunde 
(IGT) eerst in het buitenland en keren zij daarna terug naar Nederland. Een klein 
aantal blijft als AIGT werkzaam bij Universitaire Medische Centra en bij het 
opleidingsinstituut. Hun rol is met name het doorgeven van kennis, maar er is 
geen sprake van structurele systematische kennisoverdracht. 
 
Mede naar aanleiding van aandacht van de media en de Kamer voor het ontbreken 
van financiering van deze opleiding is aan GGD GHOR Nederland, de Nederlandse 
Vereniging van Ziekenhuizen (NVZ) en Nederlandse Federatie van Universitaire 
Medische Centra (NFU) en het Rijksinstituut voor Volksgezondheid en Milieu 
(RIVM) gevraagd om zich uit te spreken over de noodzaak van artsen IGT voor de 
zorg in Nederland. Het RIVM ziet meerwaarde van de arts IGT als bron van 
informatie. De overige partijen wijzen erop dat kennis en behandeling van 
uitheemse infecties in Nederland reeds is belegd bij andere zorgverleners zoals de 
artsen infectieziektebestrijding en curatieve artsen. De arts IGT speelt hier geen 
grote rol in. 
 
De NVZ en de NFU zijn ook niet bereid om opleidingsmiddelen beschikbaar te 
stellen voor de opleiding tot arts IGT. Ik wijs erop dat de ‘tropenartsen’ in 
opleiding het theoriedeel van hun opleiding zelf betalen. In dienst bij de 
ziekenhuizen waar zij het praktijkdeel volgen, dragen zij substantieel bij aan de 
zorgproductie van deze ziekenhuizen en compenseren zij zodoende grotendeels de 
opleidingskosten van de ziekenhuizen.  
 
De gestructureerde kennisoverdracht van in het buitenland opgedane kennis heeft 
wel relevantie voor de Nederlandse gezondheidszorg. Daarom zou ik dit willen 
stimuleren door middel van een verhoging van de bestaande subsidie die naast 
deze gestructureerde kennisoverdracht uitsluitend dient te worden aangewend als 
een bijdrage in de kosten van de AIO’s voor het volgen van de opleiding en als 
bijdrage in de kosten van het opleidingsinstituut.  
Pagina 79 van 102

praktijk neerkomt op maximaal 25 kinderen per donor. Dat geldt ook voor gebruik 
van zaad van een buitenlandse donor binnen Nederland. Na inwerkingtreding van 
de voorgenomen wijziging van de Wdkb wordt hierop toezicht gehouden door de 
Sdkb. Ik kan echter niet voorkomen dat het buitenlandse zaad ook in andere 
landen wordt gebruikt. Wensouders dragen hierin mijns inziens ook zelf een 
verantwoordelijkheid richting hun kinderen.   
 
Omdat de Wdkb dezelfde waarborgen biedt bij gebruik van Nederlands donorzaad 
en buitenlands donorzaad zie ik geen reden om hierover met Deense 
vruchtbaarheidsklinieken of mijn Deense ambtgenoot in gesprek te gaan. 
 
 
Antwoord van de minister van Volksgezondheid, Welzijn en Sport op de vraag van 
het Kamerlid Dik-Faber (CU) over de financiering van de zorg voor mensen die 
op Intensieve Neurorevalidatie zijn aangewezen.  
 
Ook mensen met niet-aangeboren hersenletsel die na een coma worden 
behandeld in een verpleeghuissetting moeten de zorg krijgen die zij nodig hebben.  
Het gaat om een betrekkelijk kleine groep cliënten met een complexe zorgvraag. 
In september van dit jaar heb ik naar aanleiding van het KPMG-advies over 
expertisecentra in de langdurige zorg de commissie-Leerink ingesteld. Deze 
commissie heeft de opdracht om tot een goede kennisinfrastructuur te komen 
voor een aantal specifieke groepen, waaronder deze groep. Ook heb ik aan de NZa 
advies gevraagd over de noodzakelijke bekostiging. Zowel van de commissie als 
van de NZa wordt eind van het jaar een advies verwacht. Ik heb reeds toegezegd 
de Kamer nader te informeren zodra deze adviezen er zijn. Ik zal dan expliciet 
aandacht aan deze groep besteden. 
 
 
Antwoord van de staatssecretaris van Volksgezondheid, Welzijn en Sport op de 
vraag van het Kamerlid Dik-Faber (CU) over ontwikkeling concept van de 
Gezonde Basisschool van de Toekomst in Limburg.  
 
Ik volg het initiatief van de Gezonde Basisschool van de Toekomst van de 
provincie Limburg met belangstelling en zal op 18 november met de 
initiatiefnemers in gesprek gaan. Het initiatief wordt op dit moment niet door de 
Rijksoverheid gefinancierd, maar door de provincie Limburg. Eind 2020 vindt de 
eindevaluatie plaats. Naast de inhoudelijke effectiviteit is het van belang om de 
kosten en praktische uitvoerbaarheid in beeld te brengen. Op dit moment wacht ik 
de uitkomsten af alvorens ik beslis of een nader onderzoek naar de kosten en 
praktische uitvoerbaarheid wenselijk is. Ik heb u hier over geïnformeerd in mijn 
brief van 18 oktober 2019 (TK32793, nr. 420).  
 
 
Antwoord van de staatssecretaris van Volksgezondheid, Welzijn en Sport op de 
vraag van het Kamerlid Dik-Faber (CU) of de staatssecretaris in het Trimbos- 
onderzoek ook het toevoegen van smaakjes wil meenemen. 
 
In het plenaire debat over de maatregelen uit het preventieakkoord heb ik 
toegezegd de schadelijkheid van de e-sigaret te laten onderzoeken. Daarom heb 
ik heb het Trimbos gevraagd om een stand van zaken van de wetenschap te 
geven over onder meer de schadelijkheid van de elektronische sigaret. Het 
Trimbos-instituut zal de effecten van de zoete smaakjes – bijvoorbeeld als het 
gaat om de aantrekkelijkheid van de e-sigaret voor jongeren –  daarin meenemen. 
Deze wetenschappelijke stand van zaken zal ik voor het einde van het jaar met 
uw Kamer delen. 
Pagina 81 van 102

 
Antwoord van de minister voor Medische Zorg en Sport op de vraag van het 
Kamerlid Van Esch (PvdD) over wat mensen in de buurt van geitenhouderijen van 
de bewindspersonen kunnen verwachten voor hun gezondheid en toekomst. 
 
Uit het onderzoek Veehouderij en Gezondheid Omwonenden (VGO) is gebleken 
dat omwonenden rond geitenhouderijen een verhoogde kans hebben op 
longontsteking, zoals in oktober vorig jaar aan uw Kamer is bericht. In het 
studiegebied was in 2016 sprake van 18,7 nieuwe diagnoses per duizend 
inwoners, ofwel 1,87% kans om longontsteking te krijgen. Mensen die in het VGO-
gebied binnen een straal van twee kilometer van een geitenhouderij wonen, 
hebben op grond van de uitkomsten van deze studie 0,47% extra kans, ofwel 
opgeteld 2,34% kans om longontsteking te krijgen. De oorzaak van dit verhoogde 
risico is nog onbekend. In opdracht van de ministeries van VWS en LNV wordt hier 
momenteel vervolgstudie naar verricht. Doel van dit VGO 3 is om de oorzaak van 
de gevonden signalen van verhoogde longstekingen rond geitenbedrijven te 
onderzoeken. Wanneer de oorzaak bekend is kunnen mogelijk maatregelen 
genomen worden om de gezondheidsrisico’s te verkleinen. 
 
 
Antwoord van de minister voor Medische Zorg en Sport op de vraag van het 
Kamerlid Van Esch (PvdD) over wanneer het expertisecentrum Q-koorts wordt 
opgericht. 
 
Met Q-support heb ik afgesproken dat zij gedurende haar projectperiode de 
functie van één loket voor patiënten, gemeenten en zorgaanbieders blijft 
vervullen. Hierover heb ik de Kamer op 12 juli jl. geïnformeerd in een 
voortgangsrapportage (Kamerstukken 2018/19, 25 295, nr. 71). We bekijken nu 
gezamenlijk hoe de uiteindelijke borging van de zorg voor deze specifieke 
doelgroep kan plaatsvinden, wie de regiefunctie voor patiënten op zich neemt, en 
op welke wijze de begeleiding en ondersteuning voor patiënten, zorgaanbieders en 
gemeenten vormgegeven kan worden. Daarbij wordt ook bekeken hoe 
samenwerking van zorgprofessionals kan worden ondersteund.  
Overigens is er ook een Q-koorts expertisecentrum bij het Radboud UMC waar 
veel kennis is opgebouwd over de behandeling van Q-koorts patiënten en waar Q-
support mee samenwerkt.  
 
 
Antwoord van de minister voor Medische Zorg en Sport op de vraag van het 
Kamerlid Van Esch (PvdD) over een studie waaruit blijkt dat 8000 kinderen in 
Nederland astma hebben als gevolg van grote stikstofconcentraties in de lucht.  
 
Luchtverontreiniging is de grootste oorzaak van milieugerelateerde ziektelast en 
kan inderdaad leiden tot astma. Zowel stikstofoxiden uit verbrandingsprocessen 
als ammoniak uit veehouderijen spelen een rol. De staatssecretaris van IenW is 
coördinerend bewindspersoon op luchtkwaliteit en werkt aan het Schone Lucht 
Akkoord. Het ministerie van VWS is hier ook bij betrokken. Het Schone Lucht 
Akkoord heeft tot doel te komen tot een gezondheidswinst van 
luchtverontreiniging met 50% in 2030 ten opzichte van 2016 (Kamerstukken 
2018/19, 30 175, nr. 339) en is daarmee ook belangrijk om te voorkomen dat 
kinderen astma krijgen.  
In de kabinetsreactie op het rapport van de commissie-Remkes d.d. 4 oktober 
2019 (Kamerstukken 2019/20, 32 670, nr. 167) is ook de gezondheidskant van de 
stikstofproblematiek benoemd en wordt aangegeven dat de hoeveelheid stikstof 
voor onze gezondheid omlaag moet. Alle maatregelen gericht op het verlagen van 
de stikstofuitstoot leveren dus ook direct gezondheidswinst op. 
Pagina 83 van 102

structureel extra middelen ter uitvoering van de Jeugdwet nodig hebben, heeft het 
kabinet met VNG afgesproken dat er in het najaar van 2020 een onderzoek is 
afgerond. Het Rijk en de gemeenten hebben daarnaast geconcludeerd dat naast 
extra geld ook een betere organisatie van de Jeugdhulp nodig is om de beloften 
van de Jeugdwet in te kunnen lossen. De bestuurlijke afspraken zijn gemaakt om 
regie, sturing en samenwerking in de jeugdhulp te verbeteren. Deze leiden dit 
najaar, voor het tijdstip van het Wetgevingsoverleg Jeugd op 18 november, tot 
nadere voorstellen aan de Tweede Kamer.  
 
Voor wat betreft de Wmo zijn dit voorjaar ook extra financiële middelen 
beschikbaar gesteld aan gemeenten voor het realiseren van de ambities uit het 
hoofdlijnenakkoord ggz. Het bedrag loopt op van € 50 miljoen in 2019 tot € 95 
miljoen in 2022 en wordt daarna structureel.   
 
 
Antwoord van de minister van Volksgezondheid, Welzijn en Sport op de vraag van 
het Kamerlid Sazias (50PLUS) over het domeinoverstijgend indiceren door de 
wijkverpleegkundige, ook voor de Wmo en de Wlz.  
 
Ik vind het belangrijk dat mensen passende zorg en ondersteuning krijgen en dat 
hun cliëntreis zo soepel mogelijk verloopt. Het moet daarbij niet uitmaken uit welk 
domein iemand deze zorg en ondersteuning krijgt. De ontwikkeling van 
samenwerking in de wijk richting een herkenbaar en aanspreekbaar team kan hier 
zichtbaar aan bijdragen. 
 
De Wmo 2015 kent momenteel al een artikel waarmee een wijkverpleegkundige 
gemandateerd kan worden om zorg en ondersteuning voor een cliënt vast te 
stellen (artikel 2.6.3 van de Wmo 2015). Er zijn dus momenteel geen juridische 
belemmeringen om de wijkverpleegkundige voor de Wmo te laten indiceren. 
Partijen zullen tot goede praktische afspraken over de samenwerking moeten 
komen. Er zijn voorbeelden van gemeenten waar geëxperimenteerd is of wordt 
met indicatiestelling door de wijkverpleegkundige. Ik volg die voorbeelden met 
interesse.  
 
De indicatiestelling voor de Wlz wordt door het CIZ uitgevoerd. Bij dat 
indicatieproces speelt de wijkverpleegkundige geen rol. Ik hecht aan de 
onafhankelijke, deskundige en uniforme wijze waarop het CIZ de indicatiestelling 
uitvoert, zodat het recht op toegang tot de Wlz onafhankelijk getoetst wordt. Het 
CIZ heeft in de afgelopen periode gewerkt aan het verminderen van 
administratieve lasten en versnelling van het proces van de indicatiestelling.  
 
 
Antwoord van de minister van Volksgezondheid, Welzijn en Sport op de vraag van 
het Kamerlid Sazias (50PLUS) over de overgang van de Wet maatschappelijke 
ondersteuning (Wmo) en de Wet langdurige zorg (Wlz) en het verschil in de eigen 
bijdragen.  
 
De signalen dat cliënten die thuis zorg en ondersteuning ontvangen vanuit de 
Wmo de overgang naar de Wlz zouden uitstellen, uitsluitend vanwege het verschil 
in de hoogte van de eigen bijdragen, zijn mij bekend. Het is echter niet zo dat een 
cliënt altijd een veel hogere bijdrage moet betalen bij de overgang naar de Wlz. 
Van de thuiswonende Wlz-cliënten betaalt 70% voor het modulair pakket thuis of 
persoonsgebonden budget de minimale eigen bijdrage van € 23,40 per maand. Dit 
is een verschil van circa € 4,- per maand met het abonnementstarief in de Wmo. 
Dat neemt niet weg dat er ook cliënten zijn die met een groter verschil 
Pagina 91 van 102

Binnenlandse Zaken en Koninkrijksrelaties heb ik in de brief over Langer Thuis - 
Wonen en Zorg van 18 oktober jl. onze gezamenlijke aanpak uiteengezet. In de 
kern is onze aanpak als volgt: een heldere lokale visie per gemeente op wonen en 
zorg, met een duidelijke opgave in beeld van de transformatie en nieuwbouw 
(hoeveelheid en type woningen), benodigde voorzieningen in de wijk en een 
uitvoeringsplan. Lokaal bestaat het beste zicht op de wensen, de samenstelling 
van de doelgroep en de mogelijkheden in de omgeving. Landelijk stimuleren en 
ondersteunen wij dit proces. In de brief kondigen wij aan dat de Taskforce Wonen 
en zorg eind dit jaar met een plan van aanpak komt en naar een landelijk akkoord 
ter ondersteuning van haar aanpak streeft. Verder hebben wij een 
ondersteuningsteam Wonen en zorg ingericht dat gemeenten kan helpen bij het 
realiseren van haar visie, plannen en opgaven. Dit doen wij door ondersteuning te 
bieden met data over het aanbod, zodat de bouw van huizen voor ouderen kan 
meeprofiteren van de boost aan de woningmarkt vanuit de 2 miljard euro die 
beschikbaar is gesteld voor het bouwen van betaalbare woningen alsmede van de 
heffingsvermindering voor nieuwbouw in de verhuurderheffing. Tot slot pas ik de 
stimuleringsregeling Wonen en Zorg per 1 januari 2020 aan zodat de 
toegankelijkheid wordt vergroot en meer initiatieven in aanmerking komen. 
 
 
Antwoord van de minister van Volksgezondheid, Welzijn en Sport op de vraag van 
het Kamerlid Sazias (50PLUS) over geld om concepten voor woonvormen voor 
ouderen te kunnen ontwikkelen. 
 
In de brief van 18 oktober jl. die ik u samen met de minister van Binnenlandse 
Zaken en Koninkrijksrelaties heb toegestuurd, heb ik aangegeven wat wij doen om 
woonvormen voor ouderen te ontwikkelen. In deze brief hebben wij aangegeven 
dat het Rijk de woningmarkt een boost geeft door € 1 mld beschikbaar te stellen 
voor het bouwen van betaalbare woningen (sociale huur, middenhuur en 
goedkope koopwoningen) in een kwalitatief goede leefomgeving voor starters en 
mensen met een middeninkomen. Daarnaast is een heffingsvermindering voor 
nieuwbouw in de verhuurderheffing aangekondigd. De bouw van huizen voor 
ouderen kan van beide maatregelen meeprofiteren, mits voldaan wordt aan de 
voorwaarden.  
 
Daarnaast heb ik aangegeven dat ik de stimuleringsregeling Wonen en Zorg per 1 
januari 2020 aanpas zodat de toegankelijkheid wordt vergroot en meer 
initiatieven in aanmerking kunnen komen. 
 
 
Antwoord van de minister voor Medische Zorg en Sport op de vraag van het 
Kamerlid Sazias (50PLUS) over het doen van een onderzoek naar het opnemen 
van mondzorg voor ouderen vanaf de pensioengerechtigde leeftijd. 
 
De mondgezondheid van (kwetsbare) ouderen is een belangrijk onderwerp. Het is 
positief dat mensen steeds vaker hun eigen gebit houden, maar dit brengt ook 
risico’s met zich mee voor de mondgezondheid. Uit onderzoek is echter gebleken 
dat andere factoren dan vergoeding een rol spelen bij kwetsbare ouderen die niet 
(meer) naar de tandarts gaan. Daarnaast speelt bij het gezond houden van de 
mond de dagelijkse verzorging een grote rol. Deze taak ligt niet primair bij de 
mondzorgprofessional maar bij de oudere zelf, de mantelzorger of de 
zorgverlener. Voor een betere mondgezondheid van (kwetsbare) ouderen zal dus 
breder moeten worden ingezet dan alleen de preventieve mondzorg bij de 
tandarts of mondhygiënist. Hiervoor lopen verschillende trajecten.  
 
Naast het ambitietraject dat de NZa is gestart, wordt op dit moment door 
veldpartijen samengewerkt binnen de Stichting ‘De Mond Niet Vergeten’ om de 
mondzorg voor kwetsbare ouderen in de thuissituatie te verbeteren. Ook hebben 
Pagina 91 van 102

veiligheid hiervan. Het CBG laat alleen medicijnen toe als deze voldoende zijn 
onderzocht bij de beoogde doelgroep. Is bijvoorbeeld de helft van de 
diabetespatiënten vrouw, dan is de vuistregel dat de onderzoeksgroep ook voor 
ongeveer de helft uit vrouwen bestaat. Dit principe geldt ook voor bijvoorbeeld 
leeftijd en afkomst.  
 
Onderzoek van de EMA en het CBG naar recente registraties van geneesmiddelen 
laat zien dat vrouwen inmiddels goed vertegenwoordigd zijn in klinisch 
geneesmiddelen-onderzoek. Het CBG volgt de effecten en bijwerkingen van 
medicijnen en deelt de kennis die het oplevert. Als er aanleiding voor is, kan het 
advies voor gebruik van een medicijn worden aangepast. 
 
Sinds 3 jaar loopt het ZonMw Kennisprogramma Gender en Gezondheid. Dit 
programma richt zich op 12 thema’s ten behoeve van het verkleinen van de 
kennisachterstand over m/v-verschillen in gezondheid en zorg. Het programma 
heeft de noodzaak van aandacht voor sekse en gender in al het 
gezondheids(zorg)-onderzoek geagendeerd.  
Het is van belang dat ook binnen toekomstig onderzoek (ook als dat niet binnen 
het Kennisprogramma Gender en Gezondheid wordt uitgevoerd) op een goede 
manier aandacht wordt besteed aan relevante verschillen tussen vrouwen en 
mannen.  
Binnen het Kennisprogramma is nadrukkelijk ingezet op het verbinden en delen 
van kennis.  
 
 
Antwoord van de minister voor Medische Zorg en Sport op de vraag van het 
Kamerlid Sazias (50PLUS) over de vergoeding van hulp bij afbouwen van 
medicatie. 
 
Ik vind het belangrijk dat patiënten verantwoord kunnen afbouwen en dat de zorg 
zo doelmatig mogelijk is. De kwestie rond de vergoeding van afbouwmedicatie 
gaat echter niet over financiële impact, maar over het gebrek aan bewijs voor de 
wijze van afbouwen. Het multidisciplinair document over afbouwen van 
antidepressiva – van KNMP, NHG, NVvP en MIND – stelt namelijk dat er nog 
weinig wetenschappelijk onderzoek is naar de manier van afbouwen. De 
beroepsgroep is hier nu aan zet, maar ik wil onderzoek naar de wijze van 
afbouwen stimuleren. Daarom organiseer ik op 21 november 2019 een brede 
rondetafelbijeenkomst, waar we met elkaar kunnen bezien welk aanvullend 
onderzoek nodig is en hoe we dit van de grond kunnen laten komen. Dit 
onderzoek leidt hopelijk tot meer handvatten voor de beroepsgroep en tot meer 
duidelijkheid over wie baat heeft bij speciale afbouwmedicatie. 
 
Voor het verantwoord afbouwen van zware opioïde pijnstillers werken 
verantwoordelijke beroepsgroepen samen met betrokkenheid van patiënten aan 
een passend afbouwprotocol. Aangepaste doseringsvormen zijn hierbij niet nodig. 
De verwachting is dat dit protocol begin 2020 in de praktijk kan worden 
toegepast. 
 
 
Antwoord van de minister voor Medische Zorg en Sport op de vraag van het 
Kamerlid Sazias (50PLUS) over het bestempelen van de spoedeisende hulp tot 
een Niet-Economische Dienst van Algemeen Belang. 
 
Het is van groot belang dat iedereen de zekerheid heeft en houdt over de 
beschikbaarheid van acute zorg, dag en nacht. Waarbij het belangrijk is dat de 
Pagina 91 van 102

tussen thuis en het verpleeghuis, adequate ondersteuning van mantelzorgers en 
vrijwilligers en meer geschikte woonvoorzieningen voor ouderen.  
Dat neemt niet weg dat wij ook op de langere termijn zorg en ondersteuning 
moeten kunnen bieden aan thuiswonende ouderen. Daarom heb ik de Commissie 
Toekomst Zorg voor thuiswonende ouderen gevraagd te adviseren wat nodig is 
om de zorg voor thuiswonende ouderen ook in de toekomst op peil te houden, 
rekening houdend met demografische, maatschappelijke en technologische 
ontwikkelingen en de betaalbaarheid van de zorg. Uitgangspunt van de commissie 
is de motie Bergkamp (Kamerstukken 2017/18, 34 775 XVI, nr. 86). De 
commissie is gevraagd eind dit jaar te rapporteren. 
 
 
Antwoord van de minister van Volksgezondheid, Welzijn en Sport op de vraag van 
het Kamerlid Van der Staaij (SGP) over de gaten die er vallen in bijvoorbeeld de 
palliatieve thuiszorg en nachtzorg. 
 
Ik vind palliatieve zorg een belangrijk onderdeel van de zorg. De laatste 
levensfase moet met aandacht en goede zorg en ondersteuning worden omgeven.  
 
Zowel de cliënt, als ook de roostermakers, transferverpleegkundigen en huisartsen 
moeten kunnen rekenen op tijdige inzet van zorg. In het kader van het 
Hoofdlijnenakkoord wijkverpleging wordt met veldpartijen gewerkt aan 
oplossingen, bijvoorbeeld op het gebied van arbeidsmarkt en bevorderen 
contracteren. Eerder heb ik al afgesproken met zorgverzekeraars dat de 
palliatieve zorg uitgezonderd wordt van budgetplafonds, zodat dat de bekostiging 
van palliatieve zorg geen belemmering is. De monitor contractering wijkverpleging 
2019 laat zien dat zorgverzekeraars deze afspraak nakomen.   
 
Zorgverzekeraars hebben naar aanleiding van het onderzoek ‘controles 
zorgverzekeraars naar aanpak wachttijden’ van de NZa een terugkoppeling gehad 
over wat goed gaat en welke aandachtspunten er nog zijn. Hiermee zijn zij aan de 
slag.  
Pagina 91 van 102

De keuze waar een vrouw en haar eventuele partner voor staan bij een 
onbedoelde zwangerschap kan grote impact hebben op het leven. Het is dan ook 
van belang dat goede ondersteuning beschikbaar is. Daarbij moet de vrouw goed 
geïnformeerd worden over de (mogelijke) gevolgen van haar keuze alsook over de 
alternatieven. Om zorgvuldigheid van de besluitvorming te waarborgen, stelt de 
wet eisen aan de inhoud van dit gesprek. 
Indien daarvoor aanleiding is, bijvoorbeeld omdat de vrouw twijfelt over haar 
keuze, verwijst de huisarts of de abortusarts haar door naar hulpverleners die 
keuzehulpgesprekken aanbieden. Er zijn afspraken gemaakt in het 
Zevenpuntenplan Onbedoelde Zwangerschappen over de financiering en kwaliteit 
van deze keuzehulpaanbieders. Daarnaast komt er een informatiepunt waar 
vrouwen die onbedoeld zwanger zijn terecht kunnen voor (verdere) informatie. 
Ook via dit informatiepunt kan doorverwezen worden naar aanbieders van 
keuzehulpgesprekken. 
Ik ben van mening dat hiermee adequate en toereikende ondersteuning 
beschikbaar is voor onbedoeld zwangere vrouwen. Ik zie dan ook geen noodzaak 
voor een dergelijke landelijke campagne op dit specifieke punt. Overigens start in 
december wel een campagne om diverse doelgroepen te informeren over bewust 
anticonceptiegebruik en de consequenties van een onbedoelde zwangerschap. 
 
 
Antwoord van de minister van Volksgezondheid, Welzijn en Sport, de minister 
voor Medische Zorg en Sport en de staatssecretaris van Volksgezondheid, Welzijn 
en Sport op de vraag van het Kamerlid Van der Staaij (SGP) over hoe je 
actieplannen bijstuurt.  
 
Goede monitoring van actieplannen moet er juist aan bijdragen flexibel in te 
kunnen spelen op actuele ontwikkelingen. Bijvoorbeeld het actieprogramma 
Werken in de Zorg. Met de tweejaarlijkse monitoring via het CBS volgen we 
nauwgezet de ontwikkelingen op de arbeidsmarkt in de zorg. Daarnaast volgt de 
Commissie Werken in de Zorg de ontwikkelingen en de aanpak in de regio’s.  
Ook hebben we zeer regelmatig contact over arbeidsmarktontwikkelingen met het 
veld.  De signalen die we daaruit hebben gekregen, wijzen in dezelfde richting. Er 
is meer aandacht voor behoud en anders werken nodig. Dit is voor ons ook de 
aanleiding geweest om met het Actieprogramma veel meer focus hierop te leggen.  
Kortom, met goede monitoring en goed en regelmatig contact met het veld zorgen 
we ervoor dat we het programma kunnen bijsturen waar nodig.  
 
 
Antwoord van de minister van Volksgezondheid, Welzijn en Sport op de vraag van 
het Kamerlid Van der Staaij (SGP) over het betrekken van grijze literatuur bij de 
monitoring van actieprogramma’s. 
 
Het is belangrijk de met de actieprogramma’s beoogde effecten periodiek te 
meten. Het is daarbij van belang oog te hebben voor de beschikbare 
informatiebronnen. In veel actieprogramma’s gaat het vooral om de vraag of de 
betreffende mensen, cliënten of professionals, ook daadwerkelijk merken dat 
verbetering optreedt. Dat kunnen we periodiek uitvragen zodat eventuele 
bijsturing mogelijk wordt. Maar ook losse, spontane signalen van stakeholders die 
betrokken zijn bij deze programma’s (gemeenten, aanbieders en cliënten), niet-
wetenschappelijke publicaties en mediaberichten verdienen en krijgen ook zeker 
onze aandacht. Ik ontvang zeer regelmatig signalen en interessante 
praktijkvoorbeelden die betrekking hebben op de voortgang van 
actieprogramma’s, bijvoorbeeld tijdens de vele werkbezoeken en (bestuurlijke) 
overleggen. Deze betrek ik waar mogelijk en relevant bij de 
Pagina 102 van 102

in het nut van een kwantitatieve doelstelling à la “50% minder regels” of iets van 
die strekking. Ervaringen uit het verleden wijzen uit dat zo’n soort doelstelling 
leidt tot een boekhouding op zich en daarmee juist afleidt van het oplossen van de 
concrete knelpunten waar mensen in hun dagelijkse praktijk tegenaan lopen. 
 
 
Antwoord van de minister voor Medische Zorg en Sport op de vraag van het 
Kamerlid Kuzu (DENK) over de handelswijze van zorgverzekeraars bij de 
contractering.  
 
De laatste jaren is er veel aandacht geweest voor het contracteerproces in de 
zorg. Naar aanleiding van klachten van zorgverleners in de eerstelijnszorg heb ik 
samen met partijen ingezet op het verbeteren van het contracteerproces. Er zijn 
dan ook verbeteringen zichtbaar, maar het kan ook altijd nog beter. Ik blijf 
aandacht houden voor het verbeteren van het contracteerproces. De NZa monitort 
het contracteerproces in verschillende zorgsectoren en rapporteert daarover. De 
rapportages over de monitors die de NZa heeft uitgevoerd naar het 
contracteerproces in diverse sectoren zijn net voor de zomer naar de Tweede 
Kamer gestuurd. 
 
 
Antwoord van de minister voor Medische Zorg en Sport op de vraag van het 
Kamerlid Kuzu (DENK) over de stijging van de zorgpremie met € 400 in de negen 
jaar tussen 2010 en 2019 en over de premiestijging in 2020.  
 
De zorgpremie is van 2010 tot 2019 gestegen van € 1095 naar € 1384. Een 
stijging van € 289, ofwel 2,6% per jaar. Voor 2020 raamt VWS de zorgpremie op  
€ 1421. De stijging van 2010 tot 2020 wordt daarmee € 326. Gemiddeld is dat 
ook 2,6% per jaar. 
 
De zorgtoeslag, die lagere inkomens compenseert voor de premiestijging, is in de 
genoemde tien jaar nog meer gestegen dan de premies. Personen met een 
minimuminkomen betaalden in 2010 gemiddeld aan premie en eigen risico (minus 
de zorgtoeslag) samen € 527. Dat bedrag komt in 2020 uit op € 392. Personen 
met een laag inkomen zijn de laatste tien jaar dus minder gaan betalen. 
 
Dit is ook het geval in 2020. Van 2019 op 2020 stijgt de zorgpremie in de raming 
van VWS met € 37 (2,7%). Voor huishoudens met een minimuminkomen daalt 
hetgeen zij zelf moeten betalen aan premies en eigen risico (minus de 
zorgtoeslag) van € 419 naar € 392. 
Kortom, de zorgpremies stijgen, maar het kabinet zorgt er via een stijging van de 
zorgtoeslag voor dat personen met een laag inkomen daarvoor worden 
gecompenseerd. 
 
 
Antwoord van de minister voor Medische Zorg en Sport op de vraag van het 
Kamerlid Kuzu (DENK) over de premiestijging bij DSW die twee maal zo hoog is 
als door VWS geraamd. 
 
Bij DSW stijgt de premie van 2019 op 2020 met € 77. Daarmee komt de premie 
bij DSW uit op € 1416 per jaar. Dat is lager dan de VWS raming van € 1421. Of de 
gemiddelde premie van verzekeraars hoger uitkomt dan geraamd door VWS zullen 
we nog moeten afwachten. 
 
 
Pagina 102 van 102

zorgaanbieders in staat te stellen voldoende en op de juiste wijze rekening te 
houden met cultuurspecifieke situaties. Tijdens het VAO verpleeghuiszorg (7 
maart jl.) is door mevrouw Ellemeet een motie ingediend, die is aangenomen. 
Deze motie strekt ertoe de leidraad aan het programma Thuis in het Verpleeghuis 
toe te voegen.  
 
Cultuurspecifieke zorg staat voor zorg en welzijn waarin erkenning en aandacht is 
voor de sociaal-culturele en historische achtergrond van ouderen met een 
migratieachtergrond. Dit is onderdeel van persoonsgerichte zorg in de 
verpleeghuisaanpak. NOOM zal de leidraad uitwerken door ter voorbereiding een 
klankbordgroep te formeren van organisaties die bijdragen aan de ontwikkeling 
ervan. In de ontwikkelfase worden aan de hand van doelen de methoden bepaald 
die de knelpunten zichtbaar en zo mogelijk meetbaar kunnen maken. Om dit 
mogelijk te maken heeft VWS een subsidie aan NOOM verstrekt van € 246.340.  
 
 
Antwoord van de minister van Volksgezondheid, Welzijn en Sport op de vraag van 
het Kamerlid Kuzu (DENK) over de bereidheid om blijvend aandacht te geven aan 
cultuursensitieve zorg en een experiment op te starten. Dit maakt onderdeel uit 
van persoonsgerichte zorg.  
 
In de tweede voortgangsrapportage 'Thuis in het verpleeghuis' heb ik aangegeven 
dat door het Netwerk van Organisaties van Oudere Migranten (NOOM) een 
leidraad voor cultuurspecifieke verpleeghuiszorg wordt ontwikkeld. Om dit 
mogelijk te maken heeft VWS een subsidie aan NOOM verstrekt van € 246.340.  
 
Deze leidraad is bedoeld om zorgaanbieders in staat te stellen voldoende en op de 
juiste wijze rekening te houden met cultuurspecifieke situaties. De leidraad wordt 
in de praktijk getoetst en gevalideerd. Door de leidraad te valideren kan de 
leidraad blijvend aandacht vragen voor cultuurspecifieke zorg. 
 
 
Antwoord van de minister voor Medische Zorg en Sport op de vraag van het 
Kamerlid Kuzu (DENK) over het onder de aandacht brengen van cultuursensitieve 
zorg bij gemeenten 
 
Binnen gemeenten en zorginstellingen wordt het belang van het inzetten van 
cultuursensitieve zorg erkend. Kennis over cultuursensitieve zorg is beschikbaar 
voor kwaliteitsrichtlijnen. Er zijn praktische handreikingen en instrumenten gericht 
op groepen met een diverse achtergrond beschikbaar. Het is aan de gemeenten, 
beroepsgroepen en zorgorganisaties om hier aandacht en invulling aan te (blijven) 
geven. Daar waar de diversiteit in gesprekken naar voren komt, blijf ik partijen 
wijzen op het inzetten op cultuursensitieve zorg en de beschikbare kennis en 
inzichten op dit gebied ook te benutten. Ik acht dit voor nu voldoende. 
 
 
Antwoord van de minister voor Medische Zorg en Sport op de vraag van het 
Kamerlid Kuzu (DENK) over het opnemen van cultuursensitieve zorg in wettelijke 
eisen voor de kwaliteit van zorg en zorginstellingen. 
 
De Wet kwaliteit, klachten en geschillen zorg (Wkkgz) definieert het begrip ‘goede 
zorg’ nu al zo dat goede zorg cliëntgericht is en ook is afgestemd op de reële 
behoefte van de cliënt. Ook regelt de wet dat de cliënt met respect behandeld 
moet worden. Daarmee biedt de wet al voldoende verankering voor 
cultuursensitiviteit.  
Pagina 102 van 102

lactatiezorg in het basispakket van de Zorgverzekeringswet.  
 
Ondersteuning bij (het op gang brengen van) borstvoeding is één van de taken 
van de kraamzorg en zit daarmee in het basispakket van de Zorgverzekeringswet. 
Aansluitend aan de kraamzorg (tot maximaal 10 dagen vanaf de geboorte) wordt 
de zorg voor het pasgeboren kind overgedragen aan de jeugdgezondheidszorg 
(JGZ). Bij vragen of problemen rond borstvoeding geeft de JGZ lactatiekundig 
advies aan de moeder die borstvoeding wil (blijven) geven. Soms heeft de JGZ 
een lactatiekundige in dienst met als doel JGZ artsen en JGZ verpleegkundigen in 
de organisatie te ondersteunen bij de uitvoering van hun functie als het gaat om 
borstvoedingsvragen. Tevens is voor de ondersteuning bij borstvoeding de 
multidisciplinaire richtlijn Borstvoeding (TNO, 2015) opgesteld voor zorgverleners 
van JGZ (o.a. verloskundigen, kraamverzorgenden en verpleegkundigen) die 
mede te maken hebben met ouders van gezonde zuigelingen die borstvoeding 
(willen) geven. Deze richtlijn geeft praktische en uniforme aanbevelingen aan 
zorgverleners bij het informeren, stimuleren en adviseren van deze ouders. Dit 
alles is gericht op een optimaal verloop van het borstvoedingsproces. 
Informatie en lichte ondersteuning op het gebied van borstvoeding is onderdeel 
van de JGZ. Het ligt dan ook niet voor de hand om deze zorg bij de JGZ weg te 
halen. Te meer daar de moeder met haar kind toch al bij het consultatiebureau 
komt. 
 
 
Antwoord van de minister voor Medische Zorg en Sport op de vraag van het 
Kamerlid Van Kooten-Arissen (vKA) over de stand van zaken van het vergoeden 
van lactatiekundige zorg. 
 
Kamerlid Van Kooten-Arissen vraagt naar de stand van zaken met betrekking tot 
de motie Dik-Faber over lactatiekundige zorg beter inbedden in de 
jeugdgezondheidszorg (Kamerstukken II 2018/19 35000 XVI, nr. 54). In reactie 
op dezelfde vraag heb ik in de brief van 18 oktober 2019 (Kamerstukken II 
2019/20 35000 XVI, nr. 10) aangegeven dat in opdracht van het ministerie van 
VWS momenteel onderzoek wordt gedaan naar borstvoeding. Het doel van het 
onderzoek is inzicht te krijgen in de factoren die ervoor zorgen dat moeders 
eerder stoppen met borstvoeding geven dan zij zelf zouden willen, én om 
verbeterpunten te formuleren om deze factoren te verminderen. De resultaten van 
dit onderzoek komen wat later dan ik op 18 oktober aangaf. Ik verwacht de 
resultaten eind november van dit jaar.  
 
 
Antwoord van de minister voor Medische Zorg en Sport op de vraag van het 
Kamerlid Van Kooten-Arissen (vKA) over de mogelijkheid tot het afschaffen van 
de eigen bijdrage voor de poliklinische bevalling.  
 
Als er sprake is van een medische indicatie voor een poliklinische bevalling, geldt 
er geen eigen bijdrage. Bij het ontbreken van een indicatie wordt een beroep 
gedaan op ziekenhuisfaciliteiten terwijl daar geen medische noodzaak voor 
bestaat. Het volledig vergoeden van medisch niet noodzakelijke zorg zet de 
solidariteit onder druk en is daarom niet gewenst. Ik ben dan ook niet van plan 
deze eigen bijdrage af te schaffen. 
 
 
Antwoord van de minister voor Medische Zorg en Sport op de vraag van het 
Kamerlid Van Kooten-Arissen (vKA) over de vergoeding van glucose metingen. 
 
Pagina 102 van 102

ziekten, zodat de beste zorg voor de patiënt geleverd kan worden. Daarom stel ik 
bijvoorbeeld via de Beschikbaarheidsbijdrage Academische Zorg vanaf 2020 
middelen ter beschikking aan onder andere het Prinses Máxima Centrum voor 
kinderoncologie (PMC). Ik vind het van belang dat het PMC een zorgvuldige 
afweging maakt aan welke vormen van kinderkanker deze middelen worden 
besteed.  
 
 
Antwoord van de minister voor Medische Zorg en Sport op de vraag van het 
Kamerlid Van Kooten-Arissen (vKA) over glucose sensors en preventie 
 
De Flash Glucose Monitoring (FGM) en rt-CGM (real time Continouos Glucose 
Monitoring) wordt al enige tijd voorgeschreven en vergoed voor alle patiënten die 
daarvoor in aanmerking komen. De keuze voor FGM of rt-CGM wordt door de 
behandelend medisch specialist op basis van de bestaande indicatie en in 
samenspraak met de patiënt gemaakt.  
 
Voor het kabinet is preventie een belangrijk middel om het risico op diabetes te 
verkleinen. Overgewicht is een belangrijke risicofactor voor het ontstaan van dit 
type diabetes. In het Nationaal Preventieakkoord zijn diverse maatregelen 
afgesproken om overgewicht te bestrijden en bewegen te bevorderen (dit laatste 
in combinatie met het Sportakkoord). Verder wordt er hard gewerkt aan de 
implementatie van de Gecombineerde Leefstijlinterventie. Om de kennis over 
effectieve interventies te vergroten, financiert het ministerie van VWS het 
onderzoeksprogramma leefstijlgeneeskunde bij ZonMW. Ook komt de 
Gezondheidsraad met een advies over de effecten van voeding bij cardiometabole 
aandoeningen (waaronder diabetes). De staatsecretaris van Volksgezondheid, 
Welzijn en Sport en ik zijn daarom van mening dat de kansen hier juist worden 
benut.  
 
  
Antwoord van de minister voor Medische Zorg en Sport op de vraag van het 
Kamerlid Van Kooten-Arissen (vKA) over of gegarandeerd kan worden dat 
verloskundige zorg en kraamzorg in de regio beschikbaar blijft, wat gedaan kan 
worden om verloskundigen en kraamverzorgsters te ondersteunen en wat gedaan 
kan worden aan de bekostiging en eventueel in financiële steun. 
 
Het is de taak van zorgverzekeraars om te zorgen dat er voldoende verloskundige 
zorg en kraamzorg is ingekocht in de regio.  
 
De NZa voert een kostenonderzoek uit naar de tarieven in de kraamzorg. Als uit 
het kostenonderzoek blijkt dat de tarieven herijkt moeten worden dan gelden de 
nieuwe tarieven per 1 januari 2021. Op dit moment kunnen zorgverzekeraars en 
kraamzorgorganisaties voor extra innovatie en kwaliteitsdoeleinden gebruik 
maken van de ruimte van 10 procent boven op het maximum tarief (de max-max-
tarieven).  
 
Overigens ben ik bekend met de zorgen van de sector. Er worden diverse acties 
ingezet. Het kabinet stelt ieder jaar geld beschikbaar voor loonontwikkeling in de 
zorg. De € 1,7 miljard die we in 2019 voor de gehele zorgsector extra beschikbaar 
stellen, biedt ruimte aan sociale partners om goede afspraken te maken in cao’s. 
Goed werken in de kraamzorg gaat overigens niet alleen over salaris, maar ook 
over goede roosters, werktijden die passen bij de privésituatie en over ontwikkel 
mogelijkheden. Voor de ontwikkeling van medewerkers in de gehele zorg is 
daarnaast voor deze periode 420 miljoen beschikbaar gesteld via het 
Pagina 102 van 102

