> Retouradres Postbus 2011 2500 DP Den Haag
Directoraat-generaal 
Aan de Voorzitter van de Tweede Kamer 
Omgevingswet
der Staten-Generaal 
Postbus 20018 Turfmarkt 147
Den Haag
2500 EA DEN HAAG
www.rijksoverheid.nl
Kenmerk
2019-0000511711
Uw kenmerk
Datum 3 oktober 2019
Betreft Beantwoording feitelijke Kamervragen Nationale 
Omgevingsvisie
  
 
Hierbij bied ik u de antwoorden aan op de schriftelijke vragen van de vaste 
commissie voor Binnenlandse Zaken over brief van 20 juni 2019 inzake het 
ontwerp van de Nationale Omgevingsvisie (NOVI) (34682, nr. 27).  
 
De minister van Binnenlandse Zaken en Koninkrijksrelaties, 
 
 
 
 
 
drs. K.H. Ollongren 
  
  
  
Pagina 1 van 4

Directoraat-generaal 
Omgevingswet
Programmadirectie NOVI
Kenmerk
2019-0000511711
maatschappelijke doelen van de Omgevingswet. Het PBL zal een advies 
uitbrengen over de inrichting van de monitor dat tegelijk met de definitieve NOVI 
aan de Kamer zal worden toegezonden. 
 
 
Vraag 5: Hoe wordt geborgd dat de in de ontwerp-NOVI opgestelde 
nationale belangen ook landen in de verschillende POVI’s en GOVI’s? 
 
Antwoord 5: De NOVI heeft geen formele doorwerking naar de POVI’s en 
GOVI’s. Nationale belangen worden geborgd door bestaand beleid en inzet van de 
instrumenten zoals bestuurlijke (samenwerkings)afspraken tussen Rijk en 
medeoverheden, wet- en regelgeving, omgevingsagenda’s, NOVI-gebieden, 
programma’s, kennis en financiering. 
 
 
Vraag 6: Worden de vier nationale belangen onderling afgewogen en zo 
ja, hoe? 
 
Antwoord 6: De NOVI noemt 21 nationale belangen. Nationale belangen zijn de 
inhoudelijke belangen bij de fysieke leefomgeving waarbij het Rijk een rol voor 
zichzelf ziet en waarvoor het kabinet in politieke zin aanspreekbaar is. Bij elk 
nationaal belang zijn één of meer opgaven benoemd. Veel opgaven raken elkaar 
en komen in regio’s samen en kunnen dikwijls niet apart van elkaar worden 
aangepakt.  
De samenhang is in de NOVI zichtbaar gemaakt door opgaven te ‘clusteren’ rond 
vier prioriteiten: Klimaatadaptatie en energietransitie, Duurzaam economisch 
groeipotentieel, Sterke en gezonde steden en regio’s en Toekomstige ontwikkeling 
van het landelijk gebied. Dat zijn complexe, omvangrijke en dringende opgaven 
die voortkomen uit of samenhangen met grote transities. 
 
 
Vraag 7: Hoe voorziet deze NOVI in een afweging tussen conflicterende 
claims in de ruimtelijke ordening? 
 
Antwoord 7: In de NOVI zijn drie afwegingsprincipes opgesteld die behulpzaam 
zijn in het afwegingsproces tussen conflicterende claims. Daarnaast geven de 
beleidskeuzes onder de prioriteiten richting in de te maken keuzes. De afweging 
blijft echter maatwerk en dient in veel gevallen regiospecifiek te worden gemaakt. 
 
 
Vraag 8: Hoe rijmt de ambitie tot één richtinggevende NOVI met de 
verschillende sectorale programma’s en –strategieën? 
 
Antwoord 8: Met de NOVI willen we meer samenhang brengen in de besluiten 
genomen worden voor de inrichting van onze omgeving. Meer integratie is 
gewenst, omdat ontwikkelingen en transities in toenemende mate in elkaar 
grijpen. Zo is woningbouw niet meer los te zien van mobiliteit, groen in de stad en 
wateropvang. En kan bijvoorbeeld de energietransitie niet los gerealiseerd worden 
van landbouw en natuur- en landschapsontwikkeling. Daarbij zetten we wel in op 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
Antwoord 11: In de elf belangrijkste conclusies en aanbevelingen van het 
PlanMER wordt geconcludeerd dat door autonome trends en ontwikkelingen de 
kwaliteit van de fysieke leefomgeving onder druk staat. De NOVI adresseert 
belangrijke opgaven maar voor het keren van deze trends is de uitwerking 
cruciaal. De NOVI is een strategische visie waarbij beleidskeuzes worden 
uitgewerkt in vervolgbesluiten. Het PlanMER constateert dat beleidskeuzes met 
risico’s voor milieukwaliteit, gezondheid, welzijn, natuur en landschap aandacht 
vragen. Voor deze beleidskeuzes wordt aanbevolen om in de uitwerking in 
vervolgbesluiten (zoals programma’s en Omgevingsagenda’s) aan deze aspecten 
aandacht te schenken, en daarnaast ook gebiedsgericht maatwerk toe te passen. 
Zo is het belangrijk om in regionale gebiedsuitwerking waar verdichting aan de 
orde is voldoende goede condities te scheppen voor milieu, gezondheid 
(bescherming en bevordering) en welzijn. Groen in en om de stad kan hier een 
belangrijke rol bij spelen en ook bijdragen aan versterking van biodiversiteit.  
Voor deze uitwerkingen, maar ook voor de andere vervolgbesluiten wordt 
aanbevolen om het PlanMER te benutten voor het formuleren van 
randvoorwaarden voor vervolgbesluiten,  zoals het PBL die voorstelt in zijn ex 
ante evaluatie. Ook onderstreept het PlanMER het belang van de ‘hand aan de 
kraan houden’ en goede monitoring van effecten. De Passende beoordeling (Pb) 
voor de Ontwerp-NOVI leidt niet tot onoverkomelijke bezwaren. Het PlanMER wijst 
wel op dat de Pb laat zien dat verschillende keuzes risico’s inhouden voor Natura 
2000 gebieden, waardoor de uitvoering hiervan niet kan worden gegarandeerd.  
Daarom is in de uitwerking van deze keuzes ook aandacht nodig voor het 
eventueel optreden van deze effecten. 
Inmiddels werkt het PBL ook aan de opzet van de monitor voor NOVI. Hierin 
komen ook de in het PlanMER voorgestelde aandachtspunten voor deze monitor 
aan de orde. Zie ook het antwoord op vraag 4. 
 
Vraag 12: In hoeverre vormt de NOVI een leidraad voor de ruimtelijke 
beslissingen in de RESsen? Betekent de voorkeursvolgorde in de NOVI 
dat er geen zonnepanelen op het IJsselmeer worden gebouwd? 
 
Antwoord 12: De beleidsuitgangspunten van de NOVI t.a.v. de RES’en vormen 
een leidraad voor ruimtelijke beslissingen die medeoverheden daarin maken. 
Praktisch krijgt dit vorm doordat de voorkeursvolgorde onder de aandacht wordt 
gebracht in de gesprekken met de medeoverheden over het proces om te komen 
tot RES’en. Ook worden o.a. de principes van de NOVI en de voorkeursvolgorde 
opgenomen in de Handreiking RES 2.0 (oktober 2019).  
Op voorhand kan er geen uitspraak gedaan worden over de vraag of de 
voorkeursvolgorde van de NOVI betekent dat er geen zonnepanelen op het 
IJsselmeer worden gebouwd. Er is ook nog veel ontbrekende informatie, 
bijvoorbeeld over het mogelijke effect op waterkwaliteit en natuurwaarden. Het is 
daarom aan de medeoverheden om hier de komende tijd, binnen de wettelijke 
kaders voor o.a. natuur- en waterkwaliteit, aan de hand van de NOVI en 
betreffende voorkeursvolgorde ruimtelijke keuzen in te maken in RES-verband, 
dusdanig dat de in het Klimaatakkoord afgesproken doelstelling van 35TWh 
duurzame energie-opwekking in 2030 wordt gehaald. Uw Kamer zal hierover te 
zijner tijd worden geïnformeerd, zoals uiteen gezet in het antwoord op vraag 122. 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
Vraag 16: Hoe hangt de ontwerp-NOVI samen met de Nationale Agenda 
Laadinfrastructuur? 
 
Antwoord 16: In het Klimaatakkoord is afgesproken dat zorg wordt gedragen 
voor voldoende laad- en waterstoftankinfrastructuur voor een emissieloos 
wagenpark. In de ontwerp-NOVI geeft het kabinet aan dat overheden hier 
rekening mee moeten houden in de plannen die zij ontwikkelen voor de fysieke 
leefomgeving. In de ontwerp-NOVI wordt inzichtelijk gemaakt waar de claim voor 
de tank- en laadinfrastructuur neerslaat en raakt aan andere belangen. Het is de 
ambitie van de Nationale Agenda Laadinfrastructuur om ervoor te zorgen dat de 
laad- en tankinfrastructuur geen drempel vormt bij de uitrol van elektrisch 
vervoer en dat overal in Nederland op een eenvoudige en een eenduidige manier 
gebruik kan worden gemaakt van de laadinfrastructuur. In de Nationale Agenda 
Laadinfrastructuur zijn de concrete activiteiten opgenomen die zullen zorgdragen 
voor: 
  een voldoende dekkende laad- en tankinfrastructuur; 
  een verkorting van de doorlooptijden en een strategische plaatsing van laad- 
en tankinfrastructuur alvorens de vraag ontstaat; 
  toegankelijke informatie zoals de locatie en beschikbaarheid van de laad- en 
tankpunten en de laadtarieven; 
toekomstbestendige laadinfrastructuur gericht op smart charging om 
capaciteitsbelasting van het elektriciteitsnet zoveel mogelijk te voorkomen. 
 
 
Vraag 17: Hoe hangt de ontwerp-NOVI samen met het Nationaal 
Programma Energie-hoofdinfrastructuur (EHS)? 
 
Antwoord 17: Het Programma Energie Hoofdstructuur is te zien als een meer 
gedetailleerde thematische uitwerking van de Nationale Omgevingsvisie. Het 
programma zal daarbij invulling geven aan de principes en beleidsuitspraken van 
de NOVI. 
 
 
Vraag 18: Hoe wordt ervoor gezorgd dat de onderwerpen die nu niet in de 
NOVI worden opgenomen, maar wel (grote) impact hebben op de 
ruimtelijke ordening (zoals bijvoorbeeld vliegverkeer) betrokken worden 
bij goed ruimtelijk beleid? 
 
Antwoord 18: Onderwerpen die nu nog niet in de NOVI zijn opgenomen worden 
betrokken bij het permanente cyclische proces van de NOVI.  
Strategische onderwerpen die een (grote) impact hebben op de toekomstige 
ruimtelijke ontwikkeling worden in de NOVI opgenomen op het moment dat 
duidelijkheid bestaat over de opgaven die voortvloeien uit het beschermen of 
bevorderen van een nationaal belang. De NOVI is een dynamisch document dat 
periodiek wordt geactualiseerd. 
 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
 
Vraag 22: Om wat voor soort keuzes van het Rijk kan het gaan, gelet op 
het feit dat de NOVI een kader geeft, keuzes maakt waar het kan en de 
verantwoordelijkheid voor het omgevingsbeleid voor een groot deel bij 
provincies, gemeenten en waterschappen ligt? 
 
Antwoord 22: De NOVI is gericht op het maken van nationale beleidskeuzes. 
Bijvoorbeeld daar waar het gaat om bescherming van bijzondere landschappen of 
de ontwikkeling van de Noordzee.   
Daar de meeste keuzes in het omgevingsbeleid decentraal moeten worden 
gemaakt, worden in de NOVI afwegingsprincipes en richtinggevende 
beleidskeuzes geformuleerd die meegewogen worden bij de regionale of lokale 
keuzes waar het Rijk bij betrokken is.  
Tevens wordt aangegeven in welke (regionaal) processen keuzes gemaakt 
worden, bijvoorbeeld de keuzes voor inpassing van duurzame energie worden 
gemaakt in de regionale energiestrategieën. 
Aangezien de verantwoordelijkheid voor het omgevingsbeleid voor een groot deel 
bij provincies, gemeenten en waterschappen ligt is deze Nationale Omgevingsvisie 
tot stand gekomen in samenspraak met deze overheden. 
 
 
Vraag 23: Waarom is de tijdhorizon van 2050 gekozen? 
 
Antwoord 23: Voor de grote transities en ontwikkelingen is 2050 een relevante 
termijn. 
 
 
Vraag 24: Zijn de vier prioriteiten in volgorde van belangrijkheid gezet? 
 
Antwoord 24: Nee, met de volgorde in prioriteiten wordt niet een volgorde in 
belangrijkheid bedoeld. 
 
 
Vraag 25: Waarom is het voorzien van voldoende woningbouw niet als 
aparte prioriteit benoemd? 
 
Antwoord 25: Om het belang van voldoende woningbouw te onderstrepen is 
'Zorg dragen voor een woningvoorraad die aansluit op de woonbehoeften' in de 
NOVI opgenomen als een van de nationale belangen.  De verschillende opgaven 
die voortkomen uit de nationale belangen raken elkaar. Daarom is gekozen voor 
en samenhangende, integrale aanpak over sectoren heen, waarbij de opgaven 
zijn vertaald in vier integrale prioriteiten. De zorg voor een voldoende 
woningvoorraad is hierbij specifiek opgenomen in de prioriteit “Sterke en gezonde 
steden en regio’s”. 
 
 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
combineren van functies (principe 1) minder prominent zijn in de afweging dan in 
hoogstedelijke gebieden. 
 
 
Vraag 30: Op welke wijze wordt de wildgroei van distributiecentra 
(tijdig) tegengegaan? 
 
Antwoord 30: Clustering van bedrijvigheid op locaties bij knooppunten van 
infrastructuur is een belangrijke beleidskeuze in de NOVI. Kwaliteit van het 
landschap is een nationaal belang. Ook is rekening houden met eigenschappen en 
kwaliteiten van het gebied een belangrijk afwegingsprincipe.  
Bij afwegingen en keuze van nieuwe ontwikkelingen en inpassing dient hiermee 
rekening worden gehouden na inwerkingtreding van de NOVI. In het najaar 
verschijnt een advies van het College van Rijksadviseurs over “verdozing” van het 
landschap. Met de uitgangspunten uit de NOVI en met medenemen van dit advies 
zal in de Omgevingsagenda’s met regionale overheden worden vastgelegd hoe 
wildgroei wordt tegengegaan. 
 
 
Vraag 31: Hoe kan de NOVI-aanpak een gezamenlijke 
verantwoordelijkheid van de betrokken overheden zijn, als de NOVI 
landelijk wordt vastgesteld? 
 
Antwoord 31: De NOVI is tot stand gekomen in samenspraak met betrokken 
overheden, maar blijft een visie die wordt vastgesteld door het Kabinet en heeft 
daarom ook alleen formele juridische doorwerking voor het RijkDe provincies en 
gemeenten maken hun eigen omgevingsvisies die decentraal wordt vastgesteld. 
In de beoogde bestuurlijke (samenwerkings)afspraken en omgevingsagenda’s 
zullen de visies op elkaar worden afgestemd. 
 
 
Vraag 32: Welke rol speelt de Kamer bij aanpassing van de NOVI aan de 
hand van de NOVI-monitor? 
 
Antwoord 32: De NOVI-monitor zal elke twee jaar verschijnen en aan de Kamer 
worden toegezonden. Mede op basis van de resultaten van de NOVI-monitor zal 
de Kamer jaarlijks worden geïnformeerd over de voortgang van de uitvoering en 
eventueel gewenste aanpassingen in beleid en aanpak. 
 
 
Vraag 33: Kunt u bondig aangeven hoe de drie ambities van de NOVI – 
functiecombinatie, identiteit gebied centraal en afwenteling voorkomen – 
gestalte krijgen? 
 
Antwoord 33: De afwegingsprincipes helpen bij het maken van keuzes. Ze zijn 
gebruikt bij het maken van de beleidskeuzes zoals die zijn verwoord onder de 
prioriteiten. Ze kunnen ook helpen bij het maken van keuzes die in de regio 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
Vraag 36: Hoe kan de NOVI houvast bieden voor andere overheden als dit 
document voortdurend wordt aangepast, aangevuld en versterkt? 
 
Antwoord 36: De NOVI geeft met het toekomstperspectief, de ambities en 
doelen, de nationale belangen en de prioriteiten en beleidskeuzes een robuuste 
basis. Dit geeft houvast voor medeoverheden, bedrijfsleven, maatschappelijke 
partijen, burgers etc. 
Tegelijkertijd staat de NOVI een adaptieve aanpak voor omdat de doelen niet in 
één keer kunnen worden bereikt. De aanpak houdt rekening met dat 
omstandigheden waarin wordt gewerkt en ook inzichten tussentijds kunnen 
veranderen. Dan moet er ruimte zijn voor aanpassing van werkwijzen en ook het 
zo nodig aanpassen van doelen.  
Eventuele aanpassingen zullen in overleg met medeoverheden en andere partijen 
tot stand komen zodat deze niet onverwacht komen. 
 
 
Vraag 37: Hoe ver gaat de overheid in het bepalen van bepaalde keuzes 
die burgers maken (bijvoorbeeld: bewegen en het gebruik van de auto)? 
 
Antwoord 37: De NOVI biedt een duurzaam perspectief op onze leefomgeving. 
Het biedt inspiratie aan bewoners, bedrijven en andere overheden voor duurzame 
keuzes voor wonen, werken en recreëren. Die maken vervolgens een eigen 
afweging bij hun keuzes. 
 
 
Vraag 38: Kan aangegeven worden welke ontwikkelingen te beïnvloeden 
zijn door NOVI rijksbeleid en welke ontwikkelingen sowieso 
plaatsvinden? Plaatst een dergelijke scheiding ons voor specifiekere 
keuzes? 
 
Antwoord 38: Keuzen in de NOVI zijn gemaakt mede in het besef van de mate 
van invloed van rijksbeleid. Klimaatverandering kan alleen in internationaal 
verband tegen gegaan worden, dus is in de NOVI het Nederlandse aandeel 
opgenomen, ook al zou de impact van Nederlandse beleid alleen slechts beperkt 
zijn. De ontwikkeling van de bevolking wordt door NOVI-beleid niet beïnvloed, dus 
maakt de NOVI-keuzen uitgaande van de verwachte bevolkingsontwikkelingen. De 
wijze waarop we vervolgens verstedelijken is wel degelijk beïnvloedbaar door 
beleid van het rijk, maar wel samen met de verschillende overheden, zoals de 
keuze voor een integrale verstedelijkingstrategie laat zien. Geopolitieke en 
technologische ontwikkelingen bijvoorbeeld worden door leefomgevingsbeleid niet 
beïnvloed, daar worden in de NOVI dan ook geen keuzen voor gemaakt. Vanwege 
onzekerheid in ontwikkelingen staat NOVI een adaptieve aanpak voor waardoor 
op wijzigingen kan worden ingespeeld. 
 
 
 
 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
Vraag 42: Wordt bij de Gebiedsgerichte aanpak ook naar de ons 
omringende landen/regio’s gekeken? Zo ja, hoe dan? Kan dat met een 
kaartbeeld verduidelijkt worden? 
 
Antwoord 42: Ja, het waarborgen en versterken van grensoverschrijdende en 
internationale relaties is niet voor niets als nationaal belang gedefinieerd.  Een 
grensoverschrijdend perspectief op duurzame en vitale gebiedsontwikkeling, 
wonen, werken, infrastructuur (mobiliteit) en voorzieningen is nodig, met 
bijzondere aandacht voor de dynamiek in de grensregio’s. Met onze buurlanden 
bestaan diverse zorg-, woon-, werk- en onderwijsrelaties. Ook zijn er 
grensoverschrijdende effecten te zien op het gebied van water, natuur en 
landschap. Klimaatadaptatie is een voorbeeld van een grensoverschrijdende 
opgave. Om grensoverschrijdende samenwerking optimaal te kunnen benutten, 
zijn afspraken op het niveau van nationale overheden noodzakelijk.  Dit zal zich 
ook vertalen in de inhoud, aanpak en kaartbeelden van de Omgevingsagenda’s. 
 
 
Vraag 43: Moeten we de NOVI zien als een ‘Top-down-document’ ? 
 
Antwoord 43: Nee. De NOVI is instrument van de omgevingswet waarin 
decentraal tenzij het adagium is. De sturingsfilosofie van de NOVI is: werken als 
één overheid, opgave- en gebiedsgericht en adaptief. Het Rijk geeft met de NOVI 
(-proces) richting en ruimte, werkt samen en faciliteert waar het kan, en stuurt 
waar het moet. Het gaat hierbij uit van de kracht en dynamiek van de 
samenleving en stimuleert sociale innovatie. 
 
Vraag 44: Hoe wordt afgedwongen dat er daadwerkelijk anders gekeken 
wordt naar bijvoorbeeld specifieke kenmerken, identiteit en 
ontstaansgeschiedenis enz.? 
 
Antwoord 44: In de afwegingsprincipes is bewust gekozen om op te nemen dat 
de kenmerken van gebieden nadrukkelijk moeten meewegen bij het maken van 
keuzes. Bijvoorbeeld in het proces van de Omgevingsagenda’s zal daarop expliciet 
worden gestuurd. In goede afstemming tussen de betrokken regio’s en het Rijk. 
 
 
Vraag  45: Is er nu voldoende evenwicht tussen centrale sturing en 
decentrale betrokkenheid en beleidsvrijheid? Zo ja, waar blijkt dat uit? 
 
Antwoord 45: De verantwoordelijkheidsverdeling tussen de overheden is 
vastgelegd in de Omgevingswet en de onderliggende regelgeving. De NOVI geeft 
hierbinnen richting aan de eigen verantwoordelijkheid van het Rijk voor het 
omgevingsbeleid. Dit doet niet af aan de beleidsvrijheid van andere overheden. 
De decentrale betrokkenheid bij de uitvoering van de NOVI krijgt vorm in 
bestuurlijke (samenwerkings)afspraken, gezamenlijke omgevingsagenda’s en 
Novi-gebieden. Daarin wordt de gewenste sturing van het rijk gezamenlijk met 
andere overheden bepaald. Dit zal een goed dynamisch evenwicht borgen tussen 
centrale sturing en decentrale betrokkenheid. 
 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
Vraag 50: Welke regels en normen gaan er uit de NOVI volgen? 
 
Antwoord 50: De keuze van het instrumentarium voor de uitvoering van de 
beleidsdoelen uit de NOVI is nog onderwerp van interdepartementaal en 
interbestuurlijk overleg. Ook zal het overleg met de Kamer en de zienswijzen bij 
die keuze worden betrokken. De inzet van het instrumentarium voor doorwerking 
van de NOVI zal onderdeel vormen van de Uitvoeringsagenda. Zie verder het 
antwoord op vraag 47. 
 
 
Vraag 51: Welke sancties zijn er als medeoverheden zich niet aan de 
“samenwerkingsafspraken” houden? Welk traject wordt er gevolgd als 
het niet lukt om “samenwerkingsafspraken” te maken? In hoeverre 
worden bedrijven, burgers en maatschappelijke partijen bij die 
“samenwerkingsafspraken” betrokken? Wie heeft de beslissende stem? 
 
Antwoord 51: Zie antwoord vraag 52. 
 
 
Vraag 52: Wat is de juridische status van samenwerkingsafspraken? Wat 
is de rol van de Kamer daarbij? 
 
Antwoord 52: Het voornemen is om met decentrale overheden bestuurlijke 
afspraken te maken over hoe we samen werken om de opgaven in de NOVI 
samen op te pakken. De betrokken partijen kunnen elkaar bestuurlijk aanspreken 
op de inspanningen die ze verrichten. De vorm waarin we gezamenlijk 
commitment geven, bespreek ik met de andere overheden. Ook krijgt die 
samenwerking concreet vorm door gezamenlijk te werken aan gebiedsgerichte 
programma’s. 
De afspraken die ik voornemens ben te maken, zijn met decentrale overheden. 
Bedrijven, burgers en maatschappelijke partijen hebben geen formele rol hebben 
in de uitvoering in het fysieke domein. Wel blijf ik alle partijen betrekken bij het 
cyclische proces van de NOVI en conform de Omgevingswet zullen ook decentrale 
overheden burgers, bedrijven en maatschappelijke partijen (blijven) betrekken bij 
de opzet, uitwerking en uitvoering van beleid. 
De verantwoording over Rijksbeleid zal uiteraard via de Kamer verlopen. De 
verantwoording voor het decentrale beleid zal via de daartoe geëigende Raden en 
Staten lopen 
 
 
Vraag 53: Kan nader uiteengezet worden wat we onder een 
Uitvoeringsagenda moeten verstaan? 
 
Antwoord 53: In de Uitvoeringsagenda NOVI wordt uitgewerkt hoe de 
beleidskeuzes uit de NOVI worden geoperationaliseerd. Inzichtelijk wordt gemaakt 
welke instrumenten en maatregelen aan de beleidskeuzes gekoppeld worden. De 
Kamer wordt jaarlijks geïnformeerd over de voortgang van de uitvoering en 
eventueel gewenste aanpassingen in beleid en aanpak.  
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
Antwoord 57: Klimaatverandering is een grensoverschrijdend en mondiaal 
probleem. Hierbij is dus per definitie sprake van een optelling van acties van 
individuele burgers, bedrijven en landen. Al dan niet in onderlinge samenwerking. 
Bij het tegengaan van klimaatverandering is het van belang dat alle landen hun 
eigen bijdrage leveren en hun eigen verantwoordelijkheid nemen. Het ligt daarbij 
voor de hand dat juist (relatief) rijke landen met een grote uitstoot per capita, 
zoals Nederland, hierin voorop lopen.  
In eigen land zet Nederland met het Klimaatakkoord een stap in de goede 
richting. Dit blijkt een voorbeeld voor andere landen.  
Klimaatactie vanuit overheden kan nieuwe impulsen geven aan innovatieve 
bedrijven en nieuwe markten. Nationaal klimaatbeleid kan zo ook over de 
landsgrenzen bijdragen aan oplossingen. Daarnaast zet Nederland, zelfstandig en 
als onderdeel van de EU, in op een sterk Europees en mondiaal klimaatbeleid. Zo 
wil het kabinet met een intensieve klimaatcampagne landen aansporen om hun 
doelen en inspanningen op het gebied van adaptatie en mitigatie te vergroten. 
Daarbij is de inzet in de EU klimaatneutraliteit in 2050, en verhoging van de 
broeikasgas-reductiedoelstelling voor 2030 naar 55%. 
We werken ook samen met andere ambitieuze landen. We zetten ons in voor het 
vastleggen van de klimaatbijdrage voor luchtvaart en zeevaart. We helpen actief 
mee aan de totstandkoming van internationale instrumenten. En we bevorderen 
de inzet van internationale organisaties zoals ontwikkelingsbanken en van niet-
statelijke actoren. 
 
 
Vraag 58: Op welke wijze kunnen innovaties een rol spelen bij een 
toekomstbestendige economie? 
 
Antwoord 58: Een toekomstbestendige economie is concurrerend, duurzaam en 
circulair.  Om dat te bereiken zijn innovaties onontbeerlijk. 
Het Rijk heeft daarbij een faciliterende rol en stimuleert nieuwe 
samenwerkingsvormen, kennisontwikkeling en transities, onder andere via het 
missiegedreven topsectoren en innovatiebeleid. 
 
 
Vraag 59: Zal er niet altijd een vorm van restafval blijven die onmogelijk 
als grondstof gezien kan worden? 
 
Antwoord 59: Zoals aangegeven in het Rijksbrede Programma: 'Circulaire 
Economie: Nederland circulair in 2050' is onze doelstelling dat we in 2050 alleen 
nog duurzaam geproduceerde, hernieuwbare en algemeen beschikbare 
grondstoffen gebruiken. We gaan efficiënt met grondstoffen om en er is geen 
(zwerf)afval meer. Producten die uiteindelijk worden afgedankt, worden 
hoogwaardig gerecycled en ingezet om er vervolgens weer nieuwe producten van 
te maken. Hiervoor is het belangrijk dat we producten slim en circulair ontwerpen.  
Het is belangrijk dat burgers en bedrijven zorgvuldig omgaan met hun producten, 
ook bij het afdanken na gebruik. Afgedankte producten en materialen behouden 
hierdoor hun waarde in de circulaire economie. Overigens is het waarschijnlijk 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
nodig is om opties voor de verre toekomst open te houden. Het kennisprogramma 
loopt tot 2025. 
 
 
 
Vraag 63: Speelt cultuurhistorie een rol bij ‘prettige woonmilieus’? 
Antwoord 63: Ja, cultureel erfgoed is een van de dragers van onze identiteit en 
van belang voor de herkenbaarheid van de leefomgeving. In de NOVI staat dat 
het van nationaal belang (nationaal belang 19) is de kernkwaliteiten van stad en 
land te borgen. Dit draagt bij aan een aantrekkelijke leefomgeving met een goed 
vestigingsklimaat. 
In de beleidsbrieven Erfgoed Telt en Cultuur in een Open Samenleving uit 2018 
benadrukt het kabinet het belang van cultureel erfgoed voor de identiteit en 
aantrekkelijkheid van onze leefomgeving. De waarde van ons cultureel erfgoed 
voor recreatie en toerisme, het vestigingsklimaat en de toekomst van onze 
wijken, dorpen en steden neemt toe. 
Uit de Atlas voor Gemeenten 2015 blijkt dat historische steden een stuk 
aantrekkelijker worden gevonden dan steden zonder een lange en zichtbare 
geschiedenis. 
 
 
Vraag 64: In welke mate zal (internet)technologie een rol spelen bij 
bereikbaarheid? Denk aan telewerken, 3D-printen enz.  
 
Antwoord 64: Technologische ontwikkelingen hebben invloed op zowel het 
verplaatsen zelf, als de vraag naar mobiliteit. In welke mate technologieën een rol 
spelen bij bereikbaarheid is afhankelijk van veel factoren, zoals de snelheid 
waarmee de ontwikkeling plaatsvindt of op welk aspect van mobiliteit de 
technologie effect heeft. Zo is in lang niet alle beroepen telewerken mogelijk, en 
zal 3D-printing vooral effect hebben op goederenvervoer.  
M.b.t. het bereikbaarheidsbeleid houden we zoveel mogelijk rekening met dit 
soort onzekerheden rondom technologische ontwikkeling en de effecten daarvan 
op mobiliteit. Zo hebben we in de NMCA een gevoeligheidsanalyses opgenomen 
over flexibilisering van kantoortijden door (gedeelten van de dag) te kunnen 
telewerken, de zelfrijdende auto en de e-bike. Ook het Kennisinstituut voor 
Mobiliteit heeft verschillende studies gedaan naar de effecten van 
(internet)technologie op mobiliteit, zoals “Onzekerheidsverkenning ICT: effecten 
van webwinkelen en plaatsonafhankelijk werken op personenmobiliteit”. 
 
 
Vraag 65: Welke rol speelt het verder vervagen van landsgrenzen binnen 
de EU een rol? 
 
Antwoord 65: De verdere vervolmaking van de interne markt leidt ertoe dat de 
betekenis van landsgrenzen steeds verder vervaagt. In politiek-bestuurlijke 
termen blijven grenzen bestaan. Tegelijkertijd zal de verdere vervlechting van 
landen en regio’s, ook over de nationale grenzen heen, verdergaan. Nederland 
geeft daar, onder verantwoordelijkheid van staatssecretaris Knops, onder andere 
vorm aan met de GROS-aanpak met de ons omringende regio’s en landen. 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
veenweidegebieden op pagina 137 – 142, teneinde een CO2 equivalent van 1 
Mton in 2030 te realiseren.  
Op 4 Juli 2019 is de motie Kröger/Schonis aangenomen, nr. 35140 en 35141-15. 
Het kabinet heeft deze motie in behandeling, hetgeen moet leiden tot een 
Veenplan met het Klimaatakkoord als uitgangspunt. Tevens heeft de minister van 
LNV 1 juli 2019 in het overleg met de Tweede Kamer over de initiatiefnota’s “Veen 
red je niet alleen” en “Droge voeten: voor een klimaatbestendig Nederland”, 
aangegeven dat nog dit jaar een interbestuurlijke regiegroep voor de veenweiden 
aanpak wordt ingesteld, waar ook betrokken partijen zoals de agrarische sector, 
de recreatiesector, natuur- en milieuorganisaties en kennisinstellingen aan 
deelnemen, waar regie wordt gevoerd en afstemming plaatsvindt. 
 
 
Vraag 70: Kunnen voorbeelden genoemd worden van overdekte teelten 
(die nu in de open lucht plaatsvinden)? 
 
Antwoord 70: In de tuinbouw is sprake van ontwikkelingen om telen te 
beschermen tegen (extreme) weersinvloeden en/of het realiseren van een 
specifiek microklimaat. Hiervoor worden hulpmiddelen zoals glas en kunststoffen 
zoals plasticfolies gebruikt. In de aspergeteelt worden folies gebruikt om de 
planten in het vroege voorjaar te forceren tot het spruiten waardoor het 
productieseizoen verlengd wordt; in de fruitteelt bij appels en peren maar ook bij 
pit- en steenvruchten en zacht fruit worden schermsystemen ingezet om de 
aanplant te beschermen tegen hagel, overmatige regenval, nachtvorst etc.. Deze 
ontwikkelingen kunnen evolueren naar mogelijk volledige en/of permanente 
bedekking. Daarnaast vindt er onderzoek plaats naar nieuwe gewassen, zoals 
vanille, zwarte peper, wasabi, salep en saffraan die in het buitenland in de open 
lucht groeien en die in Nederland mogelijk kunnen ontwikkelen tot nieuwe 
gewassen voor de glastuinbouw. 
 
 
Vraag 71: Kan bij erfgoed en identiteit aangegeven worden wat de 
toekomstige rol van historische windmolens is en hoe de bedreiging een 
halt wordt toegeroepen? 
 
Antwoord 71: De rol van historische windmolens blijft hetzelfde als nu het geval 
is en het kabinetsbeleid is gericht op het behoud ervan. De historische molens 
hebben  doorgaans de status van beschermd monument. De bescherming van 
rijksmonumenten is zowel in de Erfgoedwet als in de aankomende Omgevingswet 
goed verankerd. Tevens is een financieel stelsel met subsidiemogelijkheden van 
kracht. Mijn collega van OCW draagt daarnaast financieel bij aan het Nationaal 
Molenfonds dat zich richt op restauratie en groot onderhoud van molens. 
Provincies hebben op dit moment de mogelijkheid in hun verordening 
molenbiotopen op te nemen. Gemeenten moeten straks in het kader van de 
Omgevingswet/ Besluit kwaliteit leefomgeving (BKL) rekening houden met 
cultureel erfgoed en in dat kader ook met de omgeving van beschermde 
monumenten. In de toelichting op het BKL wordt expliciet aandacht besteed aan 
het belang van de molenbiotoop, bij historische windmolens een cirkel rond de 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
 
 
Vraag 75: Is onderzocht of deze nationale belangen wel te realiseren zijn 
binnen het beperkte grondgebied? 
 
Antwoord 75: In 2018 is door het onderzoeksbureau Decisio voor de 
belangrijkste ruimtegebruiksfuncties op land onderzocht hoeveel ruimte zij in de 
toekomst nodig zouden kunnen hebben. De onderzoekers concludeerden 
“Wanneer we de potentiële claims op het ruimtebeslag van de verschillende 
thema's bij elkaar brengen, blijkt dat we in de toekomst in potentie meer ruimte 
nodig hebben dan nu in Nederland beschikbaar is.” (Decisio, Uitwerking en 
concretisering doelen Nationale Omgevingsvisie. Amsterdam, 2018). Deze 
constatering heeft een belangrijke rol gespeeld bij de keuze voor het 
afwegingsprincipe, dat combinaties van functies voor enkelvoudige functies gaan. 
Het maakt ook duidelijk dat in het NOVI-proces gebiedsgericht nog scherpe 
keuzes nodig zijn. 
 
 
Vraag 76: Hoe spelen de niet-fysieke SDG’s toch een rol in de NOVI? 
 
Antwoord 76: De Nationale Omgevingsvisie heeft betrekking op de fysieke 
leefomgeving. Items die betrekking hebben op andere dan fysieke aspecten 
worden dan ook niet expliciet geadresseerd in de NOVI. Tegelijkertijd dragen de 
fysieke ambities en beleidskeuzes wel degelijk bij aan welvaart, welzijn en 
gezondheid van alle bewoners van ons land én de duurzaamheid van de wereld, 
daarmee aan de meeste van de zeventien SDG-doelen. 
 
 
Vraag 77: Kan lichthinder ook genoemd worden bij milieukwaliteit? 
 
Antwoord 77: Zie het antwoord op vraag 68. 
 
 
Vraag 78: Kan het beschermen en verbeteren van de omgeving van 
cultureel erfgoed een onderdeel van een goede leefomgeving zijn? 
 
Antwoord 78: Ja, cultureel erfgoed is conform de Omgevingswet onderdeel van 
de fysieke leefomgeving en draagt aan de verbetering daarvan bij. Zie ook 
antwoord 63. 
 
 
Vraag 79: Hoe wordt de aangenomen motie Ronnes/Dik-Faber waarin 
verzocht werd unieke gebieden, zoals bijvoorbeeld het oudste 
cultuurlandschap, «de Maasheggen» (in Nederland als enige met de 
status UNESCO Biosphere), een plek te geven in de Nationale 
Omgevingsvisie, daadwerkelijk verwerkt in de NOVI? 
 
Antwoord 79: Voor een select aantal gebieden wil het Rijk zich aanvullend 
inzetten voor de bescherming van het landschap, samen met bewoners en andere 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
tussen beide domeinen kan helpen bij de ontwikkeling van een gezonde 
leefomgeving. 
 
 
Vraag 83: Kan inmiddels aangegeven worden hoe de verdeling van 
verantwoordelijkheden is ten aanzien van bodemdaling? 
 
Antwoord 83: De Minister van Infrastructuur en Waterstaat is in een brief (20 
juni 2019, 2019Z12897) ingegaan op de verdeling van verantwoordelijkheden ten 
aanzien van bodemdaling. Via de in deze brief beschreven thematische 
invalshoeken werkt het kabinet aan een Rijksbrede aanpak van bodemdaling als 
vraagstuk dat diverse andere maatschappelijke opgaven raakt. Om de 
samenhangende aanpak te bewaren en te versterken voeren de bewindslieden 
hierover periodiek overleg. De huidige ministeriële verantwoordelijkheden blijven 
zoals in de brief beschreven. 
 
 
Vraag 84: In welke mate kan de bouwopgave binnenstedelijk worden 
opgelost? Ergo: hoeveel woningen zullen buiten de stedelijke grenzen 
gerealiseerd worden? 
 
Antwoord 84: Diverse studies hebben onderzocht welk deel van de bouwopgave 
op termijn binnenstedelijk gerealiseerd kan worden, zoals studies van het PBL en 
de Brink Groep. De resultaten verschillen afhankelijk van de gebruikte aannames. 
Duidelijk is wel dat de mogelijkheden voor binnenstedelijk bouwen zeker in de 
komende jaren nog aanzienlijk zijn, maar dat op de lange termijn op landelijk 
niveau waarschijnlijk niet alles binnenstedelijk kan worden ingevuld. Onderdeel 
van de woondeals is samenwerking rondom de beschikbaarheid van voldoende 
plancapaciteit om in de komende jaren voldoende te bouwen voor de behoefte. 
Voor de langere termijn is in de woondeals afgesproken om samen te werken aan 
een regionale verstedelijkingsstrategie, waarin ook keuzes worden gemaakt waar 
in de toekomst de bouwopgave kan landen. In deze regionale samenwerking 
geven we gezamenlijk uitvoering geven aan de verstedelijkingsstrategie in de 
NOVI, en worden verstedelijkingslocaties gekoppeld aan o.a. de opgaven voor 
bereikbaarheid, energietransitie, klimaatadaptatie en landschap. In de regio’s 
MRA, MRU en Zuidelijke Randstad zijn de verstedelijkingsstrategieën ook sterk 
verbonden met of onderdeel van de samenwerking in de gebiedsgerichte 
bereikbaarheidsprogramma’s in het kader van het MIRT. 
 
 
Vraag 85: Wordt bij het mobiliteitssysteem voldoende rekening gehouden 
met grensoverschrijdend verkeer (auto, spoor, lucht en water)? Blz. 38 
 
Antwoord 85: Op alle verschillende abstractieniveaus wordt grensoverschrijdend 
verkeer meegenomen in het mobiliteitsbeleid: 
In de ontwerp-NOVI staat in nationale belangen 6 en 7 dat het economische en 
sociale belang gediend is bij een goede bereikbaarheid op alle schaalniveaus, en 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
leefbaarheid. Al ligt de primaire verantwoordelijkheid elders, toch draagt ook het 
Rijk actief bij aan betere fietsvoorzieningen, bijvoorbeeld via aanleg van 
fietsenstallingen (met name bij stations), snelfietspaden en toeristische 
routenetwerken. Ook wordt bijvoorbeeld bij aanpassing van (rijks)bruggen actief 
bekeken of meteen ook de fietsinfrastructuur kan worden verbeterd. 
In de toelichting op Nationaal belang 8 wordt verwezen naar de instructieregel 
voor de openbare buitenruimte: deze instructieregel betreft het voor personen 
bevorderen van de toegankelijkheid van de openbare buitenruimte en is 
onderdeel van het Besluit Kwaliteit Leefomgeving (Bkl). 
 
 
Vraag 88: Kan uiteen gezet worden waarom het een voorwaarde is voor 
een circulaire economie dat er een ecologisch stabiel systeem zou 
moeten zijn? 
 
Antwoord 88: We ontlenen onze grondstoffen en materialen aan onze planeet. 
Het efficiënter omgaan met grondstoffen en de substitutie naar duurzaam 
geproduceerde, hernieuwbare en algemeen beschikbare grondstoffen is daarom 
noodzakelijk. 
Het doel van circulaire economie is om onze consumptie- en productiepatronen 
binnen de grenzen van onze planeet te houden. In een circulaire economie met 
gesloten ketens speelt een ecologisch stabiel systeem dus een belangrijke rol. 
 
 
Vraag 89: Valt onder Waterveiligheid ook de kwetsbaarheid op het gebied 
van cybersecurity van sluizen, bruggen enz.? 
 
Antwoord 89: Ja. Cybersecurity is een essentieel onderdeel van de weerbaarheid 
van infrastructuur voor water en mobiliteit. 
 
 
Vraag 90: Wat is het verschil tussen Waterveiligheid en 
waterrobuustheid? 
 
Antwoord 90: Waterveiligheid betreft het beschermen van Nederland tegen 
overstromingen door het versterken en onderhouden van de primaire keringen 
zoals dijken, duinen en stormvloedkeringen én het beperken van de gevolgen van 
een overstroming via ruimtelijke inrichting en rampenbeheersing. Preventie staat 
daarbij voorop. 
Waterrobuustheid betreft de inrichting van de omgeving om de gevolgen van 
teveel water of te weinig water door klimaatverandering te beperken of te 
voorkomen. 
 
 
Vraag 91: Wat is de rol van de Mainports bij het vestigingsklimaat? 
 
Antwoord 91: De Mainports zijn blijvend van grote betekenis voor de 
internationale verbindingen en de positie van Nederland in de Europese en 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
en verbetering van het leefmilieu, gericht moet zijn op het in onderlinge 
samenhang bereiken en instandhouden van een veilige en gezonde leefomgeving 
en een goede omgevingskwaliteit. 
Om de beleidskeuzes op een heldere en voorspelbare manier te kunnen maken 
hanteert de NOVI drie afwegingsprincipes waarbij onder meer de kenmerken en 
identiteit van een gebied centraal staan. 
Een integrale aanpak is dus noodzakelijk en cultureel erfgoed en landschap 
vormen het nationaal belang 19. 
De kaders voor de belangenafweging over het behoud van cultureel erfgoed zijn 
tevens meegegeven in het Besluit kwaliteit leefomgeving. Zo zijn de beginselen 
uit de verdragen van Granada en Valletta en het Europees landschapsverdrag 
verwerkt in de instructieregel tot het rekening houden met cultureel erfgoed in 
omgevingsplannen 
 
 
Vraag 95: Kunnen prioriteiten gesteld worden bij cultureel erfgoed? 
Welke aspecten zijn het belangrijkst? 
 
Antwoord 95: Cultureel erfgoed betreft archeologische, gebouwde en 
aangelegde monumenten, stads- en dorpsgezichten en cultuurlandschappen. 
Bij grote veranderingen in onze leefomgeving biedt cultureel erfgoed herkenning 
en geeft het houvast en identiteit. Daarbij heeft het erfgoed een intrinsieke 
waarde. 
In de kabinetsbrief Erfgoed Telt is voor de huidige periode extra aandacht voor 
religieus en agrarisch erfgoed aangekondigd. 
Cultureel erfgoed is van belang voor het inrichtingsprincipe ‘kenmerken en 
identiteit van een gebied staan centraal’. Ieder gebied is anders en vraagt een 
andere aanpak. 
Voor burgers draait het bij cultureel erfgoed om de identiteit van hun 
leefomgeving. Behoud van cultureel erfgoed betekent dan voor hen behoud van 
identiteit 
 
 
Vraag 96: Cultureel erfgoed als molens en kerken kan soms geen nieuwe 
functie krijgen (anders dan de historische waarde). Wat is de toekomst 
van dergelijk cultureel erfgoed? 
 
Antwoord 96: Doorgaans kan het cultureel erfgoed in ons land een andere 
functie krijgen. 
In de kabinetsbrief Erfgoed Telt wordt veel aandacht besteed aan het belang van 
een goede transformatie en herbestemming, vooral voor religieus en agrarisch 
erfgoed. 
In de subsidieregelingen voor rijksmonumenten besteedt mijn collega van OCW 
uitdrukkelijk aandacht aan herbestemming en verduurzaming van 
rijksmonumenten 
 
 
Vraag 97: Wat zijn de gevolgen van de rechterlijke uitspraak inzake de 
PAS, gedaan in het voorjaar van 2019, voor de NOVI? 
 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
natuurdoelen en landschapsbescherming ook op de lange termijn met de 
verschillende ruimteclaims veilig te stellen? 
 
Antwoord 100: Zorg voor de kwaliteit van de leefomgeving regelt het Rijk op 
verschillende wijzen: 
- Zorg voor de kwaliteit van de leefomgeving regelt het Rijk op verschillende 
wijzen: 
-De (internationale) natuurdoelen  zijn  geborgd  met de Wet natuurbescherming, 
die via het aanvullingsspoor natuur wordt geïntegreerd in de Omgevingswet, die 
naar verwachting per 1 januari 2021 in werking treedt. 
-Onder de Omgevingswet (waar de NOVI op vooruitloopt) is landschap onderdeel 
van de fysieke leefomgeving en van de maatschappelijke doelen van de wet. In 
de bijlage bij art. 1.1 van de Omgevingswet is het begrip “landschappen” 
inhoudelijk geduid als “gebieden zoals die door mensen worden waargenomen, 
waarvan het karakter wordt bepaald door natuurlijke of menselijke factoren en de 
interactie daartussen”. In de wet is vastgelegd dat overheden in hun 
omgevingsvisies aandacht moeten besteden aan de kwaliteit van de fysieke 
leefomgeving. Landschap is hier een onderdeel van.  
-Het Rijk ondersteunt nationale parken in de kwaliteitsslag naar parken met 
hogere (natuur)kwaliteit, meer betrokkenheid van de samenleving bij natuur en 
parken met een sterkere merk-en marktpositie.   
-Op verzoek van Uw Kamer is het Europees Landschapsverdrag in de 
Omgevingswet genoemd (in aanvulling op de vermelding in de Memorie van 
Toelichting) en daarmee expliciet verankerd.   
-Provincies zijn voor de in het Besluit kwaliteit leefomgeving genoemde 
grootschalige werelderfgoederen en erfgoederen op de Voorlopige Lijst 
Werelderfgoed– waar dit op hun grondgebied speelt - verplicht in hun 
omgevingsverordening beschermende regels op te nemen voor grootschalige 
werelderfgoederen die moeten doorwerken in omgevingsplannen en 
projectbesluiten van gemeenten. 
-Gemeenten zijn op grond van het Besluit kwaliteit leefomgeving verplicht om in 
hun omgevingsplan en bij projectbesluiten, rekening te houden met het belang 
van het behoud van cultureel (wereld)erfgoed, waaronder cultuurlandschappen.  
In de NOVI is nu de zorg voor behoud en versterking van onze landschappen 
aangemerkt als Rijksbelang dat aanvullende aandacht vraagt. Onder dit nationale 
belang is het beleid voor verschillende specifieke landschappen al uitgewerkt 
(bijvoorbeeld ten aanzien van werelderfgoed). Voor een select aantal gebieden wil 
het Rijk zich aanvullend inzetten voor de bescherming van het landschap samen 
met bewoners en andere betrokken partijen. In de NOVI is vastgelegd dat 
ontwikkelingen en transities in het buitengebied bijdragen aan het versterken van 
bestaande landschappelijke kwaliteiten (of voegen nieuwe kwaliteiten toe), 
waardoor de ontwikkeling in zijn geheel de omgevingskwaliteit vergroot. Over de 
wijze waarop ik voornemens ben daar invulling aan te geven zult u worden 
geïnformeerd via de kamerbrief over landschap die eind 2019 naar uw Kamer zal 
worden gestuurd.  
 
 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
‘sectorale’ opgaven benoemd (waaronder water, gebouwde omgeving, natuur en 
landschap). Deze sectorale opgaven werden later geclusterd in de vier prioriteiten 
die nu in NOVI herkenbaar zijn (zie ook de Startnota NOVI, 
https://zoek.officielebekendmakingen.nl/blg-799845.pdf). De keuze voor 
clustering in deze vier prioriteiten hangt onder andere samen met dat hierdoor 
een integrale aanpak over sectoren heen mogelijk wordt en dat het transities 
betreft die met urgentie moeten worden opgepakt. Onder andere Rli en PBL 
hebben hierover geadviseerd. 
Het in voldoende mate voorzien in woningbouw maakt onderdeel uit van de 
prioriteit ‘Sterke en gezonde steden en regio’s. Bescherming van het landschap 
komt aan de orde in de prioriteit ‘Toekomstbestendige ontwikkeling van het 
landelijk gebied’. 
 
 
Vraag 105: Zijn de vier prioriteit in willekeurige volgorde genoemd? Zo 
nee, waarom is voor deze volgorde gekozen? 
 
Antwoord 105: Deze volgorde is willekeurig. 
 
 
Vraag 106: Spelen de in de Grondwet genoemde grondrechten ook een 
rol bij het bepalen van prioriteiten? 
 
Antwoord 106: Uiteraard hebben grondrechten een cruciale positie, wanneer 
prioriteiten bepaald worden. 
 
 
Vraag 107: Wat wordt bedoeld met richting geven “op” prioriteiten? 
Wordt bedoeld richting geven “aan” prioriteiten? 
 
Antwoord 107: ‘Op’ en ‘aan’ zijn allebei van toepassing. De NOVI geeft richting 
‘op’ deze prioriteiten in de zin dat deze de belangrijkste opgaven zijn waar 
Nederland voor staat. De NOVI geeft voorts door middel van beleidskeuzes ook 
richting ‘aan’ deze prioriteiten. 
 
 
Vraag 108: Zijn er andere afwegingsprincipes overwogen? Zo ja, welke? 
 
Antwoord 108: De afwegingsprincipes zijn een bundeling van meerdere 
principes en beginselen. De geselecteerde 3 principes zijn toepasbaar op het 
brede spectrum van de leefomgeving, ze zijn onderscheidend in de zin dat er 
keuzes op kunnen worden gebaseerd, ze hebben voldoende mate van 
concreetheid om te kunnen interpreteren en voldoende mate van abstractie om 
ruimte voor (af)weging te laten. Daarnaast zijn de geselecteerde principes met 
name toepasbaar op de inhoudelijke weging van functies, en niet zozeer op het 
proces ervan.  De omgevingswet geeft (artikel 3.3) aan de omgevingsvisie 4 
milieubeginselen mee. Dit zijn: het voorzorgsbeginsel, het beginsel van preventief 
handelen, het beginsel dat milieuaantastingen bij voorrang aan de bron bestreden 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
of verantwoordelijkheid aan de orde is, kunnen de provincies en/of het rijk aan 
zet zijn, maar altijd in nauwe samenspraak met alle betrokken overheden. 
 
Vraag 111: Kan aangegeven worden hoe buurlanden omgaan met 
klimaatverandering, energietransitie en klimaatdoelen en de ruimtelijke 
gevolgen daarvan? Loopt Nederland voorop? Wat zijn de ruimtelijke 
gevolgen in het grensgebied van de buurlanden? 
 
Antwoord 111: Net als in Nederland wordt er ook in andere lidstaten nationaal 
klimaatbeleid vastgesteld. Een groeiende groep lidstaten besluiten in aanloop naar 
hogere EU 2050- en 2030-doelen nationaal vooruit te lopen op Europese doelen 
en wetgeving. Zo hebben Frankrijk en het Verenigd Koninkrijk zich nationaal 
gecommitteerd aan klimaatneutraliteit in 2050, heeft Zweden aangegeven dit doel 
te willen bereiken in 2045 en heeft de recent verkozen Finse regering aangegeven 
dit doel te willen realiseren in 2035. De nieuwe Deense regering heeft 
aangegeven in 2030 de uitstoot terug te willen brengen met 70%. Net als 
Nederland zien deze landen het belang in van een tijdig ingezette, geleidelijke 
transitie.  
Van de ruimtelijke gevolgen van de transitie in deze landen heb ik geen actueel 
beeld. In het Klimaatplan, dat later dit jaar aan uw Kamer zal worden verzonden, 
zal de minister van EZK uitgebreider ingaan op de klimaattransitie in de ons 
omringende landen. 
 
 
Vraag 112: Hoe verhoudt zich het Kustpact ten opzichte van de NOVI? 
 
Antwoord 112: In het Kustpact hebben overheden en maatschappelijke 
organisaties zich gezamenlijk vastgelegd op het borgen van een goede balans 
tussen bescherming en behoud van de kernkwaliteiten en collectieve waarden van 
de kustzone enerzijds en de ontwikkeling van de kustzone anderzijds. Met de 
NOVI leg ik de keuze voor een samenhangende ontwikkeling, bescherming en 
beheer van de kust ook vast in het nationale ruimtelijke beleid onder verwijzing 
naar deze kernkwaliteiten en collectieve waarden. Hiermee is een kader 
geschapen voor de integrale afweging van nationale belangen in de kustzone. 
 
 
Vraag 113: Welke ruimte blijft er over voor de zeevisserij op de Noordzee 
 
Antwoord 113: Het Rijk heeft het voornemen om in 2019 met de betrokken 
belangenorganisaties een Noordzeeakkoord te sluiten met daarin afspraken over 
hoofdkeuzes en -richtingen voor het ruimtelijk beleid op de Noordzee. Overleg 
hierover is nog gaande; zo ook over de ruimte voor zeevisserij. De afspraken 
worden uitgewerkt in het Programma Noordzee 2022-2027. 
 
 
Vraag 114: Is het mogelijk een gebied te reserveren voor een 
luchthaven? 
 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
Antwoord 118: Dit vult elkaar aan. Grootschalige clustering is net als de 
voorkeursvolgorde bedoeld om landelijk gebied en natuurgebieden zo min 
mogelijk te belasten met installaties voor duurzame energie-opwekking. In de 
voorkeursvolgorde voor zon-PV is opgenomen dat uiteindelijk kan blijken dat zon-
PV projecten op locaties in het landelijk gebied nodig zijn om aan de gestelde 
energiedoelen te voldoen en dat in dat geval de voorkeur uitgaat naar het zoeken 
van slimme functiecombinaties. Het combineren van zonnevelden met 
windmolens is daar een voorbeeld van. 
 
 
Vraag 119: Is de woningbouwlocatie Rijnenburg bij Utrecht is strijd met 
de voorkeursvolgorde voor zon  pv? 
 
Antwoord 119: Deze voorkeursvolgorde is niet van toepassing op de afweging 
tussen woningbouw en energieopwekking, maar betreft een algemene 
voorkeursvolgorde voor de opwekking van duurzame energie. De primaire 
verantwoordelijkheid voor de ruimtelijke ordening en de ontwikkeling van 
specifieke locaties, zoals de polder Rijnenburg, ligt bij de gemeenten en provincie. 
Meer informatie over de polders Rijnenburg en Reijerscop in Utrecht en mijn 
positie hierin vindt u in de Kamerbrief van 13 september jl. (Kamerstuk 2019, 35 
727). 
 
 
Vraag 120: Hoe wordt geborgd dat bewoners goed betrokken worden bij 
de besluitvorming rondom de energietransitie en kunnen meeprofiteren 
van de opbrengsten? 
 
Antwoord 120: Goede directe betrokkenheid en invloed van burgers bij de 
besluitvorming over de energietransitie is van belang zowel in het maken van 
beleid en plannen, bij het ontwikkelen en realiseren van projecten als bij het 
gebruik van gekozen locaties. Dit is ook vastgelegd in de NOVI, net als het 
uitgangspunt dat bewoners waar dat kan meeprofiteren in de opbrengsten.  
Om te bevorderen dat burgers goed betrokken worden in de RES wordt 
‘bestuurlijk en maatschappelijk draagvlak’ een belangrijk onderdeel van het RES-
afwegingskader dat wordt ontwikkeld en bedoeld is om houvast te bieden bij het 
formuleren van het regionale bod. Voor het betrekken van burgers worden er ook 
handvatten voor participatie geboden in de handreiking RES. Zo wordt een 
overzicht gegeven van verschillende opties voor financiële participatie en worden 
de mogelijkheden van instrumentering van participatie voor bevoegde gezagen in 
beeld gebracht. 
Het Kabinet hecht veel waarde aan de mogelijkheid voor inwoners om mee te 
kunnen profiteren van energieprojecten, zo blijkt uit het streven in het 
Klimaatakkoord dat voor 2030 gemiddeld 50% van de opwek van hernieuwbare 
energie in lokaal eigendom is. Energiecoöperaties spelen hierin een belangrijke 
rol. Daarom is er € 5 miljoen beschikbaar gemaakt voor een ontwikkelfaciliteit 
voor energiecoöperaties. De sectorale gedragscodes voor wind (NWEA) en zon 
(Holland Solar, die binnenkort wordt gepresenteerd) gaan ook in op financiële 
participatie door omwonenden.  
Verder werken verschillende partijen samen in de ‘Participatiecoalitie’, 
ondersteund door het Rijk, om betrokkenheid van burgers te bevorderen in de 
energietransitie. In de RES doen zij dit met kennis en ondersteuning en met een 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
er een kwalitatieve waardering van de concept-RES’en waarin dit onder meer 
wordt meegenomen. De minister van EZK zal u binnenkort verder over informeren 
over het proces. Ook wordt uw Kamer na oplevering van de concept-RES’en (juni 
2020) geïnformeerd over de kwalitatieve waardering. 
 
 
Vraag 123: Op welke wijze biedt de ontwerp-NOVI een stimulans voor de 
warmtetransitie op regionale en lokale schaal? 
 
Antwoord 123: De NOVI geeft verschillende suggesties mee die relevant zijn 
voor de overwegingen die decentrale overheden maken in de warmtetransitie. 
Gemeenten maken op basis van verschillende hulpmiddelen, waaronder de 
Leidraad, eigen keuzes voor de warmtevoorziening in de gebouwde omgeving via 
Transitievisies Warmte en Uitvoeringsplannen op wijk- of buurtniveau. Regio’s 
brengen warmtevraag en warmteaanbod in kaart in de RES’en. 
 
 
Vraag 124: Op welke termijn worden de regels in het BBL en van de 
SDE++ regeling aangepast om bij te dragen aan de zonneladder? 
Waarom worden er niet ook instructieregels opgesteld om zon in- of in de 
directe nabijheid van natuurgebieden te ontmoedigen in alle provincies? 
 
Antwoord 124: De wijziging van het Besluit bouwwerken leefomgeving, zoals 
aangekondigd in de brief van de ministers van EZK, BZK en LNV van 23 augustus 
2019 (Tweede Kamer, nummer 34 682, nr. 29), zal tegelijkertijd in procedure 
gebracht worden met de wijzigingen van het Bbl die volgen uit het 
Klimaatakkoord, onderdeel gebouwde omgeving, die per 1-1-2021 in werking 
moeten treden. In dezelfde brief is aangekondigd dat de minister van EZK de 
SDE+ vanaf 2020 zal verbreden naar de SDE++. In de systematiek van de 
SDE++ zal in de rangschikking van de CO2-reducerende technieken gecorrigeerd 
worden voor eigen verbruik. Hiermee verbetert de relatieve rangschikking van 
systemen met eigen verbruik ten opzichte van systemen zonder eigen verbruik. 
In de praktijk zullen daksystemen daarmee eerder in aanmerking komen voor 
subsidie dan op grond van de SDE+ 2019.  
De verwachting is dat met het huidige pakket aan maatregelen instructieregels 
niet nodig zijn. Instructieregels zijn bovendien minder passend in het licht van de 
komende Omgevingswet. Door middel van monitoring zal vinger aan de pols 
worden gehouden. 
 
Vraag 125: Waarom duidt u een locatie in de Drentse veenkoloniën 
wederom aan als kansrijk gebied voor grootschalige windenergie? 
Ontwikkelt u op dit moment initiatieven voor grootschalige windenergie 
in deze regio? 
 
Antwoord 125: In 2014 zijn - na overleg met de medeoverheden - door het Rijk 
de zoeklocaties voor de ontwikkeling van grootschalige windenergie vastgelegd in 
de Structuurvisie Windenergie op Land (SvWOL). In de NOVI zijn deze bestaande 
aangewezen gebieden uit de SvWOL overgenomen als aangewezen gebieden voor 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
Vraag 130: Waarom is er bij beleidskeuze 2.2 voor de eis gekozen om 
ruimte voor haven- en industriegebieden te behouden? 
 
Antwoord 130: Haven-industriële complexen zijn van cruciaal belang voor de 
Nederlandse economie, werkgelegenheid, internationale concurrentie positie en de 
aantrekkelijkheid als vestigingsplaats voor nieuwe activiteiten. De op- en overslag 
en de productieactiviteiten die daar plaatsvinden vergen mede vanuit de 
risicozonering veel ruimte. De wereldwijde schaalvergroting in de logistiek gaat 
bovendien gepaard met een stevige ruimteclaim. Met de energietransitie is het de 
verwachting dat op termijn ruimte beschikbaar komt voor ander gebruik dan de 
op- en overslag en verwerking van fossiele brandstoffen. Maar juist ook deze 
transitie naar een duurzame en (meer) circulaire economie gaat met een stevige 
ruimteclaim gepaard. De bouw van waterstoffabrieken, conversie van wind 
elektriciteit en aanleg van buisleidingennetwerken voor warmte en CO2 transport 
vraagt voldoende ruimte in zeehavens, zowel op fysiek terrein als voor 
(milieu)gebruiksruimte. Gedurende de transitieperiode zullen bovendien de meer 
traditionele processen en de nieuwe processen naast elkaar bestaan. Deze 
transitieperiode kan daarbij mede afhankelijk van de eisen en mogelijkheden in 
de rest van de logistieke en productieketens een lange periode tot meerdere 
decennia vergen. Om het belang en de functie van de haven-industriecomplexen 
te kunnen borgen voor de lange termijn is er in de NOVI beleidskeuze 2.2 
gekozen voor het behoud van de benodigde ruimte voor haven- en 
industriegebieden. 
 
 
Vraag 131: In hoeverre is er sprake van een integrale visie, wanneer 
enkele terreinen niet onder de scope vallen, zoals bijv. de luchtvaart (met 
de Luchtvaartnota 2020-2050)? 
 
Antwoord 131: Zie antwoord 132. 
 
 
Vraag 132: Sommige belangrijke keuzes, die van nationale omvang zijn, 
worden niet gemaakt, zoals de beslissing over de ontwikkeling van 
Schiphol, die pas in de Luchtvaartnota en de Luchtvaartherziening wordt 
gemaakt (p. 72: is de NOVI niet bedoeld om integraal beleid vast te 
stellen? Is het de bedoeling dat het ruimtelijke ordeningsaspect van de 
luchtvaart wordt opgenomen in een herziening van de NOVI? 
 
Antwoord 132: Zie vraag 8. Specifiek voor het genoemde voorbeeld is relevant 
dat voor het bepalen van de meer integrale effecten van eventuele herzieningen 
in het luchtvaartbeleid nog niet voldoende informatie beschikbaar was bij het 
verschijnen van de ontwerp-NOVI. Het is inderdaad wel de bedoeling de aspecten 
die met de brede leefomgeving te maken hebben op te nemen in het proces van 
de NOVI en waar nodig mee te nemen in de eerstvolgende herziening. 
 
 
Vraag 133: Kunt u aangeven in hoeverre afspraken die aan de Alerstafel 
indertijd zijn gemaakt nu door alle partijen zijn nagekomen (Graag een 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
Vraag 137: Waar wordt het voorgestelde ‘stedelijk groenfonds’ belegd? 
Wie gaat het financieren? Wie gaat het beheren? 
 
Antwoord 137: Stedelijk groen draagt bij aan de grondwaarde in de stad en aan 
een aantrekkelijke leefomgeving, aan draagvlak voor verdichting van de steden, 
recreatiemogelijkheden en de gezondheid van de stadsbewoners, opvang van de 
gevolgen van de klimaatverandering en de instandhouding van de biodiversiteit. 
In de NOVI wordt een stedelijk groenfonds genoemd als voorbeeld van een 
kansrijke optie voor het versterken van stedelijk groen. Hierbij wordt gedacht aan 
stedelijke of regionale fondsen zoals die ook in het buitenland door decentrale 
overheden zijn ingesteld (bijv. in Melbourne). Publieke en private geldstromen 
kunnen worden samengebracht voor een samenhangende aanpak, waarbij 
bijvoorbeeld incidenteel verlies aan groen weer kan worden gecompenseerd. 
 
 
Vraag 138: Hoe wordt verzekerd dat cultureel erfgoed in de 
belangenafweging niet het onderspit delft? 
 
Antwoord 138: Zie antwoord vraag 94. 
 
 
Vraag 139: Wordt het veenweidegebied (met weidse uitzichten, molens 
en knotwilgen) ook gezien als cultureel erfgoed? 
 
Antwoord 139: Het veenweidegebied bevat landschappelijke kwaliteiten die als 
cultureel erfgoed worden aangemerkt, bijvoorbeeld de verkaveling, de 
poldermolens, de polder- en boezemkaden, en de lintbebouwing. 
 
 
Vraag 140: Welke rol heeft het rijk bij het bepalen van de gewenste 
woningvoorraad? Is het denkbaar dat een regio/gemeente kiest voor het 
niet vervullen van de vraag naar woonruimte? 
 
Antwoord 140: Het bepalen van de gewenste woningvoorraad heeft een 
tweeledig karakter. Om een beeld te krijgen van de toekomstige ontwikkelingen 
op de woningmarkt en de verhouding tussen de ontwikkeling van de 
woningvoorraad enerzijds en de woonwensen van huishoudens anderzijds 
(woonbehoefte) laat de Rijksoverheid periodiek woningbehoefteonderzoeken en 
prognoses opstellen. Een passend antwoord op de woningbehoefte vergt inzet, 
betrokkenheid en samenwerking van én tussen alle spelers op de woningmarkt. 
Mede op basis hiervan zijn de ambities in de Nationale Woonagenda tot stand 
gekomen. Via de Nationale woonagenda voert het Rijk de regie op de 
gezamenlijke ambitie om 75 duizend woningen per jaar te realiseren. 
Anderzijds is en blijft de invulling van de behoefte een opgave die op lokaal, 
regionaal en provinciaal niveau plaatsvindt. Gemeenten bepalen in het 
bestemmingsplan waar woningbouw is toegestaan en onder welke voorwaarden, 
omdat zij het beste zicht hebben op de lokale woonbehoefte en de aansluiting 
tussen vraag en aanbod. Provincies bewaken de ruimtelijke inrichting op (boven-
)regionaal niveau. Het kader daarbij is dat de woningvoorraad regionaal aansluit 
op de huidige en toekomstige woonbehoefte van mensen. Van de provincie 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
bedoeld als een uitputtende lijst. Wel beschouw ik deze als belangrijke gebieden 
waar een fors deel van de regionale bouwopgave kan landen. Met deze regio’s 
werkt het Rijk samen aan verstedelijkingsstrategieën om duurzame 
ontwikkellocaties voor de langere termijn te bepalen. 
 
 
Vraag 144: De woondeals hebben een beperktere tijdshorizon dan de 
NOVI: hoe moeten we dat duiden? 
 
Antwoord 144: Waar de NOVI met name gericht is op de lange termijn, zijn de 
woondeals ook gericht op de aanpak van woningtekorten en gevolgen daarvan op 
de korte en middellange termijn. De woondeals zetten daarom onder andere in op 
een aantal versnellingslocaties voor woningbouw die in de komende jaren cruciaal 
zijn voor het terugdringen van het tekort. De woondeals sluiten aan bij de NOVI 
wat betreft de langjarige samenwerking aan belangrijke gebiedsontwikkelingen 
voor de toekomstige toename van de woningbehoefte.  
In het kader van de langjarige samenwerking, werken we ook op verschillende 
manieren met de regio’s samen aan de verstedelijkingsstrategie voor de langere 
termijn, waarmee we gezamenlijk uitvoering geven aan de 
verstedelijkingsstrategie in de NOVI, waarin verstedelijkingslocaties worden 
gekoppeld aan o.a. de opgaven voor bereikbaarheid, energietransitie, 
klimaatadaptatie en landschap. In de regio’s MRA, MRU en Zuidelijke Randstad 
zijn de verstedelijkingsstrategieën ook sterk verbonden met of onderdeel van de 
samenwerking in de gebiedsgerichte bereikbaarheidsprogramma’s in het kader 
van het MIRT. 
 
 
Vraag 145: Waar wordt het fonds voor herstructurering belegd? Wie gaat 
het beheren? Wie gaat het financieren? 
 
Antwoord 145: Instelling van een fonds voor herstructurering door 
samenwerkende gemeenten, kan de noodzakelijke sanering van overtollige 
woningen in krimpgebieden ondersteunen. Oprichting en beheer van een dergelijk 
fonds is een aangelegenheid van de betrokken overheden. Er bestaan al enkele 
voorbeelden van in Nederland. Zo heeft de provincie Zeeland de Provinciale 
Impuls Wonen en kent de regio Oost-Groningen een Regionaal Woon- en 
Leefbaarheidsplan, waar een fonds om goedkope, niet courante koopwoningen op 
te kopen voor herstructurering onderdeel van is. 
 
 
Vraag 146: Hoe komt het dat er slechts een beperkt A4-tje geschreven 
wordt over de krimpgebieden? Zijn verdergaande beleidskeuzes niet 
overwogen? 
 
Antwoord 146: In de Ontwerp Nationale Omgevingsvisie is de vitaliteit en 
leefbaarheid van krimpgebieden juist benoemd als één van de nationale opgaven 
in de fysieke leefomgeving. Deze valt onder prioriteit 3, sterke en gezonden 
steden en regio’s. Krimpgebieden hebben ook de aandacht in het door de Tweede 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
boeren”. Het belang van de voedselvoorziening wordt door het kabinet 
onderkend. 
 
 
Vraag 150: Op welke wijze gaat de NOVI om met de problematiek van de 
vrijkomende agrarische bebouwing (VAB)? 
 
Antwoord 150: In de NOVI wordt de intentie uitgesproken om vrijkomende 
agrarische bebouwing als (soms karakteristieke) onderdelen van het landschap te 
betrekken in gebiedsontwikkelingen. Waar geen gebiedsontwikkeling aan de orde 
is, is de gemeente als eerste aan zet om een actieve rol te spelen in het zoeken 
naar (ofwel bemiddelen in) nieuwe passende functies die recht doen aan het 
gebouw en de omgeving. Verder verwijs ik voor dit thema naar de Kamerbrief 
'Agrarische leegstand en ruimtelijk instrumentarium' welke door mij op 16 januari 
2019 naar de Tweede Kamer is verzonden. 
 
 
Vraag 151: Zijn er nog andere keuzes denkbaar t.a.v. bodemdaling? 
 
Antwoord 151: De reële opties zijn conform het PBL rapport “dalende bodems, 
stijgende kosten”, in beeld gebracht en opgenomen als keuzemogelijkheden in de 
NOVI. Er zijn mij geen andere denkbare keuzes bekend. 
 
Vraag 152: Zijn de negatieve effecten van vernatting in beeld? 
 
Antwoord 152: Vernatting van/cq grondwaterpeilverhoging in de 
veenweidegebieden is de basis voor het realiseren van het klimaatakkoord voor 
het onderdeel veenweiden. De hiertoe te treffen maatregelen hebben een 
vierledig effect: klimaatwinst, tegengaan bodemdaling, verhogen van de 
biodiversiteit en een toekomstbestendige landbouw bewerkstelligen. Ten aanzien 
van het negatief effect van hogere grondwaterpeilen voor de landbouwproductie 
geeft het klimaatakkoord het volgende uitgangspunt mee. “Maatregelen moeten 
afgestemd worden op het toekomstperspectief voor de boeren, de 
waterhuishoudkundige mogelijkheden en het type veenbodem.” 
 
 
Vraag 153: Wat wordt bedoeld met de passage waar staat dat het Rijk 
zich voor een select aantal gebieden “aanvullend” wil inzetten voor de 
bescherming van het landschap? Hoe wordt dat vorm gegeven en 
geborgd? Worden daar samenwerkingsafspraken met de medeoverheden 
over gemaakt?  
 
Antwoord 153: Hiervoor verwijs ik naar mijn antwoord op vraag 154. Daarnaast 
zal hierop nader worden ingegaan via de toegezegde kamerbrief Landschap (eind 
2019). 
 
 
Vraag 154: Waar hangt het van af of het Rijk ook andere gebieden 
specifiek in de NOVI zal benoemen, naast Kustlandschap, 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
Antwoord 157: Het rijk heeft volgens de Wro nu en de Omgevingswet straks de 
mogelijkheid om via instructieregels of een afzonderlijk instructiebesluit voor een 
concreet geval, de doorwerking van rijksbelangen in de provinciale verordening of 
het bestemmingsplan (straks omgevingsplan) te verzekeren. Als geconstateerd 
wordt dat die regels niet goed nageleefd of die besluiten niet uitgevoerd worden 
vindt in eerste instantie overleg plaats. Zo nodig kan gebruik worden gemaakt 
van het generieke instrumentarium voor interbestuurlijk toezicht. 
 
 
Vraag 158: Hoe wordt gekozen met welke ambities wordt begonnen? Hoe 
wordt voorkomen dat de keuze van de ene ambitie niet de realisatie van 
de andere ambitie op de lange termijn in gevaar brengt? 
 
Antwoord 158: Hierin zit de kern van de NOVI en het proces zoals we dat vorm 
willen geven. Door meer geïntegreerd en programmatisch te werken en besluiten 
meer aan elkaar te relateren, ook in de tijd, willen we tot een optimalisatie komen 
in de inzet van middelen. Dit is geen eenvoudige opgave, maar wel een belangrijk 
streven, gezien de grote ontwikkelingen en transities die om samenhangende 
keuzes vragen. 
 
 
Vraag 159: Hoe worden maatschappelijke organisaties betrokken, nu 
aangegeven is dat brede maatschappelijke betrokkenheid van burgers, 
bedrijven, maatschappelijke organisaties en initiatiefnemers een 
voorwaarde is voor het slagen van de gezamenlijke ambities? 
 
Antwoord 159: Zoals in de NOVI gezegd: participatie vraagt om maatwerk per 
opgave, gebied en bestuurlijke situatie. In de uitvoering betekent dat er in 
samenwerking met de regio en gemeenten besproken wordt hoe de participatie 
concreet vorm krijgt. Maatschappelijke organisaties zullen betrokken worden bij 
het opstellen van Omgevingsagenda’s. Op landelijk niveau zal er minimaal eens 
per jaar een NOVI-conferentie gehouden worden, waarin de ontwikkelingen, 
ervaringen en ideeën voor de toekomst besproken worden. Daarnaast zullen 
maatschappelijke partijen, afhankelijk van waar zij zich op richten c.q. welk 
belang ze vertegenwoordigen, betrokken worden bij de diverse programma’s en 
projecten die voortkomen uit de NOVI. De meesten zijn echter ook al bij de 
totstandkoming van de ontwerp-NOVI betrokken en zijn – als het gaat om 
thematische programma’s en projecten al betrokken bij de ontwikkeling en de 
uitvoering. 
 
 
Vraag 160: Op welke wijze is er aandacht voor burgerparticipatie in het 
traject van ontwerp-NOVI naar de NOVI? 
 
Antwoord 160: Op verschillende manieren kunnen burgers zich informeren en 
uitspreken over de ontwerp-NOVI. Naast de formele terinzagelegging tussen 20 
augustus en 30 september waarbij door elke burger zienswijzen ingediend konden 
worden, organiseerde BZK in dezelfde periode informatieavonden in alle 
provincies. Deze zijn via advertenties in landelijke, regionale dagbladen en huis-
aan-huiskranten aangekondigd. Vaak vergezeld van extra free publicity op 
lokale/regionale TV of radio en social media. Een breed palet van 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
Antwoord 163: In de Uitvoeringsagenda wordt de aanpak met de NOVI verder 
uitgewerkt. Onderdeel van de uitvoeringsagenda vormen de omgevingsagenda’s. 
Hierin wordt de NOVI gebiedsgericht uitgewerkt met de medeoverheden. 
 
 
Vraag 164: Kan Rijnenburg bij Utrecht een voorbeeld zijn van een gebied 
waarbij het rijk overgaat tot ‘het aanwijzen of uitsluiten van gebieden 
voor bepaalde doeleinden’? 
 
Antwoord 164: Op dit moment is daar geen aanleiding toe. De primaire 
verantwoordelijkheid voor de ruimtelijke ordening en locatiekeuzes liggen bij de 
gemeenten en provincie, ook onder de NOVI. In het kader van de woondeal en 
het programma U Ned, spreek ik de provincie Utrecht en de regio regelmatig over 
de ruimtelijke uitdagingen. Met de woondeal hebben afgesproken om samen te 
werken aan het inlopen van het woningtekort. U Ned is een gebiedsgericht, 
interbestuurlijk bereikbaarheidsprogramma, waarin Rijk, provincie, regio en 
gemeenten in samenwerken. Middels een MIRT-onderzoek wordt een integrale 
verstedelijkingsstrategie ontwikkeld, waarin de lange termijn keuzes (vanaf 2030) 
voor wonen, werken, bereikbaarheid en leefbaarheid integraal worden afgewogen. 
De ontwikkeling van de polders Rijnenburg en Reijerscop worden in dit langere 
termijn onderzoek meegenomen, evenals andere potentiele woningbouwlocaties, 
zoals de A12-zone tussen de knooppunten Lunetten en Oudenrijn. De 
ontwikkeling van dergelijke grootschalige locaties vragen  significante 
investeringen in bijvoorbeeld mobiliteit, kwaliteitseisen van de omgeving,  en een 
goede ruimtelijke inbedding. 
 
 
Vraag 165: Zou in de figuur inzake Kwadrant 2 ook Europa een plek 
moeten krijgen? 
 
Antwoord 165: Nee. In dit figuur is beoogd de instrumenten van de 
Omgevingswet en de NOVI in onderlinge samenhang weer te geven. Europese 
regelgeving hoort hier niet toe, maar kan hiervoor wel –net als internationale 
verdragen- kaderstellend of richtinggevend zijn. 
 
 
Vraag 166: Wanneer komt er duidelijkheid  over de vraag of het wenselijk 
is om de instructieregels aan te passen of aan te vullen, voortvloeiend uit 
de NOVI? Op basis van wat wordt bepaald of aanvullende of aangepaste 
instructieregels wenselijk zijn? 
 
Antwoord 166: In de Uitvoeringsagenda zal bij de verschillende beleidskeuzen 
aangegeven worden waar juridische doorwerking op dit moment nodig is. Latere 
aanvullingen hierop (op basis van programma’s of nieuwe ontwikkelingen) blijven 
mogelijk. De NOVI maakt deel uit van permanent cyclisch proces. Dit betekent 
dat de Omgevingsvisie zo nodig ieder jaar kan worden aangepast aan nieuwe 
ontwikkelingen. Een verandering van het beleid in de NOVI kan betekenen dat de 
huidige instructieregels worden aangepast, geschrapt of aangevuld. Dit 
permanente, cyclische proces van de NOVI wordt inzichtelijk gemaakt in een 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
meerwaarde van het instrument in de praktijk, in samenwerking met de 
betreffende regio’s, op een efficiënte wijze kan worden bepaald.  
Over de wijze van selecteren, de beoogde inzet van middelen en de vorm van 
samenwerking met de betreffende regio’s zal de Kamer separaat worden 
geïnformeerd. 
 
 
Vraag 171: Waaraan wordt gedacht bij ‘extra ruimte in de regelgeving’? 
 
Antwoord 171: Uitwerking van mogelijkheden van extra ruimte in de 
regelgeving moet nog plaatsvinden. Dat hangt ook sterk af van de opgaven in de 
omgevingsagenda’s cq de NOVI-gebieden en de regelgeving die daarbij als 
knellend ervaren wordt. 
 
 
Vraag 172: Trekt het rijk ook de portemonnee bij de NOVI-gebieden? 
 
Antwoord 172: Zie antwoord vraag 173. 
 
 
Vraag 173: Hoeveel geld (meerjarig) is beschikbaar voor de uitvoering 
van alle NOVI-plannen en –programma’s? 
 
Antwoord 173: Het beschikbaar stellen van financiële middelen is nu vooral 
gekoppeld aan programma’s en projecten. Beslissingen daarover worden altijd 
genomen binnen de budgettaire kaders die daar op het moment van 
besluitvorming voor zijn. Zo is met Prinsjesdag extra budget beschikbaar gesteld 
voor een woningbouwimpuls in onder andere de gebieden die de ontwerp-NOVI 
noemt als voorbeeld een aantal grote ontwikkellocaties. Ook kan het Rijk waar 
mogelijk adviseren in het maken van slimme combinaties van 
financieringsmogelijkheden en is een studiegroep voor alternatieve bekostiging 
van ruimtelijke gebiedsontwikkeling ingesteld. Voor (eventuele) NOVI-gebieden 
buiten de genoemde gebieden met ontwikkelingslocaties worden eveneens 
processen opgestart. 
 
 
Vraag 174: Is er bij de totstandkoming van de NOVI, tot nu toe, 
voldoende inhoudelijke kennis en kunde bij het ministerie beschikbaar? 
Hoeveel kennis is gehaald bij het Planbureau voor de Leefomgeving 
(PBL) en door hulp van externe kennisinbreng? 
 
Antwoord 174: Voor het opstellen en uitvoeren van de NOVI is veel kennis nodig 
en beschikbaar. Daarom hebben we een aanpak gekozen waarbij de ministeries, 
gemeenten waterschappen en provincies met elkaar samen werken aan de 
totstandkoming van de NOVI. Zo is steeds toegang tot alle voor het 
omgevingsbeleid relevante kennisdomeinen. Ook hebben allerlei maatschappelijke 
partijen formeel en informeel een schat aan kennis toegeleverd in de vorm van 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
rijksoverheid de gelegenheid om, een jaar voor inwerkingtreding van de wet het 
systeem, erop aan te sluiten, te oefenen, te vullen en lokale systemen in te 
regelen. In december ontvangt u zoals aangegeven een integrale voortgangsbrief 
over zowel wetgeving als over de implementatie van de Omgevingswet. 
 
 
Vraag 177: Wat gebeurt er nu met de lopende visie- en 
uitvoeringstrajecten, zoals genoemd op de bladzijden 127 en 128? Wat  is 
de status daarvan na inwerkingtreding van de Omgevingswet en de 
NOVI? Blijven deze apart bestaan of worden deze t.z.t. opgenomen in de 
NOVI? 
 
Antwoord 177: De genoemde visie- en uitvoeringstrajecten passen bij de 
opgaven en beleidskeuzes in de NOVI. Bij al deze sectorale trajecten wordt de 
visie uit de NOVI betrokken en vindt afstemming plaats. Ook nà de 
inwerkingtreding van de Omgevingswet zullen sectorale beleidsnota’s op het 
terrein van de leefomgeving tot stand komen. In het cyclisch proces van 
monitoren, evalueren en actualiseren van de NOVI zal worden verkend of er 
nieuwe opgaven zijn die om een geïntegreerde aanpak vragen. In de 
Uitvoeringsagenda NOVI zal de werkwijze en interdepartementale samenwerking 
bij dit cyclisch proces worden opgenomen. 
 
 
Vraag 178: Op welke manier voorziet de uitvoeringsagenda in een 
toedeling van verantwoordelijkheden, concrete doelen en rolverdeling 
omtrent monitoring? 
 
Antwoord 178: In de uitvoeringsagenda worden beleidskeuzes 
geoperationaliseerd ook wordt duidelijk gemaakt wie voor de verdere uitwerking 
verantwoordelijk is. De nationale belangen, doelen en beleidskeuzes worden 
meegenomen in de NOVI-monitor.  
De NOVI-monitor is onderdeel van de uitvoeringsagenda. 
 
 
Vraag 179: Hoe worden de grenzen bepaald van de gebieden bij het 
gebiedsgericht werken? Gaan die aansluiten bij bestuurlijke grenzen? 
Hoe voorkomen we nieuwe bestuurlijke spaghetti? 
 
Antwoord 179: In omgevingsagenda’s worden de prioriteiten uit de NOVI 
geconcretiseerd in gebiedsopgaven waar Rijk en regio elkaar nodig hebben. De 
bestuurlijk gesprekken over de omgevingsagenda vinden plaats op 
landsdeelniveau. In principe is hierbij de inhoud bepalend voor de afbakening van 
het gebied, maar hierbij spelen praktische overwegingen mee, zoals bestuur met 
het oog op slagvaardigheid. 
De NOVI-gebieden worden gebieden die prioritair zijn in de samenwerking tussen 
rijk en regio en om extra aandacht vragen, gezien de complexiteit van de opgave 
(die om een aanpak buiten de huidige kaders vraagt). De organisatie van het 
overleg van de NOVI-gebieden in relatie tot de omgevingsagenda wordt 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
daarbij onderdeel van de NOVI. Mocht de invoering van de Omgevingswet 
achterwege blijven, dan zal dat tot gevolg hebben dat er geen wettelijke 
verplichting voor het Rijk ontstaat om een nationale omgevingsvisie vast te 
stellen. Er is echter geen wettelijke opdracht of grondslag vereist om als overheid 
een integrale visie op de leefomgeving in een beleidsdocument te kunnen 
vastleggen. De NOVI zal dan ook betekenis houden voor het strategische beleid 
van het Rijk voor de fysieke leefomgeving, als structuurvisie comform de Wet 
Ruimtelijke Ordening. 
 
 
Vraag 183: Hoe is de verhouding tussen maatschappelijk middenveld en 
bedrijven of bedrijfsorganisaties geweest bij de totstandkoming van de 
NOVI? 
 
Antwoord 183: In het proces van totstandkoming van de ontwerp-NOVI is een 
balans gezocht tussen een divers palet van maatschappelijke organisaties en 
bedrijven of en bedrijfsorganisaties. Ondermeer (in alfabetische volgorde): Aedes 
(koepel woningcorporaties); ANWB; BNSP (Bond Nederlandse Stedebouwkundigen 
en Planologen); Bouwend Nederland; Brandweer Nederland; Energie Nederland, 
Federatie Instandhouding Monumenten, FODI/Cascade, GHOR GGD, Green Label, 
Groene 11 (samenwerkingsverband van Natuur- en Milieufederaties, 
Landschappen NL, Milieudefensie, Natuurmonumenten, Natuur & Milieu, Soorten 
NL, Vogelbescherming, IVN, St. De Noordzee, Waddenvereniging, WWF, 
Greenpeace, IUCN); Havenbedrijven Rotterdam en Amsterdam; Heijmans 
(bouwbedrijf); Kracht in NL (platform maatschappelijke initiatieven), Landelijk 
Samenwerkingsverband Actieve (LSA) Bewoners; LTO Nederland; LTO Noord 
Glaskracht; MVO Nederland; NBTC Holland Marketing; NEPROM; Netbeheer 
Nederland; NS; NVDE (Ned. Ver. Duurzame Energie); ProRail; Rover 
(Reizigersorganisatie); Staatsbosbeheer; Stadslabs; Stedin; Stimuleringsfonds 
creatieve industrie; Tatasteel; Tennet; Urgenda; Veiligheidsregio’s; Vereniging 
Deltametropool; VEWIN; VNCI; VNO-NCW; VNONCW-MKB, Wandelnet. 
 
 
Vraag 184: Op welke wijze zijn decentrale overheden betrokken bij de 
totstandkoming? 
 
Antwoord 184: De koepelorganisaties van andere overheden zijn de afgelopen 
jaren intensief betrokken bij het totstandkomen van de ontwerp NOVI, onder 
andere via het Bestuurlijk Overleg Wro. Door heel Nederland zijn gebiedsdialogen 
georganiseerd waarbij andere overheden hebben gereageerd op ambtelijke 
concepten en voor de NOVI aandachtspunten hebben meegegeven vanuit de 
specifieke kenmerken en opgaven van hun gebied. Ook in diverse andere 
overleggen en werkbezoeken is veel contact gelegd en informatie opgehaald. 
 
 
Vraag 185: Waarom is voor de genoemde vier prioriteiten gekozen? 
 
Antwoord 185: Zie antwoord op vraag 102. 
 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
Indirect bevordert de NOVI met een aantal nationale belangen die zij behartigt 
gelijkheid. Zie ook het antwoord op vraag 180, 183,  186 en 190. 
 
 
Vraag 188: Moet de nadruk binnen "duurzaam economische 
groeipotentieel" eerder op duurzaam of eerder op economisch worden 
gelegd? 
 
Antwoord 188:  
Nederland werkt aan een duurzame, circulaire, kennisintensieve en internationaal 
concurrerende economie richting 2050. Daarbij gaat het om het gelijktijdig en 
gelijkwaardig realiseren van zowel groei als de duurzaamheidsambitie. 
 
 
Vraag 189: Op welke schaal wordt de circulaire economie gezien? In 
welke mate zal dit een afname van im- en export betekenen? 
 
Antwoord 189: Er wordt zowel in nationaal als internationaal verband 
toegewerkt naar een Circulaire Economie. Zo is Circulaire Economie een van de 
prioriteiten van de nieuwe Europese Commissie. Bevorderen van internationale en 
Europese samenwerking en besluitvorming is een belangrijke kans om 
kennisuitwisseling te versterken, de ambitie te verhogen en daarmee de markt 
voor secundaire 
grondstoffen te vergroten. Ook draagt samenwerking bij aan het versnellen van 
innovatie, van innovatief productbeleid 
en het creëren van prikkels om de circulaire economie op een groter gebied te 
versnellen.  
Het Nederlandse uitgangspunt voor de transitie naar een circulaire economie is 
dat het kansen biedt voor Nederland en ons minder afhankelijk maakt van de 
import van schaarse grondstoffen. 
 
 
Vraag 190: Op welke wijze worden sociaal-economische 
gezondheidsverschillen geadresseerd in de NOVI? 
 
Antwoord 190: In prioriteit 3 (Sterke en gezonde steden en regio’s) staat 
beschreven dat (1) de leefomgeving kan bijdragen aan het vergroten van het 
2
gezondheidspotentieel van kwetsbare groepen en (2) gezondheidsbevordering 
via de leefomgeving met voorrang toegepast zou kunnen worden in wijken en 
buurten met gezondheidsachterstanden. Het kabinet streeft er naar de (gezonde) 
levensverwachting van mensen met een praktische opleiding en laag inkomen te 
verhogen. Het is aan gemeenten om hier keuzen in te maken en gerichte invulling 
aan te geven. 
 
 
2
 De term ‘vergroting van gezondheidspotentieel’ wordt gebruikt op advies van de 
WRR in plaats van het ‘verkleinen van de sociaaleconomische 
gezondheidsverschillen. Zie 
https://www.wrr.nl/publicaties/persberichten/2018/08/27/persbericht-pb7-van-
verschil-naar-potentieel  
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
Antwoord 194: De NOVI geeft geen handvatten gericht op de uitvoering van de 
beleidskeuzes met betrekking tot het reduceren van het aantal vierkante meters 
winkelvloeroppervlak. 
 
 
Vraag 195: In welke mate geeft de NOVI sturing aan investeringen in 
infrastructuur? 
 
Antwoord 195: De Nationale Omgevingsvisie (NOVI) benoemt in samenhang 
met andere opgaven in de fysieke leefomgeving het belang van het in stand 
houden en ontwikkelen van de hoofdinfrastructuur voor mobiliteit. Concrete 
beslissingen over infrastructuurinvesteringen vinden plaats conform de MIRT-
systematiek. De MIRT-systematiek beschrijft de rollen en taken van partijen en de 
besluitvormingsvereisten bij het rijk om te komen tot een beslissing over een 
eventuele financiële rijksbijdrage aan een mobiliteitsopgave. De systematiek 
schetst het proces dat moet worden doorlopen van verkenning, planuitwerking tot 
en met realisatie, inclusief de bijbehorende beslismomenten. De NOVI vormt één 
van de uitgangspunten waarop beslissingen over infrastructuurinvesteringen 
worden genomen. 
 
 
Vraag 196: Hoe wordt de samenhang bewaakt tussen de 21 verschillende 
nationale belangen? 
 
Antwoord 196: In de NOVI zelf zijn op basis van de visie in de vier prioriteiten 
keuzen gemaakt hoe met de samenhang tussen belangen om te gaan. De keuzen 
gemaakt in de NOVI vormen de basis voor de beoogde samenhang tussen de 
verschillende nationale belangen.  
In de uitvoering van de NOVI zal eveneens voortdurend vanuit samenhang en 
integraliteit gewerkt worden. Het is zaak processen zodanig in te richten dat daar 
waar de inhoudelijke opgaven erom vragen de goede koppelingen tijdig en goed 
worden gelegd. Het proces van de NOVI zal daarop worden ingericht. Het 
permanente, cyclische proces van de NOVI wordt inzichtelijk gemaakt in een 
jaarlijks aan de Tweede Kamer te sturen brief over de voortgang en aanpassingen 
in beleid en aanpak. 
 
 
Vraag 197: Welke risico's bestaan opdat de opgaven van het ene belang 
de opgaven van het andere in de weg zitten? 
 
Antwoord 197: Voor realisatie van belangen wordt veelal naar oplossingen in 
dezelfde schaarse ruimte gezocht. Conflicten tussen belangen zullen altijd 
situatie- en/of gebiedspecifiek zijn.  
Daarom benadrukt de NOVI het belang om opgaven niet los van elkaar te 
bekijken, maar in samenhang. Het streven is combinaties te maken, belangen te 
koppelen en win-win situaties te creëren, juist omdat we binnen het beperkte 
grondgebied van Nederland alle belangen zo veel mogelijk recht willen doen. De 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
wordt uitgebreid en gemoderniseerd. Deze ontwikkeling leidt potentieel tot een 
grotere aanspraak op de omgeving. 
Deze opgave raakt mogelijk aan andere opgaven, die in de ontwerp-Novi zijn 
beschreven. De samenhang tussen opgaven in de Novi manifesteert zich rond vier 
prioriteiten. Dat zijn complexe, omvangrijke en dringende opgaven die 
voortkomen uit of samenhangen met grote transities. Naast deze integrerende 
opgaven in de leefomgeving is het van groot belang dat ook de nationale 
belangen, die daar dwars doorheen lopen, zoals “zorgdragen voor nationale 
veiligheid en ruimte bieden voor militaire activiteiten” worden opgepakt. Binnen 
deze vier prioriteiten zal dus aandacht zijn voor de onderlinge verwevenheden en 
spanningen tussen opgaven, die niet onder één specifieke prioriteit zijn te 
scharen, zoals leefomgevingskwaliteit, gezondheid, cultureel erfgoed, water en 
nationale veiligheid. 
 
 
 
Vraag 201: Op basis waarvan is gekomen tot een opsomming van met 
name sectorale belangen en hoe wordt de onderlinge samenhang 
bewaakt? 
 
Antwoord 201: Nationale belangen zijn de inhoudelijke belangen bij de fysieke 
leefomgeving waarbij het rijk een rol voor zichzelf weggelegd ziet en waarvoor het 
kabinet in politieke zin aanspreekbaar is. Het zijn aspecten in de fysieke 
leefomgeving die van dermate groot belang zijn dat ze nationale aandacht 
vragen. De 21 nationale belangen zijn gebaseerd op bestaand nationaal beleid, 
dat gericht is op het doel dat de Omgevingswet meegeeft aan de NOVI: ‘met het 
oog op duurzame ontwikkeling, de bewoonbaarheid van het land en de 
bescherming en verbetering van het leefmilieu, gericht is op het in onderlinge 
samenhang: (a) bereiken en in stand houden van een veilige en gezonde fysieke 
leefomgeving en een goede omgevingskwaliteit1 en (b) doelmatig beheren, 
gebruiken en ontwikkelen van de fysieke leefomgeving ter vervulling van 
maatschappelijke behoeften’. Voor antwoord op het tweede deel van de vraag 
(hoe wordt de samenhang bewaakt): zie antwoord vraag 196. 
 
 
Vraag 202: Hoe wordt rekening gehouden met een mogelijke versnelde 
zeespiegelstijging in de NOVI? Is dit onderdeel gemaakt van een 
klimaatbestendige ruimtelijke ontwikkeling? 
 
Antwoord 202: Zie antwoord op vraag 62. 
 
 
Vraag 203: Hoe wordt voorkomen dat economische ontwikkeling de 
overhand krijgt ten opzichte van andere belangen? 
 
Antwoord 203: Zie antwoorden op de vragen 196 en 198. 
 
 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
natuur- en landschap van de RES’en in kaart brengen (conform de Kamerbrief 
met nummer 34 682, nr. 29). Zie verder het antwoord op vraag 122. 
 
 
Vraag 208: Waarom zijn veel spoor- en snelwegen buiten de Randstad 
niet aangeduid als (inter)nationale hoofdverbinding? 2019D26245: 79-80 
 
Antwoord 208: Het klopt dat de kaarten op pagina 79-80 niet de gehele 
weergave zijn van de (inter)nationale hoofdverbindingen in Nederland. Voor een 
volledig overzicht verwijzen wij u door naar de toelichting van de ontwerp-NOVI 
blz. 27, onder Nationaal Belang: In stand houden en ontwikkelen van de 
hoofdinfrastructuur voor mobiliteit. 
Een deel van die nationale hoofdinfrastructuur is onderdeel van de Europese 
hoofdverbindingen; TEN-T corridors, de internationale verbindingen. De 
aangeduide hoofdverbindingen op de kaart van de ontwerp-NOVI (blz. 79-80) 
geven dit weer. Om dit te verduidelijken wordt in de definitieve NOVI, in de 
legenda een duidelijke verwijzing opgenomen naar deze TEN-T corridors (North 
Sea-Baltic, Rhine-Alpine, North Sea-Mediterranean). 
 
 
Vraag 209: Wat is de beleidsmatige implicatie van de aanduiding 
"(inter)nationale hoofdverbinding" voor zowel spoor- als snelwegen? 
 
Antwoord 209: Zie hiervoor ook de beantwoording van vraag 208. De kaart op 
blz. 27 in de toelichting van de ontwerp-NOVI geeft een compleet beeld van de 
nationale hoofdinfrastructuur. Het Rijk is verantwoordelijk voor de aanleg, beheer, 
onderhoud, vervanging en renovatie van de nationale hoofdinfrastructuur. 
 
 
Vraag 210: Impliceert de bestempeling van de locatie Haven-Stad te 
Amsterdam als grootschalige ontwikkelingslocatie voor woonruimte dat 
de daar nu aanwezige industrie zal verdwijnen? Betekent dit dat de daar 
nu aanwezige veevoerfabriek zal verdwijnen in het kader van een gang 
naar een meer circulaire economie waardoor de import van grondstoffen 
voor deze activiteit af zal nemen? 
 
Antwoord 210: Indien volledig gekozen wordt voor ontwikkeling van Haven-Stad 
tot gemengde woon-werkwijken betekent dat dat voor de industrie in hoge 
milieucategorieën die niet mengbaar is met woningbouw een andere locatie moet 
worden gevonden. Uitgangspunt hierbij is dat de havengebonden bedrijven in het 
gebied, waaronder de veevoerfabriek, door de gemeente Amsterdam geholpen 
worden bij het vinden van een geschikte alternatieve locatie in Amsterdam of de 
omliggende regio. De effecten van de ontwikkeling van een meer circulaire 
economie op de toekomst van de veevoerfabriek en de import van grondstoffen 
staat los van de ontwikkeling van Haven-Stad. 
 
 
Pagina 3 van 69

Directoraat-generaal 
Omgevingswet
Programmadirectie NOVI
Kenmerk
2019-0000511711
 
Vraag 214: Waarom ontbreken de kansen en risico’s bij optie C van 
‘Beleidsoptie 3: Kracht en licht’: “Het Rijk stelt een kader op voor de 
afweging over hernieuwbare energieproductie, -transport en –opslag, om 
de beoogde hoeveelheid opwekking, onder andere de schaarse 
energiebronnen optimaal te gebruiken en de kwaliteit van de 
leefomgeving te beschermen”? 
 
Antwoord 214: Deze vraag heeft betrekking op het achtergronddocument 
Beschouwing alternatieve beleidsopties van het milieueffectrapport van de 
Nationale Omgevingsvisie. Dit document geeft een reconstructie van hoe het 
PlanMER een rol heeft gespeeld bij het verkennen van verschillende soorten 
beleidskeuzes in de NOVI. Tabel 3.3 in het document geeft een overzicht van de 
kansen en risico’s van elke potentiële beleidsoptie. 
In de tabel ontbreken abusievelijk de kansen en risico’s van bovengenoemde 
optie. Deze zijn echter wel verkend en komen overeen met de kansen en risico’s 
van een door het Rijk op te stellen kader voor de afweging van warmteopties 
(beleidsoptie 1C). Dat had op die plaats echter wel moeten worden gemeld. 
 
 
Pagina 3 van 69

