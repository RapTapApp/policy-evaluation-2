Ministerie van 
Aan de Voorzitter van de Tweede Kamer der Staten-
Binnenlandse Zaken en 
Generaal
Koninkrijksrelaties
Postbus 20018 Directoraat-generaal Bestuur, 
Ruimte en Wonen
2500 EA DEN HAAG
Democratie en Bestuur
Turfmarkt 147
Den Haag
Postbus 20011
2500 EA  DEN HAAG
www.rijksoverheid.nl
Kenmerk
2019-0000342949
Bijlagen
6
Datum 7 oktober 2019
Betreft Evaluatie verkiezingen 2019 (restant)
1
Op 14 juni 2019 heb ik u de uitkomsten van de evaluatie van de verkiezingen 
van provinciale staten, waterschapsbesturen, eilandsraden, kiescolleges en 
Europees Parlement gestuurd. De evaluatieonderzoeken naar de Europees 
Parlementsverkiezing op 23 mei jl. waren destijds nog niet volledig afgerond. Met 
deze brief stuur ik u de inmiddels ontvangen overige evaluatieonderzoeken. 
Tevens ga ik in deze brief in op het onderzoek van de Commissie voor het 
Onderzoek van de Geloofsbrieven en op een aantal vragen die zijn gesteld tijdens 
het Algemeen Overleg van 19 juni jl., onder andere ten aanzien van de transitie 
van de Kiesraad. Daarmee geef ik ook gevolg aan het verzoek van de vaste 
commissie voor Binnenlandse Zaken van 3 oktober jl. om nadere 
informatie welke problemen aan spoedige aanbesteding van een nieuw digitaal 
hulpmiddel in de weg staan, welke middelen worden ingezet om de technische 
problemen van de huidige software op te lossen en welke mogelijkheden ik nog 
zie om adequate software voor de verkiezingen in 2021 beschikbaar te hebben. 
  
De Kiesraad ben ik erkentelijk voor het op 5 augustus jl. uitgebrachte 
evaluatieadvies. Dit is als bijlage bijgevoegd en de aanbevelingen hieruit zullen 
waar dienstig worden betrokken in de beleidsvorming. De Kiesraad doet op enkele 
onderdelen ook aanbevelingen voor verduidelijking of verbetering van de wet- en 
regelgeving voor Eerste Kamerverkiezingen. Deze aanbevelingen zullen worden 
betrokken bij een komende wetswijziging.   
 
Zoals opgemerkt in de evaluatiebrief van 14 juni 2019 zijn internationale 
waarnemers aanwezig geweest bij de verkiezing voor het Europees Parlement. Het 
rapport van de waarnemingsmissie van Democracy Volunteers is bijgevoegd. Van 
de waarnemingsmissies van Election Watch EU en AEGEE wordt nog een rapport 
verwacht, dat dit najaar op www.rijksoverheid.nl zal worden geplaatst. 
 
  
 
1 
Kamerstukken II 2018-2019, 35 165, nr. 9. 
Pagina 1 van 6

Ministerie van 
Binnenlandse Zaken en 
Koninkrijksrelaties
Democratie en Bestuur
Kenmerk
 2019-0000342949
 
2. Transitie Kiesraad in verband met de verantwoordelijkheid voor 
digitale hulpmiddelen/programmatuur voor het berekenen van de 
uitslag 
 
3 4 
De, door ABDTopconsult geadviseerde , transitie van de Kiesraad is nodig om de 
Kiesraad in staat te stellen de verantwoordelijkheid te dragen voor de digitale 
hulpmiddelen die worden gebruikt bij de berekening van de uitslag en de 
zeteltoedeling. Met de Kiesraad ben ik van mening dat er nieuwe bevoegdheden 
nodig zijn om een betrouwbaar gebruik van digitale hulpmiddelen in het 
verkiezingsproces te waarborgen. Het gaat daarbij onder andere om de 
bevoegdheid voorschriften te geven aan gemeenten voor het gebruik van de 
digitale hulpmiddelen, voor het kunnen uitvoeren van controles op dat gebruik, 
etc. De Kiesraad zal zich dus gaan ontwikkelen tot een Verkiezingsautoriteit. Een 
en ander moet uiteraard wettelijk worden verankerd in de Kieswet. 
  
Het transitietraject is een omvangrijke en complexe operatie. De ontwikkeling van 
een nieuw digitaal hulpmiddel om de uitslag van de verkiezingen te berekenen 
maakt daar onderdeel van uit. Medio mei van dit jaar is een programmadirecteur 
aangesteld om leiding te geven aan de transitie. Zijn hoogste prioriteit is het 
voorbereiden van de aanbesteding van het nieuwe digitale hulpmiddel voor de 
uitslagberekening. De eerste stap in dat proces is het bepalen van de vereisten 
(beveiliging/betrouwbaarheid, functioneel, technisch, etc) voor het digitaal 
hupmiddel. Die vereisten zijn nodig om aan marktpartijen offertes te kunnen 
vragen. Voor de functionele vereisten kan worden voortgebouwd op het werk dat 
de Kiesraad heeft gedaan bij de ontwikkeling van de programmatuur (OSV) die nu 
gebruikt wordt voor de uitslagberekening. Voor andere vereisten (bijvoorbeeld ten 
aanzien van de beveiliging en de betrouwbaarheid) kan dat niet. Daar moeten 
geheel nieuwe afwegingen worden gemaakt waar alle betrokkenen zich in kunnen 
vinden. Dat is inhoudelijk ingewikkeld en kost daarom tijd. De inschatting is dat 
het nog zeker enkele maanden gaat kosten om dit werk af te ronden. Op zijn 
vroegst zal dus pas in het komende voorjaar aan marktpartijen offertes kunnen 
worden gevraagd. Dat betekent dat de opdracht voor de ontwikkeling niet voor 
medio 2020 gegeven zal kunnen worden. Het is naar mijn mening niet langer 
realistisch dat het nieuwe digitale hulpmiddel in minder dan een half jaar 
ontwikkeld, getest en geaccepteerd zal zijn om gebruikt te kunnen worden bij de 
Tweede Kamerverkiezing van maart 2021. Daarnaast moet er rekening mee 
worden gehouden dat zich bij ontwikkeling van het digitale hulpmiddel nog 
knelpunten voordoen en dat het (extra) tijd zal kosten om daar oplossingen voor 
te vinden. Ik ga er daarom nu vanuit dat OSV bij de verkiezingen van november 
2020 en maart 2021 nog gebruikt zal worden om de uitslag te berekenen. 
  
De Kiesraad gaat binnenkort opdracht geven om OSV aan te passen. Doel hiervan 
is de eerder onderkende kwetsbaarheden van de programmatuur, zoals de 
 
3 
Bijlage bij Kamerstukken II 2018/19, 35 165, nr. 1. 
4 
Zie brieven van 14 maart en 14 juni 2019, Kamerstukken II 2018/19, 35 165, nr. 1 en 
2018/19, 35 165, nr. 9. 
Pagina 2 van 6

Ministerie van 
Binnenlandse Zaken en 
Koninkrijksrelaties
Democratie en Bestuur
Kenmerk
 2019-0000342949
 
 
 
4. Opkomstbevordering jongeren 
 
In het Algemeen Overleg van 19 juni jl. is verder aandacht gevraagd voor de 
opkomstbevordering onder jongeren. Hiervoor wordt reeds een aantal activiteiten 
ondernomen. Er zijn bijvoorbeeld gemeenten die (mobiele) stembureaus inrichten 
op locaties waar veel jongeren komen. Ik zal gemeenten bij gelegenheid weer 
vragen om hier aandacht voor te hebben. In de opkomstbevorderende campagne 
wordt aan jongeren en de wijzen waarop zij kunnen worden bereikt, bijvoorbeeld 
via sociale media, bijzondere aandacht besteed. Het ministerie stelt verder voor 
elke verkiezing een voorbeeldbrief ter beschikking aan gemeenten om zogenoemde 
‘first time voters’ een persoonlijke brief van de burgemeester te sturen met een 
oproep en herinnering om te gaan stemmen. 
 
Daarnaast zal ik gemeenten in overweging geven om er in algemene zin aan bij te 
dragen kiezers te attenderen op het belang van de stempas die door de gemeenten 
wordt verstuurd. Bijvoorbeeld door de mogelijkheid te bieden dat kiezers zich 
aanmelden voor een attenderingsservice die hen via sms of een andere 
berichtenservice herinnert aan de verstuurde stempas en de mogelijkheid eventueel 
een vervangende stempas aan te vragen. Verder kan de gemeente een opvallende 
envelop gebruiken voor het versturen van de stempas en zodoende het risico 
verkleinen dat de post ongelezen wordt weggegooid.  
 
5. Stand van zaken wetgeving 
 
In het AO van 19 juni jl. is onder meer gesproken over de wijze waarop 
Nederlanders in het buitenland invloed zouden kunnen krijgen op de 
7 8
samenstelling van de Eerste Kamer , over nieuwe modellen van stembiljetten en 
over de procedure tot herziening van de Grondwet (in casu het duidelijker in de  
Grondwet vastleggen welke Tweede Kamer in tweede lezing een besluit neemt 
over een voorstel tot grondwetsherziening en hoe de besluitvorming hierover 
 9
praktisch wordt vormgegeven).  
 
Voor deze drie punten is wetgeving nodig. Begin september jl. zijn de volgende 
wetsvoorstellen in consultatie gegaan:  
  Voorstel tot wijziging van de Grondwet om het mogelijk te maken dat een 
kiescollege ‘kiezers buiten Nederland’ wordt ingesteld;  
  Voorstel voor een Tijdelijke experimentenwet nieuwe stembiljetten; 
  Voorstel tot wijziging van de Grondwet om de grondwetsherzieningsprocedure 
te wijzigen.  
 
 
 
7
 Kamerstukken II 2018/19, 31 142, nr. 88. 
8
 Kamerstukken II 2018/19, 35 165, nr. 4. 
9 
Kamerstukken II 2018/19, 31 570, nr. 35. 
Pagina 2 van 6

