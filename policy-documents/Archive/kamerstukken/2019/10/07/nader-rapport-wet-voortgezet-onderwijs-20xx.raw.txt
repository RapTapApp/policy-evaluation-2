 
 
 
Nr. WJZ/16651868 (6638)  
  
(Hoofd) Afdeling 
 
DIRECTIE WETGEVING 
EN JURIDISCHE 
ZAKEN  
  
Nader rapport inzake het voorstel van wet Den Haag, 1 oktober 2019 
houdende regels over het voortgezet 
onderwijs (Wet voortgezet onderwijs 
20xx)   
 
 
 
 
 
 
 
Bij Kabinetsmissive van 3 april 2018, no.2018000594, heeft Uwe Majesteit, op voordracht 
van de Minister voor Basis- en Voortgezet Onderwijs en Media, bij de Afdeling advisering 
van de Raad van State ter overweging aanhangig gemaakt het voorstel van wet tot 
intrekking van de Wet op het voortgezet onderwijs en de Wet voortgezet onderwijs BES 
en vervanging door de Wet voortgezet onderwijs 20xx (Wet voortgezet onderwijs 20xx), 
met memorie van toelichting. 
 
Het wetsvoorstel Wet op het voorgezet onderwijs 20xx (WVO 20xx) bevat een wijziging 
van de technische vormgeving van de Wet op het voortgezet onderwijs (WVO). Verder 
wordt de WVO BES geïncorporeerd in de WVO 20xx. Ook wordt voor een aantal 
onderwerpen het regelingsniveau aangepast. Het wetsvoorstel heeft met name ten doel 
de consistentie, toegankelijkheid, bruikbaarheid en duurzaamheid van de WVO te 
vergroten. Het voorstel beoogt geen inhoudelijke aanpassing van de wet. 
 
De Afdeling onderschrijft het belang van de doelstellingen van het voorstel en begrijpt de 
daartoe gekozen aanpak om de WVO (eerst) technisch te herzien. Om deze doelstellingen 
vervolgens duurzaam te verankeren, is in aanvulling op het onderhavige voorstel in de 
toekomst een verdergaande herziening aangewezen die sectoroverstijgend en ook 
inhoudelijk van aard is. Een dergelijke samenhangende herziening is vanuit 
maatschappelijk perspectief en voor de juridische coherentie noodzakelijk en vergt voor 
de komende jaren een integrale wetgevingsagenda. Wanneer toekomstige aanpassingen 
van de WVO sector voor sector en zonder samenhangende agenda worden doorgevoerd, 
zouden de uitgangspunten en doel van het onderhavige voorstel ondergraven worden. 
Naast deze opmerking van meer algemene aard, maakt de Afdeling advisering van de 
AAN DE KONING 1 
 
 
 
 

Caribisch Nederland. Daar waar toepassing van de regels onwenselijk of onmogelijk blijkt, 
bijvoorbeeld vanwege de kleinschaligheid van de eilanden en de geografische ligging, 
3
geeft hoofdstuk 11 uitzonderingen of aanpassingen van de regeling. 
 
Al met al heeft het wetsvoorstel als doel te zorgen voor consistente, toegankelijke, 
bruikbare en duurzame wetgeving voor het voortgezet onderwijs in Europees Nederland 
en Caribisch Nederland. Een ingewikkelde en inmiddels onoverzichtelijke sectorwet wordt 
grondig aangepakt. Onduidelijkheid over wat rechtens geldt wordt met het voorstel 
zoveel mogelijk weggenomen. De toelichting stelt in dat verband dat het wetsvoorstel 
geen inhoudelijke wijzigingen bevat, maar alleen een herordening en technische 
4
herziening betreft. Het wetsvoorstel vormt volgens de toelichting een bouwsteen in de 
5
extra inzet van het kabinet ten aanzien van de kwaliteit van onderwijswetgeving.  
 
De Afdeling gaat in het navolgende in punt 2 allereerst in op de door het voorstel gekozen 
wijze van een (technische) herziening van uitsluitend de WVO. Vervolgens wordt onder 
punt 3 aandacht besteed aan een aantal onderdelen die zich met dit uitganspunt minder 
goed verhouden. Ten slotte maakt zij een aantal overige opmerkingen van meer 
technische aard (punt 4).  
 
2. Gekozen wijze van aanpak 
a. Een technische herziening 
Al vaker is door de regering aandacht gevraagd voor het vergroten van de kwaliteit van 
6
onderwijswetgeving. Het verbeteren van onderwijswetgeving vergt ‘onder meer heldere 
wettelijke bepalingen, een duidelijke indeling van wetten die gebruikers in staat stelt 
gemakkelijk hun weg te vinden in de wet, en een goede aansluiting bij algemene kaders 
7
zoals de Algemene wet bestuursrecht en de Aanwijzingen voor de regelgeving’. Vanuit 
het oogpunt van kwaliteit is volgens de regering naast aandacht voor hanteerbaarheid 
ook aandacht voor eenheid van onderwijswetgeving van belang en dienen onnodige 
8
verschillen tussen deze wetten te worden tegengegaan. 
 
De in het voorliggende voorstel gehanteerde doelstellingen sluiten aan op de ambities 
over het vergroten van de wetgevingskwaliteit die de regering eerder geformuleerd heeft. 
Evenals de regering acht de Afdeling het van belang dat onderwijswetgeving in de 
praktijk goed hanteerbaar is. Tegen deze achtergrond onderkent de Afdeling het belang 
van het behalen van de in het voorstel geformuleerde doelstellingen om de WVO 
consistent, toegankelijk, bruikbaar en duurzaam te maken. 
 
Het voorstel slaagt in belangrijke mate in het behalen van deze doelstellingen. De 
Afdeling waardeert de met het wetsvoorstel beoogde grotere consistentie, 
toegankelijkheid, bruikbaarheid en duurzaamheid van de WVO. De nieuwgekozen indeling 
en ordening, het moderne taalgebruik, een betere balans tussen regeling op wets- en 
                                                
3
 Toelichting, algemeen deel, paragraaf 4 ‘Probleemschets WVO BES’.  
4
 Toelichting, algemeen deel, paragraaf 1 ‘Inleiding’.  
5
 Toelichting, algemeen deel, paragraaf 3 ‘Probleemschets WVO’.  
6
 Kamerstukken II 2014/15, 29515, nr. 365.  
7
 Kamerstukken II 2017/18, 34878, nr. 4. 
8
 Kamerstukken II 2017/18, 34878, nr. 4. 
3 
 

technische herziening achterwege blijft en dat geen inhoudelijke herziening van de WVO 
plaatsvindt. 
 
De Afdeling wijst op het volgende. 
 
i.  Sectoroverstijgende aanpak 
Het voorstel beoogt alleen de WVO te wijzigen en laat andere sectorwetten ongemoeid. 
De verhoging van de wetgevingskwaliteit binnen de WVO blijft door de gehanteerde 
aanpak beperkt tot die sector. Het besluit om alleen de WVO technisch te herzien heeft 
bovendien tot gevolg dat het voorstel niet alle wijzigingen ter vergroting van de 
toegankelijkheid en bruikbaarheid doorvoert die aangewezen zijn. De regering kiest er 
doelbewust voor om niet alle hoofdstukken even vergaand te redigeren vanwege 
parallelle bepalingen in andere sectorwetten, omdat aanpassing van dergelijke bepalingen 
11
in de WVO de uniformiteit tussen de sectorwetten zou doen afnemen. De toelichting 
noemt verschillende onderwerpen die als gevolg hiervan niet, of maar zeer beperkt 
worden aangepast. Dit betreft bijvoorbeeld de regeling van het lerarenregister, de 
onderwijshuisvesting en het passend onderwijs. Ook de in onderwijswetgeving 
gehanteerde grondbegrippen, zoals de begrippen bevoegd gezag, schoolbestuur, bestuur, 
instandhoudende rechtspersoon, school worden niet aangepast aan het Burgerlijk 
12
Wetboek en de Algemene wet bestuursrecht. De door het voorstel gekozen aanpak 
brengt voorts met zich dat ook binnen de WVO 20xx globale normen en zeer 
13
gedetailleerde normen elkaar blijven afwisselen, ondanks het streven van het voorstel 
14
om alleen de hoofdelementen van onderwijsregelgeving in de wet op te nemen.  
 
Het vorenstaande maakt duidelijk dat de technische herziening van de WVO een goede en 
noodzakelijke, maar slechts een eerste stap is ten behoeve van een systematische 
verhoging van de kwaliteit van onderwijswetgeving. Wanneer de herziening van de WVO 
op zichzelf blijft staan, zonder dat de eisen van wetgevingskwaliteit die het voorstel 
hanteert voor de WVO ook toegepast worden op de andere sectorwetten en 
basisbegrippen ongemoeid gelaten worden, zullen verschillen in benadering en aanpak 
15
tussen sectorwetten blijven zorgen voor complexiteit en versnippering. In de op te 
stellen wetgevingsagenda dient dan ook aandacht te zijn voor een herziening van 
onderwijswetgeving waarbij de standaard die voor de WVO is gehanteerd ook geldt voor 
de overige sectorwetten.  
 
ii. inhoudelijke wijzigingen 
Naast het belang van een sectoroverstijgende aanpak, is het nodig om in de op te stellen 
wetgevingsagenda aandacht te hebben voor de noodzakelijke inhoudelijke aanpassingen 
                                                
11
 Toelichting, algemeen deel, paragraaf 6 ‘Technisch onderhoud van de WVO en incorporeren van de WVO BES’.  
12
 Vgl. M.F. Nolen, ‘Het onderwijsrechtelijk kernbegrip bevoegd gezag: een pleidooi voor herziening’, School en Wet 2017, p. 
5-11.  
13
 Een illustratie hiervan is bijvoorbeeld voorgesteld artikel 2.53 (samenwerkingsverbanden passend onderwijs). Dit artikel 
bevat geen wezenlijke wijzigingen ten opzichte van de regeling in de huidige WVO, bestaat uit 19 leden, een zeer lange 
wettekst en sluit af met de bevoegdheid tot het stellen van nadere regels.  
14
 Toelichting, algemeen deel, paragraaf 3 ‘Probleemschets WVO’.  
15
 Al eerder heeft de regering er terecht op gewezen dat door onnodige verschillen in benadering en aanpak tussen 
sectorwetten onderwijswetgeving steeds complexer wordt en meer versnipperd raakt, waardoor het voor betrokkenen nog 
lastiger wordt om hun weg te vinden in de wetgeving. Kamerstukken II 2017/18, 34878, nr. 4. 
5 
 

hiertoe een integrale stap, een stap die door de Afdeling wordt erkend. Terecht wijst de 
Afdeling erop dat deze stap slechts het begin is van een integrale kwaliteitsverbetering. 
Ik onderschrijf dit en bij het nader rapport over het wetsvoorstel Wet register 
onderwijsdeelnemers is ook reeds aangegeven dat het zeer wenselijk is om de 
16
toegankelijkheid en eenheid van de onderwijswetgeving te verbeteren. Daarbij doelde 
de regering op het verhelderen van wettelijke bepalingen, een duidelijke en toegankelijke 
indeling van de wetten en aanpassing aan de Algemene wet bestuursrecht (hierna: Awb) 
en de Aanwijzingen voor de regelgeving. De door de Afdeling voorgestelde 
wetgevingsagenda gaat verder dan een technische kwaliteitsverbetering en is derhalve 
fundamenteler.  
 
De regering onderschrijft het nut om de aandacht voor de verdere kwaliteitsverbetering 
van wetgeving vast te houden en tegelijkertijd een integrale verbeterslag te maken. 
Hierin kan stap voor stap gewerkt worden aan de verbetering van bestaande wetgeving 
en kunnen kansen voor verbetering benut worden waar die zich voordoen. Een 
wetgevingsagenda is een van de instrumenten die kunnen worden benut om 
verbeteringskansen te benutten. Voor de onderwijswetgeving is dit echter geen 
eenvoudige opdracht. Een inhoudelijke verbetering van onderwijswetgeving is een 
weerbarstig en voortdurend proces. Onderwijswetgeving is veel in beweging. Actuele 
maatschappelijke opgaven vragen alle aandacht en zijn op zichzelf al ingewikkeld. Een 
strakke, vastomlijnde agenda kan in die omstandigheden ook een keurslijf worden.  
 
Naar aanleiding van dit advies van de Afdeling onderzoek ik momenteel op welke wijze 
ten behoeve van een betere integrale wetgevingskwaliteit een aantal punten expliciet in 
de onderwijswetgevingsopgave kan worden betrokken of geïntegreerd. De intentie is om 
daarin de volgende onderdelen die de Afdeling in haar advies noemt, bij te betrekken: 
o Redactie van onderdelen die in het onderhavig wetsvoorstel vanwege de samenhang 
met andere sectorwetten niet zijn aangepakt, zoals bijvoorbeeld de bepalingen over 
het passend onderwijs; 
o Het op orde houden van de WVO 20xx zodra deze tot stand gekomen is; 
o Mogelijkheden tot modernisering voor de andere sectorwetten; 
o Aansluiting van de sectorwetten bij algemene kaders zoals de Awb en het Burgerlijk 
Wetboek; 
o Mogelijkheden om de onderwijswetgeving zo in te richten dat de effecten van 
bestaande en toekomstige maatschappelijke ontwikkelingen adequaat en sneller 
kunnen worden ingepast. 
 
3. Voorgestelde niet-technische aanpassingen 
 
In het voorgaande is geschetst dat het voorstel blijkens de toelichting beoogt de WVO 
alleen in technische zin te wijzigen. Hiervoor is er al op gewezen dat het strikt hanteren 
van dit uitgangspunt er toe leidt dat het herzien van de andere sectorwetten achterwege 
is gebleven. Tegelijkertijd valt het op dat het uitgangspunt binnen de WVO 20xx niet op 
                                                
16
 Kamerstukken II, 34878, nr. 4, p.4. 
7 
 

van het toezicht. De inspectie zal in het stimulerende rapport bijvoorbeeld wel aandacht 
kunnen besteden aan de mate waarin de in het schoolplan geformuleerde ambities 
worden uitgevoerd, zodat zij een bijdrage kan leveren aan de horizontale verantwoording 
en het functioneren van de medezeggenschap. Deze bedoeling van de wetgever met de 
woorden “in elk geval” is overgenomen in de artikelsgewijze toelichting op artikel 2.87 
van onderhavig wetsvoorstel. Dat dit een toevoeging is (zoals de huidige toelichting 
suggereert) zou bij nader inzien tot verwarring kunnen leiden: het is immers in het 
huidige wetsvoorstel geen toevoeging, maar overeenkomstig de geldende wettelijke 
regeling. Daarom is de toelichting bij artikel 2.87 verduidelijkt. Helemaal schrappen zou 
een inhoudelijke wijziging zijn, hetgeen niet beoogd is met dit wetsvoorstel.  
 
ii. contractactiviteiten 
Voorgesteld artikel 2.9, derde lid, bepaalt dat het bevoegd gezag voortaan programma's 
en beschrijvingen van contractactiviteiten ter kennis moet brengen aan de Inspectie van 
het onderwijs. Artikel 11 van de Wet op het onderwijstoezicht regelt aan de hand van 
welke indicatoren en documenten de inspectie van het onderwijs toeziet op naleving van 
de wet door het bevoegd gezag. Het voorstel maakt niet duidelijk waarom de inspectie in 
dat kader voortaan de beschikking zou moeten hebben over bedoelde documenten.  
 
De Afdeling wijst erop dat de toevoeging van bovengenoemde eis niet in lijn is met het 
door het voorstel zelf gekozen uitgangspunt van een technische herziening. Zij adviseert 
de voorgestelde eisen dan ook niet op te nemen in het voorstel.  
 
Artikel 2.9, derde lid, van het wetsvoorstel beoogt hetzelfde te regelen als het geldende 
artikel 24f van de WVO. In artikel 24f is bepaald dat de programma's dan wel 
beschrijvingen van de contractactiviteiten ter kennisneming worden toegezonden aan de 
inspectie. In artikel 2.9, derde lid, van het wetsvoorstel zoals ter advisering aangeboden 
aan de Afdeling, was dit redactioneel vertaald in een meldingsplicht voor het bevoegd 
gezag. De toelichting bij dit artikel gaf als reden voor de melding dat naar aanleiding 
daarvan de inspectie de documenten beoordeelt. Hoewel in artikel 2.9, derde lid, van het 
wetsvoorstel dezelfde deugdelijkheidseis voor het bevoegd gezag is beoogd te formuleren 
als in artikel 24f WVO, ben ik het met de Afdeling eens dat een verplichting tot het 
melden van informatie, in combinatie met de uitleg in de toelichting, in materieel opzicht 
als een zwaardere eis ten opzichte van de huidige eis kan worden gezien. Om dit te 
voorkomen is artikel 2.9, derde lid, zodanig gewijzigd dat de genoemde documenten 
conform de huidige formulering ter kennisname naar de inspectie moeten worden 
gestuurd. In de toelichting is ter verduidelijking toegevoegd dat de inspectie geen oordeel 
geeft over de inhoud van de programma's en beschrijvingen van de contractactiviteiten. 
Overigens stelt de regering in het wetsvoorstel tot wijziging van de Wet op het primair 
onderwijs, de Wet op het voortgezet onderwijs, de Wet op de expertisecentra, de Wet op 
het onderwijstoezicht en enkele andere wetten in verband met actualisering van de 
deugdelijkheidseisen, het daarmee samenhangende onderwijstoezicht en vermindering 
van administratieve verplichtingen in het funderend onderwijs, alsmede reparatie van 
wetstechnische gebreken (actualisering deugdelijkheidseisen funderend onderwijs) voor 
9 
 

b.  Doelgroep praktijkonderwijs 
Het huidige artikel 10f WVO omschrijft inhoud en doelstelling van het praktijkonderwijs. 
Het voorgestelde artikel 2.46 haalt de doelgroepomschrijving uit de betreffende 
omschrijving en brengt deze omschrijving onder in hoofdstuk 2, paragraaf 4 Extra 
begeleiding en ondersteuning van leerlingen. Uit deze verplaatsing van de 
doelgroepomschrijving van het praktijkonderwijs zou afgeleid kunnen worden dat deze 
schoolsoort en daarmee verbonden doelgroep wordt losgekoppeld van de 
verantwoordelijkheid van het bevoegd gezag en wordt gesitueerd in de bestuurlijk-
beheersmatige context van het samenwerkingsverband. Het voorgestelde artikel 2.47 
versterkt deze indruk. Wanneer het voorstel er vanuit zou gaan dat het praktijkonderwijs 
een volwaardige schoolsoort is, dan kan het verplaatsen van de doelgroepomschrijving 
gezien worden als een inhoudelijke wijziging, die het kader van een louter technische 
herziening te buiten gaat.  
 
De Afdeling adviseert in het licht hiervan in de toelichting de gekozen benadering ten 
aanzien van de doelgroepomschrijving van het praktijkonderwijs te verduidelijken en zo 
nodig het voorstel aan te passen. 
 
Ik ben het met de Afdeling eens dat de plaatsing van de artikelen over de 
doelgroepomschrijving van het praktijkonderwijs en de toelaatbaarheid tot het 
praktijkonderwijs in paragraaf 4 zich niet goed verhoudt tot het huidige stelsel van het 
onderwijs. Praktijkonderwijs is immers geen extra ondersteuning, maar een 
onderwijssoort. Het wetsvoorstel en de memorie van toelichting zijn daarom aangepast. 
Ik heb naar aanleiding van het advies van de Afdeling de artikelen over de 
doelgroepomschrijving van het praktijkonderwijs en de toelaatbaarheid tot het 
praktijkonderwijs ingevoegd in paragraaf 2 over de inrichting van het onderwijs, namelijk 
in de nieuwe artikelen 2.29 en 2.30. Deze verplaatsing heeft ook geleid tot een 
vernummering van de eerder voorgestelde artikelen 2.35 tot en met 2.47. Daarnaast is 
de redactie van het nieuwe artikel 2.30 over de toelaatbaarheid van een leerling tot het 
praktijkonderwijs verduidelijkt.  
 
c. Voortgezet onderwijs aan zieke kinderen  
Voorgesteld artikel 2.51 regelt dat zieke leerlingen op “effectieve wijze voldoende 
onderwijs kunnen ontvangen”. Het huidige artikel 6b stelt – evenals artikel 8, tiende lid, 
WPO – dat zieke leerlingen op adequate wijze voldoende onderwijs kunnen genieten. De 
Afdeling wijst erop dat het verschil in gehanteerde terminologie de vraag oproept of een 
inhoudelijke wijziging is beoogd. Waar de eis van adequate aanbieding van onderwijs kan 
worden uitgelegd als een inspanningsverplichting, lijkt de term ‘effectief’ te wijzen op een 
bepaald resultaat dat wordt vereist. In de toelichting op dit onderwerp wordt nog een 
derde begrip genoemd en gesproken over de verantwoordelijkheid van de school om zorg 
te dragen voor een goede voortzetting van het onderwijs naast een adequaat 
onderwijsaanbod. Daarmee wordt datgene wat met het voorgestelde artikel 2.51 wordt 
bedoeld niet verhelderd. 
 
11 
 

WVO stelt dat onderwijs ‘enkel mag worden gegeven door degene die daartoe ingevolge 
deze wet bevoegd is’ en de artikelen 3 en 3a van de Wet op het primair onderwijs 
hanteren het begrip. Ook na de inwerkingtreding van de Wet op de beroepen in het 
onderwijs spreekt men nog altijd van een leraar die ‘bevoegd’ is, en niet van een leraar 
die heeft voldaan aan de bekwaamheidseisen. Door het begrip ‘bevoegd’ in hoofdstuk 7 te 
gebruiken, sluit de wet beter aan op het algemeen spraakgebruik. Bovendien verduidelijkt 
de nieuw gekozen structuur in de paragrafen twee en drie van hoofdstuk zeven het 
onderscheid tussen de begrippen ‘bevoegd’, ‘benoembaar’ en ‘bekwaam’. Dit draagt in 
belangrijke mate bij aan het begrip, de toegankelijkheid en de bruikbaarheid van de wet 
Paragraaf twee (de artikelen 7.8 tot en met 7.13) van het wetsvoorstel bepaalt aan welke 
algemene vereisten leraren moeten voldoen, waar de bekwaamheidseisen van leraren 
over gaan en in welke situaties een leraar bevoegd is. Dit betekent dat de leraar zonder 
verdere voorwaarden benoembaar is voor het onderwijs dat hij geeft. Paragraaf drie (de 
artikelen 7.14 tot en met 7.22) bepaalt onder welke voorwaarden een leraar die niet 
(volledig) bevoegd is, toch benoembaar is voor het verzorgen van onderwijs. 
De herintroductie van het begrip bevoegdheid en de nieuw gekozen structuur van deze 
paragrafen zijn slechts technische wijzigingen. Er zijn geen bepalingen over de 
benoembaarheid of bekwaamheid van leraren gewijzigd, geschrapt of toegevoegd met dit 
wetsvoorstel. Voor zover met dit wetsvoorstel het begrippenkader van de WVO gaat 
verschillen van het begrippenkader in de WPO en de WEB, ben ik van mening dat dit 
verschil in terminologie minder zwaar weegt dan de verbeterde leesbaarheid, 
bruikbaarheid en toegankelijkheid van de WVO. Dit is met name het geval omdat de WVO 
– anders dan bijvoorbeeld de WPO en de WEB – een fijnmazig stelsel kent van eisen aan 
de bevoegdheid en de benoembaarheid van leraren.  
 
Naar aanleiding van de opmerkingen van de Afdeling over het uitgangspunt van een 
louter technische herziening van de WVO 20xx, is het wetvoorstel nogmaals bezien op 
mogelijke onbedoelde inhoudelijke wijzigingen ten opzichte van de geldende WVO. Dit 
heeft geleid tot een aantal wijzigingen, die grofweg in twee categorieën zijn onder te 
brengen, te weten: 
 
1. verduidelijking of verbetering in formulering bepalingen van het wetsvoorstel 
Een aantal artikelen is aangepast, omdat ze mogelijk door de nieuwe redactie in de WVO 
20xx anders geïnterpreteerd zouden kunnen worden dan de wetgever beoogd heeft in de 
WVO. Voorbeelden hiervan zijn: 
• Artikel 1.5. Aard bepalingen bekostigd bijzonder onderwijs: de formulering 
van dit artikel is aangepast om beter tot uitdrukking te brengen dat de 
bepalingen die zich rechtstreeks of naar hun aard richten tot het bevoegd gezag 
bekostigingsvoorwaarden zijn voor een bevoegd gezag van een bijzondere school. 
Voor deze formulering is gekozen omdat een deel van de bepalingen uit de wet 
en de daarop te baseren regelgeving die voor het bijzonder onderwijs 
bekostigingsvoorwaarde is, zich rechtstreeks richt tot het bevoegd gezag door het 
bevoegd gezag expliciet in de bepaling te noemen. Bij andere bepalingen spreekt 
het voor zich dat deze zich tot het bevoegd gezag van een school richten, ook al 
is het bevoegd gezag niet expliciet als normadressaat genoemd. Dit betreft 
13 
 

gekozen aanpak van een louter technische herziening te voorkomen. Het gaat 
bijvoorbeeld om de volgende artikelen: 
• Artikel 2.2. Voortgezet onderwijs in een pluriforme samenleving; 
burgerschap; sociale integratie: in het wetvoorstel zoals dat aan de Afdeling 
ter advisering is voorgelegd was het opschrift van dit artikel “Doelen van het 
voortgezet onderwijs”. Aangezien er in de WVO20xx in de verschillende 
bepalingen ook doelen van het voortgezet onderwijs zijn geformuleerd, is het 
bepaalde in artikel 2.2. aangepast om de indruk weg te nemen dat dit artikel 
limitatief bedoeld was. Bovendien ziet het artikel niet zozeer op doelen, maar op 
onderwerpen waaraan aandacht moet worden besteed. In onderdeel a was 
aanvankelijk bepaald dat het voortgezet onderwijs mede algemene vorming 
omvat. Dit onderdeel is geschrapt, omdat dit al was opgenomen in artikel 1.4, 
eerste lid. De overige onderdelen komen overeen met het geldende artikel 17 
WVO dat gaat over “onderwijs in een pluriforme samenleving; burgerschap; 
sociale integratie.” Het opschrift is daarom aangepast naar het opschrift van 
artikel 17 van de WVO.  
• Artikel 2.43. Aangewezen zijn op leerwegondersteunend onderwijs: ten 
behoeve van de leesbaarheid is dit artikel – net als dezelfde bepaling in de WVO – 
weer opgedeeld in leden en is de verplichting dat het bevoegd gezag beslist na 
overleg met de ouders van de leerling of aan de leerling leerwegondersteunend 
onderwijs wordt aangeboden toegevoegd aan dit artikel, omdat deze verplichting 
uit de WVO (artikel 10e, derde lid, WVO) abusievelijk niet was overgenomen in 
het wetsvoorstel. Dat zou een inhoudelijke wijziging zijn. 
 
4. Overige opmerkingen 
 
a. Begripsbepalingen 
Het wetsvoorstel breidt het aantal begripsbepalingen flink uit. Verreweg de meeste 
begripsbepalingen verwijzen naar een wettelijke bepaling of regeling, waarbij het begrip 
een nadere invulling krijgt. Indien het daarbij gaat om een verwijzing binnen de WVO 
20xx, is de meerwaarde van de verwijzing beperkt.  
 
Ter illustratie van het bovenstaande wijst de Afdeling op de definitie van 
leerwegondersteunend onderwijs. Volgens de begripsbepaling betreft dit onderwijs als 
bedoeld in artikel 2.48. Het enige dat deze begripsbepaling oplevert, is dat in bepalingen 
waarin de term leerwegondersteunend onderwijs voorkomt, de toevoeging “als bedoeld in 
artikel 2.48” achterwege kan blijven. Ook zonder verwijzing is het evident dat wanneer de 
wet spreekt over leerwegondersteunend onderwijs, dit alleen het onderwijs in de zin van 
artikel 2.48 kan betreffen.  
Daarnaast zijn er begripsomschrijvingen die te ver doorgevoerd zijn. In dit kader kan 
bijvoorbeeld worden gewezen op voorgesteld artikel 2.4. Het toepassen van de 
begripsomschrijving leidt tot het volgende: Voorbereidend wetenschappelijk onderwijs als 
bedoeld in artikel 2.4 wordt gegeven aan scholen voor voorbereidend wetenschappelijk 
onderwijs als bedoeld in artikel 2.4 (enz.). 
 
15 
 

 
Als gevolg van de vernummering heeft dit advies van de Afdeling in de huidige versie van 
het wetsvoorstel betrekking op artikel 2.58. Op grond van het geldende artikel 29a WVO 
kan het bevoegd gezag aan leerlingen die een opleiding aan een school voor 
praktijkonderwijs hebben afgerond en daarvoor naar het oordeel van het bevoegd gezag 
in aanmerking komen, een schooldiploma praktijkonderwijs uitreiken. Artikel 2.58, derde 
lid, beoogde hetzelfde te regelen. Ik ben het met de Afdeling eens dat het voorstel niet 
goed aansloot bij de huidige formulering en het artikel is daarom aangepast. Hiermee is 
verduidelijkt dat, net als op grond van het geldende artikel 29a WVO, niet iedereen die de 
opleiding heeft afgerond automatisch een schooldiploma praktijkonderwijs krijgt. Het 
betreft een discretionaire bevoegdheid van het bevoegd gezag. De toelichting op artikel 
2.58 suggereerde onbedoeld een inhoudelijke wijziging, en daarom is de toelichting 
aangepast, in lijn met de aangepaste wettekst van 2.58, derde lid. 
 
c. Samenwerking vo-scholen en mbo-instellingen 
In paragraaf 10 van hoofdstuk 2 zijn de algemene bepalingen opgenomen betreffende de 
samenwerking tussen bevoegde gezagsorganen van vo-scholen en mbo-instellingen. Uit 
systematisch oogpunt verdient het volgens de Afdeling aanbeveling om ook de 
voorgestelde artikelen 2.29 tot en met 2.34 over specifieke samenwerkingsconstructies 
tussen deze bevoegde gezagsorganen in geval van het aanbod van entreeopleidingen in 
het vbo en leerwerktrajecten in het vmbo, naar paragraaf 10 van hoofdstuk 2 over te 
plaatsen.  
 
De Afdeling adviseert daartoe. 
 
Dit advies onderschrijf ik en is overgenomen en verwerkt in het wetsvoorstel en memorie 
van toelichting. Dit heeft geleid tot een vernummering in hoofdstuk 2. Als gevolg van 
deze vernummering heeft de opmerking van de Afdeling in de huidige versie van het 
wetsvoorstel betrekking op de artikelen 2.102 tot en met 2.107.  
 
d.  Aanwijzing 
Aan voorgesteld artikel 3.36, eerste lid, is toegevoegd dat het bestuur verplicht is om aan 
een aanwijzing te voldoen. Volgens de toelichting heeft deze explicitering geen 
verdergaande betekenis dan dat het bevoegd gezag aan de aanwijzing van de minister 
moet voldoen. De toevoeging zou reeds impliciet volgen uit het huidige 104, eerste lid, 
WVO, vervat in voorgesteld artikel 10.1, eerste lid, dat bepaalt dat de bekostiging kan 
worden opgeschort of ingehouden als het bevoegd gezag handelt in strijd met de bij of 
23
krachtens de WVO 20xx gestelde regels. De Onderwijsraad heeft er in zijn reactie op 
het voorstel terecht op gewezen dat deze explicitering ertoe leidt dat de aanwijzing het 
karakter krijgt van een instructiebevoegdheid die een zekere ruimte biedt om – 
aanvullend op het stelsel van bekostigingsvoorwaarden - een bekostigingssanctie op te 
                                                
23
 Toelichting, artikelsgewijs, artikel 3.36. 
17 
 

De Afdeling adviseert de tekst en toelichting van het voorstel met elkaar in 
overeenstemming te brengen. 
 
Met de Wet van 25 mei 2018 tot wijziging van onder meer de Wet op het voortgezet 
onderwijs en de Wet voortgezet onderwijs BES in verband met modernisering van de 
bepalingen over voorzieningenplanning (Stb. 2018, 156) is in het nieuwe artikel 64 van 
de geldende WVO de mogelijkheid opgenomen een school of scholengemeenschap in 
twee of meer delen te splitsen. 
Indien niet op een van de scholen of scholengemeenschappen alle oorspronkelijke 
schoolsoorten behouden blijven, is er feitelijk geen sprake van splitsing, maar van 
afsplitsing hetgeen is geregeld in artikel 4.20, eerste lid, onderdeel d. Het is dan ook niet 
nodig in de wet of in de ministeriële regeling als voorwaarde bij splitsing te stellen dat op 
één van de nieuwe scholen of scholengemeenschappen de oorspronkelijke schoolsoorten 
behouden blijven.  
Overeenkomstig artikel 64, derde lid, is in artikel 4.2, derde lid, van onderhavig 
wetsvoorstel deze bepaling over splitsing overgenomen. 
 
f.  Grondslag, afbouw en uitzonderingsmogelijkheden 
Op grond van voorgesteld artikel 4.23 kan de minister in bijzondere gevallen op verzoek 
van het bevoegd gezag voor een bepaalde periode goedkeuren dat een school bekostiging 
blijft ontvangen, ondanks dat het leerlingenaantal van die school te laag is. Gelet op dat 
aantal zou de school op grond van artikel 4.22 opgeheven moeten worden. Onder het 
huidige recht geldt voor een dergelijk verzoek van het bevoegd gezag een beslistermijn 
van zes maanden. In het voorstel is evenwel geen bijzondere termijn opgenomen, met 
als gevolg dat de ‘standaardtermijn’ van artikel 4:13 van de Algemene wet bestuursrecht 
van toepassing is. Hieruit volgt dat een beslissing genomen moet worden binnen een 
redelijke termijn, of in elk geval na verloop van acht weken. Het voorstel maakt niet 
duidelijk of deze termijn realistisch is.  
 
De Afdeling adviseert in de toelichting te verduidelijken dat de beslistermijn van acht 
weken toereikend is en anders het voorstel aan te passen. 
 
Het wetsvoorstel is aangepast naar aanleiding van dit advies. Als gevolg van de 
vernummering van het wetsvoorstel heeft dit advies van de Afdeling in de huidige versie 
van het wetsvoorstel betrekking op artikel 4.25. De huidige beslistermijn van zes 
maanden was abusievelijk niet overgenomen in het wetsvoorstel. Dat zou een 
inhoudelijke wijziging betekenen, hetgeen dit wetsvoorstel niet beoogt. De termijn van 
zes maanden, inmiddels conform de Awb vervangen in 26 weken, wordt daarom 
gehandhaafd en is toegevoegd aan artikel 4.25.  
 
Zoals eerder is aangeven, is van de gelegenheid gebruik gemaakt om ambtshalve 
wijzigingen aan te brengen in het wetsvoorstel.  
Naast de eerder genoemde aanpassingen om mogelijke twijfel weg te nemen over 
eventuele onbedoelde inhoudelijke wijzigingen ten opzichte van de geldende wet, zijn er 
nog ambtshalve wijzigingen aangebracht in de volgende categorieën: 
19 
 

