Wijziging van de Wet gemeentelijke schuldhulpverlening ten behoeve van de uitwisseling 
van persoonsgegevens 
 
MEMORIE VAN TOELICHTING 
 
ALGEMEEN 
 
1. Inleiding 
 
Wat is de aanleiding? 
1
Voor schuldhulpverlening geldt sinds 1 juli 2012 de Wet gemeentelijke schuldhulpverlening (Wgs). 
Deze wet regelt dat mensen met problematische schulden bij gemeenten terecht kunnen voor onder 
meer advies, schuldbemiddeling of een saneringskrediet. Een deel van de gemeenten geeft zelf hulp, 
andere schakelen instellingen in die zich bezighouden met schuldhulpverlening. Schulden zijn 
problematisch als de som van de geëiste maandelijkse aflossingen op schulden en 
betalingsachterstanden hoger is dan de aflossingscapaciteit. Gevolg is dat de persoon die het betreft 
niet kan voortgaan met afbetalen of al opgehouden is met betalen. Voor schuldhulpverlening is veel 
informatie nodig over de (financiële) situatie van de persoon met schulden. Een betere ontsluiting van 
persoonsgegevens als middel om schuldhulpverlening effectiever te maken en daarmee bij te dragen 
aan een behoorlijke levensstandaard, maar bijvoorbeeld ook gezondheid, staat daarom al langer in de 
belangstelling. Tegelijkertijd roept deze gegevensuitwisseling vragen op over het mensenrecht van de 
bescherming van privacy. In 2013 vroeg de Tweede Kamer in de Motie Schouten de regering met 
betrokkenen bij schuldhulpverlening te overleggen over de privacyaspecten van initiatieven om 
2
informatie over schulden makkelijker beschikbaar te maken. De evaluatie van de Wgs in 2016 
3
bevestigt het belang van meer inzicht in gegevens. Begin 2018 is de Tweede Kamer geïnformeerd 
4
over welke gegevens in welke fase van het schuldhulpverleningsproces noodzakelijk zijn. Een andere 
belangrijke ontwikkeling is de inwerkingtreding van nieuwe privacyregelgeving, de Algemene 
5
Verordening Gegevensbescherming (AVG) , die de Wet bescherming persoonsgegevens vervangt. De 
AVG geeft een kader voor omgaan met persoonsgegevens waar de Wgs beter op afgestemd moet 
worden. De Brede schuldenaanpak, die 22 mei 2018 aan de Tweede Kamer is aangeboden, wil 
vroegsignalering van problematische schulden versterken en zet in op snellere en betere 
schuldhulpverlening. Om dit te realiseren kondigt de Brede schuldenaanpak een wijziging van de Wgs 
aan om gegevensuitwisseling voor schuldhulpverlening te faciliteren en tegelijkertijd naleving van de 
6
AVG te waarborgen. Gegevensuitwisseling tussen schuldhulpverleners en schuldeisers moet 
bijvoorbeeld huisuitzettingen als gevolg van huurachterstanden voorkomen. Dit is onderdeel van het 
7
regeerakkoord en draagt bij aan de verwezenlijking van het belangrijke grondrecht bescherming van 
8
huis en familieleven. In moties van het lid Peters vraagt de Tweede Kamer aandacht voor verankering 
van afspraken tussen gemeenten en woningcorporaties om huisuitzettingen door schulden te 
9
voorkomen. Uitwisselen van persoonsgegevens over mensen met huurachterstanden, zodat 
schuldhulpverleners hulp kunnen aanbieden, is een belangrijk onderdeel van die afspraken. 
Voorliggende wijziging van de Wgs is de uitwerking van de in de Brede schuldenaanpak 
aangekondigde wetswijziging en voert mede de moties over dit onderwerp uit. Verder wordt van de 
gelegenheid gebruik gemaakt een onduidelijkheid in de oorspronkelijke toelichting op de Wgs uit 2010 
10
recht te zetten over de toegang van zelfstandigen tot schuldhulpverlening. De verduidelijking van 
 
1
 Stb. 2012 nr. 78. 
2
 Kamerstukken II 2013/14, 24515 nr. 273. 
3
 Kamerstukken II 2015/16, 34509 nr. 1.  
4
 Kamerstukken II 2017/18, 24515 nr. 426. 
5
 Verordening (EU) 2016/679 betreffende de bescherming van natuurlijke personen in verband met de verwerking van 
persoonsgegevens en betreffende het vrije verkeer van die gegevens. (PbEU 2016 L119). 
6
 Kamerstukken II2017/18, 24515 nr. 431. 
7
 Terugdringen van schulden en armoede, blz. 27, Regeerakkoord 2017-2021 ‘Vertrouwen in de toekomst’. 
8
 Artikel 8 van het Europees Verdrag voor de Rechten van de Mens. 
9
 Kamerstukken II 2017/18, 24515 nr. 443, Kamerstukken II 2017/18, 35000 XV nr. 53. 
10
 Kamerstukken II 2009/10, 32291 nr. 3. 

 
1. intern verwijzen: Er is sprake van intern verwijzen als de gemeente binnen de eigen organisatie 
geregeld heeft dat burgers die in beeld zijn bij de gemeente (meestal door gebruik van regelingen 
en voorzieningen), in geval van gesignaleerde (dreigende) problematische schulden, worden 
doorgeleid naar de schuldhulpverlening.  
2. extern doorverwijzen: Er is sprake van extern doorverwijzen wanneer de gemeente afspraken 
heeft met bedrijven en instellingen dat zij klanten waarvan zij vermoeden of weten dat er sprake 
is van (dreigende) problematische schulden, verwijzen naar de gemeente. De klanten nemen zelf 
contact op (eventueel met hulp van de verwijzer).  
3. signaleren door derden: Er is sprake van signalering door derden als de gemeente afspraken 
heeft met bedrijven en instellingen dat deze zelf signalen afgeven aan de gemeente wanneer zij 
vermoeden of weten dat er sprake is van (dreigende) problematische schulden bij hun klanten. 
Het kan gaan om feitelijke gegevens als betalingsachterstanden, maar ook om andere signalen. 
De signalen worden afgegeven met of zonder medeweten van de klanten, maar niet door de 
klanten zelf. 
 
Omdat in de Wgs niet expliciet staat dat vroegsignalering van schulden een taak van gemeenten is, 
ontstaat spanning met de AVG wanneer schuldhulpverleners persoonsgegevens willen gebruiken die 
zij van schuldeisers ontvangen. Dat speelt bij methode 3: Signaleren door derden. Met deze 
wetswijziging wordt beoogd de Wgs te verduidelijken, zodat een kader ontstaat over wat wel en niet 
mag bij gegevensuitwisseling voor vroegsignalering van schulden. Vroegsignalering moet van 
schuldpreventie worden onderscheiden. Bij schuldpreventie is geen uitwisseling van tot op het individu 
herleidbare informatie nodig. Voorbeelden van schuldpreventie zijn financiële educatie, voorlichting 
over de risico’s van lenen of de financiële gevolgen van life events, zoals meerderjarig worden of 
scheiden. 
 
Waarom overheidsinterventie en instrumentkeuze 
De maatschappelijke inzet om vroegsignalering te versterken is groot, maar de juridische 
belemmeringen voor gegevensuitwisseling bij vroegsignalering kunnen gemeenten en de betrokken 
schuldeisers, zoals woningcorporaties en energiebedrijven, niet oplossen. De Wgs moet daarvoor beter 
afgestemd worden op de privacyregelgeving (AVG). Daarom vragen zij aan de rijksoverheid de 
regelgeving te verbeteren door de wettelijke taken van schuldhulpverlening duidelijker te omschrijven. 
Hiermee ontstaat een wettelijke grondslag voor het verzamelen en verwerken van persoonsgegevens 
die noodzakelijk is voor het uitvoeren van die taken. Met deze wetswijziging wordt expliciet in de wet 
opgenomen dat het noodzakelijk is dat gemeenten persoonsgegevens uitwisselen voor 
vroegsignalering. Meer concreet regelt de wetswijziging dat gemeenten op basis van signalen over 
betalingsachterstanden die zij van schuldeisers ontvangen uit eigen beweging hulp aanbieden. 
 
De wetswijziging creëert de mogelijkheid om bij of krachtens algemene maatregel van bestuur (AMvB) 
signalen op te nemen die aanleiding zijn voor het college om uit eigen beweging schuldhulpverlening 
aan te bieden. Het gaat om signalen:  
1. waarmee redelijkerwijs is te voorzien dat een natuurlijke persoon niet zal kunnen voortgaan met 
het betalen van zijn schulden of dat hij in de toestand verkeert dat hij heeft opgehouden te 
betalen (gebaseerd op definitie schuldhulpverlening artikel 1 Wgs) of 
2. die een bedreigende situatie voorspellen, inhoudende gedwongen woningontruiming, beëindiging 
van de levering van gas, elektriciteit, stadsverwarming of water of opzegging dan wel ontbinding 
van de zorgverzekering (gebaseerd op artikel 4, tweede lid, Wgs). 
 
Als deze uitgangspunten voor te kiezen signalen worden gelegd naast de praktijkervaringen met 
vroegsignalering van schulden, blijken betalingsachterstanden op vaste lasten de meest gebruikte 
voorspellers voor vroegsignalering. Knelpunten met het betalen van vaste lasten blijken goed te 
 
- Vroegsignalering schulden door gemeenten, Inspectie SZW, 2017. De Inspectie noemt als vierde methode risicomodellen. 
Omdat deze methode niet relevant is voor de wetswijziging, gaat de toelichting er niet op in. 
4 

Uit eigen beweging een eerste gesprek als bedoeld in artikel 4, eerste lid, onderdeel b, Wgs, 
aanbieden 
 
Gemeente Naam, adres, woonplaats/NAW Identiteit vaststellen 
Burgerservicenummer (BSN) 
Verblijfstatus Nederland 
 
Basisregistratie Personen/BRP 
 
Woningverhuurders Contactgegevens van de Uit eigen beweging een 
hoofdhuurder  eerste gesprek als bedoeld 
in artikel 4, eerste lid, 
onderdeel b, Wgs, 
aanbieden 
 
Zorgverzekeraars/CAK Naam, adres, postcode, woonplaats, Uit eigen beweging een 
geboortedatum en BSN van de op de eerste gesprek als bedoeld 
zorgpolis vermelde in artikel 4, eerste lid, 
verzekeringnemer en verzekerden onderdeel b, Wgs, 
 aanbieden 
Zorgverzekeraarsidentificatienummer  
 Gegevens overgenomen uit 
de door de verzekeringsnemer artikel 7b.1 van de Regeling 
verschuldigde bedragen, inclusief zorgverzekering 
eventuele bestuursrechtelijke  
premies  
Energiebedrijven Contactgegevens van de klant, diens Uit eigen beweging een 
klantnummer en informatie over de eerste gesprek als bedoeld 
hoogte van diens schuld  in artikel 4, eerste lid, 
onderdeel b, Wgs, 
aanbieden 
 
Gegevens overgenomen uit 
de Regeling afsluitbeleid 
voor kleinverbruikers van 
elektriciteit en gas en de 
Warmteregeling 
Drinkwaterbedrijven Contactgegevens van de klant, diens Uit eigen beweging een 
klantnummer en informatie over de eerste gesprek als bedoeld 
hoogte van diens schuld  in artikel 4, eerste lid, 
onderdeel b, Wgs, 
aanbieden 
 
Gegevens overgenomen uit 
de Regeling afsluitbeleid 
voor kleinverbruikers van 
drinkwater 
 
Het is nodig ruimte te houden om te experimenteren en innoveren met andere signalen. Dit sluit aan 
bij de ambitie uit de brede schuldenaanpak om de schuldhulpverlening te vernieuwen en verbeteren. 
De andere of nieuwe signalen kunnen potentieel betere voorspellers van problematische schulden 
opleveren. Dat wil zeggen signalen waarmee mensen met schulden die nog niet in beeld zijn bij 
gemeenten worden bereikt. Een signaal waarmee nog geen ervaring is, maar waarmee een nieuwe 
4 

 
De wetswijzing verduidelijkt de procedure over het besluit over toegang tot en inhoud van de hulp 
(plan van aanpak) door het opnemen van een specifieke bepaling daarover. Deze verduidelijking wil 
ook bijdragen aan het realiseren van de brede toegang tot schuldhulpverlening die de Wgs beoogt. In 
het bijzonder voor zelfstandigen wekt de memorie van toelichting van het oorspronkelijke wetsvoorstel 
16
ten onrechte de indruk dat zelfstandigen geen hulp zouden kunnen krijgen. De wettelijke taak om te 
besluiten over schuldhulpverlening is de grondslag voor en de rechtvaardiging van het raadplegen van 
persoonsgegevens. In de uitvoering ontwikkelt zich, mede onder invloed van de politieke en 
bestuurlijke belangstelling voor schuldhulpverlening, de praktijk dat iedere rechtmatige inwoner om 
schuldhulpverlening kan vragen. Gelet op de vaak kwetsbare positie waarin mensen met schulden 
zitten, is de hulpvraag eenvoudig en zonder eisen (artikel 4, eerste lid, Wgs). Schuldhulpverlening kan 
starten op aanvraag, al dan niet mondeling gedaan. Elke aanvraag wordt individueel beoordeeld en 
gemotiveerd gehonoreerd of afgewezen. Bij afwijzing is het nodig en steeds meer de gewoonte, om 
een alternatief te bieden of burgers met ondersteuning en begeleiding (‘warm’) door te verwijzen, 
bijvoorbeeld begeleiden naar een aanvraag voor maatschappelijke ondersteuning. Artikel 3 van de 
Wgs biedt geen mogelijkheid om groepen categoriaal uit te sluiten van schuldhulpverlening. De Wgs 
noemt twee overwegingen om schuldhulpverlening te weigeren (artikel 3, tweede en derde lid, Wgs), 
namelijk in geval een persoon al eerder gebruik heeft gemaakt van schuldhulpverlening (recidive) en 
in geval een persoon fraude heeft gepleegd die financiële benadeling van een bestuursorgaan tot 
gevolg heeft en die persoon in verband daarmee onherroepelijk strafrechtelijk is veroordeeld of een 
onherroepelijke bestuurlijke sanctie, die beoogt leed toe te voegen, is opgelegd.  
 
Ook welke hulp iemand krijgt, het plan van aanpak, is een individuele beoordeling en vereist 
motivering. Dat geldt zeker voor situaties die vragen om een meer specifieke vorm van 
schuldhulpverlening of juist een meer integrale aanpak, zoals bij burgers met onderliggende 
problemen (verslaving, dakloosheid), voor wie ook maatschappelijke ondersteuning nodig is. Gerichte 
aanpakken zijn ook nodig voor zelfstandigen zonder personeel of personen met een onderneming met 
schulden, mensen met een eigen woning met overwaarde, burgers die geen stabiel of toereikend 
inkomen hebben, enz. om in al deze situaties tijdig een gemotiveerd besluit te nemen over toegang en 
het plan van aanpak zijn persoonsgegevens nodig.  
 
De Wgs regelt dat binnen vier weken na de eerste hulpvraag een gesprek plaatsvindt (artikel 4, eerste 
17
lid, Wgs). Bij een bedreigende situatie is dat drie dagen (artikel 4, tweede lid, Wgs). Dat zijn goede 
momenten om informatie te vergaren, maar het direct kunnen raadplegen van relevante 
informatiebronnen zal (een besluit over) schuldhulpverlening verder versnellen en verbeteren. De 
huidige wetstekst van de Wgs legt niets in de weg aan brede toegang, maar duidelijke bepalingen 
over de inhoud en de persoonsgegevens waarvan raadpleging noodzakelijk is om tijdig en 
gemotiveerd een besluit te nemen ontbreken. Daarom wordt de wetstekst op dit punt verduidelijkt. 
Daarbij wordt expliciet geregeld dat de hulpvraag ook mondeling kan en wordt schuldhulpverlening 
onderverdeeld in besluitvorming en uitvoering: 
a. besluitvorming bestaat uit een besluit of iemand ja/nee toegang tot schuldhulp krijgt en over 
welke hulp iemand krijgt, het plan van aanpak.  
b. uitvoering houdt in uitvoering van de onder a. genoemde besluiten, inclusief nazorg. Het is feitelijk 
handelen in de privaatrechtelijke sfeer en hoeft niet expliciet wettelijk geregeld. Gebruikelijk is dat 
hulpverlener en cliënt voor specifieke vormen van hulpverlening zoals een schuldregeling of 
budgetbeheer, een overeenkomst sluiten, waarin afspraken over gegevensuitwisseling worden 
opgenomen. 
Voor besluitvorming over welke hulp iemand krijgt, is het voldoende een plan van aanpak op 
hoofdlijnen te maken dat laat zien dat schuldhulpverlening, zoals gedefinieerd in artikel 1 Wgs, wordt 
gegeven. Het plan van aanpak kan bijvoorbeeld stabilisatie gevolgd door schuldregelen inhouden. De 
 
16
 Kamerstukken II 2009/10, 32291 nr. 3. 
17
 Onder bedreigende situatie wordt verstaan gedwongen woningontruiming, beëindiging van de levering van gas, elektriciteit, 
stadsverwarming of water of opzegging dan wel ontbinding van de zorgverzekering. 
4 

schuldhulpverlening te 
weigeren 
Ja/Nee strafrechtelijke veroordeling 
Gemeente en andere gemeenten Fraude vaststellen 
of bestuurlijke sanctie voor financiële 
 
benadeling bestuursorgaan 
Omdat fraude een 
 
overweging is om 
Zo ja, dossier inzien 
toegang tot 
 
schuldhulpverlening te 
Frauderegister 
weigeren, moet 
 
worden vastgesteld of 
 
iemand heeft 
gefraudeerd. Bij fraude 
moet het fraudedossier 
ingezien kunnen 
worden om 
gemotiveerd te kunnen 
besluiten over 
wel/geen toegang tot 
schuldhulpverlening. 
Ja/Nee strafrechtelijke veroordeling Fraude vaststellen 
UWV, SVB, Belastingdienst, DUO 
of bestuurlijke sanctie voor financiële  
benadeling bestuursorgaan Omdat fraude een 
 overweging is om 
toegang tot 
Zo ja, dossier inzien 
schuldhulpverlening te 
 
weigeren, moet 
 
worden vastgesteld of 
iemand heeft 
gefraudeerd. Bij fraude 
moet het fraudedossier 
ingezien kunnen 
worden om 
gemotiveerd te kunnen 
besluiten over 
wel/geen toegang tot 
schuldhulpverlening. 
Besluit Plan van aanpak 
 
Gemeente Ja/Nee Wmo en/of Jeugdzorg en zo Plan van aanpak 
ja, hulpverlener(s) schuldhulpverlening 
 opstellen 
  
Contact leggen met 
andere hulpverleners 
voor afgestemde 
hulpverlening 
 
 
Rechtspraak Ja/Nee bewind en zo ja, Plan van aanpak 
bewindvoerder schuldhulpverlening 
 opstellen 
Centraal curatele- en bewindregister  
(CCBR) - Openbaar Contact leggen met 
andere hulpverleners 
4 

beslagvrije voet + laatste datum 
berekening door schuldeiser 
Betalingsachterstanden Plan van aanpak 
(andere) Schuldeisers 
 schuldhulpverlening 
ontstaansdatum, hoofdsom, boetes / opstellen 
verhogingen, actueel schuldsaldo, 
lopende betalingsregelingen, 
beslagvrije voet + laatste datum 
berekening door schuldeiser 
Beslagen Plan van aanpak 
Deurwaarders 
 schuldhulpverlening 
Digitale beslagregister opstellen 
VISH 
Aanbieders van krediet (Sanerings)Kredieten en hypotheken Plan van aanpak 
met betalingsachterstand schuldhulpverlening 
 opstellen 
Bureau Kredietregistratie (BKR) 
 
 
3. Verhouding tot hoger recht en nationale regelgeving 
 
Mensenrechten 
De Wgs en deze wetswijziging raken aan verschillende mensenrechten, neergelegd in verschillende 
mensenrechtenverdragen. De mate waarin en de voorwaarden waaronder schuldhulpverleners 
persoonsgegevens mogen uitwisselen vereist een afweging van het recht op bescherming van de 
privacy tegen sociale en economische rechten, zoals een behoorlijke levensstandaard en gezondheid. 
De rechtvaardiging van de inperking van de privacy ligt daarom in het helpen schulden op te lossen. 
Het is belangrijk te noemen dat de wetswijziging één van de acties is om schulden op te lossen. De 
Brede schuldenaanpak heeft drie actielijnen die alle drie nodig zijn en ook de achterliggende oorzaken 
achter schulden willen aanpakken: 1) Problematische schulden voorkomen: preventie en 
vroegsignalering, 2) Ontzorgen en ondersteunen en 3) Zorgvuldige en maatschappelijk verantwoorde 
incasso. De wetswijziging maakt het makkelijker voor mensen om hulp van de overheid te krijgen 
door een belangrijke drempel voor het vragen en accepteren van hulp, het verzamelen van informatie, 
weg te nemen. De wetswijziging geeft waarborgen waarmee gemeenten de verantwoordelijkheid voor 
het verwerken van persoonsgegevens voor schuldhulpverlening goed kunnen invullen, zoals 
voorwaarden voor het doorgeven van persoonsgegevens, onder meer om stigmatiseren te voorkomen. 
Effectieve gegevensuitwisseling binnen het (gemeentelijke) sociale domein en met schuldeisers, 
waaronder ook de overheid zelf, stimuleert integraal werken in de zin dat niet alleen armoede wordt 
bestreden, maar de hulp ook bijdraagt aan gezondheid, onderwijs en werk. Gegevensuitwisseling 
tussen schuldhulpverleners en schuldeisers moet bijvoorbeeld huisuitzettingen vanwege 
huurachterstanden voorkomen. Dit draagt bij aan de verwezenlijking van het belangrijke grondrecht 
bescherming van huis en familieleven. 
 
Algemene Verordening Gegevensbescherming (AVG) 
De wetswijziging faciliteert de uitwisseling en verwerking van persoonsgegevens voor 
schuldhulpverlening door gemeenten en andere bij schuldhulpverlening betrokken organisaties. De 
wetswijziging beoogt daarmee ook de naleving te waarborgen van de nieuwe Europese 
privacyregelgeving, de AVG, die per 25 mei 2018 van toepassing is. Een voorwaarde voor de 
verwerking van persoonsgegevens is het hebben van een expliciete grondslag. Een veel gebruikte 
grondslag is toestemming van de gebruiker. Deze grondslag is niet goed bruikbaar voor het 
verzamelen van persoonsgegevens voor schuldhulpverlening. In de eerste plaats, omdat de burgers 
met problematische schulden zich lang niet altijd melden bij gemeenten. De gemeente gebruikt 
daarom signalen van derden om burgers met problematische schulden te vinden. Ook als een burger 
zichzelf wel meldt, bestaat twijfel over de grondslag toestemming, omdat de burger afhankelijk is van 
4 

met vroegsignalering iemand heeft benaderd, is hiervoor het startpunt. De Awb is ook relevant als 
iemand die niet te goeder trouw blijkt alsnog toegang tot schuldhulpverlening wordt geweigerd. Ook 
de tussentijdse beëindiging van de hulp is een besluit. Bij vroegsignalering biedt de gemeente uit 
eigen beweging een eerste gesprek als bedoeld in artikel 4 aan. Dit aanbod van de gemeente is op 
zichzelf nog geen besluit; de rechtspositie van de burger wijzigt immers niet. Vervolgens zal een 
gesprek op grond van artikel 4 Wgs, tweede lid, onderdeel b, Wgs plaatsvinden, waarna als 
daadwerkelijk een schuldhulpverleningstraject tot stand komt een besluit tot toegang met een plan 
van aanpak wordt genomen. 
 
Een deel van de gemeenten besteedt de uitvoering van schuldhulpverlening uit aan gespecialiseerde 
instellingen die in opdracht van en voor rekening van de gemeenten werken. Indien de uitbesteding 
ook het laten nemen van besluiten namens het College (over toegang en hulp) omvat, is mandatering 
aan een niet-ondergeschikte nodig. Daaraan stelt titel 10.1 van de Algemene wet bestuursrecht eisen. 
De Wgs vereist dat in het plan voor schuldhulpverlening wordt aangegeven welke maatregelen de 
gemeenteraad en het college nemen om de kwaliteit te borgen van de wijze waarop de integrale 
schuldhulpverlening wordt uitgevoerd (artikel 4), ongeacht uitbesteding en mandatering en inclusief 
gegevensverwerking. Bij mandatering en uitbesteding blijft het college verantwoordelijk, bijvoorbeeld 
ook voor het behandelen van klachten. 
 
Wmo 2015 en Jeugdwet 
In de Wmo 2015 zijn bepalingen opgenomen over het gebruik van informatie die is verzameld in het 
kader van schuldhulpverlening (artikelen 5.1.1 en 5.2.1) voor maatschappelijke ondersteuning. Met 
deze wetswijziging en in het bijzonder de AMvB ter uitwerking daarvan wordt de omgekeerde 
gegevensstroom geregeld. Voor schuldhulpverlening is relevant of iemand maatschappelijke 
ondersteuning krijgt en zo ja, wie de hulpverleners zijn. Dit is noodzakelijk om de verschillende 
vormen van hulpverlening af te stemmen. De wetswijziging regelt ook dat gedeeld mag worden met 
schuldhulpverlening wie jeugdzorg krijgt en wie de hulpverleners zijn in aansluiting op artikel 7.4.1 tot 
en met 7.4.4 van de Jeugdwet. De Wmo 2015 en de Jeugdwet vereisen toestemming van de burger 
voor hergebruik van de persoonsgegevens voor een ander doel, in dit geval schuldhulpverlening. 
Omdat schuldhulpverlening zonder uitwisseling van persoonsgegevens niet mogelijk is, wordt deze 
voorwaarde niet in de Wgs opgenomen. De grondslag voor de verwerking van persoonsgegevens is 
een wettelijke verplichting en taak van algemeen belang, ook voor de informatie of iemand 
maatschappelijke ondersteuning of jeugdzorg krijgt en zo ja, wie de hulpverleners. Uitdrukkelijke 
toestemming zou daarmee slechts een extra drempel opwerpen, die ook nog een verkeerde perceptie 
van vrijblijvendheid zou bieden. Het is niet nodig om voor schuldhulpverlening een grondslag te 
maken om het medisch beroepsgeheim te doorbreken, omdat het niet noodzakelijk is om iemands 
ziektebeeld te kennen. Die gegevens hoeven dus niet te worden uitgewisseld voor 
schuldhulpverlening. 
 
Signalen uit de zorg (Wmo 2015 en Jeugdwet) en uitvoering van de Participatiewet hoeven niet 
expliciet als signalen voor vroegsignalering van schulden in regelgeving te worden opgenomen. Deze 
personen zijn immers bekend binnen de gemeente. In de diverse vormen van klantcontact kunnen zij 
naar schuldhulpverlening worden verwezen (zie ‘Hoofdlijnen van het voorstel’, a. Vroegsignalering van 
schulden). Hetzelfde geldt bijvoorbeeld voor signalen uit de gemeentelijke belastingen. Met de 
wetswijziging wordt wel expliciet geregeld dat deze informatie voor zover noodzakelijk voor 
schuldhulpverlening (dus als iemand hulp heeft geaccepteerd) uitgewisseld en gebruikt mag worden. 
 
Wet algemene bepalingen burgerservicenummer 
Burgerservicenummers kunnen door overheidsorganen bij de uitvoering van hun taken worden 
gebruikt. Ook overheidsorganen in de rol van schuldeiser, zoals de Belastingdienst of het UWV, 
gebruiken burgerservicenummers. Omdat schuldhulpverlening in een deel van de gemeenten door 
instellingen buiten de gemeente wordt verleend, is een wettelijke bepaling nodig op grond waarvan 
deze instellingen burgerservicenummers mogen gebruiken (artikel 15 Wet algemene bepalingen 
burgerservicenummer). Deze wetswijziging voorziet in de benodigde regelgeving. Gemeenten blijven 
4 

ter uitvoering van het gemeentelijke plan integrale schuldhulpverlening. Om de gegevens conform de 
privacyregelgeving te mogen melden bij de gemeente gebruiken verhuurders nu de algemene 
voorwaarden of de huurovereenkomst als grondslag. Het is de vraag of deze grondslag voldoende 
aansluit bij de AVG. Om juridische zekerheid te geven zal het melden van betalingsachterstanden door 
verhuurders in regelgeving worden verankerd met de bestaande regelingen voor zorgverzekeraars en 
leveranciers van energie en drinkwater als voorbeeld. 
 
Participatiewet en Wet Structuur Uitvoeringsorganisatie Werk en inkomen  
Identiteits-, inkomens- en vermogensgegevens die zijn verzameld bij uitvoering van de Participatiewet 
kunnen worden hergebruikt voor schuldhulpverlening. De Wet structuur uitvoeringsorganisatie werk 
en inkomen (Wet SUWI) regelt hoe UWV, SVB en gemeenten samenwerken en gegevens uitwisselen 
bij de uitvoering van sociale zekerheidswetten, waaronder de Wgs. In het gegevensregister onder de 
Wet SUWI zijn alle gegevens opgesomd die met behulp van de door de Wet SUWI benoemde 
gemeenschappelijke elektronische voorziening (GeVS) worden ontsloten (artikel 5:20 Besluit SUWI en 
artikel 6.2 Regeling SUWI). De Wgs wordt op meerdere plekken in de Wet SUWI genoemd, in elk 
geval in artikel 9 en 62. De Wet SUWI gaat alleen in op de gegevens, niet op de techniek. De 
uitvoerders van de sociale verzekeringswetten zijn vrij om daar een keuze in te maken die voldoet aan 
de AVG. De regelgeving gaat wel in op het beheer van de GeVS. UWV, SVB en gemeenten moeten 
deze gezamenlijk in stand houden en door ontwikkelen. De gegevens worden door het Bureau 
Keteninformatisering Werk & Inkomen (BKWI) van het UWV ontsloten uit diverse (basis)registraties en 
de voorzieningen worden door BKWI beheert. Ook ander bronnen dan gemeenten, UWV en SVB 
leveren informatie, bijvoorbeeld de Belastingdienst (onder meer toeslagen) en de RDW 
(gemotoriseerde voertuigen). Het Inlichtingenbureau (IB) heeft ook de wettelijke basis in de SUWI-
regelgeving (artikel 63) en fungeert als knooppunt naar gemeenten. IB is een stichting en wordt 
aangestuurd door haar bestuur. De minister van SZW bepaalt de kaders voor dit bestuur. Artikel 8, 
derde lid, Wgs regelt dat het vragen en het verstrekken van gegevens voor schuldhulpverlening kan 
geschieden door tussenkomst van het IB. 
 
Wetboek van Burgerlijke Rechtsvordering (beslagvrije voet) 
Met de inwerkingtreding van de Wet vereenvoudiging beslagvrije voet kan de beslagvrije voet in 
principe zonder informatie van de schuldenaar worden berekend. Voor implementatie is een ICT-tool 
in ontwikkeling om de gegevens die nodig zijn om de beslagvrije voet te berekenen automatisch 
digitaal te verzamelen bij bronnen zoals de Polisadministratie van UWV en de Basisregistratie 
Personen (BRP). De beslagvrije voet is een belangrijk onderdeel van de inkomensinformatie die nodig 
is voor schuldhulpverlening. De gegevensbronnen, zoals UWV, leveren ook informatie voor 
schuldhulpverlening. In de wetswijziging is daarom opgenomen dat schuldhulpverleners bij het 
opstellen van het plan van aanpak de beslagvrije voet zoals geregeld in het Wetboek van Burgerlijke 
Rechtsvordering gebruiken. Dit houdt in lijn met de huidige praktijk in dat altijd ten minste 5% van 
het inkomen gebruikt kan worden voor aflossing van schulden. Er is dus altijd een minimale 
afloscapaciteit, hetgeen van belang is voor schuldeisers om mee te werken aan een schuldregeling. 
 
Caribisch Nederland 
De Wgs en bijvoorbeeld ook de Algemene wet bestuursrecht gelden niet in Caribisch Nederland. Deze 
wetswijziging is daarom niet direct relevant voor Caribisch Nederland. Dit neemt niet weg dat onder 
de armere huishoudens een groot aandeel met schulden kampt. Schuldhulpverlening is een 
eilandelijke taak. Betalingsachterstanden op vaste lasten zijn belangrijke signalen voor schulden. De 
Regeling elektriciteit en drinkwater BES regelt daarom dat een distributeur afnemers die facturen niet 
tijdig voldoen bij iedere aanmaning tot betaling informeert over onder meer schulphulpverlening en de 
mogelijkheid vooraf te betalen. De problemen en oplossingen zijn dus vergelijkbaar. Het kabinet wil 
met de openbare lichamen afspraken maken over schuldhulpverlening. Prioriteit hebben praktische 
stappen die op korte termijn kunnen worden gezet. Nieuwe of gewijzigde regelgeving zijn niet 
20
voorzien, maar ook niet uitgesloten.  
 
20
 Kamerstukken II 2017/18, 34775 IV nr. 45. 
4 

bestaat namelijk uit administratieve en juridische acties, die burgers als regeldruk ervaren. De 
wetswijziging wil de hulpverlening beter laten aansluiten bij het doenvermogen van burgers met 
schulden door gegevensuitwisseling te vereenvoudigen. Voor het oplossen van schulden hoeven 
burgers dan minder in actie te komen. Zij worden zo ontzorgd. De regeldruk die zij ervaren neemt af. 
Burgers kunnen altijd nee zeggen tegen een hulpaanbod of juist aangeven aan welke (andere) hulp zij 
behoefte hebben (betere rechtsbescherming). De Wgs biedt een kader. De lasten en 
lastenvermindering die burgers ervaren hangt af van hoe gemeenten en schuldeisers de hulpverlening 
in de praktijk vormgeven. 
 
De keerzijde van het ontzorgen van burgers is dat schuldhulpverleners makkelijker de beschikking 
krijgen over persoonsgegevens zonder dat burgers daarvoor toestemming hebben gegeven. Het risico 
is reputatie- of anderszins relationele schade en het verlies van vertrouwelijkheid van het door 
beroepsgeheim beschermde persoonsgegevens. Schuldhulpverleners evalueren namelijk inkomens- en 
schuldeninformatie, maar bijvoorbeeld ook strafrechtelijke of medische persoonsgegevens, om de 
economische situatie, gezondheid, betrouwbaarheid en het gedrag te analyseren. Het is een inbreuk 
op de privacy van burgers die wellicht helemaal niet geholpen willen worden of die geen hulp nodig 
hebben. Daarnaast treden risico’s op door al dan niet ongeoorloofde toegang en verstrekking van de 
persoonsgegevens aan instanties in de schulden- en incassoketen of anderen. Om de privacy van 
burgers te beschermen wordt het faciliteren van gegevensuitwisseling voor schuldhulpverlening in dit 
wetsvoorstel gecombineerd met waarborgen. Allereerst worden persoonsgegevens alleen verwerkt als 
dat noodzakelijk is om te voldoen aan de wettelijke verplichtingen en taken van algemeen belang van 
de Wgs. Ook de gegevensverwerkingen worden nauwkeuriger omschreven. Het gaat om de twee 
processen. Het eerste proces is uit eigen beweging hulp aanbieden (vroegsignalering). Daartoe 
worden gegevens verstrekt (door schuldeisers aan de gemeente die het betreft), gebruikt (door 
schuldhulpverleners) en gewist (in het informatiesysteem). Het tweede proces is een besluit over de 
toegang en het plan van aanpak voor schuldhulpverlening. Daartoe worden gegevens opgevraagd of 
geraadpleegd en gebruikt door schuldhulpverleners. De specificatie gaat uit van dataminimalisatie, 
alleen absoluut noodzakelijke gegevens worden uitgewisseld. Burgers houden altijd hun 
privacyrechten, zoals het recht op informatie, inzage, rectificatie en gegevenswissing en het recht van 
bezwaar. Om de privacy verder te beschermen gelden aansluit- en gebruikersvoorwaarden voor de 
gebruikte informatiesystemen die de inzage en besluiten over persoonsgegevens beperken tot 
schuldhulpverleners. 
 
Regeldruk gemeenten 
De huidige Wgs legt het initiatief voor schuldhulpverlening grotendeels bij de burger. Het is helaas 
geen nieuws dat veel burgers geen hulp kunnen of willen vragen. Daarom gaan gemeentes al jaren 
zelf op zoek naar mensen met problematische schulden. De Inspectie SZW concludeerde in 2017 dat 
31
vrijwel alle gemeenten op enige wijze invulling geven aan vroegsignalering. Het wetsvoorstel 
voorziet in de eerste plaats de uitvoeringspraktijk van een juridische basis die naleving van de AVG 
waarborgt.  
 
Vroegsignalering van schulden is, zo staat in de toelichting van de Wgs, onderdeel van 
schuldhulpverlening. De wetswijziging leidt dus niet tot een nieuwe gemeentelijke taak. De 
wetswijziging verduidelijkt wel de gemeentelijke taak op het vlak van vroegsignalering van schulden. 
Dit is de noodzakelijke rechtvaardiging voor het mogen verwerken van persoonsgegevens. Naleving 
van de AVG maakt duidelijke wettelijke verplichtingen noodzakelijk. Uniformiteit is ook nodig voor de 
uitvoerbaarheid voor schuldeisers en om burgers overal in Nederland een vergelijkbare dienstverlening 
te bieden. De vormgeving is gebaseerd op de bestaande uitvoering die sinds 2015 via evaluaties, 
leidraden en kennisdeling landelijk wordt gefaciliteerd.  
 
 
31
 Zie onder meer: 
- Vroegsignalering problematische schulden door gemeenten; Verkennende studie, Inspectie SZW, 2015. 
- Het gebruik van methoden van vroegsignalering problematische schulden door gemeenten, Inspectie SZW, 2016. 
- Vroegsignalering schulden door gemeenten, Inspectie SZW, 2017. 
4 

zorgvuldige en maatschappelijk verantwoorde incasso van achterstallige betalingen dragen 
schuldeisers bij aan het voorkomen en oplossen van problematische schulden. De schuldeisers 
namens de rijksoverheid (CAK, Belastingdienst, UWV, SVB, CJIB en DUO) werken samen vanuit de 
35
Rijksincassovisie. Gegevensuitwisseling met gemeenten is een onderdeel van de Rijksincassovisie. 
Deze wetswijziging maakt de gegevensuitwisseling tussen de rijksoverheid en gemeenten makkelijker. 
Zorgverzekeraars, energiebedrijven en drinkwaterbedrijven moeten voldoen aan regels voor een 
zorgvuldige incasso (zie ook 3. Verhouding tot hoger recht en nationale regelgeving). Zij melden op 
basis daarvan mensen met betalingsachterstanden aan bij gemeenten. De wetswijziging verandert 
daar niets aan, maar de uitvoering wordt wel makkelijker en juridisch zekerder door afstemming met 
de Wgs. Het gaat om ongeveer 40 zorgverzekeraars, 40 energieleveranciers en 10 
drinkwaterbedrijven. Voor verhuurders en in het bijzonder woningcorporaties wordt op grond van 
artikel 8 Wgs over gegevensuitwisseling nieuwe regelgeving gemaakt over het melden van 
betalingsachterstanden aan gemeenten. Dit leidt tot administratieve lasten die in de toelichting op de 
AMvB in kaart worden gebracht. 
 
5. Uitvoering, toezicht en handhaving 
Om vroegsignalering van schulden en gegevensuitwisseling bij schuldhulpverlening te versterken 
hebben gemeenten, de koepels (VNG, NVVK, Divosa) en vertegenwoordigers van de belangrijkste 
publieke en private schuldeisers vele afspraken gemaakt en hulpmiddelen ontwikkeld. De rijksoverheid 
heeft daarbij afwisselende rollen: stimuleren, coördineren en subsidiëren. De betrokken organisaties 
zullen deze ontwikkelingsactiviteiten de komende tijd voortzetten. 
 
Vroegsignalering van schulden 
De praktijkervaring die een groot aantal gemeenten inmiddels met vroegsignalering van schulden 
heeft opgedaan, is gebundeld in handreikingen die gemeenten gebruiken om vroegsignalering op 
grotere schaal toe te passen. De belangrijkste zijn: 
- Leidraad Vroegsignalering schulden (2018); 
- Vroegsignalering schulden: Lessen uit de praktijk (2018); 
- Handreiking vroegsignalering schulden en bescherming van persoonsgegevens (2017). 
De branchevereniging voor schuldhulpverlening en sociaal bankieren, NVVK, heeft een website en 
webforum om gemeente te ondersteunen bij vroegsignalering. 
 
Om vroegsignalering op landelijke schaal toe te passen zijn naast deze wetswijziging ook afspraken 
tussen schuldhulpverleners en schuldeisers nodig. Deze worden tot nu toe per gemeente en per 
schuldeiser gemaakt. Het Interbestuurlijk Programma, dat momenteel wordt uitgevoerd, zet onder 
meer in op landelijke afspraken over vroegsignalering van schulden. Dit moet leiden tot uniformering 
en vereenvoudiging, hetgeen noodzakelijk is voor efficiënte uitvoering en automatisering. De 
landelijke afspraken krijgen waarschijnlijk de vorm van één of meer convenanten die onder leiding van 
VNG en NVVK worden opgesteld met de belangrijkste schuldeisers. 
 
Voor het digitaal verzamelen en verwerken van signalen over betalingsachterstanden bestaan al 
applicaties: Vindplaats van schulden (VPS) van BKR en het Registratie Informatie Systeem (RIS) 
Vroeg eropaf van Inforing. 
Gegevensuitwisseling besluit toegang en plan van aanpak schuldhulpverlening 
Voor snellere hulpverlening is het nodig dat de persoonsgegevens die noodzakelijk zijn voor 
schuldhulpverlening digitaal beschikbaar komen voor de gemeentelijke schuldhulpverlening. 
Uitgangspunt daarbij is dat burgers in de eerste plaats zelf digitaal de beschikking (kunnen) krijgen 
over hun persoonsgegevens. Als burgers minder zelfredzaam zijn, moeten hulpverleners de 
betreffende gegevens kunnen gebruiken. Vereenvoudiging en ontzorging van burgers is nodig. Dit 
vraagt betere afstemming tussen de organisaties in de schulden- en incassoketen en betere 
informatievoorziening van burgers. Burgers hoeven alleen informatie te geven als de overheid niet zelf 
 
35
 Kamerstukken II 2017/18, 24515, Nr. 446. 
4 

Toezicht en handhaving 
Kern van deze wetswijziging is regulering van de verwerking van persoonsgegevens door gemeenten bij 
schuldhulpverlening en in het bijzonder de afstemming van de Wgs met de AVG. Schuldhulpverlening 
omvat geen uitkering, toeslag, etc. voor burgers, zodat misbruik en oneigenlijk gebruik door burgers van 
de Wgs geen risico is. De AP houdt toezicht op de naleving van de regels voor bescherming van 
persoonsgegevens. De AP gebruikt een groot deel van de capaciteit om onderzoek te doen naar de 
naleving van de AVG. Heeft de AP tijdens onderzoek overtredingen vastgesteld, dan kan de AP, in het 
geval van schuldhulpverlening, de gemeente dwingen deze overtredingen te beëindigen. Bijvoorbeeld 
door een last onder dwangsom op te leggen. Andere belangrijke taken van de AP zijn bijvoorbeeld 
adviseren over nieuwe regelgeving. In dat kader heeft de AP een wetgevingsadvies gegeven over deze 
wijziging van de Wgs. 
 
Om naleving van de privacyregels te waarborgen heeft iedere gemeente een eigen, interne 
toezichthouder: Functionaris voor de gegevensbescherming. Om vooraf de privacyrisico’s van 
gegevensverwerking voor schuldhulpverlening in kaart te brengen maken (en actualiseren) gemeenten 
een gegevensbeschermingseffectbeoordeling (DPIA). Deze beoordeling is belangrijk voor bepalen en 
nemen van technische en organisatorische maatregelen om de risico’s te verkleinen. 
 
6. Financiële gevolgen 
Schulden kosten de maatschappij veel geld. De vuistregel is dan ook dat investeringen in het 
voorkomen en oplossen van schulden zich altijd terugverdienen. Dat geldt zowel voor burgers die 
incassokosten en boetes voorkomen, gemeenten die bijvoorbeeld besparen op uitkeringen, zorg en 
maatschappelijke ondersteuning als schuldeisers die allerlei kosten uitsparen van 
betalingsherinneringen tot deurwaarders en huisuitzettingen vanwege huurachterstanden. Enkele 
cijfers: Een huishouden met problematische schulden kost de maatschappij ongeveer € 100.000 (over 
tien jaar). Minder dan 1% hiervan zijn directe kosten voor schuldhulpverlening. Gemeenten ontvangen 
hiervoor via de algemene uitkering van het Gemeentefonds geld. Gemeenten geven gemiddeld in de 
orde van grootte van € 15 per inwoner per jaar uit aan schuldhulpverlening. Dit is een investering die 
zich terugverdient, zowel binnen de gemeente (vooral voorkomen bijstandsuitkeringen) als 
maatschappij breed (denk aan voorkomen werkloosheid, ziektekosten, afsluiten energie, enz.). Elke 
euro die gemeenten besteden aan schuldhulpverlening, leidt tot gemiddeld twee euro aan 
38
kostenbesparing op andere plekken. 
 
Het doel van deze wetswijzing, uitwisseling van persoonsgegevens faciliteren, maakt 
schuldhulpverlening effectiever en efficiënter. Dit levert voor alle betrokkenen kostenbesparingen op. 
Dit geldt in het bijzonder voor vroegsignalering van schulden.  
 
In het onderzoek ‘Amsterdam: Vroeg Eropaf; Businesscase preventie en vroegsignalering van 
39
schulden’ zijn de kosten en baten onderzocht. In de businesscase kregen ruim 10.000 inwoners op 
basis van signalen van schuldeisers hulp aangeboden. Daarvoor was een investering door de 
gemeente van €1,8 miljoen nodig, gemiddeld €179 per melding. De kosten zijn inclusief ICT voor 
40
uitwisseling en registratie van de meldingen, waarvan de jaarlijkse kosten op €5000-6000 zijn. De 
baten voor de gemeente waren €3,8 miljoen, €380 per melding. De besparingen zitten bij 
schuldhulpverleningstrajecten, omdat lichtere hulp voldoende is, op de Participatiewet, omdat minder 
uitgaven aan uitkeringen nodig zijn en bij maatschappelijke opvang, omdat huisuitzettingen worden 
voorkomen. De onderzoekers concluderen over de aanpak in Amsterdam dat elke geïnvesteerde euro 
 
38
 
- Quickscan financiële gevolgen wetsvoorstel gemeentelijke schuldhulpverlening, Cebeon, 2009 
- Op weg naar effectieve schuldhulp: De kosten en baten van schuldhulpverlening, APE/Stimulanz, 2011 
- Schuldhulpverlening loont!; Een onderzoek naar de kosten en baten van schuldhulpverlening, Hogeschool Utrecht/Regioplan, 
2011 
- Overkoepelende blik op de omvang en preventie van schulden in Nederland, Nibud, 2014. 
39
 Amsterdam: Vroeg Eropaf. Businesscase vroegsignalering en preventie van schulden, Panteia, 2014. 
40
 NVVK-Leidraad vroegsignalering van schulden schat kosten voor ICT bij vroegsignalering op €350 – €1000 per maand. 
4 

(persoonlijk contact, schuldregeling aanbieden, enz.). Als dat niet tot betaling leidt, worden de 
betalingsachterstanden eenmalig bij de gemeente gemeld. Schuldeiser zouden een terugkoppeling van 
de gemeenten over het resultaat van het hulpaanbod zeer op prijs stellen. In de toelichting is 
ingegaan op de mogelijkheden. 
 
Het verzamelen en verwerken van signalen over betalingsachterstanden doen schuldeisers en 
gemeenten meestal digitaal en geautomatiseerd met ICT. In de versie voor internetconsultatie was de 
mogelijkheid opgenomen voor het beheer en gebruik van deze ICT-voorzieningen eisen in regelgeving 
op te nemen. Een aantal reacties vroeg om verduidelijking en aansluiting bij de bestaande praktijk van 
deze bepalingen. Omdat met de voorgestelde bepalingen niet meer was beoogd dan naleving van de 
AVG te borgen, is ervoor gekozen deze te laten vervallen. Zodra gemeenten de 
betalingsachterstanden van schuldeisers voor de uitvoering van hun taak schuldhulpverlening hebben 
ontvangen zijn zij verwerkingsverantwoordelijke voor die persoonsgegevens. Als zij een organisatie 
inschakelen om de gegevens te verwerken, is daarvoor een verwerkingsovereenkomst nodig. Hoe dan 
ook dienen alle verwerkingen van persoonsgegevens aan de AVG te voldoen. 
 
De internetconsultatie stelde drie vragen. De reacties geven bruikbare inzichten: 
1. Ontbreken persoonsgegevens in de tabel in het algemene deel (zie pagina's 6 en 7) van de 
memorie van toelichting die noodzakelijk zijn voor schuldhulpverlening. Deze vraag heeft voorstellen 
opgeleverd die zijn verwerkt in de toelichting bij de wetswijziging en worden benut bij het formuleren 
van de AMvB op grond van het bestaande artikel 8 Wgs over gegevensuitwisseling. 
2. Zou de melding van betalingsachterstanden door verhuurders aan gemeenten wettelijk geregeld 
moeten worden (in aanvulling op de grondslag voor gemeenten om de gegevens te mogen ontvangen 
en gebruiken)? De reacties zijn eensgezind over het nut van een wettelijke regelgeving voor het 
melden van huurachterstanden. Voor huurachterstanden wordt daarom in overleg met onder meer 
woningcorporaties en gemeenten een vergelijkbare regeling gemaakt op grond van het bestaande 
artikel 8 Wgs over gegevensuitwisseling. Deze regeling zal de ruimte behouden voor verhuurders voor 
eigen (maatschappelijk verantwoorde) incassoactiviteiten en om huisuitzetting toch door te zetten (en 
niet te melden) in geval van woonfraude en overlast. 
3. Is overgangsrecht nodig voor het aanpassen van het gemeentelijke plan integrale 
schuldhulpverlening en gemeentelijke (ICT-)processen? Uit de reacties blijkt dat een overgangstermijn 
nodig is, onder meer om het gemeentelijke plan schuldhulpverlening aan te passen. Hiervoor geeft de 
huidige Wgs al ruimte, omdat het plan voor een periode van ten hoogste vier jaar geldt en tussentijds 
kan worden gewijzigd (artikel 2 Wgs). Vanuit het belang van naleving van de AVG is een 
overgangstermijn van meer dan een half jaar voor de andere onderdelen van de wetswijziging niet te 
rechtvaardigen. 
 
Enkele reacties spreken de wens uit (lokale) belastingschulden als signaal voor vroegsignalering van 
schulden te willen gebruiken. Het doel van vroegsignalering is mensen met schulden die nog niet in 
beeld zijn bij gemeenten te bereiken. Belastingschulden lijkt een minder geschikt signaal, omdat 
mensen met belastingachterstanden al bekend zijn bij de overheid en ook via maatschappelijk 
verantwoorde incasso en intern doorverwijzen beter bereikt kunnen worden. Bovendien zijn 
belastingschulden niet direct een bedreiging voor de eerste levensbehoeften. Het is daarom de vraag 
of de uitwisseling van belastingschulden voor vroegsignalering noodzakelijk en proportioneel is. Er zijn 
betere voorspellers voor problematische schulden, namelijk betalingsachterstanden op vaste lasten. 
Als iemand op basis van een betalingsachterstand op vaste lasten een hulpaanbod van de gemeente 
krijgt en accepteert, worden uiteraard alle schulden geïnventariseerd, inclusief belastingschulden, voor 
het maken van een plan van aanpak schuldhulpverlening. 
 
Bestuurlijke reactie VNG en uitvoeringstoets NVVK 
VNG heeft in nauw overleg met Divosa en NVVK een bestuurlijke reactie opgesteld. NVVK heeft 
namens haar leden, die zowel uit gemeenten als private instellingen voor schuldhulpverlening bestaan, 
een uitvoeringstoets uitgevoerd. VNG is (in eigen woorden) ‘enthousiast’ over de voorgestelde 
wetswijziging, maar geeft wel ‘zeven succesfactoren voor de (financiële) uitvoerbaarheid en 
4 

 
De AP onderschrijft dat naleving van de privacyregelgeving vereist dat gemeenten alleen de signalen 
mogen ontvangen die tot actie leiden. Het wetsvoorstel kiest daarom voor een duidelijke, niet-
vrijblijvende taakomschrijving voor gemeenten voor vroegsignalering van schulden. De AP biedt wel 
een alternatief. Een tussenstap in de wet opnemen, dat wil zeggen een tussenorganisatie die signalen 
van schuldeisers ontvangt en bewerkt op basis van keuzes in het gemeentelijke plan voor 
schuldhulpverlening of criteria in regelgeving. Een tussenstap is op dit moment niet aantrekkelijk: De 
keuze aan gemeenten laten, gaat ten koste van een uniforme aanpak. In regelgeving een selectie of 
combinatie voorschrijven van betalingsachterstanden op huur, zorgpremie, energie en drinkwater sluit 
niet aan bij de bestaande regelgeving en praktijk. Deze keuze laat de mogelijkheid open dat 
gemeenten een landelijke organisatie inschakelen om de gegevens te verwerken op basis van een 
verwerkingsovereenkomst, waarbij de gemeente verwerkingsverantwoordelijke blijft.  
 
Ter uitvoering van het advies van de AP is een toelichting opgenomen over de terugkoppeling aan 
schuldeisers over de hulp die burgers naar aanleiding van een signaal over betalingsachterstanden 
krijgen. Ook de mogelijkheden en onmogelijkheden van het gebruik van gegevens over gemeentelijke 
belastingschulden zijn op advies van de AP verder toegelicht. 
 
Adviescollege Toetsing Regeldruk 
Het Adviescollege Toetsing Regeldruk (ATR) stelt voor de regeldruk voor gemeenten en schuldeisers te 
beperken door een uniforme termijn te hanteren voor het doorgeven van betalingsachterstanden voor 
vroegsignalering en de bewaartermijn voor die betalingsachterstanden te verlengen tot 12 maanden. 
Deze adviezen worden meegenomen bij de AMvB gegevensuitwisseling schuldhulpverlening. Om 
tegenstrijdige en onduidelijke regelgeving te voorkomen is het voornemen in deze AMvB één op één 
aan te sluiten bij de bestaande regelgeving voor schuldeisers. De bestaande regelgeving kent geen 
termijnen van betalingsachterstanden, slechts één meldingsmoment en voorwaarden om invulling te 
geven aan een maatschappelijk verantwoorde incasso. De AMvB gegevensuitwisseling 
schuldhulpverlening wordt voor advies aan ATR voorgelegd, vanwege deze adviezen en om de 
regeldruk van de uitwerking van wet te toetsen. ATR stelt voor te onderzoeken hoe 
betalingsachterstanden voor hypotheken kunnen worden toegepast voor vroegsignalering. Het 
wetsvoorstel biedt hiervoor via de tijdelijke regeling (artikel 10) ruimte. Het initiatief ligt bij 
hypotheekverstrekkers in samenwerking met gemeenten. 
 
Nationale Ombudsman 
De Nationale Ombudsman heeft op eigen initiatief gereageerd op het wetsvoorstel. De Nationale 
Ombudsman spreekt waardering uit voor het wetsvoorstel en in het bijzonder de verbetering van de 
rechtsbescherming van burgers en het wegnemen van obstakels voor burgers om hulp te krijgen. 
Omdat bij vroegsignalering van schulden burgers geen weet hebben dat hun betalingsachterstanden 
tussen schuldeisers en schuldhulpverleners worden uitgewisseld, adviseert de Nationale Ombudsman 
dat burgers zo spoedig mogelijk worden geïnformeerd. Aan dit advies wordt in het wetsvoorstel 
vervolg gegeven door de termijnen die gelden voor een intakegesprek als een burgers zelf om hulp 
vraagt, ook te hanteren bij signalen over betalingsachterstanden bij vroegsignalering: Binnen vier 
weken als hoofdregel en binnen drie werkdagen bij een bedreigende situatie, zoals een voorgenomen 
huisuitzetting. De Nationale Ombudsman adviseert wettelijke termijnen op te nemen voor 
overheidsinstanties waarbinnen zij moeten reageren op een verzoek van schuldhulpverleners om een 
schuldenoverzicht en een voorstel voor een schuldenregeling. Deze aanbeveling wordt niet in dit 
44
wetsvoorstel geregeld, maar is onderdeel van de sociale (rijks)incasso. Tenslotte vraagt de Nationale 
Ombudsman in de toelichting te verduidelijken dat het college ook als schuldhulpverlening wordt 
uitbesteed en gemandateerd verantwoordelijk blijft voor het behandelen van klachten. Deze 
aanbeveling is overgenomen. 
 
 
 
44
 Kamerstukken II 2018/19, 24 515 nr. 457. 
4 

 
ARTIKELSGEWIJS 
 
ARTIKEL I. WIJZIGING VAN DE WET GEMEENTELIJKE SCHULDHULPVERLENING 
 
A, B, C, E, G, H, I (artikelen 1, 2, derde en vijfde lid, 3, tweede en derde lid, 4, derde lid, 5, eerste en 
derde lid, 6 en 7, eerste en tweede lid) 
In deze onderdelen wordt voorgesteld de terminologie te uniformeren. In verschillende artikelen van 
de wet wordt uitgegaan van de verzoeker. Dit begrip is gedefinieerd als een persoon die zich tot het 
college heeft gewend voor schuldhulpverlening. Met vroegsignalering is er echter geen sprake van een 
persoon die zich tot het college heeft gewend. Voorgesteld wordt om te spreken over cliënt wanneer 
het gaat om een persoon die schuldhulpverlening krijgt op grond van de Wgs. De definitie van 
verzoeker kan vervolgens vervallen in artikel 1. In verschillende artikelen wordt gesproken over 
persoon. Persoon wordt vervangen door inwoner. De Wgs spreekt dan straks over inwoner wanneer er 
nog geen beschikking is afgegeven, tegelijk is een cliënt ook een inwoner. 
 
Van de gelegenheid is gebruik gemaakt het tweede lid van artikel 7 in technische zin te wijzigen in lijn 
met aanwijzing 3.27, vierde lid, van de Aanwijzingen voor de regelgeving (verwijzing binnen een 
artikel wordt zoveel mogelijk vermeden). 
 
B (artikel 2, vierde lid) 
Met de wijziging van het vierde lid wordt een nieuw onderdeel op chronologische volgorde ingevoegd. 
In het nieuwe onderdeel c is expliciet opgenomen dat actief afspraken moeten worden gemaakt met 
schuldeisers. Met deze afspraken wordt in algemene zin preventie van schulden en 
schuldhulpverlening beoogd, maar ook vroegsignalering van schulden. Hierbij kan worden gedacht aan 
afspraken over het incassobeleid dat bedrijven voeren, afspraken over de invulling van 
vroegsignalering en samenwerking bij schuldregelen. Het kan zijn dat het bedrijf na het uitblijven van 
een betaling eerst telefonisch contact moet opnemen alvorens over te gaan tot incasso maatregelen. 
 
C (artikel 3, eerste en vijfde lid (nieuw)) 
Door in het eerste lid explicieter te maken dat het college een taak heeft ten aanzien van het geven 
van schuldhulpverlening, kan vervolgens op basis van artikel 8, eerste lid, bij of krachtens AMvB 
aangegeven worden welke uitwisseling van gegevens noodzakelijk zijn voor een goede taakvervulling. 
In onderdeel b van het eerste lid is de vroegsignalering opgenomen. Het college zal na ontvangst van 
een bij AMvB te bepalen signaal aan een inwoner een aanbod moeten doen om met elkaar in gesprek 
te gaan om te bezien of en welke hulp eventueel nodig is. Dit zal op korte termijn zijn, aangezien het 
gesprek binnen vier weken na ontvangst van de melding zal dienen plaats te vinden (zie hierna de 
toelichting bij onderdeel E). Alleen die signalen waarvan duidelijk is dat ze een goede voorspeller 
vormen van het bestaan van meer schulden dan alleen de betalingsachterstand waarover het signaal 
is afgegeven, kunnen bij AMvB worden aangewezen. Zoals aangegeven in hoofdstuk 2 van het 
algemeen deel van deze memorie van toelichting zullen dat in eerste instantie de signalen zijn die 
betrekking hebben op de betalingsachterstanden van huur van een woning, water, energie en 
zorgverzekering.  
 
Daarnaast wordt een nieuw lid aan artikel 3 toegevoegd. In principe is het college alleen bevoegd 
schuldhulpverlening aan inwoners van zijn eigen gemeente aan te bieden. Er zijn echter 
omstandigheden die het wenselijk maken om schuldhulpverlening aan te bieden (en hiervoor 
persoonsgegevens te verwerken) aan een persoon die geen inwoner is van zijn gemeente, 
bijvoorbeeld aan een (ex-)gedetineerde of in het geval van een verhuizing. In het kader van de 
terugkeer van gedetineerden in de samenleving is het wenselijk om in voorkomende gevallen al een 
schuldhulpverleningstraject op te starten voordat de gedetineerde vrijkomt. Ook als iemand al in een 
schuldhulpverleningstraject zit en verhuist naar een andere gemeente kan het wenselijk zijn om deze 
persoon te blijven helpen in dezelfde gemeente vanwege de continuïteit van de hulpverlening. Het 
college heeft hierin de beleidsvrijheid om een eigen afweging te maken. Wanneer besloten is om een 
4 

De beschikking tot weigering bevat de motivering. Er is slechts één absolute weigeringsgrond welke is 
opgenomen in het vierde lid van artikel 3, te weten een persoon die geen verblijfstatus heeft komt 
niet in aanmerking voor schuldhulpverlening. De motivering kan beperkt blijven tot de constatering 
dat iemand geen verblijfstatus heeft. De overige reden om te weigeren zijn minder absoluut (artikel 3, 
tweede en derde lid, Wgs) en vereisen een deugdelijke motivering. 
Wanneer iemand toegelaten wordt tot schuldhulpverlening bestaat de beschikking uit het plan van 
aanpak. Door dit expliciet voor te schrijven, is niet alleen bezwaar en beroep mogelijk tegen het al dan 
niet toelaten tot de schuldhulpverlening, maar is er ook betere rechtsbescherming mogelijk tegen het 
45
soort hulp dat aangeboden wordt. Het opnemen van het plan van aanpak in de beschikking betekent 
ook dat een wijziging van de rechtspositie van de persoon betekent dat er een gewijzigde beschikking 
dient te worden afgegeven, waartegen wederom bezwaar en beroep kan worden opengesteld. 
Als de persoon in verband met schuldhulpverlening na het eerste gesprek aangeeft niet te willen 
worden geholpen hoeft het college geen beschikking af te geven. 
In het voorgestelde vierde lid is de verplichting opgenomen dat in het plan van aanpak rekening moet 
worden gehouden met het bestaansminimum. Als er (minnelijke) schuldregelingen worden getroffen 
dient ten minste de beslagvrije voet in acht te worden genomen. Het ophogen van de beslagvrije voet 
is toegestaan, het verminderen niet. 
Er is sprake van een tussentijdse beëindiging als het plan van aanpak niet volledig wordt uitgevoerd 
en het beoogde resultaat dat met het plan van aanpak wordt nagestreefd niet wordt gehaald. Als het 
plan van aanpak volledig wordt uitgevoerd, is het echter niet nodig om een besluit te nemen. Er is 
immers geen sprake van een tussentijdse beëindiging. In het plan van aanpak kunnen bijvoorbeeld 
voorwaarden worden opgenomen die nagekomen dienen te worden door de schuldenaar om een 
effectieve hulp mogelijk te maken. Bijvoorbeeld het volgen van een cursus budgetbeheer, bekostigd 
door de gemeente. Als blijkt dat de gestelde voorwaarden onvoldoende worden nageleefd, kan dit 
reden zijn om het traject voortijdig stop te zetten. Om bij deze tussentijdse beëindiging van het 
schuldhulpverleningstraject ook de rechtsbescherming te garanderen is in het vijfde lid expliciet 
geregeld dat er in dat geval een beschikking wordt afgegeven. 
 
H (artikel 6) 
Met dit wetsvoorstel wordt aan het college een grotere bevoegdheid gegeven om gegevens op te 
vragen die noodzakelijk zijn om de inkomens- en schuldenpositie van de persoon die met zijn 
schulden wil worden geholpen. Dit kan vanaf het moment dat er contact is geweest met een inwoner 
met schulden die op eigen initiatief hulp heeft gezocht bij het college of via vroegsignalering in beeld 
is gekomen. In artikel 6 is de inlichtingenplicht geregeld. Aangezien zoals hiervoor is aangegeven het 
college (een deel van) de gegevens zelf kan verzamelen, wordt voorgesteld de inlichtingenplicht in 
artikel 6 te beperken tot die gegevens die niet door het college zelf zijn te verkrijgen. Daarnaast wordt 
voorgesteld de plicht te beperken tot de persoon die op grond van de Wgs daadwerkelijk hulp krijgt 
(en waarbij daarmee een beschikking is afgegeven met een plan van aanpak waarin aangegeven is 
welke hulp wordt gegeven). Zolang er nog geen formele beschikking is genomen geldt daarmee nog 
niet de inlichtingenplicht op grond van artikel 6, maar wel de bepalingen met betrekking tot een 
aanvraag op grond van de Awb. Zo schrijft artikel 4:2, tweede lid, van de Awb voor dat de aanvrager 
de gegevens en bescheiden bevat die voor de beslissing op de aanvraag nodig zijn en hij redelijkerwijs 
de beschikking kan krijgen. Gegevens die het college zelf kan verkrijgen om de beschikking vast te 
stellen zijn geen gegevens die nodig zijn voor de aanvraag en hoeven ook niet door de aanvrager te 
worden geleverd. 
 
J (artikel 8, eerste lid) 
Met de voorgestelde wijziging in het eerste lid wordt toegevoegd dat onder te bepalen voorwaarden 
gegevens en inlichtingen aan het college worden verstrekt. De wijziging is bedoeld om het huursignaal 
te kunnen regelen in aanvulling op de bestaande regelgeving voor het melden van 
betalingsachterstanden op energie, drinkwater en zorgpremie. 
 
45
 Uitspraken ECLI:NL:CRVB:2016:1491, ro 4.5 t/m 4.8, en ECLI:NL:CRVB:2018: 3241, ro 4.11 en 4.13, onderbouwen het belang 
om dit expliciet te regelen. 
4 

voet toch eerder of gelijk in werking treedt is er een samenloopbepaling opgenomen (eerste lid). 
Zodra de Wet vereenvoudiging beslagvrije voet in werking treedt, is het noodzakelijk dat de Wet 
gemeentelijke schuldhulpverlening aangepast wordt aan de door de Wet vereenvoudiging beslagvrije 
voet gewijzigde bepalingen in het Wetboek van Burgerlijke Rechtsvordering. Daarvoor is een bepaling 
opgenomen in het tweede lid.  
 
ARTIKEL IV. INWERKINGTREDING 
De inwerkingtredingsbepaling regelt dat het moment van inwerkingtreding van dit wetsvoorstel bij 
koninklijk besluit gebeurt. Dit moment kan per artikel of onderdeel ervan verschillen. Hierbij wordt 
met name gedacht aan het later inwerking laten treden van onderdeel B, onder 2, aangezien ten 
gevolge van voorgestelde wijziging voor zover hieraan in de gemeentelijke plannen niet of niet 
voldoende aan is tegemoet gekomen, noodzakelijk is de plannen op dit punt in overeenstemming te 
brengen met de wet. 
 
De Staatssecretaris van Sociale Zaken 
en Werkgelegenheid, 
 
 
 
 
T. van Ark 
4 

