Aan de Voorzitter van de Tweede Kamer der Staten-
www.rijksoverheid.nl
Generaal
www.facebook.com/minbzk
Postbus 20018 www.twitter.com/minbzk
2500 EA Den Haag
Kenmerk
2019-0000370039
Uw kenmerk
Datum 2 oktober 2019
Betreft Uitkomsten Situation Analysis en stand van zaken kinderrechten 
Caribisch Nederland
Bijgaand treft u aan de uitkomsten en de aanbevelingen van het onderzoek dat 
UNICEF heeft uitgevoerd in Caribisch Nederland: De Situation Analysis. Mede 
namens de staatssecretaris van Volksgezondheid, Welzijn en Sport, de 
staatssecretaris van Sociale Zaken en Werkgelegenheid, de minister van 
Onderwijs, Cultuur en Sport, de minister van Basis- en Voortgezet Onderwijs en 
Media, de minister van Justitie en Veiligheid en de minister van 
Rechtsbescherming informeer ik u in deze brief op de afzonderlijke 
beleidsterreinen over de reactie op deze Situation Analysis. Conform de 
1
toezegging in mijn brief van 12 juli jl. informeer ik u tevens over de voortgang 
van de kinderrechtenmiddelen. Dit naar aanleiding van de motie Van der Graaf 
2
c.s. Tenslotte heb ik toegezegd uw Kamer te informeren over het nieuwe 
programma dat UNICEF, mede op basis van dit onderzoek, de komende jaren 
gaat uitrollen.  
 
Inleiding 
Het verbeteren van de kinderrechten in Caribisch Nederland is een proces van de 
lange adem. Samen met de openbare lichamen en de verantwoordelijke 
ministeries zijn we stappen aan het zetten: de verantwoordelijkheden worden 
erkend en betrokken partijen zetten zich in om problemen aan te pakken. Ook de 
besteding van de kinderrechtenmiddelen is een proces van de lange adem. 
Gebrek aan uitvoeringskracht heeft ertoe geleid dat het langer duurt dan 
verwacht maar uiteindelijk zijn zowel door de openbare lichamen als door UNICEF 
waardevolle projecten opgeleverd. De ondersteuning van UNICEF in Caribisch 
Nederland zullen we voortzetten in een nieuw programma voor 2019-2021.  
 
Hieronder zal ik als eerste ingaan op de besteding van de kinderrechtenmiddelen. 
Vervolgens zal ik ingaan op de uitkomsten van de Situation Analysis  en de 
aanbevelingen. Tenslotte zal ik het nieuwe programma van UNICEF voor 2019-
2021 toelichten. 
 
 
 
1
 Kamerstukken II 2018-2019, 35 000 IV, nr. 66 
2
 Kamerstukken II 2018-2019, 35 000 IV, nr. 21 
Pagina 1 van 11

Datum
2 september 2019
Kenmerk
2019-0000370039
Ad. 2 De aanschaf van de software en de implementatie van de centrale 
registratie was voorzien in 2018. Dit project is niet tot een afronding gekomen. 
Wel wordt de noodzaak van centrale registratie blijvend onderkend. Het sociaal 
wijkteam van de directie Samenleving en Zorg zal de centrale registratie in 
samenwerking met de ketenpartners huiselijk geweld en kindermishandeling en 
het centrum voor jeugd en gezin gaan ontwikkelen. U wordt hierover nader 
geïnformeerd door de staatssecretaris van VWS (zie pagina 6: Aanbevelingen met 
betrekking tot bescherming). 
Ad. 3 Het uitwerken van de eilandelijke pedagogische visie heeft Bonaire 
opgepakt door een procesbegeleider aan te stellen die dit heeft uitgewerkt. De 
visie richt zich op de professionalisering en het werken langs een gelijkgerichte 
methodiek. Er is een werkgroep Pedagogische visie Bonaire ingesteld bestaande 
uit leden uit het werkveld van zowel de preventieve als de curatieve jeugdketen. 
Ook heeft er een filmproductie plaatsgevonden: “Un focus differente”. De film is 
vertoond op de basisscholen. Doel is kinderen te inspireren en te motiveren door 
voorbeeldgedrag te laten zien via rolmodellen in de samenleving.  
Ad. 4 Het brede school concept is goed van de grond gekomen. In 2018 is het 
rapport implementatie beleidsplan Integraal Kindcentrum (hierna IKC) 
gepresenteerd aan de eilandsraad en vastgesteld. Dit plan is gericht op een 
planmatige aanpak voor de scholen en kinderopvanginstellingen die gekozen 
hebben een IKC te worden. Alle basisscholen op Bonaire hebben deze keuze 
gemaakt. Momenteel wordt ook, in samenwerking met het bestuurscollege van 
Bonaire, bezien hoe de IKC’s in het programma Bes(t)4 kids kunnen worden 
opgenomen.  
 
De resterende amendementsmiddelen worden in onderling overleg door Bonaire 
het komende jaar besteed aan een kookfaciliteit in het IKC San Luis Bertran, een 
tekenwedstrijd, kindveiligheid in het verkeer, invoering van de kindpas: “Diamond 
pass Bonaire” en een activiteiten- en hulpverleningskaart. 
 
Saba 
Zoals in de Evaluatie kinderrechten valt te lezen is Saba voortvarend aan de slag 
gegaan: de kinderopvang is versterkt en er zijn een tiental kindplaatsen 
gesubsidieerd. Ook zijn de speeltuinen opgeknapt en voorzien van nieuw 
speelmateriaal. De buurtsportcoach VWS heeft verschillende activiteiten 
georganiseerd specifiek voor kinderen en gericht op sport, die zijn gefinancierd 
via de amendementsgelden. In 2019 heeft Saba voor het eerst een interlandelijk 
Sport festival georganiseerd voor kinderen van 10-12 jaar. Kinderen van de 
buureilanden (Anguilla, Sint Maarten, Sint Barth, Sint Eustatius en St. Kitts) zijn 
in juni voor twee dagen naar Saba afgereisd voor dit sportevenement. Het is de 
ambitie om dit evenement jaarlijks te herhalen. Saba heeft voor 2020 nog 
voldoende middelen om dit uit de amendementsgelden te financieren.  
 
De Saba Comprehensive School biedt vanaf 1 september 2018 clubs aan voor 
jongeren vanaf 12 jaar. Onderwerpen zijn kunst, cultuur, dans, sport, zeilen, 
huiswerk, etc. Per semester schrijven scholieren zich in voor twee clubs. Iedere 
club komt twee keer per week na school samen. De clubs worden geleid door 
Pagina 2 van 11

Datum
2 september 2019
Kenmerk
2019-0000370039
aan UNICEF heb verleend voor een Situation Analysis, een kwalitatief onderzoek 
om de situatie van kinderen tegen het licht te houden. Naast de beoordeling van 
de vooruitgang was het doel van dit onderzoek ook om met de verschillende 
betrokken partijen consensus te bereiken over de nog bestaande of nieuwe 
uitdagingen bij het realiseren van kinderrechten en om gezamenlijk 
aanbevelingen voor acties te formuleren. Het rapport analyseert de rechten van 
kinderen waarbij specifiek wordt ingegaan op bescherming, armoede en 
ongelijkheid, onderwijs en participatie en gezondheid. 
UNICEF concludeert dat de inspanningen van alle betrokken personen die belast 
zijn met taken op het gebied van kinderrechten duidelijk zijn: betrokken partijen 
zetten zich in om de problemen aan te pakken en worden gesteund met 
aanmerkelijke financiële investeringen. Wel is het noodzakelijk dat deze 
inspanningen worden voortgezet, met als belangrijk fundament een wettelijk 
kader en een beleidsomgeving waarin de resultaten van de inspanningen ook 
meetbaar zijn. In het onderzoek zijn 30 aanbevelingen geformuleerd, specifiek 
gericht aan de Nederlandse regering als eerstverantwoordelijke voor de 
bescherming van kinderrechten, de drie Openbare Lichamen en andere 
betrokkenen. Deze aanbevelingen hebben betrekking op de volgende drie 
prioriteitsgebieden die UNICEF aanmerkt als de belangrijkste knelpunten voor de 
vooruitgang van kinderrechten in Caribisch Nederland: 
- Voer noodzakelijke wetgeving in, met name op het gebied van 
kindermishandeling en huiselijk geweld; 
- Versterk de coördinatie in de hele jeugdketen tussen ministeries onderling 
en tussen ministeries en het openbaar lichaam; 
- Verbeter het toezicht op de voortgang van nieuwe programma’s door het 
formuleren van meetbare indicatoren en zorg dat er gegevens en data 
beschikbaar zijn om de voortgang te meten. 
 
De eerste 22 aanbevelingen richten zich met name op de meest betrokken 
departementen voor het jeugddomein: SZW, VWS, OCW en JenV. 
 
Aanbevelingen op het terrein van bescherming (VWS, JenV) 
 
UNICEF concludeert dat huiselijk geweld en kindermishandeling nog steeds een 
bedreiging vormen voor het veilig opgroeien van kinderen in Caribisch Nederland. 
Het ministerie van VWS werkt continue aan het versterken en verbeteren van de 
zorg- en jeugdketen. De basis voor de aanpak van huiselijk geweld en 
kindermishandeling in Caribisch Nederland, is het in 2017 afgesloten 
Bestuursakkoord Aanpak Huiselijk Geweld en Kindermishandeling tussen het 
ministerie van VWS en de drie openbare lichamen. Samen met lokale partners 
wordt er gestaag gewerkt aan de overeengekomen prioritaire doelstellingen: 
preventie, deskundigheidsbevordering, versterken van de hulpverlening en van de 
keten, inrichten van een laagdrempelige meldstructuur en een juridisch kader. 
Het doel van het bestuursakkoord is om de aanpak in Caribisch Nederland in 
overeenstemming te brengen met het Verdrag van Istanbul. UNICEF beschrijft in 
haar rapportage meerdere reeds ingezette acties zoals het intensief trainen van 
professionals om de hulp aan slachtoffers van huiselijk geweld en 
Pagina 2 van 11

Datum
2 september 2019
Kenmerk
2019-0000370039
weerbarstig en vragen daarom ook thans de aandacht. Deze en andere 
uitdagingen worden door OCW en de stakeholders in Caribisch Nederland 
(h)erkend en zijn in de lopende Onderwijsagenda 2017-2020 als centrale 
8
beleidsprioriteiten aangemerkt.  
 
Voor wat betreft onderwijszorg heeft OCW recent een opdracht verstrekt voor een 
onafhankelijke evaluatie om zicht te krijgen op hoe de onderwijszorg in Caribisch 
Nederland functioneert en meer specifiek, hoe de inhoudelijke toereikendheid van 
de onderwijszorg is en waar knelpunten worden ervaren en oplossingen worden 
9
gezien. Op basis van deze evaluatie kunnen er, waar nodig, verbeteringen 
worden doorgevoerd. 
 
Daarnaast adviseert UNICEF om in afstemming met de Inspectie de ontwikkeling 
van een visie en een actieplan inzake het meten en interpreteren van 
leeropbrengsten te versnellen. Momenteel zet OCW al extra in op het verbeteren 
van opbrengstgericht werken en het volgen van de leerlingen (voor rekenen, taal 
en andere vakken) o.a. door meer mogelijkheden te creëren om leerlingen 
methode-onafhankelijk te kunnen volgen. Het één en ander vindt plaats in 
afstemming met de Inspectie en in samenwerking met en deels door de scholen 
zelf. 
 
UNICEF moedigt de openbare lichamen aan om een systeem voor verplichte 
onderwijsregistratie te hanteren. OCW is met de openbare lichamen in gesprek 
over verdere stappen die ze op het gebied van hun rol inzake handhaving van de 
leerplicht willen zetten. Registratie is daarin ook onderwerp van gesprek. Verder 
wordt OCW gevraagd de scholen te ondersteunen in hun beleid inzake het 
integreren van kinderrechten en participatieactiviteiten in het curriculum en het 
opschalen van de voorbereiding van leerlingen op vervolgonderwijs.  
 
OCW biedt reeds ondersteuning, maar zonder inbreuk te maken op de autonomie 
en eigen verantwoordelijkheid van de schoolbesturen. Zo is integratie van 
kinderrechten en participatieactiviteiten in het curriculum een keuze van de school 
binnen de beleidsvrije ruimte in het curriculum. Kinderrechteneducatie en 
participatie is één van de onderdelen van het programma van UNICEF 2019-2021. 
Samen met en rekening houdend met het beleid van de scholen, zal met UNICEF 
per school worden bezien hoe dit kan worden vormgegeven. 
 
Voorop staat dat scholen vrij zijn om binnen de toepasselijke wet- en regelgeving 
zelf invulling te geven aan loopbaan- en beroepsoriëntatie passend bij de visie en 
het beleid van de eigen school. Het expertisepunt Landelijk onderwijs bureau 
biedt, ook aan de scholen in Caribisch Nederland, desgewenst diverse 
instrumenten om hen daarbij te helpen. OCW heeft de scholen op de eilanden hier 
ook op geattendeerd. De voorbereiding van de leerlingen op vervolgonderwijs 
wordt verder als aandachtspunt meegenomen in een onafhankelijk onderzoek 
 
8
 Kamerstukken II, 2016-2017, 34550-VIII, nr. 108 
9
 Kamerstukken II, 2018-2019, 35000-VIII, nr. 212 
Pagina 2 van 11

Datum
2 september 2019
Kenmerk
2019-0000370039
belangrijkste aanbieder van geestelijke gezondheidszorg in Caribisch Nederland is 
Mental Health Caribbean (MHC). Met de reeds beschikbare gegevens uit de health 
study zal het ministerie van VWS in samenwerking met MHC het middelengebruik 
en de geestelijke gezondheid van deze groep verder in kaart brengen.  
 
Aanbevelingen op het terrein van coördinatie en samenwerking (Rijk) 
 
De laatste acht aanbevelingen richten zich met name op afstemming en 
samenwerking tussen overheden, zowel tussen ministeries onderling als tussen 
ministeries en de openbare lichamen. Ik zie het als mijn taak als coördinerend 
bewindspersoon om alle goede initiatieven op het gebied van kinderen en jeugd 
blijvend te stroomlijnen en de samenwerking waar nodig verder te bevorderen. 
Dit ligt ook in lijn met kabinetsreactie op het advies van de Raad van State die uw 
Kamer nog toekomt. Een gestructureerde en vooral pragmatische manier van 
werken is hierbij essentieel. Want er zijn zeer veel goede initiatieven maar het 
absorptievermogen is beperkt en ook de uitvoeringskracht van de openbare 
lichamen blijft een uitdaging.  
 
Daar waar het gaat om gegevensverzameling, monitoring en evaluatie van 
effectief beleid zal ik de betrokken bewindspersonen verzoeken om daar in nieuw 
beleid en wetgeving meer aandacht aan te besteden. Bij nieuw onderzoek en 
gegevensverzameling kan worden gekeken hoe we dat beter kunnen combineren 
zodat de bevolking niet overspoeld wordt met nieuwe onderzoekers die langs de 
deur komen. In het nieuwe programma UNICEF 2019-2021 zal ook expliciet 
aandacht worden besteed aan gegevensverzameling en monitoring. 
 
Nieuw programma UNICEF 2019-2021 
 
UNICEF Nederland heeft zich in het vorige programma gericht op drie pijlers: 
kinderrechteneducatie, dialoog over opvoeding en participatie, met als doel het 
stimuleren van normen en waarden van en jegens kinderen (houding en gedrag) 
in de samenleving. In al deze activiteiten zet UNICEF in op capaciteitsversterking 
van lokale bestuurders, beleidsmedewerkers, NGO’s en leerkrachten en wordt 
nauw samengewerkt met het regiokantoor van UNICEF in Barbados. 
Door de beperkte capaciteit op de eilanden heeft UNICEF Nederland ook voor het 
nieuwe programma een meer uitvoerende rol dan zij gewoon is in de regio.  
 
De focus van het programma is bepaald op basis van de volgende inzichten: de 
bevindingen van de Situation Analysis; de geleerde lessen van het programma dat 
UNICEF Nederland van 2016-2018 in Caribisch Nederland heeft uitgevoerd; en 
verwachtingen en behoeften van de lokale overheden, zoals met UNICEF 
besproken in diverse consultaties in 2019.  
 
Het doel van het programma is onder andere dat kinderen, leerkrachten, religieus 
leiders en professionals meer kennis hebben over kinderrechten en beter 
toegerust zijn om deze rechten toe te passen in de dagelijkse praktijk, vanuit het 
belang van het kind. Dit draagt er mede toe bij dat kinderrechten op de eilanden 
Pagina 2 van 11

Datum
2 september 2019
Kenmerk
2019-0000370039
rol zal ik hier, samen met staatssecretaris Blokhuis, beleidsverantwoordelijk voor 
kinderrechten, de benodigde stappen in zetten.  
 
Dit kabinet heeft een duidelijk doel voor ogen: een verbeterde levensstandaard 
voor alle inwoners van Bonaire, Sint Eustatius en Saba. Dit geldt niet in de minste 
plaats voor de kinderen van de eilanden. 
 
 
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops
Pagina 2 van 11

