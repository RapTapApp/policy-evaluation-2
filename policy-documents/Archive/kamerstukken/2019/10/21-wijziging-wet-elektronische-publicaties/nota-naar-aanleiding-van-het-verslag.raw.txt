Versie 14 oktober 2019 (definitief)
35 218 Wijziging van de Bekendmakingswet en andere wetten in verband 
met de elektronische publicatie van algemene bekendmakingen, 
mededelingen en kennisgevingen (Wet elektronische publicaties) 
 
Nota naar aanleiding van het verslag 
 
Inhoudsopgave 
1. Inleiding ..................................................................................................1 
2. Strekking en doelstelling van het wetsvoorstel ..............................................1 
1.1 Borging volledige beschikbaarheid digitale informatie ...............................2 
1.2 Borging dienstverlening aan hen die verminderd digitaal vaardig zijn .........2 
1.3 Bekendmakingen in het Fries, Papiaments en Engels ................................4 
3. Achtergronden van het wetsvoorstel ............................................................4 
3.1 Toegankelijkheid informatie als open data ..............................................4 
3.2 Lokale en regionale media: bereik, voorbestaan en kwaliteit .....................5 
4. Uitgangspunten van het wetsvoorstel ...........................................................6 
4.1 Werking en borging zorgvuldigheid van berichtenbox in MijnOverheid ........6 
4.2 Noodzaak ‘multikanaalbenadering’, zorgplicht aankomst informatie bij 
belanghebbenden en eigenaarschap hulpbehoevenden ..................................7 
5. Organisatorische, technische en financiële gevolgen ......................................8 
5.1 Voorbereidingen en kosten digitale infrastructuur ....................................8 
5.2 Attenderingen: mede-overheden die niet zijn aangesloten bij MijnOverheid 9 
6. Verwerking van de consultatie en adviezen over het wetsvoorstel ....................9 
6.1 Nationale, Europese en internationale normalisatienormen .......................9 
6.2 Benutting informatiepositie overheid: verbetering dienstverlening ............10 
6.3 Implementatiesteun: stappenplan en handreiking ..................................11 
6.4 Afweging bestuursorgaan: borging maatwerk voor speciale doelgroep ......11 
6.5 Gebruikersonderzoek en maatwerkoplossingen attenderingsservice ..........12 
6.6 Ongevraagd toezenden van attenderingen ............................................13 
6.7 Invoeringstermijn elektronische terinzagelegging ...................................14 
6.8 Monitoring en evaluatie ......................................................................14 
6.9 Rapport Nationale ombudsman informatieverstrekking rondom 
vergunningen .........................................................................................14 
6.10 Gedrukte publicaties als service en anderszins extra informeren ............15 
6.11 Inning waterschapsbelasting: auteursrechtelijk beschermde normen ......15 
 
1. Inleiding 
Het verheugt mij dat de leden van de fracties van de VVD, het CDA, D66 en 
GroenLinks met belangstelling kennis hebben genomen van het voorstel van wet 
tot wijziging van de Bekendmakingswet en andere wetten in verband met de 
elektronische publicatie van algemene bekendmakingen, mededelingen en 
kennisgevingen (Wet elektronische publicaties). De leden van voornoemde fracties 
hebben over het wetsvoorstel verscheidene vragen en opmerkingen. Ik dank de 
fracties voor hun bijdrage en ga in deze nota graag op die vragen en opmerkingen 
in. Hierbij is de indeling en volgorde van het verslag aangehouden, met dien 
verstande dat in een enkel geval de beantwoording van vergelijkbare vragen en de 
reactie op vergelijkbare opmerkingen is samengenomen. 
2. Strekking en doelstelling van het wetsvoorstel 
De leden van de VVD-fractie hebben met belangstelling kennisgenomen van het 
Wetsvoorstel Wijziging van de Bekendmakingswet en andere wetten in verband 
met de elektronische publicatie van algemene bekendmakingen, mededelingen en 
kennisgevingen. Zij achten het een goede zaak dat er eenheid wordt gebracht in de 
publicatievoorschriften en dat er straks sprake is van een uniforme digitale 
algemene bekendmaking, mededeling en kennisgeving door de overheid. Het is 
1 

Versie 14 oktober 2019 (definitief)
De leden van de D66-fractie ondersteunen het uitgangspunt dat de huidige 
fragmentatie onwenselijk is en tegengegaan moet worden. Maar dergelijke 
standaardisering, uniformering en centralisering kunnen echter, zo staat ook in het 
advies van de Afdeling advisering van de Raad van State van 31 augustus 2018 
inzake de effecten van digitalisering voor de rechtsstatelijke verhoudingen, ertoe 
leiden dat maatwerk verloren gaat en het contact met de overheid onpersoonlijker 
wordt. Hoe wordt geborgd dat de dienstverlening op bijvoorbeeld het 
gemeentehuis óók nog ingesteld is op mensen die om wat voor reden dan ook niet 
digitaal vaardig zijn? 
De leden van de GroenLinks-fractie hebben met interesse kennisgenomen van het 
voorliggende wetsvoorstel. Zij delen het doel van het wetsvoorstel om de 
toegankelijkheid van (voorgenomen) overheidsbesluiten te vergroten. Wel hebben 
deze leden nog een aantal vragen die ze graag aan de regering willen voorleggen. 
Voor deze leden is het van belang dat iedere burger op een toegankelijke wijze 
kennis kan nemen van besluiten en voornemens van overheden. Het is daarom 
goed dat het woud aan bekendmakingsroutes die er nu zijn beter wordt 
gestroomlijnd en dat burgers via de digitale manieren snel zelfs informatie kunnen 
vinden. Deze leden zien hierin echter ook direct een zorg. Er zijn immers nog 
steeds veel mensen die niet digitaal vaardig zijn en door het voorliggende 
wetsvoorstel juist minder toegang zullen krijgen tot relevante overheidsinformatie. 
Deze leden zouden daarom graag zien dat ook voor mensen die niet zo digitaal 
vaardig zijn er voldoende manieren blijven bestaan om alle relevante informatie tot 
zich te kunnen nemen. Kan de regering garanderen dat ook mensen die geen of 
beperkte toegang hebben tot het internet ook na de invoering van het voorliggende 
wetsvoorstel op een volwaardige manier kunnen blijven meedoen aan de 
samenleving en toegang houden tot essentiële overheidsinformatie die via de 
bekendmakingen tot hen komt? De regering stelt dat het aan het verantwoordelijke 
bestuursorgaan is om af te wegen hoe mensen die geen of beperkt gebruik kunnen 
maken van het internet het best bereikt kunnen worden. De leden van de fractie 
van GroenLinks onderschrijven het beginsel van subsidiariteit, maar willen wel 
graag dat de regering waakt voor het feit dat wanneer decentrale overheden 
onvoldoende aandacht besteden aan de toegang tot overheidsinformatie van 
mensen die geen of beperkt gebruik kunnen maken van het internet. Daarom 
vernemen deze leden graag hoe de regering deze toegang zal gaan monitoren en 
hoe voorkomen wordt dat juist mensen die al niet zo digitaal vaardig zijn ook nog 
eens een ‘strijd’ moeten gaan voeren met bijvoorbeeld hun gemeenten over een 
laagdrempelige wijze van bekendmaking. 
Ik herken de zorg die in de gestelde vragen naar voren komt. In het belang van 
een zo inclusief mogelijke communicatie, is het nodig dat het beleid om burgers te 
bereiken door gemeenten wordt geformuleerd en niet door het Rijk wordt bedacht 
en gecontroleerd. Gemeenten en andere bestuursorganen leggen hiervoor lokaal 
verantwoording af. Zoals de aan het woord zijnde leden ook aangeven, kan bij een 
evaluatie worden onderzocht hoe de verschillende bestuursorganen hun 
verantwoordelijkheid op dit punt nemen. Hierna kom ik, in antwoord op een vraag 
van de leden van de D66-fractie, terug op een evaluatie van het wetsvoorstel.  
Het kabinet heeft op verschillende manieren rekening gehouden met mensen die 
beperkte digitale vaardigheden of beperkte toegang tot internet hebben. In de 
eerste plaats wordt voor mensen de drempel weggenomen om zelf relevante 
overheidspublicaties op internet te moeten opzoeken of om zichzelf te moeten 
aanmelden voor de service om per e-mail op relevante publicaties geattendeerd te 
worden. In plaats daarvan ontvangt iedereen met een MijnOverheid-account 
automatisch per e-mail berichten over de eigen woonomgeving. Het ontvangen en 
lezen van e-mail behoort tot de meest laagdrempelige digitale voorzieningen. 
1 

Versie 14 oktober 2019 (definitief)
te stellen. Aan het hergebruik van de informatie op overheid.nl zijn geen 
beperkingen verbonden. 
3.2 Lokale en regionale media: bereik, voorbestaan en kwaliteit 
De regering constateert, zo merken de leden van de CDA-fractie op, dat oplage en 
bereik van gedrukte media al jaren een dalende tendens vertonen, door de 
opkomst van elektronische media. In dit verband noemt de regering de volgende 
cijfers. “Het bereik van de gezamenlijke landelijke dagbladen bedraagt nog 24% 
van de bevolking, het bereik van de regionale bladen nog 20%. Het bereik van de 
gedrukte huis-aan-huisbladen steekt hier gunstig bij af, maar vertoont eveneens 
een neerwaartse tendens en daalde van 62% in 2016 naar 53% in 2018.” 
Daartegenover stelt de regering, dat het gebruik van internet sterk gegroeid is. “In 
2017 had 97,1% van de Nederlanders boven de twaalf jaar toegang tot internet en 
maakte 93,4% hier ook daadwerkelijk gebruik van.” Bedoelt de regering hiermee, 
dat met een overheidspublicatie op internet 93,4% van de bevolking wordt bereikt 
en met een publicatie in een huis-aan-huisblad 53%? De regering stelt vast, dat de 
toename van het gebruik van de attenderingsservice geen gelijke tred met het 
verdwijnen van de traditionele publicaties. Welke consequenties trekt de regering 
uit deze constatering, zo vragen de leden van de CDA-fractie. 
De genoemde percentages geven het potentiële bereik aan van publicaties die 
respectievelijk via internet en via het huis-aan-huisblad worden gedaan. Het 
werkelijke bereik ligt lager. Uit enquêtes blijkt dat ongeveer de helft van de 
ondervraagden geïnteresseerd is in de overheidspublicaties. Deze groep geeft aan 
deze publicaties regelmatig in de huis-aan-huisbladen te lezen (voor zover deze 
worden ontvangen) en geïnteresseerd te zijn in attendering per e-mail op relevante 
publicaties. Uit het feit dat de toename in het gebruik van de attenderingsservice 
geen gelijke tred houdt met het verdwijnen van de traditionele publicaties, 
concludeer ik dat het voor veel burgers een drempel vormt om zelf de 
attenderingsservice op overheid.nl in te stellen. De huis-aan-huisbladen danken 
hun bereik aan het feit dat ze ongevraagd worden bezorgd. Ik trek hieruit de 
conclusie dat het, om voldoende bereik te realiseren, nodig is om burgers ook 
ongevraagd per e-mail te attenderen. Het wetsvoorstel voorziet hierin. 
In dit verband vragen de leden van de CDA-fractie wat de financiële consequenties 
van het voorliggende wetsvoorstel zijn voor de essentiële infrastructuur van huis-
aan-huisbladen. Deze leden constateren dat de levensvatbaarheid van deze vorm 
van lokale journalistiek onder druk staat. Publicaties van (onder andere) 
gemeenten in deze kranten leveren behoorlijke inkomsten op, die lokale kranten 
levensvatbaar houden. Hoe heeft de regering dit aspect meegewogen, zo vragen 
deze leden. 
De leden van de GroenLinks-fractie lezen dat het in stand houden van lokale en 
regionale media geen doel van het voorliggende wetsvoorstel is. Dat begrijpen 
deze leden. Het wegvallen van publicaties van decentrale overheden kan evenwel 
gevolgen hebben voor het voortbestaan van bijvoorbeeld huis-aan-huis bladen en 
daarmee voor lokale en regionale journalistiek. Deze leden vernemen daarom 
graag van de regering hoe voorkomen wordt dat het voorliggende wetsvoorstel 
(onbedoelde) negatieve effecten heeft op het voortbestaan en de kwaliteit van 
lokale en regionale media. 
Ik verwacht niet dat het wetsvoorstel financiële gevolgen heeft voor de huis-aan-
huisbladen. Tweederde van alle gemeenten heeft reeds op eigen initiatief de 
overstap naar officiële elektronische publicatie van kennisgevingen gemaakt door 
(net als alle provincies en waterschappen) een eigen verordening vast te stellen 
voor de elektronische bekendmaking van publicaties. De meerderheid van deze 
gemeenten blijft daarnaast kennisgevingen in de huis-aan-huisbaden publiceren. 
Het wetsvoorstel raakt met name het overblijvende derde deel van de gemeenten 
dat kennisgevingen nu nog officieel in de huis-aan-huisbladen publiceert en tot 
1 

Versie 14 oktober 2019 (definitief)
locaties (bijvoorbeeld een vakantiewoning, een woning van iemand voor wie men 
zorgt, een bedrijfspand of een pand dat wordt verhuurd) kan gebruik worden 
gemaakt van de bestaande attenderingsfunctie op overheid.nl. Hier kan voor een 
onbeperkt aantal locaties een attenderinsgabonnement worden ingesteld. 
Ten aanzien van de vraag met betrekking tot de digitale kluis, merk ik het 
volgende op. Ten behoeve van de e-mailattendering zijn het BRP-adres, de 
geboortedatum, het BSN en het e-mailadres nodig. Deze gegevens zijn in te zien in 
MijnOverheid en in de toekomst zal hier ook verstrekkingsinformatie worden 
geboden. Het e-mailadres kan in MijnOverheid worden aangepast en daar kan ook 
de keuze worden gemaakt om de attenderingsservice te beëindigen (de opt-out 
optie). Daarmee bevat MijnOverheid in belangrijke mate de gewenste 
functionaliteiten. 
De voorziene uitwerking van de Wet elektronische publicaties is in lijn met de 
2
beleidsbrief Regie op Gegevens, waarin het kabinet aangeeft hoe het invulling 
geeft aan de ideeën zoals geformuleerd in de Initiatiefnota “Online identiteit en 
regie op persoonsgegevens” (w.o. het concept van een digitale kluis). Inzet daarbij 
is dat de burger op één plek (MijnOverheid) zijn eigen persoonlijke gegevens kan 
inzien en (laten) corrigeren, zijn berichten van de overheid kan ontvangen, zijn 
contactgegevens kan beheren (w.o. zijn e-mailadres), zijn identiteitsmiddelen 
(w.o. DigiD en eID) kan beheren, en zijn machtigingen kan verstrekken en 
beheren. De benodigde gegevens ten behoeve van de e-mailattendering (het BRP-
adres, de geboortedatum, het BSN en het e-mailadres) zijn dus alle in 
MijnOverheid in te zien. In MijnOverheid kan ook de keuze worden gemaakt om de 
attenderingsservice desgewenst te beëindigen (de opt-out optie) en kan het e-
mailadres worden gewijzigd. 
4.2 Noodzaak ‘multikanaalbenadering’, zorgplicht aankomst informatie bij 
belanghebbenden en eigenaarschap hulpbehoevenden 
De leden van de CDA-fractie constateren, dat digitalisering van informatie en 
processen bijna altijd meer verplichte zelfwerkzaamheid oplevert voor de 
gebruikers. Zo worden meer drempels opgeworpen voor degenen die daar minder 
vaardig in zijn. Deze leden zijn van mening, dat het belang van de burger 
uitgangspunt dient te zijn van het voorliggende wetsvoorstel. Deze leden vinden 
het onwenselijk, als via dit wetsvoorstel wordt aangestuurd op het afsluiten van 
analoge mediakanalen om burgers te bereiken met publicaties. Deelt de regering 
de opvatting van deze leden, dat juist een zogenoemde multikanaalbenadering 
noodzakelijk is om alle burgers te bereiken? 
De leden van de CDA-fractie zijn van mening, dat digitalisering en aanbod op één 
plek in potentie voordelen heeft voor burgers en bedrijven. Deze leden voegen 
daaraan toe, dat veel afhangt van de manier waarop dit geregeld wordt. De 
gebruiksonvriendelijke ingangen als de ‘Berichtenbox MijnOverheid’ stemmen niet 
hoopvol. Deelt de regering de mening van deze leden, dat het beschikbaar stellen 
van informatie iets anders is dan de zorgplicht dat deze ook aankomt bij de 
belanghebbenden? Zo nee, waarom niet? Zo ja, welke maatregelen neemt de 
regering om juist die zorgplicht vorm te geven? 
De leden van de CDA-fractie vragen de regering nader in te gaan op het punt van 
eigenaarschap. Deze leden constateren, dat overheden de neiging hebben om zich 
alleen verantwoordelijk te voelen voor informatie die van hun eigen organisatie 
afkomstig is. Een van de gevolgen is verkokering waardoor belanghebbenden geen 
idee hebben waar ze terecht kunnen zodra ze een wat breder probleem hebben of 
als ze inzicht willen hebben in wat hen zou kunnen raken. Deze leden constateren, 
dat het ‘slechts’ samenbrengen van publicaties op één plek niets afdoet aan het 
oplossen van dit probleem. Deelt de regering de mening van deze leden dat dat 
 
2
 Brief van 11 juli 2019 (Kamerstukken II 2018/19, 32761, nr. 147). 
1 

Versie 14 oktober 2019 (definitief)
Wanneer gaat de vernieuwde website van start? Kortom, wat is de stand van zaken 
als het gaat om de digitale infrastructuur die nodig is voor deze wet? Gaarne 
krijgen de leden van de VVD-fractie een reactie van de regering. 
Voorts krijgen de leden van de VVD-fractie graag meer inzicht in de kosten. Wat 
zullen de jaarlijkse kosten van de vernieuwde website zijn t.o.v. de huidige 
website? Gaarne krijgen de leden van de VVD-fractie een reactie van de regering. 
De beoogde inwerkingtredingsdatum van de wet is 1 januari 2021. Op dat moment 
moeten alle functionaliteiten die nodig zijn voor de uitvoering van de wet zijn 
geïmplementeerd. Deze functionaliteiten worden stapsgewijs toegevoegd. De 
uitvoering daarvan ligt op schema. De jaarlijkse meerkosten bedragen circa 
€ 1 mln. 
5.2 Attenderingen: mede-overheden die niet zijn aangesloten bij MijnOverheid 
De leden van de GroenLinks-fractie vragen aandacht voor het feit dat voor 
medeoverheden geen aansluitplicht geldt voor MijnOverheid.nl. De regering schrijft 
evenwel dat voor attenderingen bij de Bekendmakingswet wel gebruik zal gaan 
worden gemaakt van MijnOverheid.nl. Graag ontvangen de leden van de fractie 
van GroenLinks hier een nadere toelichting op. Hoe zorgt de regering ervoor dat dit 
in de praktijk geen problemen gaat opleveren bij medeoverheden die niet 
aangesloten zijn bij MijnOverheid.nl? 
Alle mede-overheden zijn aangesloten op de redactie-omgeving van 
www.officiëlebekendmakingen.nl en leveren daar op dit moment al publicaties aan. 
MijnOverheid wordt in dit verband alleen gebruikt als presentatieplatvorm voor de 
publicaties en als portaal waar burgers hun e-mailadres en hun voorkeuren ten 
aanzien van de attenderingsservice beheren. Ook de publicaties van mede-
overheden die niet zijn aangesloten op MijnOverheid kunnen daardoor met 
gebruikmaking van MijnOverheid worden getoond en toegezonden. 
6. Verwerking van de consultatie en adviezen over het wetsvoorstel 
6.1 Nationale, Europese en internationale normalisatienormen 
De leden van de VVD-fractie merken op dat de Unie van Waterschappen heeft laten 
weten achter het wetsvoorstel te staan, maar dat het voor de waterschappen ook 
een groot knelpunt oplevert. De Unie wijst erop dat in diverse algemeen 
verbindende voorschriften en beleidsregels dwingend wordt verwezen naar 
nationale (NEN), Europese (NEN-EN) en Internationale (NEN-ISO) normbladen, 
waarin nadere toe te passen regels zijn opgenomen. Doordat op deze normbladen 
auteursrecht rust, mogen deze niet (elektronisch) worden gepubliceerd. In de 
huidige regelgeving is bepaald dat deze normbladen ter inzage kunnen worden 
gelegd in plaats van gepubliceerd. Met het voorliggende wetsvoorstel komt deze 
regeling te vervallen, zo stelt de Unie. De Unie pleit dan ook voor behoud van de 
mogelijkheid om bijlagen ter inzage te kunnen leggen in plaats van alleen 
elektronisch te publiceren. Er zou dan in het voorliggende wetsvoorstel een 
uitzondering opgenomen moeten worden, zoals ook is gebeurd voor de luchtvaart 
(artikel 7.11). De leden van de VVD-fractie vragen de regering in te gaan op 
datgene wat de Unie van Waterschappen naar voren heeft gebracht. In hoeverre 
lopen andere overheden en uitvoeringsorganisaties, die met deze wet te maken 
hebben, hier ook tegen aan? Gaarne krijgen de leden van de VVD-fractie een 
reactie van de regering. 
De leden van de CDA-fractie constateren, dat in diverse algemeen verbindende 
voorschriften en beleidsregels dwingend wordt verwezen naar nationale (NEN), 
Europese (NEN-EN) en Internationale (NEN-ISO) normbladen, waarin nadere toe te 
passen regels zijn opgenomen. Doordat op deze normbladen auteursrecht rust, 
mogen deze niet (elektronisch) gepubliceerd worden door waterschappen. Voor 
1 

Versie 14 oktober 2019 (definitief)
daarbij is het uitgangspunt dat álle gebruikers van de informatievoorziening (zowel 
burgers als bedrijven) op een eenvoudige en begrijpelijke wijze moeten kennis 
kunnen nemen van en geïnformeerd worden door de overheid over lokale 
bekendmakingen. Gelet op de informatiepositie en het handelingsperspectief van 
burgers en bedrijven voorziet het college een voorname rol voor de overheid om 
zorg te dragen voor passende informatie. De leden van de CDA-fractie vragen de 
regering, op welke wijze het voorliggende wetsvoorstel ertoe bijdraagt dat de 
overheid haar informatiepositie maximaal benut, zodat burgers en bedrijven 
daadwerkelijk verbetering van dienstverlening ervaren? 
Het ATR heeft een aantal adviezen gegeven dat erop gericht is om burgers en 
bedrijven optimaal te informeren over lokale bekendmakingen. De meeste 
voorstellen zijn overgenomen of stonden al op het programma. Het gaat daarbij 
om het uniformeren en verduidelijken van de informatiecategorieën waaruit 
gebruikers bij e-mailattendering kunnen kiezen, het informatiever en beter 
leesbaar maken van de publicaties, en het bieden van een keuzemogelijkheid voor 
de frequentie waarmee attenderingsmails worden toegezonden. Niet overgenomen 
is het advies om niet te attenderen op basis van de straal rond het woonadres die 
door de gebruiker kan worden gekozen, maar op basis van een effectgebied dat de 
overheid voor elk besluit zou moeten vaststellen. Dat effectgebied zou zodanig 
moeten worden gekozen dat het alle belanghebbenden zou moeten omvatten. Dit 
vergt echter dat de overheden op voorhand bekend zijn met alle belangen van 
burgers en dat alle overheden op basis hiervan op uniforme wijze effectgebieden 
toekennen. Ik acht dat vooralsnog niet realiseerbaar. Daarnaast willen burgers 
vaak niet alleen geïnformeerd worden over besluiten waarbij zij in juridische zin 
belanghebbende zijn, maar ook over besluiten waar ze om andere redenen 
interesse in hebben. Daarom laat ik uitbreiding van het gebied waarover men 
wordt geattendeerd, aan de keuze van de gebruiker. 
De wijze waarop toegang wordt geboden tot (voorgenomen) overheidsbesluiten 
staat hiermee niet onveranderlijk vast. Op basis van gebruikersonderzoek en het 
beschikbaar komen van nieuwe technieken zal de voorziening ongetwijfeld nog 
verder kunnen worden verbeterd. 
6.3 Implementatiesteun: stappenplan en handreiking 
De leden van de D66-fractie stellen vast dat de complexiteit van de noodzakelijke 
aanpassingen in de werkprocessen door dit wetsvoorstel door de staatssecretaris 
wordt erkend en dat daarom aan de VNG implementatiesteun in de vorm van een 
stappenplan en handreiking worden toegezegd, evenals een financiële 
compensatie. Wat is de rol van de regering bij het opstellen van dit stappenplan en 
de handreiking? Wanneer moeten dit stappenplan en de handreiking gereed zijn? 
Het stappenplan en de handreiking ten behoeve van de elektronische 
terinzagelegging zullen in mijn opdracht worden opgesteld door het Kennis- en 
exploitatiecentrum voor officiële overheidspublicaties (KOOP) van het ministerie 
van Binnenlandse Zaken en Koninkrijksrelaties. De verplichting tot elektronische 
terinzagelegging zal naar verwachting ingaan op 1 januari 2022. Het stappenplan 
en de handreiking zullen in de eerste helft van 2020 gereedkomen. 
6.4 Afweging bestuursorgaan: borging maatwerk voor speciale doelgroep 
De aan het woord zijnde leden lezen in de toelichting dat bij “het publicerende 
bestuursorgaan” de verantwoordelijkheid ligt wat betreft de afweging of met 
maatwerk een speciale doelgroep kan worden bereikt die anders misschien buiten 
de boot valt. Deze leden vragen aan de regering of dit niet te vrijblijvend is? Hoe 
wordt geborgd dat er niemand buiten de boot valt? De regering wijst op mogelijke 
algemene maatregelen, zoals computers in bibliotheken. Kan de regering aangeven 
welke publicerende bestuursorganen er zijn en of/ hoe die onderdeel uitmaken 
van/ betrokken zijn bij het implementatietraject? Voor de leden van de D66-fractie 
is niet duidelijk of dit punt expliciet in het implementatietraject is opgenomen of 
1 

Versie 14 oktober 2019 (definitief)
opstellen van goed leesbare kennisgevingen. Daarnaast wordt steekproefsgewijs 
onderzoek gedaan naar de kwaliteit van de publicaties. Hierbij wordt bijzondere 
aandacht besteed aan partijen die statistisch gezien afwijkend publicatiegedrag 
vertonen. Op basis van dit kwaliteitsonderzoek worden gerichte aanbevelingen 
gedaan. Ook wordt informatie teruggekoppeld over het aantal inwoners dat gebruik 
maakt van de attenderingsservice en de mate waarin publicaties van een 
bestuursorgaan daadwerkelijk worden geraadpleegd. Met deze informatie kunnen 
partijen hun bereik vergelijken met anderen en zo nodig verbeteren. Ten slotte kan 
gebruikersonderzoek ook informatie opleveren over de waardering voor de 
publicaties van individuele bestuursorganen, waarmee deze hun voordeel kunnen 
doen. 
6.6 Ongevraagd toezenden van attenderingen 
Ook vragen de leden van de D66-fractie om een reactie van de regering op het 
standpunt van de Autoriteit Persoonsgegevens dat ongevraagde attendering wat 
betreft de inbreuk die gemaakt wordt op de persoonlijke levenssfeer vergelijkbaar 
is met ongevraagde elektronische communicatie voor commerciële doeleinden. Kan 
de regering de noodzaak van ongevraagde elektronische communicatie nader 
motiveren? Hoe beziet de regering de optie die de AP suggereert om af te zien van 
ongevraagde attendering en juist vrijwillig gebruik van de service intensiever onder 
de aandacht te brengen en daarbij de drempel om zelf een interesseproflel in te 
vullen zoveel mogelijk te verlagen? 
Ik lees in het advies van de Autoriteit Persoonsgegevens (hierna: AP) dat zij van 
oordeel is dat de impact van ongevraagde attendering vergelijkbaar is met de 
impact van ongevraagde elektronische communicatie voor commerciële, ideële of 
charitatieve doeleinden als bedoeld in artikel 11.7 van de Telecommunicatiewet. De 
AP oordeelt niet dat daarmee de attendering niet is toegestaan, maar wel dat deze 
een stevige motivering vergt. De AP stelt met name de vraag of het gebruik van de 
e-mailattendering ook op het beoogde niveau kan worden gebracht door meer 
voorlichting hierover. 
Het bureau SIRA Consulting heeft onderzocht hoe groot de belangstelling voor deze 
attenderingsservice is. De helft van de ondervraagden geeft in dat kader aan 
waarschijnlijk gebruik te willen gaan maken van de e-mailattendering als alle 
3
openbare kennisgevingen elektronisch worden gedaan. Uit andere onderzoeken 
komt een vergelijkbaar beeld naar voren. Overheden die de publicatie in huis-aan-
huisbladen op grond van een eigen verordening hebben vervangen door publicatie 
in het elektronische gemeenteblad hebben voorlichtingscampagnes uitgevoerd om 
inwoners te wijzen op de attenderingsservice. Toch is het bereik van de 
attenderingsservice in de meest succesvolle gemeenten niet groter geworden dan 
ca. 15% van de huishoudens. De meeste gemeenten blijven hier nog ver bij 
achter. 
Hiermee komt een belangrijk verschil tussen de huidige attendering en de huis-
aan-huisbladen naar voren. Huis-aan-huisbladen worden ongevraagd bezorgd, 
waarbij men desgewenst door middel van een zogenaamde nee-nee sticker op de 
brievenbus kan aangeven het blad niet te willen ontvangen. Mijn conclusie is dan 
ook dat met een medium dat gedistribueerd wordt op basis van het zelf moeten 
nemen van een abonnement (opt-in) bij lange na niet het bereik kan worden 
gerealiseerd van een medium dat ongevraagd verspreid wordt (opt-out). Gelet op 
het grote belang van kenbaarheid en toegankelijkheid van overheidspublicaties is 
de ongevraagde attendering (met de mogelijkheid van afmelding) aanvaardbaar. 
Naar aanleiding van het advies van de AP is de motivering in de memorie van 
toelichting op dit onderdeel aangevuld. 
 
3
 Jolanda van der Heijden en Steffie Janssen, Nadere data-analyse digitale publicaties. 
Nadere analyse van de in het onderzoek ‘Digitale publicatie algemene bekendmakingen en 
mededelingen’ verzamelde gegevens; Nieuwegein, 14 december 2015. 
1 

Versie 14 oktober 2019 (definitief)
  verstrek informatie in een zo vroeg mogelijk stadium van de 
vergunningverlening; 
  inventariseer voorafgaand aan de informatieverstrekking wie er eventueel als 
belanghebbende invloed zou willen uitoefenen (‘omgevingsscan’); 
  sluit bij de informatieverstrekking aan op de kanalen waarmee de diversiteit aan 
belanghebbenden het best kan worden bereikt; 
  zorg voor een passend aanvullend informatiekanaal wanneer informatie digitaal 
wordt verstrekt; 
  zorg ervoor dat informatie duidelijk, begrijpelijk en zo volledig mogelijk is; 
  zorg voor een gebruiksvriendelijk (digitale) informatiesysteem. 
 
Zoals gezegd, hebben deze aandachtspunten betrekking op wat van de overheid 
verwacht mag worden naast de wettelijke voorgeschreven publicaties en ze zijn 
daarmee dan ook niet bedoeld om in wetgeving te vertalen. Ik onderschrijf het 
belang van deze aandachtspunten, met de kanttekening dat uit een omgevingsscan 
ook zou kunnen blijken dat met digitale informatievoorziening kan worden 
volstaan. Hoewel de genoemde aandachtspunten dus niet tot wetgeving leiden, 
spelen ze wel een belangrijke rol bij de implementatie van het wetsvoorstel. Het 
gaat daarbij om het streven naar een gebruiksvriendelijk informatiesysteem, het 
bereiken van zoveel mogelijk burgers, en het stimuleren van begrijpelijke teksten. 
Daarnaast behouden de decentrale overheden de mogelijkheid en de financiële 
middelen om door de inzet van extra kanalen maatwerk te leveren voor specifieke 
groepen burgers. 
6.10 Gedrukte publicaties als service en anderszins extra informeren 
De leden van de GroenLinks-fractie lezen dat dit wetsvoorstel geen 
bezuinigingsdoelstelling kent en decentrale overheden over middelen blijven 
beschikken om de gedrukte publicaties bij wijze van service in een wat beknoptere 
vorm voort te zetten of om burgers op een andere wijze extra te informeren. Deze 
leden vragen de regering om deze stelling nader te onderbouwen. Want is het niet 
zo dat decentrale overheden bij invoering van het voorliggende wetsvoorstel 
kosten gaan maken om besluiten digitaal bekend te gaan maken? Deze gelden 
kunnen dan niet ingezet worden voor gedrukte bekendmaking. Dus wanneer 
decentrale overheden beide varianten van bekendmaking willen (blijven) 
gebruiken, zullen zij extra kosten moeten maken. Graag ontvangen deze leden hier 
een nadere reactie op van de regering. 
Zoals in de memorie van toelichting wordt aangegeven, gaven de decentrale 
overheden voorafgaande aan de elektronische publicatie van algemene 
bekendmakingen, kennisgevingen en mededelingen ca. € 24 mln. per jaar uit aan 
publicaties in dagbladen en huis-aan-huisbladen. De structurele kosten van 
elektronische publicatie worden geraamd op ca. € 4 mln. Dat betekent dat er 
voldoende middelen overblijven om de gedrukte publicaties bij wijze van service in 
een wat beknoptere vorm voort te zetten of om burgers op een andere wijze extra 
te informeren. 
6.11 Inning waterschapsbelasting: auteursrechtelijk beschermde normen 
Tot slot vragen de leden van de fractie van GroenLinks nog specifiek aandacht voor 
een zorg die vanuit de waterschappen is geuit. De waterschappen hebben hun 
zorgen geuit over de gevolgen van het wetsvoorstel voor de inning van de 
waterschapsbelasting. Zij vrezen dat auteursrechtelijke bescherming van 
normbladen het hen onmogelijk maakt om via digitale weg op correcte wijze tot 
bekendmaking over te kunnen gaan van belangrijke besluiten rondom de 
belastingheffing. De leden van de fractie van GroenLinks begrijpen deze zorgen en 
zouden graag een specifieke reactie van de regering op dit punt ontvangen. Naast 
een algemene reactie op deze zorgen van de waterschappen zouden deze leden 
graag ook specifiek antwoord willen op de volgende vragen: Wat heeft de regering 
gedaan met de zorgen vanuit de waterschappen? Wat vindt de regering van de 
door de waterschappen geschetste mogelijke oplossing (behoud van het huidige 
artikel 73, lid 3 van de Waterschapswet of een vergelijkbare uitzondering op te 
nemen in het wetsvoorstel. De waterschappen verwijzen hierbij specifiek naar de 
1 

