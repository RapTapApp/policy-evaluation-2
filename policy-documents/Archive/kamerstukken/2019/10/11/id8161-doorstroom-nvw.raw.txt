TWEEDE KAMER DER STATEN-GENERAAL 
 
Vergaderjaar 2019/20 
 
 
35 195 Wet tot wijziging van de Wet op het voortgezet onderwijs en de Wet voortgezet 
onderwijs BES in verband met het faciliteren van een gelijke kans op doorstroom 
van leerlingen met een diploma voorbereidend middelbaar beroepsonderwijs in 
de theoretische of gemengde leerweg naar het hoger algemeen voortgezet 
onderwijs (Wet gelijke kans op doorstroom vmbo-havo) 
 
 
Nr. xxx Nota van wijziging 
 
 
Ontvangen 
 
Het voorstel van wet wordt als volgt gewijzigd: 
 
A 
 
Het opschrift komt te luiden: 
 
Wijziging van de Wet op het voortgezet onderwijs en de Wet voortgezet onderwijs BES in 
verband met het faciliteren van een gelijke kans op doorstroom naar het hoger algemeen 
voortgezet onderwijs en het voorbereidend wetenschappelijk onderwijs (Wet gelijke kans 
op doorstroom naar havo en vwo) 
 
B 
 
De considerans komt te luiden: 
 
Alzo Wij in overweging genomen hebben, dat het wenselijk is om regels te stellen aan het 
bevoegd gezag ten behoeve van een gelijke kans op doorstroom naar het hoger 
algemeen voortgezet onderwijs en het voorbereidend wetenschappelijk onderwijs voor 
leerlingen met een diploma voorbereidend middelbaar beroepsonderwijs in de 
theoretische of gemengde leerweg en voor leerlingen met een diploma hoger algemeen 
voortgezet onderwijs; 
 
C 
 
In artikel I, onderdeel B, wordt het voorgestelde artikel 27a van de Wet op het voortgezet 
onderwijs als volgt gewijzigd: 
 
1. Het opschrift komt te luiden: “Doorstroom naar havo en vwo”. 
2. Het eerste lid komt te luiden: 
1. Het bevoegd gezag weigert een leerling niet de toelating tot het vijfde leerjaar 
van het voorbereidend wetenschappelijk onderwijs dan wel het vierde leerjaar 
van het hoger algemeen voortgezet onderwijs op grond van zijn oordeel over 
kennis, vaardigheden of leerhouding van de leerling, indien de leerling in het bezit 
is van een diploma hoger algemeen voortgezet onderwijs onderscheidenlijk een 
diploma voorbereidend middelbaar beroepsonderwijs in de theoretische of 
gemengde leerweg.  
 W8161.NvW 1 
OCW 
109
28 

Toelichting 
 
Met deze nota van wijziging wordt het voorliggende wetsvoorstel uitgebreid naar de 
doorstroom van havo naar vwo. Het uitbreiden van het wetsvoorstel heeft als doel om 
ervoor te zorgen dat gediplomeerde havoleerlingen een eerlijke en gelijke kans krijgen op 
doorstroom naar 5-vwo. Dit doel wordt gerealiseerd door te bepalen dat vwo-scholen een 
gediplomeerde havist niet de toegang tot 5-vwo mag weigeren, tenzij de betreffende 
leerling niet voldoet aan een voorwaarde die bij algemene maatregel van bestuur (hierna: 
amvb) kan worden vastgesteld.  
 
Onderdelen A en B 
 
Deze wijzigingen maken in het opschrift en considerans duidelijk dat het wetsvoorstel, als 
gevolg van onderhavige nota van wijziging, ook de doorstroom havo-vwo is gaan 
omvatten. 
 
Onderdelen C en E 
 
Deze onderdelen betreffen de inhoudelijke wijzigingen van het wetsvoorstel en worden 
hieronder uitgebreider toegelicht. 
 
1. Aanleiding en probleemschets 
 
In artikel 2 Inrichtingsbesluit WVO is bepaald dat het bevoegd gezag beslist over de 
toelating van leerlingen. Ten aanzien van de toelating tot hogere leerjaren dan het 
eerste, bevat het Inrichtingsbesluit WVO geen bijzondere voorschriften. Het bevoegd 
1
gezag van de vwo-school mag daardoor een eigen toelatingsbeleid hanteren, waardoor – 
net zoals bij havo-scholen – de toelatingseisen die aan doorstromers worden gesteld, per 
vwo-school kunnen verschillen.  
 
Vanuit de Tweede Kamer zijn vragen gesteld over een leerling voor wie de doorstroom 
van havo naar vwo werd belemmerd. Hierbij werd de wens geuit om een eerlijke 
2
doorstroom van havo naar vwo wettelijk te regelen. De regering heeft in de 
beantwoording op deze Kamervragen aangegeven dat er onderzoek uitgevoerd zou 
worden naar de aanvullende toelatingseisen die door vwo-scholen gehanteerd worden en 
of dit aanleiding is om een doorstroomrecht van havo naar vwo te introduceren. De 
resultaten van dit onderzoek zijn begin 2019 uitgebracht en naar aanleiding hiervan is 
door de regering toegezegd om, analoog aan het wetsvoorstel doorstroom vmbo-havo, 
3
een wettelijk doorstroomrecht havo-vwo uit te werken. Hieruit wordt duidelijk dat 
stapelen bemoeilijkt wordt doordat sommige scholen onnodig hoge drempels opleggen. 
Het rapport laat zien dat de problematiek zoals gesignaleerd bij de overstap van vmbo 
naar havo, ook voor de overstap van havo naar vwo geldt. Zo varieert het aantal 
toelatingseisen op vwo-scholen. De meeste scholen stellen twee (23.8%) of drie 
toelatingseisen (24.4%), maar er zijn ook scholen die vijf toelatingseisen stellen (9.8%). 
Het soort toelatingseisen varieert ook; 75% van de scholen vereisen een positief advies 
vanuit het havo, 68% van de scholen stellen een cijfereis, 47% van de scholen stellen 
een eis aan gerichte motivatie, 41% van de scholen verbindt voorwaarden aan de 
werkhouding en 27% van de scholen stelt specifieke eisen aan het vakkenpakket. Deze 
verschillen leiden tot ongelijkheid en sommige toelatingseisen zijn onnodig hoog. Een 
bijkomend probleem is dat ouders en leerlingen regelmatig niet op de hoogte zijn van de 
eisen. Slechts een deel van de scholen (50%) maakt het toelatingsbeleid openbaar 
                                        
1
 Hiermee worden alle soorten scholen bedoeld die vwo-niveau aanbieden, dus zowel brede 
scholengemeenschappen met een vwo-afdeling als categorale vwo-scholen. 
2
 Aanhangsel Handelingen II 2016/17, 2319 en Aanhangsel Handelingen II 2018/19, 462.  
 
 W8161.NvW 3 
OCW 
109
28 

herzien (zie paragraaf 3.2) en een van de uitgangspunten daarbij is dat de doorlopende 
leerlijnen en aansluitingen versterkt worden. Dit kan ertoe leiden dat de aansluiting 
tussen havo en vwo verbetert. Mogelijk is na de implementatie van de 
curriculumherziening een andere doorstroomvoorwaarde nodig, of zelfs geheel overbodig 
geworden. Wanneer de voorwaarde bij amvb wordt vastgelegd kan er beter op dit soort 
ontwikkelingen worden ingespeeld. Hoewel de regeling van de doorstroomvoorwaarde 
plaatsvindt bij amvb, worden de hoofdlijnen daarvan hieronder alvast geschetst. 
 
De bij amvb te stellen doorstroomvoorwaarde moet bijdragen aan het versoepelen van de 
overstap van havo naar vwo. Hoewel de profielsoorten bij havo en vwo hetzelfde zijn, is 
de overstap niet gemakkelijk. Zo moeten vwo’ers in één vak meer eindexamen doen dan 
havisten (acht versus zeven; een tweede moderne vreemde taal is onderdeel van het 
gemeenschappelijk deel in het vwo) en volgen vwo’ers met het profiel Cultuur en 
Maatschappij wiskunde, terwijl dat voor havisten met hetzelfde profiel geen exameneis is. 
Om de verschillen tussen het havo en vwo te overbruggen, wordt gedacht aan een 
doorstroomvoorwaarde waarbij de havoleerling een extra examenvak doet. Te denken 
valt aan een tweede moderne vreemde taal voor de profielen E&M, N&G, N&T en 
wiskunde voor het profiel C&M, indien deze vakken geen onderdeel van het keuzedeel of 
vrije deel zijn.  
 
De verwachting is dat de doorstromende havoleerling hetzelfde profiel kiest op het vwo 
als hij/zij op het havo heeft gekozen. Als een leerling een ander profiel kiest, moet deze 
namelijk minimaal 3 vakken inhalen. Dit sluit ook aan bij de bestaande praktijk: de 
meerderheid van de doorstromers kiest hetzelfde profiel (97%), of een aanverwant 
profiel. Degenen die wel van profiel veranderen, doen dat meestal (2% van alle 
doorstromers) naar een aanverwant profiel (binnen de natuurprofielen of de 
maatschappijprofielen). Deze mogelijkheid moet behouden blijven.  
 
Dat een extra vak de kans op een succesvolle schoolloopbaan vergroot, is af te leiden uit 
de huidige cijfers: het slaagpercentage in 2016 van leerlingen die in 2014 vanuit het havo 
met een extra vak naar het vwo doorstroomden, is aanzienlijk hoger dan wanneer de 
leerling niet in een extra vak eindexamen heeft afgelegd; respectievelijk 80.6% en 72.2% 
(bron: DUO). Ook in eerdere jaren is dat patroon te zien. Van de gediplomeerde havisten 
die doorstroomden naar het vwo volgde in 2018 19.6% een extra vak. Wel blijkt uit het 
onderzoek dat 94% van de scholen de mogelijkheid tot het volgen van een extra vak 
aanbiedt.  
 
Het volgen van een extra vak vraagt een extra inspanning van de leerling, maar helpt 
tegelijkertijd bij de voorbereiding op de inhoud van het vwo. De leerling laat zien bereid 
en in staat te zijn om een extra investering te doen in voorbereiding op het vakkenpakket 
op het vwo.  
 
Het volgen van een extra vak betekent voor havisten dat ze twee jaar voorafgaand aan 
de overstap moeten besluiten of ze de mogelijkheid tot overstap willen openhouden, door 
een vak minder te laten vallen eind jaar 3. Dat vraagt om tijdige loopbaan en 
oriëntatiebegeleiding (hierna: LOB), waarbij scholen bijvoorbeeld al in een vroeg stadium 
in gesprek gaan met leerlingen over het openhouden van de mogelijkheid om over te 
stappen. 
 
3: Verhouding ten opzichte van het onderwijsstelsel 
 
3.1: Proportionaliteit en subsidiariteit 
 
De voorgestelde wijziging beperkt de vrijheid van vwo-scholen om het onderwijs naar 
eigen inzicht in te richten. Deze beperking is naar het oordeel van de regering 
 W8161.NvW 5 
OCW 
109
28 

is. Het moment van de oplevering van het themaonderzoek zal gebruikt worden om een 
besluit te nemen over wanneer een analyse van het curriculum kan plaatsvinden om te 
bepalen of de doorstroomvoorwaarde gewijzigd dient te worden, of kan komen te 
vervallen. 
 
Een andere manier om de aansluiting te verbeteren is om door middel van LOB leerlingen 
goed voor te bereiden op een eventuele overstap. In tegenstelling tot op het vmbo, is een 
LOB-dossier geen exameneis in het havo. Het is wel voor ieder examenprogramma een 
5
eis dat er aandacht wordt besteed aan oriëntatie op studie en beroep. Met name 
vakdocenten van moderne vreemde talen en wiskunde zouden in onderbouw daarom 
moeten wijzen op het belang van hun vak voor leerlingen die de mogelijkheid willen open 
houden om door te stromen naar vwo. Scholen zijn momenteel bezig met een 
verbeterslag in LOB die in gang is gezet door de kwaliteitsagenda LOB in het voortgezet 
6
onderwijs die gelanceerd is in 2017 . Deze agenda is door vertegenwoordigers van het 
onderwijs ondertekend zoals VO-raad, LAKS en de decanenverenigingen. De looptijd van 
de agenda is drie jaar. Het Expertisepunt LOB VO MBO ontvangt subsidie om scholen bij 
deze verbeterslag te ondersteunen. Dit draagt bij aan de verhoging van de kwaliteit van 
LOB-beleid op scholen, waardoor leerlingen goed voorbereid de overstap kunnen maken. 
 
4: Ongelijke toepassing van een doubleerverbod 
 
Bij gediplomeerde vmbo’ers blijkt er ook na de overstap naar 4-havo sprake te zijn van 
ongelijke kansen. Bij de toelating van deze leerlingen tot havo 4 wordt op sommige 
scholen als voorwaarde gesteld dat de leerling niet mag doubleren in havo 4. Hiermee 
werd de leerling geen tweede kans gegeven door middel van de mogelijkheid om te 
blijven zitten in havo 4. In de memorie van toelichting is aangegeven dat de regering zich 
heeft voorgenomen, mede op verzoek van de Tweede Kamer, bij amvb te bepalen dat 
scholen geen onderscheid mogen maken tussen leerlingen op basis van leerweg of 
7
schoolsoort die zij eerder volgden bij het hanteren van een doubleerverbod. Om te 
voorkomen dat een doubleerverbod ook gehanteerd gaat worden voor overstappende 
havisten naar het vwo, zal in het Inrichtingsbesluit WVO worden vastgelegd dat er geen 
onderscheid gemaakt mag worden tussen leerlingen in het hanteren van een 
doubleerverbod. Deze wijziging, die zijn grondslag zal vinden in artikel 27, eerste lid, van 
de Wet op het voortgezet onderwijs, zal nader worden onderbouwd in de nota van 
toelichting bij de vast te stellen amvb. 
  
5: Implementatie van de nieuwe regelgeving 
 
5.1: Consequenties voor onderwijsinstellingen en leerlingen 
 
Het wettelijk vastleggen van regels voor een gelijke kans op doorstroom heeft gevolgen 
voor havisten en voor scholen met een havo- en/of vwo-afdeling.  
 
Het volgen van een extra vak betekent voor havisten dat ze twee jaar voorafgaand aan 
de overstap moeten besluiten of ze de mogelijkheid tot overstap willen openhouden, door 
een vak minder te laten vallen eind jaar 3. Dat vraagt om tijdige loopbaan en 
oriëntatiebegeleiding (LOB), waarbij scholen bijvoorbeeld al in een vroeg stadium in 
gesprek gaan met leerlingen of ze de mogelijkheid willen openhouden en wat leerlingen 
kunnen doen ter voorbereiding op de overstap. 
 
                                        
5
 Regeling Examenprogramma’s vo. 
6
 Bijlage bij Kamerstukken II 2017/18, 31 524, nr. 340 (Kwaliteitsagenda LOB voortgezet onderwijs 
2018-2021). 
7
 Kamerstukken II 2015-16, 34 184, nr. 11. 
 W8161.NvW 7 
OCW 
109
28 

dat alle scholen hanteren. Daarom is er geen afname van de administratieve lasten 
berekend.  
 
Jaarlijkse kosten 
Als gevolg van dit wetsvoorstel nemen de administratieve lasten en de nalevingskosten in 
het eerste jaar na de invoering van dit wetsvoorstel toe met €275.000. In de jaren 
daarna zullen er lasten voortvloeien uit het toezicht door de IvhO (op verzoek inzage 
verlenen in het toelatingsbeleid) en uit de organisatie van de begeleiding van 
ingestroomde leerlingen met een bedrag van €270.000. Hierbij moet worden opgemerkt 
dat dit bedrag is gebaseerd op het huidige aantal leerlingen dat vanuit het havo naar het 
vwo doorstroomt (n = 2.392). Wanneer dit aantal toe- of afneemt, zullen ook de 
administratieve lasten toe- of afnemen. 
 
Lasten voor ouders 
Voor ouders neemt de regeldruk door dit wetsvoorstel naar schatting gemiddeld af met 
twee uur (omgerekend €30 volgens de berekeningssystematiek). In totaal neemt de 
regeldruk voor ouders naar schatting gemiddeld af met ruim €70.000. Dat bedrag is 
gebaseerd op het aantal overgestapte leerlingen in 2018 (2.392). Het wettelijk bepalen 
van de regels met betrekking tot gediplomeerde doorstroom van havo naar vwo, betekent 
voor ouders en scholen een verlichting van de regeldruk ten opzichte van de huidige 
situatie. Het scheelt ouders tijd om zich te verdiepen in de toelatingseisen van de vwo-
school en/of scholen van hun voorkeur. Waarschijnlijk zal hierdoor ook de ervaren 
regeldruk bij ouders verminderen. Dit kan bijvoorbeeld omdat hun kind geen 
motivatiebrief meer hoeft te schrijven, of een aanbeveling van de mentor moet 
verkrijgen. 
 
6: Financiële gevolgen 
 
Dit wetsvoorstel heeft geen gevolgen voor de Rijksbegroting. Er is een prognose gemaakt 
op basis van gegevens over de huidige situatie. Hierbij is gekeken naar het aantal 
leerlingen dat momenteel doorstroomt van 5-havo naar 5-vwo en hoeveel leerlingen 
daarvan het extra vak volgen dat in vwo vereist is. De verwachting is dat indien er wordt 
gekozen voor een extra vak als voorwaarde voor de overstap havo-vwo, het aantal 
havoleerlingen dat doorstroomt naar het vwo per saldo ongeveer gelijk blijft: sommige 
leerlingen die nu worden tegengehouden zullen onder de nieuwe wet wel doorstromen; 
andere leerlingen die niet een wettelijk doorstroomrecht hebben verkregen, omdat zij niet 
aan de doorstroomvoorwaarde kunnen of willen voldoen, verzoeken het bevoegd gezag 
van de vwo-school om toelating. 
 
7: Caribisch Nederland 
 
De voorgestelde wijzigingen in de Wet op het Voortgezet onderwijs worden analoog 
doorgevoerd in de wet- en regelgeving voor Caribisch Nederland zoals beschreven in het 
wetsvoorstel gelijke kans op doorstroom vmbo-havo. Dus voor Bonaire, waar de WVO 
BES de basis van het middelbare schoolsysteem is, zal de gelijke kans op doorstroom ook 
voor de overstap van havo naar vwo gaan gelden en tegelijk met Europees Nederland in 
werking treden. Op Saba en Sint Eustatius is de instructietaal Engels en volgt men andere 
onderwijsprogramma’s. Zij wijken permanent af van de WVO BES. De uitbreiding van het 
wetsvoorstel heeft dus geen gevolgen voor Saba en Sint Eustatius. 
 
 W8161.NvW 9 
OCW 
109
28 

Het wetsvoorstel bevat daarvoor een delegatiegrondslag die met deze nota van wijziging 
is aangevuld. De regering onderkent dat indien een havist die de mogelijkheid van 
doorstroom naar het vwo wil behouden deze in leerjaar 4 een vak minder zal kunnen 
laten vallen dat in de onderbouw gevolgd is. Indien een leerling daar niet voor kiest, 
maar hier later op terug wil komen, zijn er verschillende mogelijkheden. Een leerling kan 
bijvoorbeeld met de school in gesprek gaan om alsnog bij het vak aan te sluiten of om de 
lesstof tussentijds in te halen. Zo kan deze leerling alsnog op examen gaan en aan de 
doorstroomvoorwaarde voldoen. Scholen kunnen er ook voor kiezen de toelatingseis niet 
te hanteren, aangezien het om een maximumvoorwaarde gaat. Op deze manieren is de 
route naar het vwo niet al eind leerjaar 3 afgesloten. 
 
Een tweede kanttekening betrof de verhoging van de studielast als de 
doorstroomvoorwaarde bestaat uit het toevoegen van een extra vak aan het 
eindexamenpakket van de havist. De regering is echter van mening dat ook een havist 
die niet in een extra vak eindexamen heeft gedaan, extra studiebelasting zal ervaren, zij 
het op een later moment omdat het vak ingehaald moet worden. Dus ook zonder de 
beoogde doorstroomvoorwaarde zal een overstappende havist extra studielast ervaren. 
Daarom vindt de regering de extra studiebelasting op het havo gerechtvaardigd. 
 
In de gesprekken werd ook genoemd dat er een risico is dat sommige scholen leerlingen 
zullen ontmoedigen om in een extra vak eindexamen te doen, waarmee de mogelijkheid 
tot doorstroom is een vroeg stadium ontnomen wordt. Leerlingen op dit soort scholen 
zouden dan minder doorstroomkansen krijgen dan leerlingen op scholen die hun 
leerlingen aanmoedigen om in een extra vak eindexamen te doen, waarmee de 
kansenongelijkheid in stand blijft. Scholen zouden hiertoe bewogen kunnen worden 
vanwege de negatieve prikkel die uitgaat van het oordeel van de IvhO over de 
onderwijsresultaten, omdat stapelaars lagere onderwijsresultaten halen dan leerlingen die 
de reguliere onderwijsroute hebben doorlopen.  
 
Om te voorkomen dat leerlingen na de wetswijziging door hun school ontmoedigd zullen 
worden om aan de doorstroomvoorwaarde te voldoen, zal de IvhO vanaf 2020 een 
correctiefactor toepassen voor opstroom binnen het onderwijsresultatenmodel. 
 
In de gesprekken werd tevens gesignaleerd dat het havo- en vwo-curriculum dat aan bod 
komt bij de vakken verschilt. Er moet rekening gehouden worden met kennishiaten van 
overstappende leerlingen. Een doorstroomprogramma kan helpen om overstappende 
leerlingen in te laten halen wat zij gemist hebben. De regering is zich ervan bewust dat 
de curricula op havo en vwo niet hetzelfde zijn. De verwachting is dat de 
curriculumherziening hier verbetering in zal brengen.   
 
Ook waren sommige organisaties van mening dat leerlingen de vrijheid moeten houden 
om een ander profiel te kiezen bij de overstap van havo naar vwo. De 
doorstroomvoorwaarde mag daar geen beperkingen aan stellen. In de praktijk blijkt dat 
de meeste overstappende leerlingen hetzelfde profiel kiezen als het profiel dat ze op het 
havo volgden. In 2018 koos 97% van de leerlingen hetzelfde profiel (leerlingen die van 
een dubbelprofiel naar een enkel profiel gingen of omgekeerd meegeteld). Deze 
leerlingen zouden dus ook onder de nieuwe wetgeving de overstap kunnen maken die zij 
wensen. De overige leerlingen stromen meestal (2%) door naar een aanverwant profiel 
(van E&M naar C&M of omgekeerd, of van N&T naar N&G of omgekeerd). In de amvb zal 
worden uitgewerkt of met die groep leerlingen rekening gehouden kan worden bij het 
stellen van een voorwaarde. 
 
 
 
 W8161.NvW 11 
OCW 
109
28 

bevoegdheid van scholen om toelatingsbeleid te voeren met betrekking tot 
kennis, vaardigheden of leerhouding van de leerling. Het wetsvoorstel ziet niet op 
andere aspecten van het toelatingsbeleid, zoals de mogelijkheid van weigering op 
grond van plaatsgebrek.  
- DUO geeft twee aandachtspunten mee omtrent de vaststelling van de 
doorstroomvoorwaarde. In de amvb zal daar uitgebreider op ingegaan worden. 
- DUO merkt op dat er mogelijk lasten voor de ouders bij kunnen komen door het 
volgen van een extra vak. Omdat dit over lasten gaat die eventueel zijn 
verbonden aan de doorstroomvoorwaarde zal dit worden opgenomen in de 
toelichting bij de nog op te stellen amvb. 
- DUO vraagt wanneer de amvb wordt voorgelegd. Dit zal zo spoedig mogelijk 
gebeuren, maar een exacte datum is daarvoor nog niet te geven. 
- DUO merkt op dat bij inwerkingtreding van het voorstel uit deze nota van 
wijziging een groep leerlingen mogelijk buiten de boot zal vallen, omdat die bij 
het samenstellen van hun profiel niet de gelegenheid hebben gehad om te 
anticiperen op de bij amvb vast te stellen doorstroomvoorwaarde. Hiermee zal 
rekening worden gehouden in het overgangsrecht van de amvb.  
 
De IvhO en de Auditdienst Rijk hebben geen op- of aanmerkingen bij deze nota van 
wijziging. 
 
Onderdelen D en F 
 
Met deze onderdelen wordt een evaluatiebepaling aan het wetsvoorstel toegevoegd. Deze 
houdt in dat de regering binnen vijf jaar na de inwerkingtreding van deze wet aan de 
Staten-Generaal verslag uitbrengt over de doeltreffendheid en de effecten van deze wet 
in de praktijk. In dit verslag zullen cijfers met betrekking tot de omvang en het 
studiesucces van de doorstroom van vmbo gl/tl-leerlingen naar het havo en van 
havoleerlingen naar het vwo worden opgenomen. Hierbij wordt ook een verband gelegd 
met de bij amvb gestelde doorstroomvoorwaarde.   
 
In verband met de samenloop met andere wetsvoorstellen is de definitieve nummering 
van de evaluatiebepalingen nog niet in deze nota van wijziging opgenomen. De 
nummering zal in de drukproeffase worden ingevuld. Ook zal dan de tussen blokhaken 
geplaatste tekst in de wijzigingsopdracht worden verwijderd.   
 
 
 
De Minister voor Basis- en Voortgezet Onderwijs en Media 
 
 
 
 
 
Arie Slob 
 
 W8161.NvW 13 
OCW 
109
28 

