 
 
 
 
> Retouradres Postbus 20901 2500 EX  Den Haag 
Ministerie van 
De voorzitter van de Tweede Kamer 
Infrastructuur en 
der Staten-Generaal 
Waterstaat 
 
Binnenhof 4 
Rijnstraat 8 
2513 AA  DEN HAAG 
2515 XP  Den Haag 
Postbus 20901 
2500 EX Den Haag 
 
T   070-456 0000 
F   070-456 1111 
 
Kenmerk 
IENW/BSK-2019/189360 
  
Datum 11 oktober 2019 
Betreft beleidsdoorlichting artikel 21 - Duurzaamheid 
  
 
Geachte voorzitter,  
 
Hierbij informeer ik u over de opzet van de beleidsdoorlichting van beleidsartikel 
21 van Hoofdstuk XII: Duurzaamheid. Dit is conform de wens van de Kamer om 
voorafgaand aan de uitvoering van de beleidsdoorlichting hierover geïnformeerd te 
1
worden. Ik zal achtereenvolgens ingaan op de doelstelling en het budgettaire 
beslag voor zover betrekking hebbend op het artikel, de scope van deze 
beleidsdoorlichting, de vernieuwende onderzoeksvraag en aanpak van deze 
doorlichting, de organisatie van het onderzoek en de planning.  
 
Tevens hecht ik eraan u te melden dat mijn ministerie extra inspanningen wil 
leveren om de bruikbaarheid van beleidsdoorlichtingen te verbeteren en de 
kwaliteit daarvan te verbeteren. Dit voornemen ligt in lijn met de door uw Kamer 
overgenomen motie Kröger, ingebracht bij het wetgevingsoverleg Jaarverslag van 
juni jl. (Kamerstuk-35200 nr.12). Daar is aandacht gevraagd voor de kwaliteit van 
de beleidsdoorlichtingen. 
 
In het kader van de Operatie Inzicht in Kwaliteit, waar u halfjaarlijks over wordt 
2
geïnformeerd door de Minister van Financiën , is op basis van inspiratie uit het 
Verenigd Koninkrijk afgelopen maanden door een interdepartementale werkgroep 
onder leiding van Financiën een Publieke Waarde Scan (PWS) ontwikkeld. Deze wil 
ik, samen met het ministerie van Financiën, toepassen op de doorlichting van 
beleidsartikel 21. Dit zal een eerste pilot zijn met deze alternatieve vorm van 
doorlichting, waarin een andere set vragen dan de gebruikelijke vragen uit de 
Regeling periodiek evaluatieonderzoek (RPE) centraal staat. U zult door de 
Minister van Financiën worden geïnformeerd over verdere toepassing van deze 
aanpak bij andere departementen en in het evaluatiestelsel in de halfjaarlijkse 
voortgangsrapportages van de Operatie Inzicht in Kwaliteit.  
 
Daarnaast vinden dit najaar de Brede Maatschappelijke Heroverwegingen plaats 
naar aanleiding van de motie Sneller c.s., waar circulaire economie onderdeel van 
uitmaakt. Om dubbel werk te voorkomen zal ik bezien waar voordeel te behalen is 
in het combineren van werkzaamheden.  
                                                
1
 Motie Harbers, Kamerstuk 34000, nr. 36  
2
 https://www.rijksoverheid.nl/documenten/kamerstukken/2019/02/04/brief-
voortgangsrapportage-operatie-inzicht-in-kwaliteit, een tweede voortgangsrapportage wordt 
eind september aan de Kamer gestuurd. 
 
Pagina 1 van 5 
 

 
 
Op de begroting van IenW worden de beleidsuitgaven ten aanzien van Circulaire Ministerie van 
Infrastructuur en 
Economie verantwoord op artikel 21 (Duurzaamheid).  
Waterstaat 
De algemene doelstelling van artikel 21 luidt: “Bevorderen van de circulaire 
 
economie met als doelen het behouden van natuurlijke hulpbronnen, zicht op de 
Kenmerk 
IENW/BSK-2019/189360 
economische keten en het gebruik van hulpbronnen, het verbeteren van de 
 
voorzieningszekerheid van grondstoffen, het verminderen van emissies en het 
versterken van de Nederlandse economie.” 
 
Circulaire economie is het meest substantiële deel van beleidsartikel 21. In het 
Rijksbrede programma ‘Nederland Circulair in 2050’ schetst het kabinet hoe we 
onze economie kunnen ombuigen naar een duurzaam gedreven, volledig circulaire 
economie in 2050. Om dit doel te bereiken moeten we op alle niveaus van onze 
samenleving actie ondernemen. In het Rijksbrede programma wordt dan ook 
nauw samengewerkt met partijen in het veld. De beoogde transitie, die 
grotendeels nog moet plaatsvinden, nodigt sterk uit om deze doorlichting te 
focussen op het leren van de stappen die we tot nu toe gezet hebben. Circulaire 
economie leent zich daarom goed voor een experiment met wat de voorlopige 
Nederlandse werktitel ‘Publieke Waarde Scan’ (PWS) heeft gekregen (zie verderop 
de onderzoeksvraag en aanpak). In deze aanpak wordt niet zozeer de uitkomst, 
maar de werkwijze binnen een beleidsterrein, doorgelicht op een groot aantal 
factoren waarvan we weten dat ze bevorderlijk zijn voor hoge maatschappelijke 
toegevoegde waarde.  
 
Waar mogelijk wordt in deze doorlichting bezien hoe beleidsinstrumenten van 
verschillende (overheids)instanties interveniëren en elkaar versterken op het 
terrein van Circulaire Economie. Aangezien niet alleen mijn departement, maar 
onder andere ook de ministeries van Economische Zaken en Klimaat, Landbouw, 
Natuur en Voedselkwaliteit, en Binnenlandse Zaken en Koninkrijksrelaties nauw 
betrokken zijn bij de invulling van de ambities (en de transitie) en een wezenlijke 
rol spelen, heb ik mijn collega’s op deze departementen verzocht aan de 
uitvoering bij te dragen. Ook onderdelen van andere artikelen op HXII 
Infrastructuur en Waterstaat (met name artikel 24 Handhaving) zullen worden 
meegenomen, omdat effectiviteit van het beleid slechts kan worden vastgesteld 
als uitvoering- en handhavingsaspecten in het onderzoek worden betrokken. 
 
Het beleid op het gebied van duurzame ecosystemen (voorheen artikelonderdeel 
21.03) is nu elders in Hoofdstuk XII Infrastructuur en Waterstaat ondergebracht 
(met name artikel 11 Integrale Waterkwaliteit en artikel 13 Bodem en 
Ondergrond) en het beleid voor Ecosystemen en Biodiversiteit in Hoofdstuk XIV  
Landbouw, Natuurbeheer en Voedselkwaliteit (artikel 12 Natuur en biodiversiteit).  
De eerder op artikelonderdeel 21.07 Duurzame Mobiliteit opgenomen uitgaven 
worden niet in deze doorlichting van artikel 21 betrokken. Duurzame Mobiliteit is 
onderdeel van een eerdere beleidsdoorlichting geweest (TK 2018-2019, 30 991, 
nr. 34). Vanaf 2019 vindt de verantwoording van deze uitgaven plaats op 
beleidsartikel 14. Tevens zullen de uitgaven voor afvalbeheer in Caribisch 
Nederland bij de doorlichting van artikel 21 met deze nieuwe aanpak buiten 
beschouwing gelaten. In bijlage 6 van de begroting van BZK is een overzicht 
opgenomen van alle rijksuitgaven voor Caribisch Nederland.  
 
Onderzoeksvragen en aanpak 
 
Ik streef ernaar, in lijn met de wens van uw Kamer, de kwaliteit van de 
beleidsdoorlichting een extra impuls te geven. In overleg met de 
Pagina 3 van 5 
 

 
 
De borging van de kwaliteit en de onafhankelijkheid van de Publieke Waarde Scan Ministerie van 
Infrastructuur en 
heeft uiteraard ook mijn aandacht. Gedurende het proces wordt expliciet gestreefd 
Waterstaat 
naar het betrekken van externe experts, ervaringsdeskundigen en/of gebruikers 
 
ten behoeve van analyse en oordeelsvorming. Hun oordeel zal net als bij reguliere 
Kenmerk 
IENW/BSK-2019/189360 
beleidsdoorlichtingen afzonderlijk zichtbaar blijven bij de presentatie van de 
 
eindconclusies en aanbevelingen. Ik verwacht de resultaten in de loop van 2020 
aan uw Kamer te kunnen aanbieden, voorzien van een beleidsreactie. 
Hoogachtend, 
DE STAATSSECRETARIS VAN INFRASTRUCTUUR EN WATERSTAAT, 
 
 
 
 
S. van Veldhoven - Van der Meer  
Pagina 5 van 5 
 

