35 303 Wijziging van enkele belastingwetten en enige andere wetten (Overige 
fiscale maatregelen 2020) 
 
Nota naar aanleiding van het verslag 
 
Inhoudsopgave 
 
I. ALGEMEEN ................................................................................................ 2 
1. Inleiding ................................................................................................... 2 
2. Aanpassen S&O-afdrachtvermindering .......................................................... 2 
3. Openbaar maken vergrijpboeten opgelegd aan medeplegers die beroeps- of 
bedrijfsmatig bijstand verleenden .................................................................... 4 
4. Aanpassen inkeerregeling .......................................................................... 13 
5. Aanpassen tonnageregeling ....................................................................... 15 
6. Aanpassen definitie vaste inrichting in het kader van het MLI ......................... 19 
7. Herzien van de earningsstrippingbeschikking ................................................ 25 
8. Gebruik WOZ-waarden door bestuursorganen .............................................. 27 
9. Gebruik WOZ-waarden door derden ............................................................ 27 
10. Keuzeregeling elektronisch berichtenverkeer .............................................. 28 
11. Spontane aangiften ................................................................................. 33 
12. Aanpassen belastingrente voor de vennootschapsbelasting en de erfbelasting 38 
13. Implementatie WLTP-testmethode in de autogerelateerde belastingen ........... 39 
14. Verstrekken identificerende gegevens door financiële ondernemingen ........... 46 
15. Wijzigingen Belastingwet BES en Douane- en accijnswet BES ....................... 47 
16. Overig ................................................................................................... 48 
 
  
1 
 

en Klimaat (EZK) zal uw Kamer daar in de eerste helft van volgend jaar over 
informeren. 
Tot slot laat de Staatssecretaris van EZK mede naar aanleiding van signalen uit de 
ICT-sector een onderzoek uitvoeren naar de vraag of de definitie van 
programmatuur in de S&O-afdrachtvermindering zou moeten worden aangepast en 
welke activiteiten als ontwikkeling van technisch nieuwe programmatuur voor de 
S&O-afdrachtvermindering in aanmerking zouden moeten komen. Mochten de 
uitkomsten van het onderzoek aanleiding geven tot aanpassing van de regeling op 
dit punt, dan zal het kabinet daarbij uiteraard ook oog hebben voor de 
gebruiksvriendelijkheid daarvan. 
 
De leden van de fractie van de VVD vragen naar de samenhangende extra 
uitvoeringskosten voor de aanpassingen in het aanvraagproces. De Rijksdienst voor 
Ondernemend Nederland (RVO.nl) schat op basis van de uitkomsten van de 
evaluatie in dat van de bedrijven met nu maximaal drie aanvragen per jaar er circa 
20% een extra aanvraag zal indienen in 2020. De extra uitvoeringskosten voor 
RVO.nl om deze extra aanvragen te kunnen afhandelen bedragen naar schatting 
€ 200.000. Het vervallen van de tussenmaand voor indiening brengt overigens 
geen verandering in de uitvoeringskosten met zich mee. 
 
De leden van de fractie van het CDA vragen het kabinet hoe de aanvraagprocedure 
van de S&O-afdrachtvermindering eruitziet als het verzoek wordt ingediend op de 
dag voorafgaand aan de periode waarop de aanvraag betrekking heeft. De 
ondernemer heeft door het vervallen van de voorwaarde dat een aanvraag 
minimaal een maand voorafgaand aan de periode waarop de aanvraag betrekking 
heeft, moet worden ingediend met ingang van 2020 meer tijd om een aanvraag 
met een actuele(re) beschrijving van diens voorgenomen S&O-werkzaamheden op 
te stellen. Dit kan voorkomen dat RVO.nl alsnog aanvullende vragen moet stellen 
voordat een beslissing op de aanvraag genomen kan worden. 
Ook kan de ondernemer hierdoor nieuwe projecten die zich aandienen in de maand 
voorafgaand aan de periode waar de aanvraag betrekking op heeft voortaan in de 
aanvraag opvoeren. In de huidige situatie zou de ondernemer de S&O-
afdrachtvermindering in de periode waarop de aanvraag betrekking heeft voor die 
projecten mislopen of moeten uitstellen naar een volgende aanvraagperiode. De 
aanvraagprocedure ziet er met deze aanpassing voor het overige niet anders uit 
1
dan de huidige aanvraagprocedure van de S&O-afdrachtvermindering. 
 
 
 
                                                
1
 https://www.rvo.nl/subsidies-regelingen/wbso/aanvraagproces.   
3 
 

beide beschikkingen nauw met elkaar samenhangen: zonder boete geen 
openbaarmaking. 
 
De leden van de fractie van de SP maken zich zorgen over het beleggen van 
beoordeling van individuele gevallen bij de inspecteur der belastingen en vragen of 
het kabinet de mening deelt dat de inspecteur hiermee in een kwetsbare positie 
wordt gebracht gezien het feit dat deze zowel de vergrijpboete oplegt als het besluit 
tot openbaarmaking dient te nemen. Het kabinet meent dat de inspecteur bij 
uitstek het bestuursorgaan is dat zich een goed beeld kan vormen bij de vraag of 
openbaarmaking proportioneel is, juist omdat hij, doordat hij de openbaar te 
maken vergrijpboete heeft opgelegd, als geen ander kennis heeft van de feiten en 
omstandigheden van het concrete geval. Daar komt bij dat de inspecteur voor 
openbaarmaking de toestemming van de directeur van het betreffende onderdeel 
van de Belastingdienst en van de directeur-generaal van het kerndepartement 
nodig heeft. Dit toestemmingsvereiste wordt, zoals in het nader rapport opgemerkt, 
in het Besluit Bestuurlijke Boeten Belastingdienst (BBBB) opgenomen. 
 
De leden van de fractie van de SP lezen in de memorie van toelichting dat na twee 
consultatierondes is gekozen voor de voorgestelde vorm van openbaarmaking van 
vergrijpboetes. Zij vragen het kabinet waarom is gekozen voor meerdere 
consultatierondes en hoe gebruikelijk dit is bij relatief kleine wetswijzigingen zoals 
de voorliggende. Deze leden vragen of het kabinet de wijzigingen tussen het 
oorspronkelijke voorstel en het voorliggende kan uiteenzetten en wat is gewijzigd 
per consultatieronde. Er is gekozen voor twee consultatierondes omdat het kabinet 
eerst het beleidsvoornemen van openbaarmaking wenste te consulteren, de 
uitkomst daarvan te gebruiken bij het vormgeven van een conceptmaatregel om 
vervolgens in een tweede consultatieronde de conceptwettekst voor te leggen. Naar 
het oordeel van het kabinet was een internetconsultatie in twee ronden gepast, 
omdat met de voorgestelde maatregel een wettelijke inbreuk wordt gemaakt op de 
fiscale geheimhouding. Voor een uiteenzetting van de wijzigingen per 
consultatieronde verwijs ik naar de uitgebreide paragraaf in de memorie van 
toelichting hierover. 
 
De leden van de fractie van de VVD vragen welke stappen naast de voorgestelde 
maatregel nog meer kunnen worden gezet. De aanleiding voor de voorgestelde 
maatregel waren de Panama Papers. De aanpak van belastingontwijking en -
ontduiking is een doorlopend proces en staat hoog op de agenda van dit kabinet. In 
de Fiscale beleidsagenda 2019 zijn mijn beleidsvoornemens opgenomen. Indien 
daar aanleiding toe bestaat zal een update over de aanpak van belastingontwijking 
en -ontduiking met uw Kamer worden gedeeld. 
 
Deze leden vragen verder hoe voorkomen wordt dat de boete al openbaar wordt 
gemaakt voordat alle rechtsmiddelen uitgeput zijn en de boete dus definitief is. 
5 
 

overtreding, het benodigde onderzoek door de inspecteur, de daarbij behorende 
afstemming en andere werkzaamheden en de doorlooptijd van een eventuele 
gerechtelijke procedure. In die gevallen is een totale duur van minimaal vijf jaar 
tussen het begaan van de overtreding en het onherroepelijk worden van de 
beschikking tot openbaarmaking als gevolg van een arrest van de Hoge Raad zeker 
niet ondenkbeeldig. De leden van de fractie van GroenLinks vragen het kabinet om 
uw Kamer te informeren over de openbaar gemaakte vergrijpboeten en de 
doorlooptijden van de procedures van openbaarmaking. In de memorie van 
toelichting is aangegeven dat het aantal openbaar gemaakte vergrijpboeten en de 
doorlooptijden van de procedures van openbaarmaking worden bijgehouden. De 
uitkomsten van deze monitoring zullen met uw Kamer worden gedeeld. 
 
De leden van de fracties van D66, VVD en GroenLinks vragen of het kabinet kan 
aangeven hoeveel vergrijpboeten er in de afgelopen (tien) jaren jaarlijks zijn 
opgelegd die onder de thans voorgestelde regeling openbaar gemaakt zouden 
worden. De leden van de fractie van D66 vragen verder om, op basis van in het 
verleden opgelegde vergrijpboeten, een inschatting te maken van het aantal 
gevallen van openbaarmaking per jaar. Deze vragen zijn om een aantal redenen 
lastig te beantwoorden. Ten eerste omdat voor de beantwoording van deze vragen 
een uitsplitsing dient te worden gemaakt in verband met de beperking van de 
maatregel tot medeplegen. Een dergelijke uitsplitsing naar daderschaps- of 
deelnemingsvormen is slechts beperkt mogelijk. De reden is dat de ene vorm vaak 
als subsidiaire grondslag ten opzichte van de andere vorm als primaire grondslag 
wordt gesteld. Zo wordt medeplegen en doen plegen vaak subsidiair ten opzichte 
van elkaar gesteld en wordt medeplichtigheid vaak als subsidiaire stelling voor 
medeplegen ingenomen. Ten tweede is bij de opgelegde vergrijpboeten geen 
onderscheid gemaakt of degene aan wie de boete is opgelegd de overtreding 
beroeps- of bedrijfsmatig heeft begaan of niet. Tot nog toe zijn er 44 
vergrijpboeten opgelegd aan medeplegers, feitelijk leidinggevers, doen plegers, 
uitlokkers en medeplichtigen, waarvan de meeste (mede) zijn gegrond op 
medeplegen. Een groot deel van deze medeplegers is beroepsbeoefenaar, zodat de 
betreffende boeten onder de thans voorgestelde regeling in beginsel in aanmerking 
zouden zijn gekomen voor openbaarmaking. Echter, of openbaarmaking 
gerechtvaardigd is dient in het individuele geval op basis van de concrete feiten en 
omstandigheden te worden bepaald. Deze afweging is in deze gevallen (uiteraard) 
nooit gemaakt, zodat niet valt aan te geven in welke gevallen openbaarmaking aan 
de orde zou zijn. Vooralsnog is de verwachting dat na inwerkingtreding van de 
maatregel slechts in een beperkt aantal gevallen per jaar openbaarmaking 
gerechtvaardigd zal zijn. 
 
De leden van de fractie van D66 vragen in hoeverre consumenten op dit moment 
zicht hebben op de vraag of belastingadviseurs medepleger zijn van een 
belastingvergrijp en op welke wijze consumenten hier het beste over kunnen 
7 
 

andere reden voor is. De mogelijkheid tot het opleggen van een boete wegens 
medeplichtigheid is slechts mogelijk voor overtredingen begaan op of na 1 januari 
2014. Deels wordt de beperkte ervaring verklaard door deze relatieve nieuwheid. 
Het duurt in de praktijk vaak enige tijd na het belasting- of toeslagjaar voordat een 
overtreding wordt geconstateerd die tot het opleggen van een bestuurlijke boete 
leidt. Een andere reden is dat het opleggen van een boete aan een doen pleger, 
uitlokker of medeplichtige terughoudend wordt toegepast, vanwege de grote impact 
die een dergelijke boete heeft. Bij medeplichtigheid is verder sprake van een 
ondergeschikte rol aan het plegen van het beboetbare feit. Bij een dergelijke 
ondergeschikte rol wordt het opleggen van een vergrijpboete niet in alle gevallen 
passend en geboden geacht. 
 
De leden van de fractie van GroenLinks lezen dat het bij dit wetsvoorstel jaarlijks 
om een handvol medeplegerboetes zou gaan. Deze leden vragen of het kabinet dit 
nader kan onderbouwen. Tot op heden wordt jaarlijks inderdaad een handvol 
medeplegersboetes opgelegd. Bij de invoering van de mogelijkheid om een boete 
op te leggen aan een medepleger is reeds aangegeven dat terughoudend met deze 
mogelijkheid wordt omgegaan. De bewijslast bij beboeting ligt bij de inspecteur en 
is voor medeplegen een ingewikkelde aangelegenheid. 
 
De leden van de fractie van GroenLinks vragen om een (geanonimiseerde) 
voorbeeldpublicatie van een vergrijpboete uit het verleden die onder de nieuwe 
regels openbaar zou worden gemaakt. Er is nog geen voorbeeldpublicatie van een 
vergrijpboete die onder de voorgestelde maatregel openbaar zal worden gemaakt. 
De vormgeving van een dergelijke boetebeschikking moet nog worden uitgewerkt. 
 
De leden van de fractie van GroenLinks vragen waarom in voorbeeld 1 de 
belastingadviseur A wél wordt gepubliceerd maar belastingplichtige B niet. Deze 
leden vragen of het klopt dat de adviseur door dit wetsvoorstel wel wordt geraakt 
maar de belastingplichtige niet en hoe deze afweging tot stand is gekomen. Het 
klopt dat de adviseur in voorbeeld 1 wel wordt geraakt door dit wetsvoorstel en de 
belastingplichtige niet. Dit ligt geheel in lijn met het doel van de maatregel, 
namelijk het publiek voorlichten over beroepsbeoefenaars die door middel van 
medeplegen belastingontduiking of toeslagfraude faciliteren. Het openbaar maken 
van de eventuele boete die is opgelegd aan de belastingplichtige voegt naar het 
oordeel van het kabinet tegen deze achtergrond niets toe aan de 
publieksvoorlichting.  
 
De leden van de fractie van GroenLinks vragen of het klopt dat de medeplegende 
beroepsbeoefenaar altijd kan vragen om de zaak achter gesloten deuren te 
behandelen en de uitspraak niet te publiceren en wat het effect is van dit 
wetsvoorstel op dergelijke besloten zaken. Deze leden vragen daarnaast in 
hoeverre het effect van dit wetsvoorstel kan worden ontweken door te vragen om 
9 
 

vragen verwijs ik naar de paragraaf ‘Advies en consultatie’ in de memorie van 
toelichting. In deze paragraaf is uiteengezet welke bezwaren in de 
consultatierondes en adviezen naar voren zijn gebracht en hoe hiermee bij de 
voorbereiding van het wetsvoorstel is omgegaan. 
 
De leden van de fractie van de PvdA vragen waarom er niet voor is gekozen aan te 
sluiten bij grove schuld als criterium en verzoeken het kabinet dit alsnog te doen. 
De mate van verwijtbaarheid bij een overtreding is vervat in de wettelijke termen 
opzet en grove schuld. Bij opzet dient sprake te zijn van willens en wetens 
handelen. Voorwaardelijk opzet, dat ook onder de reikwijdte van de maatregel valt, 
is te omschrijven als het willens en wetens aanvaarden van de aanmerkelijke kans 
dat het gewraakte rechtsgevolg intreedt. Grove schuld is een minder ernstige vorm 
van verwijtbaarheid. Met de voorgestelde maatregel wordt een wettelijke inbreuk 
gemaakt op de fiscale geheimhouding. Deze wijziging in combinatie met de 
gevolgen voor de overtreder heeft het kabinet doen besluiten om de maatregel te 
richten op de situaties van een ernstige verwijtbaarheid (opzet dus). Dat zijn 
overigens ook de situaties van de Panama Papers. 
 
De leden van de fractie van het CDA vragen het kabinet nader toe te lichten wat 
het doel is van het openbaar maken van de vergrijpboete in geval van 
toeslagfraude en hoe dit helpt bij het bestrijden ervan. Zoals in de memorie van 
toelichting aangegeven hecht het kabinet belang aan een goede voorlichting van 
het publiek. Door ook aan adviseurs opgelegde vergrijpboetes openbaar te maken 
die zijn opgelegd in het geval van toeslagfraude, kan het publiek een beter 
geïnformeerde keuze voor een adviseur maken. Dit is des te meer van belang 
omdat het in de toeslagensfeer vaak gaat om kwetsbare burgers die meer dan 
gemiddeld afhankelijk kunnen zijn van een adviseur. 
 
Het RB vraagt in dit kader hoeveel vergrijpboeten in de afgelopen vijf jaren zijn 
opgelegd, zulks uitgesplitst naar de artikelen 10a, 67cc, 67d, 67e en 67f Algemene 
wet inzake rijksbelastingen. Verder vraagt het RB waarom het strafrecht geen 
geschikt alternatief is, nu zittingen in het strafrecht openbaar zijn. Sinds 2015 is 
voor de volgende aantallen toestemming verleend voor het opleggen van een 
vergrijpboete: artikel 10a AWR: 6, artikel 67cc AWR: 0, artikel 67d AWR: 1, artikel 
67e AWR: 3 en artikel 67f AWR: 15. In totaal gaat het in die periode dus om 25 
stuks. In de memorie van toelichting is uiteengezet waarom het strafrecht naar het 
oordeel van het kabinet geen geschikt alternatief is. Daar kan aan worden 
toegevoegd dat het bijwonen van een strafzitting meer vraagt van de burger dan 
wanneer hij alleen de website van de Belastingdienst hoeft te raadplegen, nog 
daargelaten dat de straf na een zitting nog niet onherroepelijk vaststaat. Bovendien 
zou, om hetzelfde effect te realiseren als de voorgestelde maatregel heeft, een 
burger dan ook strafzittingen van alle personen die mogelijk zijn adviseur zouden 
11 
 

Het is dus niet uitgesloten dat de inspecteur in het concrete geval een andere 
plaats ziet als de plaats waar de overtreding is begaan. 
 
De NOB vraagt, gelet op het in de maatregel gebezigde woord “tevens”, of 
publicatie van de boetebeschikking uitsluitend op de website van de Belastingdienst 
zal plaatsvinden. Ook vraagt de NOB om meer duidelijkheid omtrent het 
toetsingskader ten behoeve van openbaarmaking. Het woord “tevens” in het 
voorgestelde artikel 67r, zesde lid, AWR is niet bedoeld om op een andere wijze dan 
via genoemde website gegevens openbaar te maken. Het brengt enkel tot 
uitdrukking dat in aanvulling op de boetebeschikking bepaalde gegevens openbaar 
worden gemaakt. Zo kan een boete na een bezwaarprocedure of rechtsgang zijn 
verminderd, waardoor het uiteindelijke boetebedrag afwijkt van het oorspronkelijke 
boetebedrag dat op de boetebeschikking is vermeld. Het uiteindelijke boetebedrag 
wordt dan in aanvulling op het oorspronkelijke boetebedrag openbaar gemaakt. Het 
toetsingskader met betrekking tot de belangenafweging die de inspecteur moet 
maken, wordt nader uitgewerkt in een ministeriële regeling. 
 
De NOB vraagt daarnaast of het publieke belang niet al kan worden gediend op 
basis van de artikelen 8 en 10 Wob. In jurisprudentie van de Afdeling is geoordeeld 
6
dat artikel 8 Wob ook geldt voor sanctiebesluiten van toezichthouders. De 
inspecteur is evenwel geen toezichthouder in de zin van die jurisprudentie. Evenmin 
zie ik aanknopingspunten om die jurisprudentie naar analogie op de inspecteur van 
toepassing achten. Tegen die analogie pleit bovendien dat, anders in 
marktordenende wetgeving waarop genoemde jurisprudentie betrekking heeft, in 
7
het fiscale domein geheimhouding het wettelijke uitgangspunt is. Verder strookt 
het opnemen van een expliciete wettelijke grondslag met gelijkaardige bepalingen 
als artikel 32f van de Wet ter voorkoming van witwassen en financieren van 
terrorisme en artikel 1:97 van de Wet op het financieel toezicht. Tot slot wordt op 
grond van de voorgestelde maatregel niet slechts de boetebeschikking openbaar 
gemaakt, maar worden eventueel ook aanvullende gegevens openbaar gemaakt. 
Genoemde jurisprudentie zag niet op een situatie waarin naast het sanctiebesluit 
ook andere gegevens openbaar werden gemaakt. 
 
4. Aanpassen inkeerregeling 
De leden van de fractie van de VVD hebben enkele vragen over de voorgestelde 
aanpassing van de inkeerregeling. Zo vragen zij of de inkeerregeling niet ook de 
Nederlandse belastingplichtige raakt en vragen zij net als de leden van de fractie 
van het CDA om een uitgebreide toelichting op de keuze om het onderscheid tussen 
binnenlands en buitenlands inkomen weg te nemen. De inkeerregeling geldt ook 
voor de Nederlandse belastingplichtigen. Boetevrije inkeer is onder de huidige wet 
enkel uitgesloten voor box 3-inkomen dat in het buitenland is opgekomen. Het 
                                                
6
 ABRvS 10 november 2010, ECLI:NL:RVS:2010:BO3468, r.o. 2.5. 
7
 Artikel 67, eerste lid, AWR. 
13 
 

 
5. Aanpassen tonnageregeling 
Met betrekking tot de voorgestelde maatregelen in de bestaande tonnageregeling 
vragen de leden van de fractie van de VVD wat het effect van deze maatregelen 
voor de betrokken belastingplichtigen is, of bepaalde groepen “buiten de boot” 
zullen vallen en zo ja of er voor die groepen dan iets wordt geregeld om de 
gevolgen te verzachten. Ook vragen deze leden om het voorgestelde 
overgangsrecht toe te lichten.  
 
De voorgestelde wijzigingen in de bestaande tonnageregeling liggen op het terrein 
van het vlagvereiste, tijd- of reischarter en niet-vervoerswerkzaamheden. Deze 
wijzigingen scherpen de tonnageregeling aan. Om die reden kan op voorhand niet 
worden uitgesloten dat in voorkomende gevallen belastingplichtigen een nadeel 
zullen ondervinden. Het kabinet heeft echter geen signalen ontvangen dat de 
voorgestelde wijzigingen een betekenisvolle negatieve impact op de sector hebben. 
Het voorgaande doet bij het kabinet de verwachting rijzen dat de gevolgen 
draagbaar voor de sector zijn, te meer daar met deze wijzigingen vaststaat dat de 
tonnageregeling – ook volgens de Europese Commissie (EC) – in overeenstemming 
is met het Europese recht. Daar komt bij dat het kabinet in de vormgeving 
nadrukkelijk heeft gepoogd de scherpste kantjes van de overgang van de huidige 
naar de gewijzigde tonnageregeling weg te nemen door met betrekking tot de 
eerstgenoemde wijziging, met betrekking tot het vlagvereiste, te voorzien in 
overgangsrecht.  
 
De wijziging op het terrein van het vlagvereiste is tweeledig en houdt in dat indien 
een reder in aanmerking wil komen voor de tonnageregeling: i) elke tonnagevloot 
minimaal één schip dient te bevatten dat de vlag van een EU-lidstaat of van een 
staat die partij is bij de Overeenkomst betreffende de Europese Economische 
Ruimte (EU/EER-vlag) voert, en ii) een scheepsmanager voor de door hem 
beheerde schepen per 1 januari 2020 aan het vlagvereiste dient te voldoen of 
gebruik kan maken van een van de daarbij behorende wettelijk geregelde 
uitzonderingen. Het kabinet heeft gemeend dat overgangsrecht op zijn plaats is 
omdat op het moment van eerste ingebruikname van een schip door de 
Belastingdienst wordt beoordeeld of dat schip aan het vlagvereiste voldoet óf dat de 
belastingplichtige gebruik kan maken van een uitzondering op het vlagvereiste. Het 
voorgestelde overgangsrecht regelt daarom in de eerste plaats dat voor schepen 
die vóór 1 januari 2020 onder de tonnageregeling vallen en niet een EU/EER-vlag 
voeren, reeds is beoordeeld of een uitzondering op het vlagvereiste van toepassing 
is. In het overgangsrecht wordt geregeld dat op die toetsing niet wordt 
teruggekomen en dat een eerder succesvol beroep door een belastingplichtige op 
een uitzondering op het vlagvereiste van toepassing blijft gedurende de periode die 
loopt tot en met het eerste boekjaar dat aanvangt op of na 1 januari 2029 naar de 
voorwaarden zoals die op 31 december 2019 gelden.  
15 
 

casinospelen of catering) niet meer mag bedragen dan 50% van de totale jaarwinst 
van een belastingplichtige die wordt behaald met de exploitatie van een schip dat 
kwalificeert voor de tonnageregeling. In een situatie waarbij de winst door een 
belastingplichtige behaald met niet-vervoerswerkzaamheden van een schip dat 
onder de tonnageregeling valt, meer dan 50% van de totale jaarwinst van dat schip 
bedraagt (winstplafond), komt dat deel van de winst niet voor de tonnageregeling 
in aanmerking maar wordt dat deel op grond van de reguliere winstbepalingsregels 
belast. De tonnageregeling is een maatregel die bedoeld is om winst die wordt 
behaald met de exploitatie van een schip bestemd voor vervoer van personen en 
goederen in het internationale verkeer over zee (vervoerswerkzaamheden) fiscaal 
gunstig te belasten. Het door de EC verlangde winstplafond is naar de mening van 
het kabinet goed verenigbaar met de ratio achter de tonnageregeling. Gebruikers 
van de tonnageregeling zullen naar verwachting dan ook doorgaans hun winst 
grotendeels behalen met vervoerswerkzaamheden. Om die reden acht het kabinet 
overgangsrecht op dit punt niet noodzakelijk. 
 
Verder vragen deze leden of sprake is van een minimumeis voor het aantal schepen 
dat onder EU/EER-vlag moet varen om gebruik te kunnen maken van de 
tonnageregeling. In het voorgaande is reeds besproken dat elke tonnagevloot 
minimaal één schip met de EU/EER-vlag dient te voeren. Voor de volledigheid wordt 
hierbij vermeld dat deze eis wordt getoetst bij iedere ingebruikname van een schip 
vanaf 1 januari 2020 door een belastingplichtige die met betrekking tot dat schip 
aanspraak wil maken op een wettelijke uitzondering op het vlagvereiste. Slechts 
indien hieraan wordt voldaan, kan een belastingplichtige mogelijk aanspraak maken 
op een van de wettelijke uitzonderingen op het vlagvereiste. Tenslotte wordt in dit 
kader vermeld dat bovengenoemde minimumeis ook geldt voor de door 
scheepsmanagers beheerde schepen. Het uitgangspunt is immers dat bij elke 
werkzaamheid die onder de tonnageregeling wordt belast, sprake moet zijn van een 
schip dat de vlag voert van een EU/EER-land, tenzij gebruik kan worden gemaakt 
van één van de drie wettelijke uitzonderingen op het vlagvereiste. 
 
De leden van de fractie van de VVD vragen of er ook andere landen zijn die een 
tonnageregeling kennen en of deze landen hun regeling ook hebben aangepast aan 
de eisen van de EC. Naast Nederland hebben veel andere landen een met de 
Nederlandse regeling vergelijkbare tonnageregeling. De Nederlandse 
tonnageregeling wordt door de EC aangemerkt als een selectieve fiscale 
gunstregeling (staatssteun) en dient daarom aan de eisen van de EC te voldoen. 
Hetzelfde uitgangspunt geldt voor de tonnageregelingen van andere EU-lidstaten. 
Een EU-lidstaat dient haar tonnageregeling (voor verlenging) aan te melden bij de 
EC, waarbij dat land vervolgens de door de EC vereiste aanpassingen, gebaseerd op 
zowel de communautaire richtsnoeren als de beschikkingenpraktijk van de EC, in 
haar wetgeving dient door te voeren. Onlangs hebben onder meer België, 
Denemarken en Portugal in hun tonnageregelingen vergelijkbare wijzigingen 
17 
 

winstplafond in verliessituaties te illustreren, volgt hieronder een versimpeld 
voorbeeld. 
 
Voorbeeld 1 
In deze situatie is sprake van een voor de tonnageregeling kwalificerend schip 
waarvan de totale winst op basis van de reguliere winstbepalingsregels in een 
bepaald jaar 200 (negatief) bedraagt. Deze jaarwinst is voor 500 (positief) behaald 
met vervoerswerkzaamheden en voor 700 (negatief) met niet-
vervoerswerkzaamheden. Op basis van de algebraïsche opvatting van het 
winstbegrip is de winst behaald met de exploitatie van het schip grotendeels (50% 
of meer) met niet-vervoerswerkzaamheden behaald. Immers, de totale jaarwinst 
van per saldo 200 (negatief) bestaat voor meer dan de helft uit niet-vervoerswinst 
(700 negatief). Dit betekent dat het deel van de winst dat moet worden 
toegerekend aan de niet-vervoerswerkzaamheden op grond van de reguliere 
winstbepalingsregels in aanmerking wordt genomen. De in het desbetreffende jaar 
aan te geven winst bedraagt derhalve: (i) de vervoerswinst, deze wordt forfaitair 
bepaald aan de hand van de scheepstonnage van het desbetreffende schip en (ii) 
de niet-vervoerswinst van 700 (negatief), deze wordt op grond van de reguliere 
winstbepalingsregels bepaald. 
 
De leden van de fractie van de VVD vragen hoe het winstplafond werkt ten aanzien 
van inkomsten uit werkzaamheden die meerdere jaren van nut zijn voor de 
vervoerswerkzaamheden, zoals bijvoorbeeld op- en overslagactiviteiten. De 
desbetreffende inkomsten uit niet-vervoerswerkzaamheden tellen gewoon mee bij 
de vaststelling van de jaarwinst die op reguliere wijze dient te worden bepaald ten 
behoeve van de vaststelling van het winstplafond. 
 
6. Aanpassen definitie vaste inrichting in het kader van het MLI 
De leden van de fractie van de SP vragen in hoeverre de mate van verschil tussen 
de diverse belastingverdragen gaat leiden tot verschillen in behandeling, tot 
problemen in de uitvoering of tot belastingontwijking door een creatieve omgang 
met het plaatsen van vaste inrichtingen onder specifieke lichtere 
belastingverdragen. Door in de nationale regelgeving voor de invulling van het 
begrip vaste inrichting voortaan in verdragssituaties aan te sluiten bij de betekenis 
hiervan in het van toepassing zijnde belastingverdrag wordt voorkomen dat er een 
verschil ontstaat tussen het nationale heffingsrecht en de heffingsbevoegdheid die 
Nederland toekomt op basis van het betreffende belastingverdrag. Voor de 
uitvoering betekent dit dat in verdragssituaties wordt getoetst of er sprake is van 
een vaste inrichting in de zin van een desbetreffend belastingverdrag. Als er sprake 
is van een “lichter belastingverdrag’’, waarmee de leden van de fractie van de SP 
waarschijnlijk doelen op een belastingverdrag dat een minder vergaande definitie 
van het begrip vaste inrichting bevat dan andere belastingverdragen, dan leiden 
bepaalde activiteiten onder dat belastingverdrag mogelijk niet tot een vaste 
19 
 

Lodders en Slootweg op de goedkeuringswet bij het MLI werken de wijzigingen van 
de bepalingen over de vaste en de onafhankelijke vertegenwoordiger (vooralsnog) 
niet door naar de door Nederland onder het MLI aangemelde belastingverdragen. 
Bij bilaterale verdragsonderhandelingen zal Nederland inzetten op het opnemen van 
de bepalingen over de vaste en de onafhankelijke vertegenwoordiger in combinatie 
met een effectieve geschilbeslechting. Wat betreft de effectieve geschilbeslechting 
wordt opgemerkt dat Nederland een groot voorstander is van de opname in 
belastingverdragen van het instrument van verplichte en bindende arbitrage als 
sluitstuk van de onderlinge overlegprocedure. Nederland maakt zich hier 
internationaal sterk voor, zowel onder het MLI als bij het (her)onderhandelen van 
12
belastingverdragen. Verder heeft Nederland recent de arbitragerichtlijn in de 
nationale wet geïmplementeerd, waarmee de geschilbeslechting binnen de EU 
wordt verbeterd. 
 
De leden van de fractie van GroenLinks vragen naar de mogelijkheden waarop de 
kwalificatie van de vaste inrichting kan worden omzeild. Deze leden vragen of hier 
voorbeelden van zijn geweest de laatste tijd en hoeveel belasting hiermee is 
ontweken. Verder vragen zij of het kabinet dit zag aankomen bij de behandeling 
van het MLI. In het eindrapport bij actiepunt 7 van het Base Erosion and Profit 
Shifting project (BEPS-project) zijn verschillende maatregelen voorgesteld om het 
kunstmatig ontgaan van de kwalificatie van de vaste inrichting tegen te gaan. Deze 
maatregelen zijn in de meest recente versie van het OESO-modelverdrag 
13
opgenomen . Verder behoren deze maatregelen tot de Nederlandse inzet bij 
14
verdragsonderhandelingen en het multilateraal instrument (MLI). De voorgestelde 
wijzigingen in de definitie van het begrip vaste inrichting voor toepassing van de 
nationale wetgeving volgen het OESO-modelverdrag op dit punt. Met de 
voorgestelde aanpassingen in de definitie van het begrip vaste inrichting wordt in 
verdragssituaties aansluiting gezocht bij de definitie in het van toepassing zijnde 
belastingverdrag. Voor niet-verdragssituaties wordt aansluiting gezocht bij de 
meest recente versie van het OESO-modelverdrag en dus ook bij de wijzigingen 
van de definitie van het begrip vaste inrichting die zijn aanbevolen in het 
eindrapport bij actiepunt 7 van het BEPS-project. Het eindrapport bij actiepunt 7 
van het BEPS-project ziet op zeer specifieke vormen van misbruik. Er zijn geen 
signalen bekend dat, buiten wellicht een incidenteel geval, gepoogd werd een vaste 
inrichting in Nederland te vermijden. Omdat dit kabinet het toch belangrijk vindt 
om elke mogelijke vorm van misbruik met betrekking tot vaste inrichtingen zowel 
nu als in de toekomst te voorkomen, wordt voorgesteld de nationale definitie van 
het begrip vaste inrichting in lijn met het OESO-modelverdrag aan te passen. 
                                                
12
 Richtlijn 2017/1852/EU van de Raad van 10 oktober 2017 betreffende mechanismen ter beslechting van 
belastinggeschillen in de Europese Unie (PbEU 2017, L 265). 
13
 OECD (2017), Model Tax Convention on Income and on Capital: Condensed Version 2017 
(http://dx.doi.org/10.1787/mtc_cond-2017-en).  
14
 Hierbij wordt opgemerkt dat er een voorbehoud is gemaakt bij de bepalingen over de vaste en de onafhankelijke 
vertegenwoordiger naar aanleiding van het amendement van de leden Lodders en Slootweg op de goedkeuringswet 
bij het MLI. 
21 
 

begrip vaste inrichting. Hier worden met het onderhavige voorstel geen wijzigingen 
in aangebracht. 
 
Verder vragen deze leden vragen naar de gevolgen van de aanpassing van de 
definitie van het begrip vaste inrichting op het simpel aanhouden van een voorraad 
of het af en toe sturen van een medewerker naar een vaste klant. Met de 
aanpassing van de definitie van het begrip vaste inrichting in de nationale wet 
wordt in lijn met de aanpassing van het OESO-modelverdrag, voor specifieke 
situaties voorkomen dat op kunstmatige wijze misbruik wordt gemaakt van de 
definitiebepaling. Voor het overige wijzigt het beoordelingskader of sprake is van 
een vaste inrichting niet. De situaties die de leden aanhalen zijn zeer 
gesimplificeerd. De beoordeling of sprake is van een vaste inrichting hangt af van 
de specifieke feiten en omstandigheden van het betreffende geval. In zijn 
algemeenheid kan worden opgemerkt dat het enkel aanhouden van een voorraad 
niet als vaste inrichting wordt beschouwd op basis van het voorgestelde artikel 3, 
vijfde lid, onderdeel b, Wet Vpb 1969 niet als vaste inrichting wordt beschouwd. De 
vraag of het sturen van medewerker naar een vaste klant wordt beschouwd als 
vaste inrichting hangt van meerdere factoren af waaronder de aard, het karakter en 
de duur van de werkzaamheden van deze medewerker aldaar.  
 
De leden van de fractie van het CDA merken op dat het budgettaire effect van de 
aanpassing van de definitie van het begrip vaste inrichting verwaarloosbaar is en 
vragen hier een nadere toelichting op. Zij vragen of het dan om een positief of 
negatief effect gaat en of hierbij een rol speelt dat er weinig gestructureerd wordt 
met vaste inrichtingen die wel onder de definitiebepaling in het belastingverdrag 
vallen, maar niet op grond van de Nederlandse wetgeving. Met de aanpassing 
wordt bij de definitie van het begrip vaste inrichting voor gevallen waarin wel een 
belastingverdrag of regeling ter voorkoming van dubbele belasting van toepassing 
is, aangesloten bij de nieuwe definitie in het OESO-modelverdrag. Zoals reeds 
toegelicht is dit een aanscherping die ziet op zeer specifieke gevallen. Voor situaties 
waarin wel een belastingverdrag of regeling ter voorkoming van dubbele belasting 
van toepassing is, wordt aangesloten bij de definitiebepaling in het specifiek van 
toepassing zijnde verdrag of in de specifiek van toepassing zijnde regeling ter 
voorkoming van dubbele belasting. In beide gevallen gaat het enkel om een 
wijziging in de beoordeling of sprake is van een vaste inrichting. Indien sprake is 
van een vaste inrichting dient te worden beoordeeld hoeveel winst hieraan 
toerekenbaar is. Onderhavig wetsvoorstel voorziet niet in wijzigingen ten aanzien 
van deze winsttoerekening. Door toepassing van de nieuwe definitiebepaling zal 
mogelijk in meer gevallen sprake zijn van een vaste inrichting. Echter, aangezien 
de functionaliteit van dergelijke vaste inrichtingen naar verwachting zeer beperkt 
zal zijn, is de winst die hieraan toerekenbaar is minimaal. In aanvulling hierop kan 
worden opgemerkt dat de definitiebepaling ook relevant is bij de beoordeling of 
recht bestaat op voorkoming van dubbele belasting. Door uitbreiding van de 
23 
 

3, vierde lid, onderdeel b, en vijfde tot en met twaalfde lid, Wet Vpb 1969 het 
commentaar bij artikel 5 OESO-modelverdrag dan ook van grote betekenis. Dat is 
anders voor zover in de tekst van de wet- en regelgeving of de toelichting daarop is 
afgeweken van de tekst van het OESO-modelverdrag of het commentaar daarop.  
 
7. Herzien van de earningsstrippingbeschikking 
De leden van de fractie van GroenLinks vragen het kabinet wanneer de toegezegde 
evaluatie van ATAD1 naar de Kamer wordt verstuurd met daarin een uitgebreide 
beschrijving van de manier waarop andere lidstaten zijn omgegaan met de 
lidstaatopties. Ik heb uw Kamer eerder toegezegd dat de EC gevraagd zou worden 
om een overzicht van de wijze waarop lidstaten de richtlijn hebben 
geïmplementeerd. Het overzicht van de EC zou ik vervolgens aan uw Kamer 
18
sturen. Het is voor mij helaas niet mogelijk deze wetgeving van andere lidstaten, 
die uiteraard in de nationale taal wordt opgesteld, te interpreteren en te evalueren. 
De EC is gevraagd om een dergelijk overzicht en stond niet onwelwillend tegenover 
dit verzoek. De EC heeft dit echter nog niet verstrekt. Hier zal voor ATAD1 
nogmaals om gevraagd worden. Van de website van de EC waarop wordt 
bijgehouden welke lidstaten een implementatie-instrument hebben ingediend, kan 
ik wel afleiden dat alle lidstaten een implementatie-instrument hebben ingediend 
voor de Richtlijn (EU) 2016/1164 van de Raad van 12 juli 2016 tot vaststelling van 
regels ter bestrijding van belastingontwijkingspraktijken welke rechtstreeks van 
19
invloed zijn op de werking van de interne markt (ATAD1). In de beantwoording 
van de vragen bij het wetsvoorstel ter implementatie van de Richtlijn (EU) 
2017/952 van de Raad van 29 mei 2017 tot wijziging van Richtlijn (EU) 2016/1164 
wat betreft hybridemismatches met derde landen (ATAD2) heb ik aangegeven dat 
de EC voor ATAD2 ook zal worden verzocht een overzicht te verstrekken. 
 
De leden van de fractie van GroenLinks vragen waarom er destijds voor is gekozen 
om bij de earningsstrippingmaatregel het saldo aan rente onbeperkt voort te 
wentelen zonder er een maximumtermijn aan te verbinden. Het kabinet heeft bij de 
implementatie van de earningsstrippingmaatregel voor een robuuste vormgeving 
gekozen, hetgeen inhoudt dat de vormgeving op onderdelen aanzienlijk verdergaat 
20
dan de in Richtlijn (EU) 2016/1164 (ATAD1) opgenomen minimumstandaard. De 
zogenoemde groepsuitzondering is bijvoorbeeld niet opgenomen in de 
earningsstrippingmaatregel, terwijl ATAD1 die wel toestaat. Ook van de in ATAD1 
opgenomen uitzondering voor op zichzelf staande entiteiten is geen gebruik 
gemaakt. De renteaftrekbeperking wordt verder strenger ingevuld dan de 
minimumnorm uit ATAD1 door de drempel te verlagen tot welk bedrag de per saldo 
verschuldigde rente aftrekbaar is, namelijk van € 3 miljoen naar € 1 miljoen. Ten 
                                                
18
 Kamerstuken II 2018/19, 35030, nr. 7. 
19
 https://eur-lex.europa.eu/legal-content/NL/NIM/?uri=CELEX:32016L1164.  
20 
Richtlijn (EU) 2016/1164 van de Raad van 12 juli 2016 tot vaststelling van regels ter bestrijding van 
belastingontwijkingspraktijken welke rechtstreeks van invloed zijn op de werking van de interne markt (PbEU 2016, 
L 234/26). 
25 
 

worden genomen bij het bepalen van de winst van een volgend jaar. Daarnaast 
dragen de voorgestelde maatregelen bij aan het toezicht door de Belastingdienst. 
De voorgestelde maatregelen gelden ook voor beschikkingen met betrekking tot 
saldi aan renten die al zijn afgegeven op het moment dat die maatregelen in 
werking treden. Voor dergelijke bestaande beschikkingen geldt net als voor 
beschikkingen die op of na de inwerkingtreding van de voorgestelde maatregelen 
worden gegeven (nieuwe beschikkingen) een herzieningsmogelijkheid, zodat 
bestaande en nieuwe beschikkingen gelijk worden behandeld. Aangezien de 
earningsstrippingmaatregel pas sinds 1 januari 2019 geldt, zullen er vóór 1 januari 
2020 naar verwachting niet veel beschikkingen zijn of worden afgegeven. Het effect 
van de voorgestelde maatregel voor bestaande beschikkingen zal derhalve beperkt 
zijn.  
 
8. Gebruik WOZ-waarden door bestuursorganen 
De leden van de fractie van het CDA vragen naar een voorbeeld van 
bestuursorganen waarvoor de beperktere aanwijzingsmogelijkheid gebruikt kan 
worden. Van de beperktere aanwijzingsmogelijkheid zal gebruikgemaakt worden 
voor het aanwijzen van de Autoriteit Consument & Markt (ACM). De ACM heeft in 
het kader van het toezicht op grond van de Gaswet en de Elektriciteitswet 1998 
namelijk alleen inzicht nodig in de objectafbakening van een onroerende zaak, 
zijnde een meta-kenmerk, en de periode waarin dat gegeven geldig is, zijnde een 
temporeel kenmerk.  
 
9. Gebruik WOZ-waarden door derden 
De leden van de fractie van het CDA vragen voorbeelden te geven waaruit blijkt dat 
de ‘nieuwe bepaling’ onvoldoende is. De ‘nieuwe bepaling’, het huidige (tot artikel 
40b te vernummeren) artikel 40a Wet waardering onroerende zaken (Wet WOZ), 
regelt een tweetal zaken. In de eerste plaats bevat het eerste lid een grondslag 
voor inzage in of verstrekking van WOZ-waarden van woningen aan eenieder via 
het (online te raadplegen) WOZ-waardeloket. In de tweede plaats bevat het tweede 
lid een delegatiegrondslag voor het mogelijk maken van bulkverstrekking via het 
WOZ-waardeloket in bepaalde gevallen en onder bepaalde voorwaarden. Van deze 
mogelijkheid is tot op heden nog geen gebruikgemaakt. 
De ‘oude bepaling’, het oorspronkelijke artikel 40a Wet WOZ, regelt de verstrekking 
van WOZ-waarden van woningen aan aangewezen derden via de Landelijke 
voorziening WOZ ten behoeve van een specifiek doel. De oude en nieuwe bepaling 
zien derhalve op verstrekkingen aan verschillende doelgroepen en vanuit 
verschillende voorzieningen. Het huidige artikel 40a Wet WOZ biedt dan ook niet 
meer de juiste wettelijke grondslag voor artikel 11 van het Uitvoeringsbesluit 
kostenverrekening en gegevensuitwisseling Wet waardering onroerende zaken (UB 
kostenverrekening en gegevensuitwisseling Wet WOZ). Met de herintroductie van 
het oorspronkelijke artikel 40a Wet WOZ wordt weer in een adequate wettelijke 
27 
 

officiële berichten uitsluitend digitaal te ontvangen en kunnen vanaf de datum van 
invoering van de keuzeregeling hun keuze voor digitale post kenbaar maken via 
MijnOverheid. Burgers met een geactiveerde Berichtenbox worden persoonlijk 
benaderd over het maken van hun keuze. De wijze van invoering is nog in 
voorbereiding. De Belastingdienst verricht nog onderzoek onder burgers en werkt 
enkele uitvoeringsvraagstukken nog uit. Uw Kamer wordt hierover na de uitwerking 
van de wijze van invoering nader geïnformeerd. Overigens ontvangen burgers met 
een geactiveerde Berichtenbox vanaf de start van de regeling tot het moment dat 
ze een keuze maken hun berichten zowel via papieren post als digitaal in de 
Berichtenbox, voor zover de Belastingdienst deze digitaal beschikbaar heeft. 
 
De leden van de fractie van de VVD hebben enkele vragen over de voorgestelde 
keuzeregeling. Zo willen zij graag weten hoe wordt geborgd dat communicatie 
tussen burger en overheid ongeacht de wijze te allen tijde mogelijk is. Ook vragen 
zij of de thans nog onbekende datum van inwerkingtreding niet voor onzekerheid 
en onbekendheid bij de burger zorgt. Met de leden van de fractie van het CDA zien 
zij graag dat de ministeriële regeling via een voorhangprocedure aan uw Kamer 
wordt voorgelegd. Communicatie tussen burger en overheid wordt geborgd door 
een betrouwbare postbezorging enerzijds en waar mogelijk het bieden van een 
voldoende beveiligd digitaal kanaal anderzijds. De keuzeregeling draagt aan die 
borging bij door de burger een keuze te bieden tussen beide manieren van 
communiceren. De datum van inwerkingtreding zal ruimschoots van tevoren 
worden bekendgemaakt. Mijn ambtsvoorganger heeft zowel uw Kamer als de Eerste 
Kamer in het kader van (de behandeling van) het wetsvoorstel Wet elektronisch 
berichtenverkeer Belastingdienst toegezegd om u vooraf te informeren wanneer 
21
bepaalde berichtenstromen uitsluitend elektronisch zouden worden verzonden. In 
de geest van deze toezegging zeg ik graag toe dat ik uw Kamer telkens vooraf 
informeer wanneer bepaalde berichten of groepen personen onder de keuzeregeling 
worden gebracht. 
 
De leden van de fractie van de VVD vragen of er cijfers bekend zijn hoeveel mensen 
liever het contact met de overheid per post doen en of dit dezelfde mensen zijn die 
vaak een beroep doen op toeslagen of regelingen waar zij recht op hebben. Zij 
vragen verder welke aanvullende stappen worden gezet om te zorgen dat deze 
mensen krijgen waar zij recht op hebben. Er is op dit moment geen goed beeld van 
hoeveel burgers een voorkeur hebben om per post met de overheid te 
communiceren. In het onderzoek onder burgers dat wordt uitgevoerd, wordt de 
vraag naar de voorkeur voor papieren of digitale post ook gesteld. In het kader van 
het Interdepartementale Beleidsonderzoek (IBO) Toeslagen wordt onderzoek 
gedaan naar omvang en oorzaak van het niet-gebruik van toeslagen. Op basis van 
                                                
21
  Kamerstukken II, 2015/16, 34196, nr. 28, p. 16 en Kamerstukken I, 34196, D, p. 2. 
29 
 

aankondigingsbrief van een nabetaling van het kindgebonden budget een dergelijk 
bericht met rechtsgevolgen is, zal afhangen van de inhoud van die brief. Een 
aankondigingsbrief gaat overigens altijd vooraf aan het besluit dat of de 
beschikking die wordt aangekondigd, ongeacht de keuze van verzending die de 
burger heeft gemaakt met betrekking tot dat besluit of die beschikking. 
 
De leden van de fractie van het CDA vragen wat de extra kosten zijn als een 
belastingplichtige die de berichten graag per post ontvangt, deze ook digitaal 
ontvangt. De keuzeregeling wordt zo vormgegeven dat burgers die een actieve 
Berichtenbox hebben, kunnen kiezen voor het ontvangen van hun officiële 
berichten hetzij via papieren post, hetzij digitaal in de Berichtenbox. De situatie dat 
een belastingplichtige langs beide kanalen berichten ontvangt, komt derhalve niet 
voor. Wel is het zo dat tot het moment dat zij een keuze maken, burgers berichten 
net als nu zowel op papier als digitaal ontvangen, tenminste voor zover de 
Belastingdienst deze berichten digitaal beschikbaar heeft. 
 
De leden van de fractie van het CDA vragen of het klopt dat informatieve brieven 
momenteel alleen per post worden verzonden en niet ook digitaal, en of het voor 
deze categorie berichten uitvoeringstechnisch mogelijk is om ze mee te laten lopen 
met de door de belastingplichtige gemaakte keuze. Informatieve brieven die niet 
als officieel bericht worden aangemerkt zullen - afhankelijk van de inhoud - op 
papier, digitaal of via beide wegen worden gecommuniceerd. Binnen de categorie 
niet-officiële berichten zal per geval moeten worden beoordeeld welke wijze van 
verzending het meest doelmatig is. Afhankelijk van de inhoud kan plaatsing van 
informele berichten op de website van de Belastingdienst of in een folder wenselijk 
zijn in plaats van verzending op papier of via de Berichtenbox. Het wetsvoorstel ziet 
niet op niet-officiële berichten en biedt daarmee ruimte voor variatie in de wijze 
van verzending. Op basis van de inhoud van het niet-officiële bericht zal de 
wenselijkheid en uitvoerbaarheid van aansluiten bij de individuele voorkeur van 
burgers moeten worden beoordeeld. 
 
De leden van de fractie van het CDA zien graag een opsomming van welke 
berichten van de Belastingdienst een belastingplichtige nog per post ontvangst, 
nadat hij gekozen heeft voor digitale berichtgeving. Zij vragen verder hoeveel tijd 
belastingplichtigen krijgen om deze keuze te maken. Ook vragen zij wat zij zich 
moeten voorstellen bij de opmerking van het kabinet dat met betrekking tot de 
standaardwaarde de voorwaarden zo gekozen gaan worden dat zij zo goed mogelijk 
aansluiten bij de vermoedelijke keuze van de burger. De leden van de fractie van 
het CDA vragen verder precies te omschrijven wanneer de startbrieven met de 
startwaarde verstuurd zullen worden en of het mogelijk is alles per papier te 
ontvangen en toch wijzigingen en dergelijke in de portal door te voeren. In de 
komende periode zal worden uitgewerkt welke berichten bij de start van de 
keuzeregeling wel en welke berichten niet onder het keuzerecht vallen. Dit 
31 
 

De leden van de fracties van het CDA en de VVD hebben tot slot nog een tweetal 
vragen gesteld over e-herkenning. De leden van de fractie van het CDA vragen om 
aan te geven welke wettelijke grondslag er bestaat om ondernemers te dwingen e-
herkenning te gebruiken. De leden van de fractie van de VVD vragen of de 
Kamervragen van de leden Lodders en Aartsen (VVD) over e-herkenning tegelijk 
met de beantwoording van deze nota naar de Kamer kan worden gestuurd. De 
vragen van de leden van de fracties van het CDA en de VVD over e-Herkenning 
komen in uw Kamer aan de orde bij de behandeling van het wetsvoorstel Wet 
digitale overheid. De antwoorden op deze vragen worden zo spoedig mogelijk aan 
22
uw Kamer gezonden. 
 
Het RB vraagt waarom is gekozen voor inwerkingtreding op een datum die bij 
koninklijk besluit wordt vastgesteld. Voor de reden van inwerkingtreding bij 
koninklijk besluit verwijs ik naar de memorie van toelichting. 
 
De NOB vraagt of het mogelijk is om digitale communicatie met de Belastingdienst 
tweezijdig mogelijk te maken. De voorgestelde aanpassing van de algemene wetten 
(Awir, AWR en IW 1990) voorziet in deze mogelijkheid. Het is dus uitdrukkelijk de 
23
bedoeling dat een belastingplichtige (uiteindelijk) ook langs elektronische weg 
bijvoorbeeld een bezwaarschrift kan indienen. 
11. Spontane aangiften 
De leden van de fractie van de VVD vragen om hoeveel spontane aangiften het 
jaarlijks gaat. Bij de inkomstenbelasting gaat het jaarlijks om circa vier miljoen 
spontane aangiften. Bij de vennootschapsbelasting zijn er in 2018 iets meer dan 
350 spontane aangiften ingediend. Verder worden bij de schenkbelasting nagenoeg 
alle aangiften spontaan ingediend. Ten aanzien van andere aanslagbelastingen zijn 
op dit moment geen cijfers bekend. 
 
De leden van de fractie van de VVD vragen waarop de verlenging van zes maanden 
is gebaseerd. De verlengingen van de aanslag- en navorderingstermijn zijn 
voorgesteld om de inspecteur voldoende tijd te geven om de belastingschuld en 
belastingaanslag correct vast te stellen ingeval tegen het einde van de aanslag- of 
navorderingstermijn om uitreiking van een uitnodiging tot het doen van aangifte 
(uda) wordt verzocht of een spontane aangifte wordt ingediend. De wet kent reeds 
een vergelijkbare termijnverlenging van zes maanden ten aanzien van het opleggen 
van een vergrijpboete bij een naheffings- of navorderingsaanslag. 
 
De leden van de fractie van de VVD vragen wat de gevolgen zijn van de verlenging 
voor de belastingplichtige. Verder vragen de leden van de fractie van de VVD of de 
verlenging van de aanslagtermijn zorgt voor een verlenging van de 
                                                
22
 Brief van 15 oktober 2019, kenmerk 2019-168317. 
23
 In het kader van de keuzeregeling: onderscheidenlijk belanghebbende (toeslaggerechtigde) en 
belastingschuldige. 
33 
 

nadat hij is uitgenodigd tot het doen van aangifte en is gekoppeld aan de in de uda 
gestelde termijn. Indien een belastingplichtige nog niet is uitgenodigd tot het doen 
van aangifte, is hij in bepaalde situaties (bijvoorbeeld binnen zes maanden na het 
ontstaan van een belastingschuld) wettelijk gehouden de inspecteur te verzoeken 
om te worden uitgenodigd tot het doen van aangifte. Een belastingplichtige die om 
een uda heeft verzocht, ontvangt altijd een uda waaraan de aangifteplicht is 
gekoppeld. 
 
De leden van de fractie van GroenLinks vragen in hoeverre in de afgelopen jaren 
kwaadwillenden die een onjuiste spontane aangifte indienen op grond van de 
huidige wet niet voldoende kunnen worden aangepakt. Aantallen inzake 
kwaadwillenden die de mogelijkheid van een spontane aangifte misbruiken zijn niet 
voorhanden. Wel geven de genoemde arresten in de memorie van toelichting 
duidelijk weer dat de Belastingdienst in gevallen van bewust onjuiste spontane 
aangiften niet kan beschikken over de reguliere wettelijke correctie- en 
sanctiebevoegdheden. 
 
De leden van de fractie van GroenLinks vragen hoeveel belastinggeld door de 
overheid hierdoor is misgelopen. Dit is niet bekend, omdat de Belastingdienst dit 
niet bijhoudt. 
 
De leden van de fractie van GroenLinks vragen het kabinet waarom er nog geen 
regeling wordt getroffen voor aangiftebelastingen (bijvoorbeeld de omzetbelasting 
en de loonbelasting). Verder vragen de leden van de fractie van GroenLinks welke 
resultaten van het lopende onderzoek hierbij van belang zijn. Er zijn verschillende 
aangiftebelastingen die gebruikmaken van verschillende geautomatiseerde 
systemen. Zo is het systeem van de omzetbelasting een heel ander systeem dan 
bijvoorbeeld de systemen van de kansspelbelasting en de milieubelastingen. Om 
die reden heeft de Belastingdienst tijd nodig om de gevolgen van een regeling voor 
de spontane aangifte voor alle aangiftebelastingen in kaart te brengen en de 
uitvoerbaarheid te beoordelen. 
 
De leden van de fractie van het CDA vragen of de Belastingdienst nu in de praktijk 
al gevallen tegenkomt waarbij belastingplichtigen gebruikmaken van de afwijkende 
middelen bij een spontane aangifte. Ook vragen deze leden of een voorbeeld kan 
worden gegeven van de spontane aangifte en een verzoek tot een uda aan het eind 
van de gebruikelijke aanslag- en navorderingstermijn. Het voorstel is afgestemd op 
praktijkgevallen. Als twee maanden voor het einde van de aanslagtermijn een 
spontane aangifte wordt ingediend, ontbreekt het de inspecteur aan voldoende tijd 
om de juistheid en de volledigheid van de aangifte te onderzoeken, bijvoorbeeld 
door nadere inlichtingen aan de belastingplichtige te vragen. Legt hij een aanslag 
op conform de ingediende spontane aangifte, maar blijkt naderhand dat de aanslag 
te laag is, dan zal de inspecteur slechts kunnen navorderen in bepaalde wettelijk 
35 
 

kunnen in de aangiftebiljetten die niet origineel zijn of niet aan alle specificaties 
voldoen, gestelde vragen anders zijn geformuleerd. Om die reden kunnen niet-
kwalificerende aangiften tot gevolg hebben dat niet alle gegevens die van belang 
zijn voor heffing worden verkregen door de inspecteur. Dit zou in bepaalde gevallen 
ook discussies teweeg kunnen brengen over de vraag of de vereiste aangifte is 
gedaan. Ook kunnen niet kwalificerende aangiftebiljetten ervoor zorgen dat de 
verwerking ervan door de Belastingdienst (ernstig) wordt bemoeilijkt. Ter 
voorkoming hiervan worden aangiftebiljetten die niet origineel zijn of die niet aan 
alle specificaties voldoen aangemerkt als een verzoek om te worden uitgenodigd tot 
het doen van aangifte. Na ontvangst van de uda dient de belastingplichtige (alsnog) 
aangifte te doen via een origineel aangiftebiljet of een aangiftebiljet dat voldoet aan 
de specificaties die de Belastingdienst stelt. 
 
Het RB vraagt om een nadere toelichting waarom een verlenging van de aanslag- 
en navorderingstermijn voor de spontane aangifte wel wordt verlengd, maar niet in 
situaties waarin de spontane aangifte op andere wijze is ingediend. Het RB geeft 
weer dat de voorgestelde verlenging van de aanslag- en navorderingstermijn niet 
zou optreden ingeval spontaan een aangiftebiljet wordt ingediend die niet origineel 
is of die niet aan alle specificaties voldoet. De voorgestelde termijnverlengingen 
kunnen, in tegenstelling tot de stelling van het RB, ook van toepassing zijn ingeval 
door de belastingplichtige wordt verzocht om een uda. Zoals is toegelicht in de 
memorie van toelichting worden aangiftebiljetten die niet origineel zijn of die niet 
aan alle specificaties voldoen aangemerkt als een verzoek om een uda. Ook in deze 
gevallen zijn de voorgestelde termijnverlengingen dus van toepassing. 
 
De NOB vraagt hoe het voor een belastingplichtige kenbaar is dat hij een 
kwalificerende spontane aangifte heeft gedaan. Aanvullend hierop verzoekt de NOB 
om in het wetsvoorstel op te nemen dat de Belastingdienst bevestigt dat sprake is 
van een kwalificerende aangifte. Zoals in de memorie van toelichting is toegelicht 
zullen aangiftebiljetten die zijn ingediend via door de Belastingdienst opengestelde 
kanalen, bijvoorbeeld een ingediend aangiftebiljet via internetsites van of namens 
de Belastingdienst of een via professionele aangiftesoftware ingediend aangiftebiljet 
dat voldoet aan de door de Belastingdienst gestelde specificaties, als een spontane 
aangifte kwalificeren. Ook aangiftebiljetten die via een internetsite van of namens 
de Belastingdienst kunnen worden gedownload, ingevuld en geprint om vervolgens 
per post bij de inspecteur te worden ingediend vallen onder de voorgestelde 
aanpassing van de AWR. Naar mijn mening zal hiermee voor een zeer groot deel 
van de spontane aangiften zeker zijn dat zij kwalificeren. Bij niet-kwalificerende 
spontane aangiften zal de inspecteur alsnog een uda uitreiken, zodat e.e.a. voor de 
belastingplichtige kenbaar wordt. In het licht van bovenstaande zie ik derhalve 
geen noodzaak om op dit punt het wetsvoorstel aan te passen. 
 
37 
 

blijven. De leden van de fractie van de VVD vragen welke mogelijkheden het 
kabinet ziet om de belastingrente redelijker te maken. Gezien het voorgaande is 
het opnieuw bekijken van de belasting- en invorderingsrente vanwege de lage rente 
op dit moment niet aan de orde. Daarbij hecht ik eraan op te merken dat een 
belangrijk uitgangspunt van de regeling belastingrente is dat belastingplichtigen 
niet met belastingrente worden geconfronteerd indien de aanslag op tijd en juist 
kan worden vastgesteld. Dit uitgangspunt ondersteun ik, vooral omdat een 
belastingplichtige veel manieren tot zijn beschikking heeft om ervoor te zorgen dat 
dit het geval is. De twee voorgestelde aanpassingen (waarin een aspect van de 
regeling belastingrente in de vennootschapsbelasting wordt aangepast en een 
aspect in de erfbelasting) zorgen ervoor dat de regeling belastingrente op deze 
punten gunstiger voor betrokkenen uitwerkt. 
 
 
13. Implementatie WLTP-testmethode in de autogerelateerde belastingen 
De leden van de fractie van de VVD vragen het kabinet te monitoren dat de 
belastingen niet hoger worden vanwege de overstap naar de Worldwide harmonized 
Light vehicles Test Procedure (WLTP) en de eerste paar jaren expliciet de resultaten 
naar de Kamer te sturen. Deze leden vragen ook of het kabinet kan toezeggen om 
expliciete evaluatiemoment door te voeren zodat getoetst kan worden of de 
overzetting naar WLTP daadwerkelijk budgetneutraal is. Tot slot vragen de leden 
van de fractie van de VVD of het kabinet kan toezeggen dat de bpm-tabellen 
aangepast worden als blijkt dat de bpm-opbrengsten toch structureel hoger zijn 
vanwege de WLTP-testmethode zodat belastingbetalers niet geconfronteerd worden 
met hogere lasten. De omrekening van de bpm-tarieftabel naar op WLTP-
uitstootwaarden gebaseerde tarieven is gebaseerd op het gemiddelde 
waargenomen verschil tussen de New European Driving Cycle (NEDC)- en WLTP-
uitstootwaarden. Het kabinet komt hiermee tegemoet aan de ruimhartige 
toezegging aan uw Kamer om de bpm-opbrengst niet te laten stijgen, enkel als 
gevolg van de WLTP. Het kabinet heeft geen aanleiding om te verwachten dat de 
bpm-opbrengst zal stijgen of dalen als gevolg van de omzetting van de bpm-tabel 
naar de WLTP. Wel is het mogelijk de bpm-opbrengst verandert omdat 
consumentenvoorkeuren en het aanbod van auto’s veranderen. Binnen de huidige 
begrotingsregels betreft dit dan een endogene opbrengst of derving die niet kan 
worden aangewend voor lastenverlichting tenzij deze wordt gedekt door 
lastenverzwaring elders. De opbrengst van de bpm wordt – net als andere 
belastingopbrengsten – jaarlijks gemonitord. Bij significante budgettaire 
ontwikkelingen wordt daar melding van gemaakt in het Financieel Jaarverslag Rijk. 
 
De leden van de fractie van de VVD vragen of het kabinet de belastingheffing bij 
een aantal automodellen naast elkaar kan zetten conform de oude methode en de 
nieuwe WLTP-methode. Voor de omzetting van de bpm-tabel is gebruik gemaakt 
van data van de RDW voor ruim 170.000 auto’s die verkocht zijn in de periode 
39 
 

Voor individuele automodellen leidt de omzetting van de bpm-tabel dus vrijwel 
altijd tot een ander bpm-bedrag. De tabel is omgezet met budgettaire neutraliteit 
op macroniveau als uitgangspunt. Daarnaast is de omzetting ook binnen de 
verschillende CO -schijven, op macroniveau, budgettair neutraal. 
2
 
De leden van de fractie van de VVD vragen hoe het kabinet garandeert dat de 
omzetting van de bpm-tabel budgettair neutraal is. Bij de omzetting van de bpm-
tabel is budgettaire neutraliteit op macroniveau het uitgangspunt. Op basis van alle 
beschikbare informatie is de tabel dan ook op een dusdanige wijze omgezet dat het 
kabinet verwacht dat de omzetting daadwerkelijk budgettair neutraal zal zijn. Zoals 
aangegeven in de ramingstoelichting bij deze maatregel is deze raming wel met 
grote onzekerheden omgeven, met name vanwege gedragseffecten bij zowel 
consumenten als producenten. Dit kan uiteindelijk tot hogere maar ook tot lagere 
bpm-opbrengst leiden. Het Centraal Planbureau kwalificeert de raming als 
“neutraal”. Dit betekent dat “(…) de raming geen systematische afwijking naar 
boven of naar beneden vertoont”. 
 
De leden van de fractie van de VVD vragen of het kabinet explicieter in kan gaan op 
de verwachtte gedragseffecten bij de omzetting van de bpm-tabel naar de WLTP. 
Zij vragen specifiek wat voor effecten men kan verwachten, wat de budgettaire 
gevolgen hiervan zijn en waarom de effecten niet meegenomen zijn in de raming. 
Daarnaast vragen de leden van de fractie van het CDA of het kabinet kan aangeven 
wat de raming zou zijn geweest als gedragseffecten wel mee waren genomen. 
 
Zoals aangegeven in de ramingstoelichting is deze raming met grote onzekerheden 
omgeven. De omzetting van de bpm-tabel is naar verwachting budgettair neutraal 
op macroniveau. Onderliggend zijn er echter grote verschillen tussen 
(vergelijkbare) auto’s. Die spreiding ontstaat doordat de WLTP-score van 
individuele auto’s afwijkt van de voorspelde uitstoot volgens de TNO-formule van 
“+10% + 15 gram/km”.  
 
Voor 80 procent van de auto’s in de dataset die gebruikt is voor de raming ligt de 
verandering van de bpm tussen -15 en +35 procent. In hoeverre de prijs van 
nieuwe auto’s verandert hangt af van de mate waarin producenten de bpm-
verandering doorrekenen aan consumenten. Als de bpm-veranderingen volledig 
doorwerken in de prijs, dan zullen de prijzen van nieuwe auto’s met -3 tot +7 
procent veranderen. Die prijsveranderingen zullen leiden tot veranderingen in de 
vraag naar auto’s. Om de nieuwe vraag naar auto’s te bepalen zijn kruislingse 
prijselasticiteiten nodig voor alle modellen in de dataset. Die informatie ontbreekt. 
 
Voor de opbrengst van bpm is hierbij een belangrijke notie dat wanneer een 
consument voor een andere auto kiest, dit niet in alle gevallen tot een budgettaire 
derving leidt. De consument kan namelijk ook overstappen naar een iets minder 
41 
 

De leden van de fractie van GroenLinks vragen op welke manier fabrikanten er 
voordeel uit kunnen halen om eerst gebruik te maken van “inflated WLTP-values” 
en deze waarden later alsnog omlaag te doen. Om de budgettair neutrale 
implementatie van de WLTP in de BPM te faciliteren heeft het kabinet TNO gevraagd 
om onderzoek te doen. TNO heeft daarbij de WLTP-uitstootwaarden van zo’n 
170.000 auto’s geanalyseerd. Uit deze data komt een duidelijke verhouding tussen 
NEDC en WLTP naar voren. TNO geeft echter ook aan dat autofabrikanten onder de 
WLTP-regelgeving een zogenoemde ‘declared CO value’ als officiële CO -
2- 2
uitstootcijfer van de auto kunnen opgeven. Deze declared value mag – bij een 
controletest door een keuringsinstantie – niet lager blijken dan het daadwerkelijke 
testresultaat, de ‘measured value’. Deze declared value mag wel onbeperkt hoger 
zijn dan de measured value. Op dit moment geven autofabrikanten voor hun WLTP-
auto’s declared values op die substantieel hoger zijn dan de daadwerkelijke 
testresultaten. TNO spreekt daarom in het onderzoeksrapport van ‘inflated WLTP-
values’. TNO verwacht dat fabrikanten, zodra na 2021 de WLTP-uitstootwaarden 
voor autofabrikanten relevant worden om te voldoen aan de Europese CO -
2
fabrikantennorm en fabrikanten de WLTP-test ‘beter onder de knie hebben’, lagere 
WLTP-waarden zullen gaan opgeven die dichter bij de measured value zullen liggen. 
Dit betekent dat de WLTP CO -uitstootcijfers na 2021 relatief snel kunnen dalen. 
2
Om derving van BPM-inkomsten als gevolg van autonome vergroening (bij fossiele 
auto’s) te voorkomen worden de BPM-tarieven sinds 2012 jaarlijks aangescherpt 
met de verwachte autonome vergroening van nieuwe auto’s. In de Wet uitwerking 
Autobrief II is dit geregeld tot en met 2020. Voor de periode na 2020 moet dit nog 
geregeld worden. Het kabinet zal een externe partij onderzoek laten doen naar de 
autonome vergroening die in de periode 2021 – 2025 wordt verwacht. De bedoeling 
is om de resultaten van dit onderzoek en de daaruit volgende aanscherping van de 
BPM-tarieven te publiceren vóór de zomer van 2020. Zo heeft de autobranche de 
gewenste zes maanden voorbereidingstijd om de nieuwe tarieven te 
implementeren. In dit onderzoek zal ook het effect van de “inflated WLTP-values” 
meegenomen worden.  
 
De leden van de fractie van het CDA vragen of het kabinet op basis van het TNO-
rapport van 2 juli 2019 (blz. 4) kan bevestigen dat de omrekening via CO2MPAS 
steevast een te hoge uitkomst van + 6 g/km heeft gegeven. En zo ja, of het klopt 
dat de bpm-tabellen zoals deze van kracht zijn sinds 1 september 2018, ertoe 
leidden dat een gemiddeld 6 g/km te hoge CO -waarde is gehanteerd en er dus 
2
teveel bpm is geheven. Of zo nee, voor welke categorie auto’s er dan sprake is van 
een correcte uitkomst. Deze leden vragen of het dus klopt dat de bedoeling om de 
totale bpm-opbrengst niet te verhogen of te verlagen als gevolg van de nieuwe 
testmethode voor de periode tussen 1 september 2018 en 1 januari 2020 niet 
gehaald wordt, en zo ja, of het kabinet bereid is de mensen die in deze periode een 
nieuwe auto hebben aangeschaft, te compenseren.  
43 
 

zijn. Als voor een individueel model de omzetting van NEDC naar WLTP ongunstiger 
is dan “+10% + 15 gram/km”, dan zal de bpm per 1 juli 2020 wel hoger zijn. 
Andersom geldt hetzelfde voor auto’s waarvoor de omzetting gunstiger uitpakt dan 
verwacht op basis van de formule. Verschillen in de verschuldigde bpm tussen 2019 
en 2020 (vanaf 1 juli) kunnen om bovenstaande redenen dus niet volledig toe 
worden geschreven aan de omzetting van de bpm-tabel naar de WLTP. In de 
hiervoor opgenomen tabel wordt zichtbaar dat voor de 20 meest verkochte 
personenauto’s – die allen een hogere CO -uitstoot hebben dan 68 g/km – de bpm 
2
onder de nieuwe WLTP-tabel in sommige gevallen hoger uitpakt en in sommige 
gevallen lager.  
 
De leden van de fractie van het CDA hebben twijfels bij de in de eerdere brief van 
30
24 januari van dit jaar geconstateerde verlaging van de tarieven ten opzichte van 
het jaar 2016. Deze leden vragen of het kabinet kan bevestigen dat de genoemde 
geleidelijke tariefsverlaging van gemiddeld 14,7% slechts gedeeltelijk is 
doorgevoerd. Verder vragen zij hoe het te rijmen is met het doel om de tarieven in 
de bpm te laten dalen dat vervolgens de vaste voet meer dan verdubbelt, namelijk 
van € 175 naar € 366. En zij vragen of het kabinet kan bevestigen dat de tweede 
schijf, waar de meeste auto’s in vallen, geen tariefsverlaging gekend heeft, 
aangezien de belasting in 2016 € 124 bedroeg en in 2020 ook € 124. 
De tarieven zijn (en worden) voor personenauto’s in zowel de normale tabel als de 
tabel voor PHEV’s, in 2017-2020 met respectievelijk 0,96%, 4,41%, 7,34% en 
2,8% verlaagd. Cumulatief komt dit neer op een verlaging met 14,7%. De 
genoemde verlaging wordt dus geheel doorgevoerd. De dieseltoeslag deelt niet mee 
in deze verlaging. De vaste voet is in de Wet uitwerking Autobrief II verhoogd van 
€ 175 naar € 350 (exclusief indexatie). Deze verhoging van de vaste voet is 
‘teruggegeven’ aan de meest CO -zuinige auto’s door tegelijkertijd ook de tarieven 
2
in de nulde en eerste schijf te verlagen en in de tweede schijf te verhogen. Het 
tarief in de nulde schijf is verlaagd van € 6 naar € 2 en in de eerste schijf van € 69 
naar € 66 en het tarief in de tweede schijf is verhoogd van € 124 naar € 145. Deze 
schuif tussen vaste voet, nulde, eerste en tweede schijf is daarmee ex ante 
budgettair neutraal doorgevoerd. Het tarief in de tweede schijf bedroeg in 2016 
€ 124 en wordt in 2020 € 129. Dit is het resultaat van de cumulatieve verlaging in 
14,7%, van de schuif tussen vaste voet, nulde, eerste en tweede schijf, en van de 
gebruikelijke jaarlijkse indexatie van de tarieven met de tabelcorrectiefactie.  
De leden van de CDA-fractie vinden dit van groot belang, omdat de exceptioneel 
hoge bpm ervoor zorgt dat veel burgers over de grens een (net) nieuwe auto 
kopen. Nederlandse autodealers hebben het dus zwaar of bieden aan om een 
buitenlandse auto te leveren. Dit scheelt voor de koper een groot bedrag aan bpm, 
maar voor de Nederlandse schatkist betekent het dat er geen btw binnenkomt over 
de nieuwe auto.  
                                                
30
 Kamerstukken II 2018/19, 32800, nr. 48. 
45 
 

een bedrag, een bankrekeningnummer (dat bij de Belastingdienst niet bekend is) 
en een naam bekend zijn. Het opvragen van andere gegevens, zoals een adres, via 
het Verwijzingenportaal Bankgegevens helpt bij het identificeren van de betaler. De 
basisregistratie personen wordt in deze situaties niet geraadpleegd.  
 
Als de gegevens van een betaler niet achterhaald kunnen worden, schrijft de 
Belastingdienst de ontvangen betaling toe aan de zogenoemde buitengewone 
ontvangsten. Omdat de betaling niet is afgeboekt op een openstaande schuld, kan 
het zijn dat de belastingplichtige geconfronteerd wordt met naheffingsaanslagen, 
boetes en dwanginvorderingsmaatregelen. Deze acties zijn doorgaans aanleiding 
voor de belastingplichtige om zich te melden bij de Belastingdienst; hij is immers in 
de veronderstelling dat hij heeft betaald. Op dat moment kan de Belastingdienst, 
met de gegevens van de belastingplichtige, de betaling vanuit de buitengewone 
ontvangsten alsnog toeschrijven aan de juiste openstaande schuld. 
 
15. Wijzigingen Belastingwet BES en Douane- en accijnswet BES 
De leden van de fractie van het CDA vragen het kabinet hoeveel auto’s sinds de 
invoering van de algemene bestedingsbelasting (ABB) zijn ingevoerd onder het 
nultarief en hoeveel auto’s een CO -uitstoot van nihil hadden. Ook vragen deze 
2
leden of het kabinet kan aangeven waarom dit het goede moment is voor de 
aanscherping en of er nog aanvullende maatregelen genomen worden om de 
infrastructuur en expertise te verbeteren. Daarnaast wijzen de leden van de fractie 
van het CDA er op dat de invoer van auto’s op Sint Eustatius en Saba afhankelijk is 
van Sint Maarten en dat CO -uitstoot daar geen prioriteit is. In dat kader vragen zij 
2
of het kabinet ook overleg heeft gevoerd met Sint Maarten. Sinds de invoering van 
de ABB zijn er enkele honderden auto’s ingevoerd onder het nultarief. Volgens de 
Belastingdienst Caribisch Nederland ging het daarbij in enkele tientallen gevallen 
om auto’s met een CO -uitstoot van nihil. Dit was vooral op Bonaire. 
2
Om te bepalen of een auto zuinig is zijn in 2011 in de wetgeving CO -grenzen 
2
opgenomen. Deze grenzen zijn sindsdien in de wet nooit aangepast aan de 
technologische ontwikkelingen. Nu er een aantal wijzigingen wordt voorgesteld in 
de wetgeving voor Caribisch Nederland is van de gelegenheid gebruik gemaakt om 
ook de CO grenzen te laten vervallen en de vrijstelling toe te spitsen op volledig 
2-
elektrische auto’s. Deze maatregel is vooral een extra prikkel voor de markt. Het 
doel is de vraag naar elektrische auto’s te stimuleren. Overigens zijn elektrische 
auto’s al vrijgesteld van motorrijtuigenbelasting op Bonaire. Motorrijtuigenbelasting 
behoort op Caribisch Nederland tot de bevoegdheid van de openbare lichamen. Het 
voorstel om de grenzen aan te passen sluit dus ook beter aan bij het stelsel van 
lokale heffingen op Bonaire.  
Er heeft over deze maatregel geen overleg plaatsgevonden met Sint Maarten. 
Auto’s worden niet uitsluitend op Sint Maarten gekocht. Er is ook veelvuldig sprake 
van doorvoer via Sint Maarten terwijl de auto’s in andere landen worden 
47 
 

grootte van de groep die door een maatregel wordt geraakt. Na deze weging is 
besloten om deze maatregel als een niet-substantiële maatregel te kenmerken. 
 
De Staatssecretaris van Financiën, 
 
 
 
 
Menno Snel 
 
49 
 

