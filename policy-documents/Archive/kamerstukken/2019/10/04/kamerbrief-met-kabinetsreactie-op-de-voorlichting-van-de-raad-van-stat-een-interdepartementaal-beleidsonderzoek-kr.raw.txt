www.rijksoverheid.nl
Voorzitter van de Tweede Kamer der Staten Generaal
www.facebook.com/minbzk
Postbus 20018  
www.twitter.com/minbzk
2500 EA Den Haag
Kenmerk
2019-0000521305
Uw kenmerk
Datum 4 oktober 2019
Betreft Kabinetsreactie Raad van State en Interdepartementaal 
Beleidsonderzoek
 
 
Inleiding  
Met de staatkundige hervorming op 10 oktober 2010 heeft Nederland een taak en 
verantwoordelijkheid op zich genomen voor Bonaire, Sint Eustatius en Saba. Dat 
schept verplichtingen. Aan beide kanten van de oceaan is de afgelopen negen jaar 
hard gewerkt aan grote en kleine verbeteringen. Positieve ontwikkelingen zijn er 
onmiskenbaar, maar ook is duidelijk dat er nog achterstanden weg te werken zijn.  
 
De ambitie in het regeerakkoord van dit kabinet om het sociaaleconomisch 
perspectief in Caribisch Nederland verder te verbeteren is de afgelopen periode 
richtinggevend geweest. Met het vaststellen van een ijkpunt voor het sociaal 
minimum in Caribisch Nederland in juni 2019 heeft het kabinet een belangrijke 
stap gezet. De vormgeving van de Haagse coördinatie en de samenwerking 
tussen Europees Nederland en Caribisch Nederland zijn hierbij van groot belang. 
Met deze reactie op de voorlichting van de Afdeling advisering van de Raad van 
State (RvS) en het Interdepartementaal Beleidsonderzoek Koninkrijksrelaties 
(IBO) beoogt het kabinet een fundament te leggen voor de toekomst. Gelet op de 
samenhang van de adviezen reageert het kabinet in deze kabinetsreactie op 
1
zowel de voorlichting van de RvS als het rapport van de Werkgroep IBO. In de 
bijlage worden de aanbevelingen uit de afzonderlijke rapporten nogmaals 
uitgelicht en voorzien van een korte reactie van het kabinet. 
 
Aanleiding voor de adviesaanvragen was de wens kansen en belemmeringen in 
beeld te brengen om te komen tot een effectiever beleid. Niet als doel op zich, 
maar om het welzijn van burgers in Caribisch Nederland zo goed mogelijk te 
bevorderen waarbij als uitgangspunt geldt dat alle Nederlanders gelijkwaardig 
behandeld worden. Daarvoor bieden de adviezen, waarvoor het kabinet de 
 
1
 Hiermee wordt invulling gegeven aan onderstaande moties en toezeggingen:  
Tweede Kamer, vergaderjaar 2018 – 2019, 34 775 IV, nr. 19 
Tweede Kamer, vergaderjaar 2018 – 2019, 35 000 IV, nr. 20 
Tweede Kamer, Handelingen II 2018/19, nr. 11, item 7 
 
Pagina 1 van 12

Datum
Kenmerk
2019-0000521305
overleg met de eilanden op welke wijze hier gezamenlijk invulling aan te geven is, 
gelet op de behoeften van de openbare lichamen en de beschikbare 
uitvoeringskracht. De uitvoeringsagenda’s zijn een logisch vervolg op de reeds 
ingezette koers van samenwerking waar de bestuursakkoorden met Bonaire en 
Saba goede voorbeelden van zijn. De bestuursakkoorden hebben een looptijd tot 
en met 2022 en bevatten afspraken en wederzijdse verplichtingen voor zowel het 
Rijk als de openbare lichamen. Door het opstellen van de door de RvS 
geadviseerde uitvoeringsagenda’s wordt de samenwerking op basis van 
wederzijdse verplichtingen versterkt en uitgebreid. Dit sluit ook aan bij de 
ambities van het bestuurscollege van Bonaire, dat bezig is met het opstellen van 
een Masterplan 2030 voor Bonaire.  
 
Wetgeving, nieuw beleid en de toepasbaarheid op Caribisch 
Nederland   
In 2010 is afgesproken terughoudend te zijn bij het invoeren van nieuwe 
wetgeving. Reden hiervoor was het beperkte absorptievermogen van de eilanden. 
Deze legislatieve terughoudendheid is – anders dan de RvS in zijn Voorlichting 
lijkt te veronderstellen - na de evaluatie van de nieuwe staatskundige structuur 
door de commissie Spies in 2015 niet losgelaten. In de kabinetsreactie bij deze 
evaluatie schrijft het kabinet dat ook in de jaren na 2015 rekening moet worden 
gehouden met het absorptievermogen van de eilanden en dat terughoudendheid 
nog steeds op zijn plaats is. Dit leidt volgens de Raad van State in de praktijk 
ertoe dat departementen soms eigen afwegingsgronden lijken te hanteren.  
 
Bij nieuwe wet- en regelgeving en aanpassing van bestaande wet- en regelgeving 
moet steeds worden bezien of en hoe deze wetgeving van toepassing kan worden 
verklaard in Caribisch Nederland én of differentiatie nodig en wenselijk is. Het 
kabinet volgt de aanbeveling van de RvS op om nadere heldere, eenduidige 
criteria op te stellen wanneer differentiatie kan of moet worden toegepast bij wet- 
en regelgeving waarbij de legislatieve terughoudendheid uit 2010 niet meer als 
uitgangspunt geldt. Het gaat hierbij zowel om differentiatie tussen Caribisch 
Nederland en Europees Nederland als differentiatie tussen de eilanden onderling. 
Hierbij wordt het principe van comply or explain van toepassing verklaard, waarbij 
de op te stellen criteria een belangrijk hulpmiddel zullen zijn. Het doel is niet om 
alle regelgeving zonder meer van toepassing te verklaren op Caribisch Nederland. 
Soms zijn er goede redenen om dit juist niet te doen of om andere 
oplossingsrichtingen te zoeken. Het doel is het bereiken van een gelijkwaardig 
effect met als uitgangspunt een gelijkwaardig voorzieningenniveau binnen de 
mogelijkheden van de Caribische context.  
 
Met als uitgangspunt van een gelijkwaardig voorzieningenniveau heeft het 
ministerie van Onderwijs, Cultuur en Wetenschap (OCW) vanaf 2010 al 
doelbewust gekozen om de Europees Nederlandse onderwijswetten in hoge mate 
model te laten staan voor de huidige onderwijswetgeving in Caribisch Nederland. 
Hiermee is niet gezegd dat deze wetten integraal van toepassing zijn verklaard. 
Soms is differentiatie nodig om de praktische uitvoerbaarheid op de eilanden te 
Pagina 2 van 12

Datum
Kenmerk
2019-0000521305
koopkracht van inwoners in Caribisch Nederland te verbeteren, worden de 
woonlasten verlaagd door de inwoners van Caribisch Nederland als een 
nieuwe doelgroep binnen de huurtoeslag op te nemen.  
  Ten aanzien van de fysieke infrastructuur heeft het kabinet het 
Infrastructuurfonds vanaf 2018 structureel met vijf miljoen euro per jaar 
verhoogd ten behoeve van Caribisch Nederland.  
  Het kabinet heeft 30 miljoen euro geïnvesteerd via de Regio Envelop, 
waarbij het verbeteren van het economisch perspectief in Caribisch 
Nederland door onder meer versterking van de infrastructuur en het 
terugdringen van armoede centraal staat. 
 
Tegelijkertijd erkent het kabinet dat er ook nog een aanzienlijke opgave ligt voor 
het Rijk en de openbare lichamen. De sociale voorzieningen zijn nog niet op het 
gewenste niveau, de fysieke infrastructuur vertoont achterstallig onderhoud, de 
staat van de natuur en in het bijzonder het koraal is niet toekomstbestendig, de 
bestuurskracht is nog onvoldoende verstevigd en het ambtenarenapparaat mist 
voldoende kennis en capaciteit. Bij de voorbereiding van de begroting 2021 zal de 
eventueel extra benodigde inzet van het kabinet worden gewogen. Hierbij wordt 
meegewogen het effect van het recent ingezette beleid dat wordt getoetst op de 
effecten voor de inwoners in Caribisch Nederland. Vooruitlopend hierop maakt het 
kabinet nu al eenmalig 10 miljoen euro vrij voor investeringen in achterstanden in 
het fysieke domein op alle drie de eilanden.  
 
Om achterstanden in te lopen en nieuwe achterstanden te voorkomen kan 
Caribisch Nederland ook beter worden ingebed in de macro-economische stelsels 
en systemen. Het kabinet gaat onderzoeken waar dit mogelijk is. Een voorbeeld 
hiervan is de eerder genoemde tegemoetkoming in huurlasten in Caribisch 
Nederland. De huurlasten bij (sociale) huisvesting zijn voor sommige huishoudens 
te hoog. In Europees Nederland kennen we in dit geval het systeem van 
huurtoeslag om de woonlasten te verlichten. Om ook in Caribisch Nederland in de 
matiging van huurlasten te kunnen voorzien, werken de openbare lichamen en 
het ministerie van Binnenlandse Zaken en Koninkrijksrelaties (BZK) momenteel 
aan een op de eilanden toegesneden vorm van huurtoeslag. Zo wordt de 
bevolking van de eilanden onderdeel van het huurtoeslagsysteem, rekening 
houdend met de eigen karakteristieken van de woningmarkten op Bonaire, Sint 
Eustatius en Saba. 
 
In zowel het rapport van het IBO als in de Voorlichting van de RvS wordt de 
relatie gelegd tussen de coördinerende rol van BZK en de beschikbaarheid van 
financiële middelen om achterstanden weg te werken. In het regeerakkoord van 
het kabinet Rutte III is opgenomen dat het ministerie van BZK een sterkere 
coördinerende rol krijgt inclusief bijbehorend budget. Het Regeerakkoord 
Vertrouwen in de Toekomst stelt: “Voor de inwoners van Bonaire, Sint Eustatius 
en Saba heeft Nederland een bijzondere verantwoordelijkheid. Op de eilanden ligt 
de prioriteit bij het verbeteren van het economisch perspectief, onder meer door 
versterking van de infrastructuur en het terugdringen van armoede. Het kabinet is 
bereid extra te investeren in de eilanden onder de voorwaarde dat goed bestuur 
Pagina 2 van 12

Datum
Kenmerk
2019-0000521305
Taakverdeling tussen Europees en Caribisch Nederland  
De huidige taakverdeling tussen het Rijk en de openbare lichamen is volgens de 
analyses van de RvS en het IBO vertroebeld. Het IBO constateert bovendien dat 
de in 2010 geformuleerde taakverdeling anno 2019 niet altijd meer werkt. Door 
de jaren heen zijn de formele verantwoordelijkheid en feitelijke uitvoering van 
eilandelijke taken uiteen gaan lopen. Dit komt doordat het Rijk incidenteel taken 
van de openbare lichamen heeft waargenomen, omdat deze taken niet door de 
openbare lichamen uitgevoerd konden worden. Ook de geldstromen die 
samenhangen met het uitvoeren van de taken zijn niet altijd transparant. 
Departementen zijn sommige eilandelijke taken zelf gaan bekostigen, veelal met 
incidentele geldstromen. Soms loopt bekostiging via bijzondere uitkeringen, vaker 
via eigen investeringen van de departementen. De verschillende geldstromen en 
de onduidelijkheid in taakverdeling bemoeilijken de coördinerende rol van het 
ministerie van BZK en beperken het zicht op de samenhang tussen uitgaven en 
beleid.  
 
Idealiter wordt beleid gemaakt en uitgevoerd door een bestuur dat dicht bij de 
burgers staat en wordt de burger betrokken bij de ontwikkeling en uitvoering van 
het beleid. Het Rijk treedt pas op als een onderwerp niet kan worden behartigd 
door het openbaar lichaam of als de continuïteit van vitale voorzieningen in 
gevaar komt. Het Rijk moet de openbare lichamen hiertoe het noodzakelijke 
vertrouwen geven. Tegelijkertijd moeten het Rijk en de openbare lichamen 
erkennen dat de lat hoog ligt voor de kleinschalige eilanden. Het uitgangspunt is 
dat decentralisatie van taken niet ten koste gaat van de dienstverlening aan de 
burger of van een doelmatige uitvoering. Europees Nederland zal daarom altijd 
een helpende hand moeten blijven bieden. Het is belangrijk dit te erkennen en 
ernaar te handelen.  
 
Een heldere en juiste taakverdeling met bijbehorende geldstromen is een 
belangrijke voorwaarde voor een vruchtbare samenwerking. Het kabinet gaat 
daarom samen met de openbare lichamen de huidige taakverdeling verduidelijken 
en herijken. De taakverdeling moet aansluiten bij de opgaves en bij de 
bestuurlijke capaciteit op de eilanden. Het kabinet gaat bezien of sommige taken 
die nu op eilandelijk niveau liggen vanwege hun complexiteit of vanwege hun 
vitale functie niet beter (deels) bij het Rijk belegd kunnen worden. Het gaat 
hierbij bijvoorbeeld om het vliegveld Bonaire, of de brandstofvoorziening en 
nutsvoorzieningen op Bonaire en Sint Eustatius. Dit zijn slechts enkele 
voorbeelden; per taak en per eiland wordt in de herijking bezien waar de taak het 
beste past. Differentiatie moet hierbij mogelijk zijn. Soms zal blijken dat een taak 
nu niet bij het openbaar lichaam belegd kan worden, maar wel in de toekomst na 
investering in bestuurlijke ontwikkeling.  
 
De ervaring in het sociaal domein in Europees Nederland leert dat het belangrijk 
is te kijken welke taken inhoudelijk op elkaar aansluiten en deze door één eenheid 
te laten uitvoeren. Voor Caribisch Nederland is het sociale domein ook zeer 
geschikt om de verschillende overheidstaken (armoedebeleid van het openbaar 
Pagina 2 van 12

Datum
Kenmerk
2019-0000521305
ambtelijke functies ter goedkeuring voor te laten leggen aan de minister van BZK 
en de overige ambtelijke functies aan de gezaghebber.  
 
Dit kan ertoe leiden dat de functie van Rijksvertegenwoordiger overbodig wordt. 
Het kabinet gaat hierbij niet over één nacht ijs. De Rijksvertegenwoordiger heeft, 
naast toezichthoudende en bemiddelende taken, ook taken op grond van 
bijvoorbeeld de Veiligheidswet BES. Per taak zal zorgvuldig bekeken moeten 
worden of en hoe deze elders belegd kan worden. Pas op het moment dat alle 
bevoegdheden geborgd zijn, kan worden besloten de functie van 
Rijksvertegenwoordiger te laten vervallen.  
 
Bonaire, Sint Eustatius en Saba verkeren elk in een andere fase als het gaat om 
de implementatie van de staatkundige vernieuwingen. De huidige wetgeving biedt 
onvoldoende handvatten om aan te sluiten bij de specifieke situatie en behoeften 
van de drie verschillende eilanden. Het kabinet gaat daarom bestuurlijke 
differentiatie vormgeven door verschillende modellen van toezicht en sturing 
vanuit Europees Nederland in de wet op te nemen. Van het toekennen van een 
sterkere eigen positie aan de eilanden wanneer zij voldoen aan de regels en 
afspraken die voortvloeien uit de Wet openbare lichamen Bonaire, Sint Eustatius 
en Saba (WolBES) en de Wet financiën openbare lichamen Bonaire, Sint Eustatius 
en Saba (FinBES) kan een positieve stimulans uitgaan. Evenzo zou het mogelijk 
moeten zijn om gericht te interveniëren indien een eiland niet aan de regels en 
afspraken voldoet. Uiteraard dient zorgvuldig te worden bezien welke mate van 
toezicht wordt toegepast in verschillende situaties en op basis van welke criteria.  
 
Het kabinet bereidt ten behoeve van al deze aanpassingen een wetswijziging 
voor.  
 
Versterken ambtelijk apparaat  
De RvS stelt in zijn advies dat versterking van het ambtelijk apparaat een 
noodzakelijke voorwaarde is voor de verdere versterking van het lokaal bestuur. 
Het ambtelijk apparaat vervult een cruciale rol in de uitvoering van de eilandelijke 
taken. Om vooruitgang te boeken en effect voor de inwoners van Caribisch 
Nederland te realiseren, is niet alleen een sterk lokaal bestuur maar ook een sterk 
ambtelijk apparaat onontbeerlijk.  
 
De RvS adviseert in dit kader om ook de positie van de eilandsecretaris te 
versterken. Het kabinet werkt de invulling van de versterking van de positie van 
eilandsecretaris in overleg met de eilandbesturen nader uit en zal hierbij ook de 
positie van gezaghebber betrekken.  
 
De afgelopen jaren zijn diverse initiatieven ontplooid ter versterking van het 
ambtelijk apparaat. Een succesvol voorbeeld is het Talent Ontwikkel Programma 
Bonaire, waarbij het ministerie van BZK investeert in een leer- en ontwikkeltraject 
voor lokale professionals en Caribische studenten de kans geeft om via een 
traineeship te werken bij een overheidsorganisatie op Bonaire. Het ministerie van 
Pagina 2 van 12

Datum
Kenmerk
2019-0000521305
departementen gebruik maken van de shared services van de RCN voor hun 
lokale beleidsinzet op Caribisch Nederland. 
 
Dit alles vanuit het belang van betere dienstverlening aan de burger, versterking 
van de bestuurskracht op de eilanden en een reductie van de totale 
uitvoeringskosten. Op termijn ligt een lokaal uitvoeringspunt per eiland waar de 
uitvoering van de taken – of het nu Rijkstaken of eilandelijke taken zijn – vanuit 
één centraal punt wordt gerealiseerd, voor de hand.  
 
Samenwerking met Curaçao, Aruba en Sint Maarten   
De focus op enerzijds de openbare lichamen en anderzijds de autonome landen 
Curaçao, Aruba en Sint Maarten miskent de logische samenhang in het gebied. 
Logische verbanden lopen sociaaleconomisch en cultureel vooral langs de assen 
bovenwinden en benedenwinden. Samenwerking langs deze assen wordt gevoeld 
als natuurlijk en vanzelfsprekend. Daarbij speelt de taal een belangrijke rol; 
Engels op de bovenwinden en Papiaments op de benedenwinden.  
 
De eilanden en de autonome landen kunnen meer van elkaars voorzieningen 
profiteren als ze hun krachten en gezamenlijke massa bundelen. Met dit principe 
in gedachten treedt het kabinet met de landen en de openbare lichamen in 
overleg over het opzetten van een verdergaande douanesamenwerking tussen 
Aruba, Curaçao, Sint Maarten en Caribisch Nederland. Een vorm van 
vrijhandelsgebied of douane-unie kan een belangrijke impuls geven aan de groei 
van de handel en investeringen en de kosten van het levensonderhoud verlagen.   
 
Een versterkte samenwerking tussen de autonome landen en Caribisch Nederland 
kan verder leiden tot een verdeling van specialismen op het gebied van 
gezondheidszorg of het delen van apparatuur of expertise. Kennis op het ene 
eiland op het gebied van bijvoorbeeld landbouw of energievoorziening kan beter 
worden benut door het te delen met de andere eilanden. Dat kan ook gelden voor 
aan bestuur gelieerde zaken waarmee de landen al meer ervaring hebben dan de 
eilanden. Ook zorg voor kwetsbare inwoners kan zich voor nauwere 
samenwerking lenen. Een pleeggezin op Curaçao kan een oplossing zijn voor een 
kind dat op Bonaire niet langer thuis kan wonen, maar vanwege afstand en taal 
liever niet op Sint Eustatius, Saba of in Nederland geplaatst wordt.  
 
Tot slot 
Het kabinet realiseert zich dat de voorgenomen maatregelen een grote inspanning 
vergen aan beide kanten van de oceaan. Het fundament voor de toekomst is in 
deze kabinetsreactie gelegd. De weg hiernaartoe is een proces van de lange 
adem, waarbij zorgvuldigheid, wederzijds begrip, praktische insteek en open 
communicatie voorop dienen te staan.  
 
 
 
 
Pagina 2 van 12

