 
 
 
 
Voorstel van wet tot wijziging van de Wet op het hoger onderwijs en 
wetenschappelijk onderzoek in verband met het verzamelen en verspreiden 
van studiekeuze-informatie en het doen van onderzoek naar 
studenttevredenheid op het terrein van het hoger onderwijs 
 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is dat objectieve, 
betrouwbare en vergelijkbare studiekeuze-informatie wordt verzameld en verspreid en 
onderzoek wordt gedaan naar studenttevredenheid en -betrokkenheid en daartoe 
enquêtes worden afgenomen onder studenten; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
 
Artikel I. Wijziging van de Wet op het hoger onderwijs en wetenschappelijk 
onderzoek 
 
De Wet op het hoger onderwijs en wetenschappelijk onderzoek wordt als volgt 
gewijzigd: 
 
A.  
 
Na artikel 7.15 wordt een nieuw artikel ingevoegd, luidende: 
 
Artikel 7.15a. Studiekeuze-informatie en onderzoek naar studenttevredenheid 
1. Onze Minister wijst een rechtspersoon aan die op het terrein van het hoger onderwijs 
tot taak heeft het verzamelen en kosteloos verspreiden van objectieve, betrouwbare en 
vergelijkbare studiekeuze-informatie en het doen van onderzoek naar 
studenttevredenheid en -betrokkenheid.  
2. De rechtspersoon neemt in verband met zijn taak enquêtes af onder studenten. 
 W10670.K-1 1 

Memorie van toelichting 
 
I Algemeen 
 
1. Inleiding  
De aanleiding voor dit wetsvoorstel betreft het juridisch waarborgen van de Nationale 
Studentenenquête (NSE). Het wetsvoorstel regelt dat instellingen gegevens dienen aan 
te leveren ten behoeve van het uitvoeren van enquêtes aan een door de minister 
aangewezen rechtspersoon. Deze rechtspersoon is, naast het doen van onderzoek naar 
studenttevredenheid en -betrokkenheid, tevens verantwoordelijk voor het verzamelen 
en verspreiden van studiekeuze-informatie.  
 
De NSE wordt sinds 2008 gehouden onder alle studenten in het hoger onderwijs. In de 
NSE kunnen studenten hun mening uiten over hun opleiding en instelling, op basis 
waarvan de (aankomende) student opleidingen en instellingen met elkaar kan 
vergelijken. Het is daarmee een belangrijke bron van studiekeuze-informatie. Daarnaast 
worden de NSE-resultaten door instellingen benut om hun kwaliteitszorg te verbeteren 
en kunnen zij zich profileren op de resultaten uit de NSE. De gegevens over de 
studenttevredenheid- en betrokkenheid worden tevens gebruikt door de minister en de 
Inspectie van het Onderwijs (hierna: inspectie) voor landelijke monitoring van beleid. 
Met haar functies op het gebied van voorlichting, kwaliteitszorg en monitoring, voorziet 
de NSE dus in een breed maatschappelijk belang. 
 
Sinds de komst van de Algemene verordening gegevensbescherming (AVG) staat het 
voortbestaan van de NSE onder druk. Voor het uitvoeren van de NSE dienen instellingen 
namelijk een beperkt aantal gegevens van studenten aan te leveren die nodig zijn voor 
het uitnodigen van de student en de betrouwbaarheid van de enquête. De AVG heeft 
ertoe geleid dat diverse instellingen zich voor de NSE 2018-2019 genoodzaakt zagen 
minder gegevens dan voorheen aan te leveren. De uitvoering van de NSE met minder 
gegevens heeft in de NSE van 2018-2019 tot problemen en onjuistheden in de data van 
1
de enquête geleid. Hierdoor is een groot deel van de resultaten uit de NSE 2018-2019 
onbruikbaar geworden.  
 
Er blijkt in de praktijk binnen de huidige wetgeving geen werkbare oplossing gevonden 
te kunnen worden, die rekening houdt met de bijzondere samenwerkingsvorm tussen 
(vertegenwoordigers van) hogeronderwijsinstellingen, studentenvertegenwoordigers en 
het ministerie van OCW, die in de loop der jaren is ontstaan omtrent de NSE. Daardoor 
brokkelt het draagvlak voor de NSE af en staat het voortbestaan van de landelijke 
enquête onder druk. Voor het voortbestaan van het landelijke onderzoek naar 
studenttevredenheid en -betrokkenheid in het hoger onderwijs is het daarom 
noodzakelijk dat de uitvoering hiervan juridisch geborgd wordt.  
 
2. Hoofdlijnen van het voorstel 
Het doel van dit wetsvoorstel is tweeledig. Allereerst wordt beoogd een rechtspersoon 
aan te wijzen welke wordt belast met de uitvoering van de publieke taak om 
studiekeuze-informatie te verzamelen en te verspreiden en die onderzoek doet naar 
studenttevredenheid en -studentbetrokkenheid. Ten behoeve van deze taak neemt de 
rechtspersoon enquêtes af onder studenten. Daarnaast is een belangrijk doel van dit 
wetsvoorstel dat instellingen gegevens aanleveren die nodig zijn voor het organiseren 
van enquêtes, die een belangrijke bijdrage leveren aan het aanbod van studiekeuze-
informatie, de kwaliteitszorg van instellingen en monitoring van beleid. Per onderdeel zal 
ik ingaan op de noodzaak van het wettelijk vastleggen van deze twee onderdelen in het 
wetsvoorstel en de afwegingen die hierbij een rol hebben gespeeld. 
 
 
                                                 
1
 Centraal Bureau voor de Statistiek. Review nationale studenten enquête 2019. 14 juni 2019. 
 W10670.K-1 3 

Indien de rechtspersoon niet aan deze eisen voldoet kan de aanwijzing ingetrokken 
worden. Bij het aanwijzen van een rechtspersoon zal geëist worden dat de objectiviteit 
van de organisatie is gewaarborgd, de betrokkenheid van het onderwijsveld en 
belanghebbenden is georganiseerd en dat de organisatie voldoet aan de overige eisen 
die uit dit wetsvoorstel voortvloeien. De studiekeuze-informatie die door de 
rechtspersoon wordt verzameld dient openbaar, gratis en zo toegankelijk mogelijk 
ontsloten te worden. De rechtspersoon dient op geen enkele manier haar activiteiten 
commercieel ten gelde te maken. Deze aspecten dienen te worden vastgelegd in de 
aanwijzing en zullen worden gewaarborgd in de statuten en werkwijze van de 
organisatie.  
 
De verzameling en verspreiding van studiekeuze-informatie en het doen van onderzoek 
naar studenttevredenheid en -betrokkenheid dient, zoals geregeld in artikel 7.15a, 
vierde lid (nieuw), plaats te vinden in nauwe samenwerking met het onderwijsveld en in 
afstemming met de vertegenwoordigers ervan (VH, VSNU, NRTO, ISO en LSVb). 
Hogeronderwijsinstellingen zijn namelijk een belangrijke leverancier van de studiekeuze-
informatie. Studenten(vertegenwoordigers) kunnen daarnaast helpen in het selecteren 
en optimaliseren van de studiekeuze-informatie en het bereiken van de doelgroep. 
Daarnaast kunnen decanen(verenigingen), loopbaanbegeleiders, 
aansluitingscoördinatoren en -medewerkers in het vo, mbo en ho bijdragen aan de 
verspreiding van de studiekeuze-informatie. De aangewezen rechtspersoon dient zoveel 
mogelijk groepen studenten te bereiken, waaronder studenten die vanuit hun omgeving 
minder ondersteuning krijgen bij hun studiekeuze.  
 
Zoals hiervoor beschreven is voor het verzamelen en verspreiden van studiekeuze-
informatie van belang dat de aangewezen rechtspersoon zich midden in het 
onderwijsnetwerk bevindt en dit netwerk betrekt bij het uitvoeren van de taak waarmee 
zij belast wordt. Het betrekken van studenten, onderwijsinstellingen en de betrokken 
vertegenwoordigende partijen geldt eveneens voor het doen van onderzoek naar 
studenttevredenheid en -betrokkenheid en het afnemen van enquêtes onder studenten. 
De enquêtes dragen niet alleen bij aan de voorlichting richting aankomend studenten, 
maar hebben ook als meerwaarde dat instellingen op basis van de resultaten hun 
kwaliteitszorg kunnen verbeteren. Voor het bepalen van de juiste vragen in de enquête 
is het daarom van belang dat zowel studenten als onderwijsinstellingen inspraak hebben 
op de inhoud van de enquête. 
 
Bij het betrekken van het onderwijsveld dienen de juiste ‘checks and balances’ te zijn 
ingebouwd. Enerzijds dienen het onderwijsveld en belanghebbenden inspraak te hebben 
in het soort studiekeuze-informatie dat verzameld en verspreid wordt onder studenten 
en de vragen in de enquêtes, en tegelijkertijd moet de objectiviteit van de studiekeuze-
informatie gewaarborgd zijn. Bij het aanwijzen van een rechtspersoon voor het uitvoeren 
van de publieke taak, wordt daarom gelet op hoe zowel deze betrokkenheid, als de 
objectiviteit van de studiekeuze-informatie en werkwijze van de organisatie in de 
statuten geborgd zijn.  
 
2.3 Wettelijke verplichting voor het aanleveren van gegevens 
  
Met dit wetsvoorstel worden instellingen verplicht gegevens aan te leveren voor de 
uitvoering en het waarborgen van de betrouwbaarheid van de enquêtes onder 
studenten. Gezien de aard van dit voorstel is in de fase van beleidsontwikkeling een 
gegevensbeschermingseffectbeoordeling uitgevoerd. Met behulp hiervan is de noodzaak 
onderzocht van de voorgenomen verwerking van persoonsgegevens en zijn op 
gestructureerde wijze de gevolgen en risico’s van de wetswijziging voor 
gegevensbescherming in kaart gebracht. Hierbij is in het bijzonder aandacht besteed aan 
de beginselen van transparantie, gegevensminimalisering, doelbinding, het vereiste van 
een goede beveiliging en de rechten van de betrokkenen. Ook zijn mogelijke 
alternatieven voor de gegevenslevering en de juridische grondslag hiervan overwogen.  
 W10670.K-1 5 

zich daarbij te houden aan de AVG voor wat betreft het werken en beveiligen van de 
persoonsgegevens van studenten.  
 
3. Gevolgen voor de privacy 
De persoonsgegevens die ten minste nodig zijn voor het afnemen van de enquête onder 
studenten worden eerst bij ministeriële regeling en vervolgens bij of krachtens algemene 
maatregel van bestuur vastgesteld. Om een betrouwbaar en valide onderzoek naar 
studenttevredenheid en –betrokkenheid uit te kunnen voeren zijn de volgende gegevens 
ten minste nodig:  
1. het e-mailadres van de student van de instelling; 
2. de instelling aan welke de student verbonden is ; 
3. de voorkeurstaal waarin de enquête aangeboden wordt; 
4. de opleidingsnaam van de opleiding die de student volgt; 
5. de vorm van de opleiding die de student volgt (voltijd, deeltijd, duaal); 
6. de locatie van de opleiding van de student; 
7. of het om een student, postmaster of premaster student gaat; 
8. of het afstandsonderwijs betreft; en 
9. het studiejaar. 
 
Het e-mailadres van de student is noodzakelijk om de student uit te nodigen voor de 
enquête. De voorkeurstaal is noodzakelijk om de uitnodiging en de enquête begrijpelijk 
voor te kunnen leggen aan de student. De overige gegevens zijn noodzakelijk om de 
betrouwbaarheid van de enquête te kunnen garanderen. Voor onderdelen als het wel of 
niet volgen van afstandsonderwijs, geldt daarnaast dat de enquête vooraf voor hen 
wordt aangepast en vragen die niet op hen van toepassing zijn, worden overgeslagen.  
 
Voor de totstandkoming van de NSE worden geen bijzondere persoonsgegevens in de zin 
van artikel 9 van de AVG verstrekt. In de enquête kunnen studenten eventueel 
toestemming geven voor het terugkoppelen van hun antwoorden op persoonsniveau aan 
de hogeronderwijsinstelling, waar zij staan ingeschreven. Dit heeft als voordeel dat de 
gegevens door de instelling nog beter benut kunnen worden voor het verbeteren van de 
kwaliteitszorg. Iedere deelnemer aan de NSE heeft bovendien het recht om zijn of haar 
persoonsgegevens in te zien, te corrigeren of te verwijderen, het recht om zijn of haar 
eventuele toestemming voor de terug levering van gegevens aan de instelling in te 
trekken of bezwaar te maken tegen de verdere verwerking van zijn of haar 
persoonsgegevens door de aangewezen rechtspersoon. Na afloop van de enquête, de 
verwerking en controle van de resultaten, worden de tot persoon herleidbare gegevens 
ongeveer een jaar na het onderzoek vernietigd. De hogeronderwijsinstellingen die 
gegevens aanleveren voor de enquêtes ontvangen daarnaast ook een resultatenbestand 
uit de enquêtes op een geaggregeerd niveau (niet tot de persoon herleidbaar). De 
resultaten uit de enquêtes worden daarnaast op een geaggregeerd niveau openbaar 
gemaakt. Deze zijn nooit tot personen herleidbaar. 
 
4. Toezicht en verantwoording 
Op een rechtspersoon met een wettelijke taak wordt zowel intern als extern toezicht 
gehouden. Het intern toezicht wordt uitgevoerd door een raad van toezicht. De raad van 
toezicht dient blijkens de statuten deskundig en van het bestuur onafhankelijk te zijn. 
Door de raad van toezicht wordt integraal toezicht gehouden op het bestuur van de 
rechtspersoon en op de algemene gang van zaken in de rechtspersoon. 
 
Op grond van de Comptabiliteitswet 2016 houdt de minister extern toezicht op 
3
rechtspersonen met een wettelijke taak. Hierbij geldt het door de Algemene 
Rekenkamer onderschreven uitgangspunt dat de minister aan de Tweede Kamer 
verantwoording moet kunnen afleggen over de uitvoering van de wettelijke taak en de 
                                                 
3
 Zie artikel 6.1 van de Comptabiliteitswet 2016 e.v. 
 W10670.K-1 7 

geschat op zo’n 19.200 euro per jaar. Alle inspanningen van instellingen bij elkaar 
opgeteld voor de enquêtes worden daarmee beraamd op circa  € 66.800 euro. Voor 
studenten geldt dat zij gevraagd worden de enquête in te vullen. In de afgelopen vier 
jaar heeft een gemiddeld aantal van zo’n 285.000 studenten de enquête ingevuld. Dit 
kost hen gemiddeld 13 minuten. Daarmee komt de regeldruk voor de burger, ofwel de 
student, uit op zo’n € 940.500 euro per jaar voor de gegevenslevering.  
 
6. Financiële gevolgen 
Voor het onderhouden van objectieve, betrouwbare en vergelijkbare studiekeuze-
informatie wijst de minister een rechtspersoon aan die belast wordt met de uitvoering 
van deze wettelijke taak. De uitvoering van deze taak wordt gefinancierd door het 
Ministerie van OCW. De hoogte van het bedrag dat de rechtspersoon voor de uitvoering 
van zijn taak ontvangt kan jaarlijks variëren en wordt geschat op circa 2.500.000 euro 
per jaar. De kosten van het uitvoeren van de NSE worden daarbij geraamd op zo’n 
200.000 euro. De rechtspersoon met wettelijke taak moet zich houden aan de financiële 
regels die voortvloeien uit de Comptabiliteitswet 2016.  
 
7. Uitvoering 
Dit wetsvoorstel heeft geen gevolgen voor de uitvoering. De Dienst Uitvoering Onderwijs 
(DUO) heeft geen rol bij de verstrekking van de gegevens en heeft daarom besloten dat 
een aparte uitvoeringstoets op dit wetsvoorstel niet nodig is. Dit wetsvoorstel is 
daarnaast afgestemd met de Inspectie van het onderwijs (hierna: inspectie). Voor het 
toezicht geldt dat deze pas in beeld komt als instellingen zich niet aan de verplichting 
houden. De aangewezen rechtspersoon, die verantwoordelijk is voor de verwerking van 
de gegevens, zal instellingen die (niet op tijd) de gegevens aanleveren, eerst een rappel 
sturen. Indien gegevens daarna alsnog uitblijven, kan deze hier melding van maken bij 
de inspectie. De inspectie zal zo nodig de wettelijke voorschriften handhaven. 
 
8. Gevolgen voor Caribisch Nederland 
Deze wetswijziging heeft geen gevolgen voor Caribisch Nederland.  
 
9. Advies en consultatie 
Het concept wetsvoorstel is met verschillende partijen afgestemd en is van 15 juli tot en 
met 5 augustus 2019 voorgelegd voor internetconsultatie. Hieronder volgt een 
opsomming van de adviezen en consultaties en hoe deze verwerkt zijn in dit 
wetsvoorstel.  
 
Internetconsultatie  
Op de internetconsultatie zijn zes reacties binnengekomen. In twee reacties wordt steun 
voor dit wetsvoorstel uitgesproken. Daarnaast zijn er kritische reacties op het 
wetsvoorstel binnengekomen van twee individuele instellingen (Universiteit van 
Maastricht en het Gerrit Rietveld College), de VH en VSNU. 
 
De kritiek van het bekostigde onderwijs richt zich in eerste instantie op de verplichting 
voor hen om gegevens aan te leveren ten behoeve van enquêtes onder studenten. De 
Universiteit van Maastricht en de VSNU geven daarnaast aan de verschillende taken van 
de rechtspersoon te willen beleggen bij verschillende rechtspersonen. Voor wat betreft 
de enquête onder studenten, zet de VSNU vraagtekens bij de noodzaak voor een 
wettelijke grondslag, de onderbouwing van de benodigde gegevens en of de privacy van 
studenten wel voldoende gewaarborgd is. In de reactie van de VH en VSNU worden 
tevens een aantal praktische vragen en zaken aan de orde gesteld, zoals onder andere 
hoe de aanwijzing van de rechtspersoon en de afstemming met het onderwijsveld zal 
plaatsvinden en wat er in de AMvB komt te staan omtrent de aanlevering van gegevens 
door instellingen. Wat betreft dit laatste pleiten de VH en VSNU er onder andere voor om 
ook gegevens omtrent tracks/afstudeerrichtingen mee te nemen in de enquête. Op die 
manier kunnen de gegevens door instellingen benut worden voor hun kwaliteitszorg. De 
 W10670.K-1 9 

Adviescollege Toetsing Regeldruk (ATR) 
De ATR heeft het concept wetsvoorstel beoordeeld op de gevolgen voor de regeldruk. 
Het college heeft in dit kader geadviseerd om een aantal zaken in de memorie van 
toelichting te verduidelijken, zoals hoe de aanwijzing van de rechtspersoon geschiedt en 
waarom er afgeweken wordt van de vaste verandermomenten voor de inwerkingtreding 
van deze wet. Het college heeft verzocht aan te geven hoe de NSE op betrouwbare wijze 
georganiseerd kan worden als de deadline van 1 april 2020 niet wordt gehaald. Tevens 
heeft de commissie geadviseerd de regeldruk voor instellingen nader in beeld te brengen 
en te overwegen de NSE tweejaarlijks te houden. De adviezen van de ATR zijn verwerkt 
in dit wetsvoorstel.  
 
  
 W10670.K-1 11 

Artikel I, onderdeel B – wijziging artikel 7.15a (nieuw) 
Artikel I, onderdeel B, wijzigt artikel 7.15a (nieuw), zesde lid, zodat de hiervoor 
genoemde gegevens en regels bij algemene maatregel van bestuur vastgesteld dienen 
te worden. Dit onderdeel treedt in werking zodra de algemene maatregel van bestuur 
waarin de gegevens en regels worden vastgesteld gereed is en in werking kan treden. 
Hierdoor vervalt de tijdelijke delegatie waarmee de gegevens en regels bij ministeriële 
regeling vastgesteld konden worden en dient dit voortaan vastgesteld te worden bij of 
krachtens algemene maatregel van bestuur. Eventuele latere wijzigingen van deze 
gegevens of regels zullen eveneens bij of krachtens algemene maatregel van bestuur 
worden vastgesteld.  
 
Artikel II – Inwerkingtreding 
Artikel I, onderdeel A, van dit wetsvoorstel treedt inwerking op 1 april 2020 of op de dag 
nadat deze wet in het Staatsblad wordt geplaatst indien dit wetsvoorstel na 1 april 2020 
in het Staatsblad wordt geplaatst. Met deze inwerkingtredingsdatum wordt gezien de 
spoedeisendheid van dit wetsvoorstel van de vaste verandermomenten afgeweken zodat 
in het studiejaar 2019-2020 nog een enquête onder studenten afgenomen kan worden. 
Zoals toegelicht bij artikel I, onderdeel B, treedt dit onderdeel in werking zodra de 
algemene maatregel van bestuur waarin de hiervoor genoemde gegevens en regels 
worden vastgesteld gereed is en in werking kan treden.  
 
 
De Minister van Onderwijs, Cultuur en Wetenschap,  
 
 
 
 
 
 
Ingrid van Engelshoven  
 
 W10670.K-1 13 

