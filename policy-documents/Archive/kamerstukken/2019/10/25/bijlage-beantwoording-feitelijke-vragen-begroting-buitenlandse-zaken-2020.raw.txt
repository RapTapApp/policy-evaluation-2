35300-V Vaststelling van de begrotingsstaat van het Ministerie van Buitenlandse Zaken 
(V) voor het jaar 2020 
 
nr.   Lijst van vragen en antwoorden 
   
Vastgesteld (wordt door griffie ingevuld als antwoorden er zijn) 
De vaste commissie voor Buitenlandse Zaken heeft een aantal vragen voorgelegd aan 
de minister van Buitenlandse Zaken over de Vaststelling van de begrotingsstaat van 
het ministerie van Buitenlandse Zaken (V) voor het jaar 2020 (Kamerstuk 35 300-V). 
De daarop door de minister gegeven antwoorden zijn hierbij afgedrukt. 
 
Voorzitter van de commissie,  
  Pia Dijkstra 
   
  Griffier van de commissie, 
  Van Toor  
 
Nr Vraag Bijlage Blz. t/m 
(van) 
1 Hoeveel middelen zijn er beschikbaar voor de bestrijding van de     
grondoorzaken van klimaatverandering? 
 
Antwoord: 
De voornaamste grondoorzaken van klimaatverandering zijn de uitstoot van 
broeikasgassen en ontbossing. Vermindering hiervan wordt aangeduid als 
klimaatmitigatie. Het aandeel van mitigatie in de Nederlandse publieke 
klimaatfinanciering (die in 2018 €578 miljoen beliep) is niet precies aan te 
geven, aangezien niet van alle bestedingen een uitsplitsing mitigatie/adaptatie 
beschikbaar is. Dit geldt met name voor het deel van de klimaatfinanciering 
dat wordt gerealiseerd via bijdragen aan multilaterale ontwikkelingsbanken en 
andere internationale instellingen en fondsen (€189 miljoen in 2018 ofwel 
33% van het totaal). 
  
Voor de overige publieke klimaatfinanciering is wel een onderverdeling te 
maken: hiervan wordt €133 miljoen ofwel 23% van het totaal aangemerkt als 
mitigatie. Het betreft zowel zuivere mitigatieactiviteiten (bijvoorbeeld strijd 
tegen ontbossing en toegang tot hernieuwbare energie), als activiteiten die 
zowel bijdragen aan adaptatie als aan mitigatie (vooral op het gebied van 
voedselzekerheid).  
 
De met publieke middelen gemobiliseerde private klimaatfinanciering bedroeg 
in 2018 €498 miljoen. Hiervoor is geen onderverdeling in mitigatie en 
adaptatie beschikbaar. Tot nu toe is het evenwel makkelijker gebleken privaat 
geld aan te trekken voor mitigatie dan voor adaptatie. 
 
2 Hoeveel fte wordt er via ambassades besteed aan het tegengaan van     
klimaatverandering, natuur-, biodiversiteits- en milieuprojecten?  
 
Antwoord: 
De administratie van de formatie van het ministerie van Buitenlandse Zaken is 
gestoeld op een Rijksbreed ontwikkelde systematiek: het Functie Gebouw Rijk 
(FGR). Met het FGR worden functies ingedeeld in families (beleid, 
bedrijfsvoering, lijnmanagement, etc). In de beschrijving van de functies komt 
het beleidsterrein niet naar voren. Daarnaast werken de posten op ontschotte 
Totaallijst feitelijke vragen Vaststelling van de begrotingsstaat van het ministerie van Buitenlandse 
Zaken (V) voor het jaar 2020 (Kamerstuk 35 300-V). 
 2/40

 
Antwoord: 
De Klimaatgezant heeft een tweeledig mandaat. Enerzijds vertegenwoordigt 
hij Nederland in het buitenland in multilateraal en bilateraal verband, in 
aanvulling op bewindspersonen en hoge ambtenaren. Anderzijds vertaalt en 
duidt hij internationale afspraken voor een breed Nederlands publiek. Met een 
thematisch ambassadeur voor klimaat onderstreept het kabinet dat het belang 
hecht aan ambitieus klimaatbeleid en vergroot het zijn armslag. De 
Klimaatgezant heeft de afgelopen jaren bij uiteenlopende gelegenheden op 
kunnen treden namens de bewindslieden van BHOS, EZK en I&W. Hieronder 
een aantal voorbeelden van door hem ontplooide activiteiten.  
 
Internationaal: deelname aan reguliere bijeenkomsten in het kader van het VN 
Klimaatverdrag, inclusief bijzondere sessies zoals de Talanoa Dialoog; 
vertegenwoordiging in klimaatwerkgroepen van drie opeenvolgende G20 
voorzitterschappen (Duitsland, Argentinië, Japan); deelname aan incidentele 
(top)ontmoetingen zoals de recente UN Climate Action Summit in New York, 
de World Government Summit in Abu Dhabi, de Petersberg Climate Dialogue 
in Berlijn en de Global Climate Action Summit in San Francisco; actieve rol in 
internationale coalities en allianties, zoals de High Ambition Coalition, de 
Cartagena Dialoog, de Powering Past Coal Alliance en het informele netwerk 
van kopgroeplanden. De prominente rol die Nederland heeft op initiatieven als 
het NDC-Partnership, de Global Commission on Adaptation, de Transport 
Decarbonization Alliance en Alignment of Financial Flows zorgde voor 
specifieke accenten in de inzet van de Klimaatgezant. 
 
In het kader van de klimaatcampagne van het kabinet, met als doel andere 
landen tot hogere klimaatambities te bewegen, spreekt en bezoekt de 
Klimaatgezant ook individuele landen. 
  
Nationaal: de Klimaatgezant onderhoudt contact met uiteenlopende groepen in 
Nederland, bijvoorbeeld met jongeren door gastlessen op een breed scala aan 
onderwijsinstellingen, door op te treden voor bedrijven en hun 
koepelorganisaties in sectoren variërend van de vastgoedsector tot de 
landbouw, en op een variëteit aan congressen en conferenties. Met dit soort 
directe contacten bereikt hij per jaar gemiddeld 10.000 mensen. Daarnaast 
bereikt hij velen via (sociale) media. 
  
De Klimaatgezant vervult nevenfuncties die in dienst staan van het bereiken 
van de doelstellingen van het Nederlandse klimaatbeleid. Hij is onder meer lid 
van het Platform Duurzame Financiering bij DNB, ambassadeur van het 
platform voor duurzame mobiliteit SamenOm, de Week zonder Vlees en 
Dutch Wavemakers. Hij is jurylid bij de jaarlijkse verkiezing van de 
Nederlandse VN Jongerenvertegenwoordiger voor duurzame ontwikkeling en 
bij de Kinderklimaattop. Hij schrijft een blog op het journalistieke 
duurzaamheidsplatform OneWorld. 
 
5 Met hoeveel middelen draagt Nederland bij aan de International Land     
Coalition? 
 
Antwoord: 
Nederland draagt vanaf 2019 niet meer bij aan de directe uitvoering van het 
huidige meerjarenplan van de International Land Coalition (ILC). Via het in 
2019 gelanceerde LAND-at-scale programma kunnen ILC leden betrokken 
blijven of worden bij het versterken van landrechten en duurzaam landgebruik 
in ontwikkelingslanden. Nederland en het ILC Nederland zijn wel een 
Totaallijst feitelijke vragen Vaststelling van de begrotingsstaat van het ministerie van Buitenlandse 
Zaken (V) voor het jaar 2020 (Kamerstuk 35 300-V). 
 2/40

verblijvende vluchteling (nareiziger), de beschikbaarheid van een consulaire 
medewerker en (facilitaire) voorzieningen, en indien nodig beschikbaarheid 
van een tolk, een IND medewerker en/of een verpleegkundige/arts. 
 
10 Wat is de streefwaarde voor de termijn voor het afgeven van een visum     
(Machtiging tot Voorlopig Verblijf) voor gezinsleden van vluchtelingen 
waarvan de Immigratie- en Naturalisatiedienst toestemming tot afgifte heeft 
gegeven?  
 
Antwoord: 
Vreemdelingen hebben na ontvangst van de kennisgeving van de IND drie 
maanden de tijd om zich te melden bij een Nederlandse vertegenwoordiging. 
Voor het afgeven van een machtiging tot voorlopig verblijf (MVV) geldt het 
uitgangspunt ‘afgeven zo snel als mogelijk’, waarbij de inzet gericht is op 
afgifte binnen 15 dagen. Deze termijn loopt vanaf het moment dat de 
aanvrager op de post is verschenen om de vereiste (reis)documenten te 
overleggen en om biometrische gegevens af te staan, tot het moment dat de 
MVV sticker is vervaardigd en uitgereikt kan worden. 
 
11 Wat is de streefwaarde voor de termijn voor een afspraak voor het doen van     
nader onderzoek, zoals dna-onderzoek, ten behoeve van gezinshereniging van 
vluchtelingen?  
 
Antwoord: 
Ook voor deze taak geldt dat de inzet erop gericht is de afspraak zo snel als 
mogelijk in te plannen en dat er geen streefwaarde is vastgesteld. De IND 
verzoekt de Nederlandse vertegenwoordiging om binnen vier weken een 
afspraak in te plannen met de nareiziger. De Nederlandse vertegenwoordiging 
stemt vervolgens zo snel als mogelijk een beschikbare datum af met betrokken 
partijen, waarbij factoren als bereikbaarheid en beschikbaarheid van de 
nareiziger, beschikbaarheid van een consulaire medewerker en (facilitaire) 
voorzieningen, en indien nodig beschikbaarheid van een tolk, 
verpleegkundige/arts, of IND-medewerker van invloed kunnen zijn op de te 
realiseren termijn. 
 
12 Komt er een herziening van de EU-Polaire Strategie? Zo ja, wanneer?      
 
Antwoord: 
De Europese Commissie en de EDEO hebben op 27 april 2016 een 
Gezamenlijke Mededeling over een “Geïntegreerd EU-beleid voor het 
Noordpoolgebied” uitgebracht, gevolgd door de Raadsconclusies over het 
Noordpoolgebied op 20 juni 2016. Samen bepalen deze het Arctisch beleid 
van de EU.  
 
Op 19 juli jl. heeft het European Political Strategy Centre, de denktank van de 
Europese Commissie, een paper uitgebracht met het advies een EU Arctische 
Strategie te ontwikkelen. De verwachting is dat de nieuwe Europese 
Commissie, na haar aantreden, hierover een besluit zal nemen. 
 
13 Welke activiteiten heeft de Ambassadeur Duurzame Ontwikkeling en de     
Arctisch ambassadeur de afgelopen jaren vervuld?  
 
 
Totaallijst feitelijke vragen Vaststelling van de begrotingsstaat van het ministerie van Buitenlandse 
Zaken (V) voor het jaar 2020 (Kamerstuk 35 300-V). 
 2/40

Antwoord: 
De vraag over de Europese projecten staat uit bij de Europese Unie. U komt 
een feitelijk overzicht van de Europese en Nederlandse projecten toe voor de 
begrotingsbehandeling. 
 
16 Verwacht u Amerikaanse sancties op bedrijven die onderdeel zijn van Nord     
Stream 2?  
 
Antwoord: 
In de VS wordt een aantal voorstellen besproken met mogelijke sancties tegen 
Nord Stream 2 en/of de bedrijven die hieraan meebouwen, maar vooralsnog 
werd geen van deze voorstellen definitief aangenomen. Het kabinet wil niet 
vooruitlopen op uitkomsten van de discussies in de VS. 
 
17 Wat zijn de gevolgen van de nieuwe Gasrichtlijn voor Nord Stream 2 en de     
South Gas Corridor? Kan er een overzicht worden gegeven van alle 
pijpleidingen die zich moeten aanpassen aan de nieuwe Gasrichtlijn?  
 
Antwoord: 
Belangrijkste gevolg van de gewijzigde Gasrichtlijn is dat de regels die al 
golden voor interconnectoren (transmissieleidingen) die zich geheel binnen de 
interne markt van de EU bevonden, nu ook gelden voor interconnectoren van 
en naar derde landen tot aan de grens van het rechtsgebied van de EU. 
Concreet gaat het om de interconnectoren die vanuit Noorwegen, Rusland, 
Algerije, Tunesië en Marokko rechtstreeks van of naar de EU lopen (het traject 
vanaf het aansluitingspunt in het betreffende EU-land tot aan het punt waar de 
gaspijpleiding de territoriale wateren van de EU verlaat). Deze 
interconnectoren moeten nu worden geëxploiteerd conform EU-regelgeving, 
zoals eisen op het gebied van ontbundeling (splitsing van eigendom enerzijds 
en productie, handel en levering anderzijds), toegang van derde partijen tot de 
infrastructuur, niet-discriminerende tarieven en transparantievereisten.  
 
De EU-regelgeving voorziet in een mogelijkheid voor (de beheerders van) 
nieuwe infrastructuur om een verzoek in te dienen voor (gedeeltelijke) 
ontheffing van de eisen die de gewijzigde gasrichtlijn stelt en voor de 
toezichthouders in lidstaten om voor bepaalde bestaande infrastructuur onder 
omstandigheden gedeeltelijk af te wijken. Wat betreft de Trans Adriatic 
Pipeline (TAP) geldt dat het consortium dat deze pijpleiding beheert eerder, 
namelijk in 2013 en 2015, een ontheffing heeft gekregen. 
 
18 Kunt u een overzicht verschaffen van de in het kader van het Stabiliteitsfonds     
verstrekte subsidies?  
 
Antwoord: 
Dergelijke overzichten zijn beschikbaar op: https://opendata.rijksbegroting.nl/. 
Het overzicht is opgenomen op subsidieoverzicht 2018, art. 2.4 Buitenlandse 
Zaken: Bevordering van veiligheid, stabiliteit en rechtsorde in internationaal 
verband. 
 
19 Kunt u, al dan niet na overleg met de gemeente Den Haag, een overzicht     
verschaffen van de laatste stand van zaken rondom gebrekkig onderhoud en 
verval van ‘uitgeleende’ ambassadegebouwen in Den Haag?  
 
Totaallijst feitelijke vragen Vaststelling van de begrotingsstaat van het ministerie van Buitenlandse 
Zaken (V) voor het jaar 2020 (Kamerstuk 35 300-V). 
 2/40

Antwoord: 
       Nederlandse uitgaven in 2020 aan VN-organisaties 
                         ten laste van BZ - begroting  
                 (op basis van begrote uitgaven in miljoen EUR) 
vrijwillige 
bijdragen en verplichte 
Organisatie totaal 
thematisch bijdrage 
geoormerkt 
      
 
International Impartial and 
Independent Mechanism (IIIM) 1,00   1,00 
International Organisation for 
Migration (IOM) 0,60   0,60 
Office of the UN High 
Commissioner for Human Rights 
(OHCHR) 8,03   8,03 
UN Development Programme 
(UNDP) 19,34   19,34 
UN Educational, Scientific and 
Cultural Organisation (UNESCO) 0,13   0,13 
UNICEF 0,30   0,30 
UN Institute for Disarmament 0,40   0,40 
VN Secretariaat 0,14   0,14 
VN-vredesmissies   99,80 99,80 
VN-algemeen   34,50 34,50 
International Atomic Energy 
Agency (IAEA)   7,30 7,30 
Totaal 29,93 141,60 171,53 
 
 
23 Kunt u concreet, of anders bij benadering, aangeven welk bedrag indirect     
vanuit de Nederlandse schatkist naar Turkije gaat in het kader van de “pre-
accessiesteun” in 2020?  
 
Antwoord: 
De Commissie werkt de programmering voor 2020 nog uit. Deze zal 
waarschijnlijk in 2020 aan de lidstaten voorgelegd worden. Derhalve is er nog 
geen bedrag bekend. De programmering voor 2019 zal waarschijnlijk dit 
najaar aan de lidstaten worden voorgelegd. De onzekerheid over de cijfers 
voor 2019 en 2020 hangt samen met de interne besluitvorming binnen de 
Commissie over de bedragen en programmering van pretoetredingssteun aan 
Turkije. 
Voor de laatst beschikbare cijfers verwijs ik u naar het de beantwoording van 
de vragen bij het Jaarverslag Ministerie van Buitenlandse Zaken 2018 (35200-
V nr. 7). 
 
24 Kunt u exact aangeven hoeveel pre-accessiesteun er de komende jaren vanuit     
de EU-begroting naar Turkije gaat, en kunt u inmiddels aangeven welke 
Turkse instellingen en organisaties de steun ontvangen?  
 
 
Totaallijst feitelijke vragen Vaststelling van de begrotingsstaat van het ministerie van Buitenlandse 
Zaken (V) voor het jaar 2020 (Kamerstuk 35 300-V). 
 2/40

28 Klopt het dat de bezetting op de posten wordt gestuurd op fte's en niet op     
kosten? Waarom?  
 
Antwoord: 
De formatie van het postennet dient als sturingsinstrument voor het 
personeelsbudget:  
  de goedgekeurde formatie in fte’s bepaalt de hoogte van het budget; 
  de post toetst bij het opstellen van het jaarplan of de formatie passend 
is voor de te realiseren beleidsdoelstellingen; 
  wijzigingsvoorstellen in de formatie worden beoordeeld op inhoud en 
in relatie tot beschikbare financiële middelen geprioriteerd door de 
dossiervoerende regio- en themadirecties. De formatie helpt op deze 
wijze bij het objectiveren van personele claims en het stellen van 
prioriteiten en posterioriteiten. Uiteraard worden bij de vaststelling 
van de personeelsbudgetten op de posten ook de loon- en 
koersontwikkelingen meegenomen. 
 
29 Welke kosten zijn in 2018 en 2019 gemaakt ten behoeve van (leden van) het     
Koninklijk Huis? En welk bedrag is hiervoor precies gereserveerd in de 
begroting van 2020?  
 
Antwoord: 
In de begroting van Buitenlandse Zaken zijn kosten opgenomen voor 
gelegenheden waarbij het Staatshoofd ingezet wordt als representatief 
vertegenwoordiger van Nederland. In 2018 is €1,5 miljoen uitgegeven aan 
officiële gelegenheden, werkbezoeken en staatsbezoeken. De raming voor 
2019 is €1,85 miljoen en in 2020 is €2 miljoen gereserveerd voor deze 
uitgaven. 
 
30 Hoe is de subsidie voor Europa.nu opgebouwd? Wordt de subsidie voor     
Europa.nu aangepast? Zo ja, op welke wijze?  
 
Antwoord: 
Europa.nu ontvangt momenteel geen subsidie van het ministerie van 
Buitenlandse Zaken. 
 
31 Op welke veranderingen in de Trans-Atlantische relatie doelt u?   7   
 
Antwoord: 
De afgelopen periode is er een toename van onzekerheid en instabiliteit in de 
wereld. Het belang van de Trans-Atlantische betrekkingen neemt daardoor 
verder toe. De uitdagingen waar Nederland en de EU daardoor voor staan 
kunnen we niet oplossen zonder onze Trans-Atlantische partners. Sinds het 
aantreden van President Trump is America First een leidend principe 
geworden van het Amerikaanse buitenlandbeleid en is de opstelling 
transactioneler geworden, waarbij de VS minder vanzelfsprekend deelneemt 
aan alle facetten van het multilaterale stelsel. Dit vergt van Nederland een nog 
nadrukkelijker inzet op dialoog, tegenspraak daar waar dat nodig is en het 
zoeken naar onderwerpen waar we samen met onze VS-partners voortgang 
kunnen boeken. 
 
Totaallijst feitelijke vragen Vaststelling van de begrotingsstaat van het ministerie van Buitenlandse 
Zaken (V) voor het jaar 2020 (Kamerstuk 35 300-V). 
 2/40

Antwoord: 
Vanwege de unanimiteitsregel in het Gemeenschappelijk Buitenland en 
Veiligheidsbeleid is het de afgelopen jaren, door de opstelling van een of 
enkele lidstaten, lastig gebleken tijdig een adequaat antwoord te formuleren op 
geopolitieke uitdagingen. Zo duurt het soms maanden overeenstemming te 
bereiken over de aanname van EU-sanctieregimes, of het plaatsen van 
personen en entiteiten op sanctielijsten. Ook is het niet altijd mogelijk 
gebleken om in de Mensenrechtenraad een gezamenlijke EU-verklaring uit te 
spreken over mensenrechtensituaties die de aandacht van de 
Mensenrechtenraad vragen. Zoals het kabinet ook heeft aangegeven in het 
BNC-fiche over efficiëntere besluitvorming in het GBVB (Kamerstuk 22-112, 
nr. 2714), staat het kabinet mede om die reden open voor de introductie van 
gekwalificeerde meerderheidsbesluitvorming ten aanzien EU-standpunten over 
mensenrechten in multilaterale fora, uitvoeringsaspecten van civiele missies en 
sancties.    
 
35 Wat bedoelt u met kansen voor “het verbeteren van internationaal onderwijs”?  7   
En is er bewust voor gekozen om dit eerder te noemen dan de kansen voor 
reizigers wereldwijd, wat een kerntaak is voor het ministerie van Buitenlandse 
Zaken?  
 
Antwoord: 
“De open economie van Nederland biedt kansen voor onder andere het 
bedrijfsleven, het reizigersverkeer als ook het internationaal onderwijs. In de 
Kamerbrief van 6 september 2019 van de Minister van Onderwijs, Cultuur en 
Wetenschap over de effecten van internationalisering op het hoger onderwijs 
geeft het kabinet aan de internationale dimensie van het hoger onderwijs van 
grote waarde te achten voor de Nederlandse kenniseconomie, het onderwijs en 
de wetenschap. Daarbij komt in de toekomst meer aandacht voor verlichting 
van de druk op het hoger onderwijs en het bevorderen van de Nederlandse 
uitdrukkingsvaardigheid. Zo kan internationalisering blijvend bijdragen aan de 
wetenschap en de Nederlandse (kennis)economie.” 
 
36 Wat verstaat u precies onder eigen belangen en waarden?   8   
 
Antwoord: 
De waarden en belangen van de EU zijn vastgelegd in artikel 2 en 3 van het 
Verdrag betreffende de Europese Unie en het Handvest van de grondrechten 
van de Europese Unie. Het betreft onder meer het belang van vrede, 
veiligheid, welvaart, democratie, internationale rechtsorde, en sociale cohesie 
en fundamentele waarden en rechten als vrijheid en respect voor 
mensenrechten. 
 
37 Geldt niet voor alle landen dat zij gebaat zijn met een op regels gebaseerde en  8   
goed functionerende multilaterale wereldorde? Zo nee, waarom niet?  
 
Antwoord: 
Voor Nederland als relatief klein land is een goed functionerende multilaterale 
wereldorde extra van belang. Via het gezamenlijk optrekken met andere 
landen kan Nederland internationaal een sterkere vuist maken dan alleen. 
Nederland is ervan overtuigd dat het maken van gezamenlijke internationale 
afspraken en de implementatie daarvan via multilaterale instellingen de meest 
effectieve manier is om wereldwijde uitdagingen aan te pakken. Ieder land 
maakt hierin zijn eigen, soevereine afwegingen. 
Totaallijst feitelijke vragen Vaststelling van de begrotingsstaat van het ministerie van Buitenlandse 
Zaken (V) voor het jaar 2020 (Kamerstuk 35 300-V). 
 2/40

Antwoord: 
De enige duurzame oplossing voor het Syrische conflict is een inclusieve, 
politieke oplossing. Het Syrische regime moet onder druk worden gezet om 
zich hier constructief in op te stellen. Nederland, als ook EU, zijn daarom 
tegen normalisatie onder huidige omstandigheden en stellen 
wederopbouwsteun voorwaardelijk aan een politieke transitie. Continuering 
van sancties in EU-verband, in combinatie met VN en VS-sancties, is een 
additioneel drukmiddel op het Syrische regime. 
 
42 Hoeveel miljard euro is naar schatting nodig voorwederopbouw in Syrië?   8   
 
Antwoord: 
De Wereldbank schat dat er $400 miljard nodig is voor de wederopbouw van 
Syrië. 
 
43 Hoe is het mogelijk dat ‘gerichte sancties’ toch hulpverlening door ngo’s aan  8   
Syrië bemoeilijken? Wat wordt hiertegen gedaan?  
 
Antwoord: 
Juist vanwege het belang van de voortzetting van humanitaire hulp kennen de 
meeste sanctieregimes uitzonderingen voor humanitaire doeleinden. Ook voor 
het sanctieregime tegen Syrië bestaan er, daar waar deze maatregelen 
humanitaire hulp belemmeren, uitzonderingen en mogelijkheden tot 
verlenging van ontheffingen. Desondanks ervaren hulporganisaties problemen 
bij de uitvoering, onder meer rondom het overmaken van humanitaire 
financiering en import van hulpgoederen.  
 
Financiële instellingen maken een eigen risicoafweging omtrent het al dan niet 
uitvoeren van transacties. Financiële instellingen kunnen weigeren een 
transactie uit te voeren wanneer regelgeving dit vereist maar ook wanneer 
financiële instellingen zelf de risico’s te hoog achten. Hierbij kunnen zij 
verschillende aspecten laten meewegen, waaronder het risico op (indirecte) 
sanctieovertredingen, (indirecte) financiering van terrorisme of witwassen.  
Daarnaast is gebrek aan kennis bij financiële instellingen en humanitaire 
organisaties over sanctieregimes een bron van problemen. Om dit te 
ondervangen hebben EDEO en de Europese Commissie zgn. guidance notes 
opgesteld. 
 
Voorop moet worden gesteld dat de grootste obstakels voor het adequaat 
leveren van humanitaire hulp worden opgeworpen door het Syrische regime. 
Gebrek aan duurzame humanitaire toegang en (gerichte) aanvallen op 
hulpverleners is een constante uitdaging voor de humanitaire gemeenschap in 
Syrië.  
 
Het kabinet maakt zich grote zorgen over het gebrek aan toegang van 
humanitaire hulpverlening tot slachtoffers in Syrië en pleit in vele 
internationale fora tot verbetering hiervan. Zoals gezegd wordt hier in de 
eerste plaats het Syrische regime aangesproken op haar verantwoordelijkheid. 
Maar daarnaast wordt ook gewerkt aan de complicaties die sanctieregimes 
opwerpen. Samen met de Europese Commissie, EDEO, verschillende donoren, 
financiële instellingen en humanitaire organisaties neemt NL deel aan een 
dialoog over humanitaire transacties naar en binnen Syrië. Ook organiseren de 
ministeries van Buitenlandse Zaken en Financiën samen met de ngo Human 
Security Collective regelmatig rondetafelbijeenkomsten met 
Totaallijst feitelijke vragen Vaststelling van de begrotingsstaat van het ministerie van Buitenlandse 
Zaken (V) voor het jaar 2020 (Kamerstuk 35 300-V). 
 2/40

Antwoord: 
Nederlandse ambassades over de hele wereld wonen rechtszaken tegen 
mensenrechtenverdedigers bij. Voorbeelden zijn onder meer onze 
aanwezigheid vorig jaar bij zaken in Turkije, Egypte, Saudi-Arabië, China, 
Myanmar, Rusland, Thailand en Zimbabwe. Per casus wordt bekeken wat 
mogelijke risico’s zijn en of er voldoende capaciteit is. In diverse landen 
bekijken Nederlandse ambassades samen met andere EU-lidstaten per 
rechtszaak welke ambassade het beste aanwezig kan zijn. Er zijn geen landen 
waar Nederland aangeeft per definitie niet aanwezig te zijn bij rechtszaken 
tegen mensenrechtenverdedigers. In niet alle landen worden Nederlandse 
diplomaten toegelaten om een rechtszaak bij te wonen. In 2018 lukte dit 
bijvoorbeeld niet in Iran en Vietnam. 
 
48 Kunt u voorbeelden geven van noodzakelijk punitief en preventief handelen?   9   
 
Antwoord: 
Een voorbeeld van preventief handelen is het VN-en EU-sanctie 
instrumentarium dat gericht is op het doen veranderen van ongewenst gedrag 
van personen, bedrijven, organisaties of landen. Hiervan zijn verschillende 
voorbeelden te noemen, zoals het brede pakket aan sanctiemaatregelen die zijn 
opgelegd aan Noord-Korea, persoonsgerichte sancties die onder andere zijn 
ingesteld tegen leden van  de Venezolaanse veiligheids- en 
inlichtingendiensten en tegen mensenhandelaren- en smokkelaars onder het 
Libië sanctieregime, en het EU-wapenembargo jegens Myanmar en eveneens 
Venezuela. Van deze maatregelen gaat een krachtig politiek signaal uit, 
waarbij de maatregelen gericht tegen personen door de geadresseerde als zeer 
onaangenaam (en punitief) ervaren kunnen worden. 
 
49 Vallen onder punitief en preventief handelen ook aanvallen dan wel  9   
verdediging in het cyberdomein?  
 
Antwoord: 
Zoals vervat in de Nederlandse Cybersecurity Agenda, zet Nederland in op het 
beschikken over capaciteiten en instrumenten om digitale aanvallen op onze 
nationale belangen te kunnen afweren, te ontmoedigen en – in het uiterste 
geval – proportioneel te kunnen vergelden. 
 
50 Waaruit bestaat de Nederlandse inzet die zich om terrorisme zoveel mogelijk  9   
te voorkomen dan wel te verminderen?  
 
Antwoord: 
Het gaat om vermindering en preventie in het buitenland (‘aan de bron’), met 
de Nederlandse nationale aanpak (‘whole of government & society approach’) 
als bron van inspiratie, ervaring en kennis. In de eerste plaats houdt dat in de 
oorzaken (‘drivers’) van extremisme en terrorisme, uiteenlopend van 
extremistische en terroristische groeperingen (‘pull’) tot grondoorzaken 
(‘push’) goed te begrijpen en de ontwikkelingen op dit gebied goed te blijven 
volgen. Vervolgens gaat het er om, in de specifieke context van het buitenland, 
een aanpak te helpen ontwikkelen, op zowel bilateraal, Europees als 
multilateraal niveau, samen met relevante partners in de nationale 
veiligheidsketen. Rode draad daarin is het vinden van een juiste balans tussen 
verminderen (bestrijden) en voorkomen (preventie). 
 
Totaallijst feitelijke vragen Vaststelling van de begrotingsstaat van het ministerie van Buitenlandse 
Zaken (V) voor het jaar 2020 (Kamerstuk 35 300-V). 
 2/40

deze gebieden naar Nederlands inzicht dus ook niet tot het grondgebied van de 
“Staat Israël” behoren, betekent dit dat deze afspraak slechts binnen Israël op 
basis van de internationaal erkende grenzen van het land geldt en niet van 
toepassing is in Israëlische nederzettingen.  
 
Het kabinet wijst er overigens op dat de betreffende afspraak uit 1993 is 
aangegaan voor een looptijd van zeven jaar. 
 
54 Welke (recente) inzet van machtsmiddelen beschouwt u als het beste  9   
voorbeeld van een “krachtig politiek signaal”?  
 
Antwoord: 
Een goed voorbeeld is de recente veroordeling door Nederland en de EU van 
de militaire acties van Turkije in Noordoost-Syrië en de afspraak tot strikte 
interpretatie van criterium 4 van het Gemeenschappelijk Standpunt  tot 
vaststelling van gemeenschappelijke voorschriften voor de controle op de 
uitvoer van militaire goederen en technologie (2008/944/GBVB). De EU-
lidstaten hebben zich daarmee gecommitteerd aan het de facto opschorten van 
alle verzoeken voor wapenleveranties naar Turkije, waarvan het risico bestaat 
dat ze ingezet kunnen worden in de strijd in Noordoost-Syrië.     
 
Ook de op 27 september 2019 door de Raad van de Europese Unie 
afgekondigde sancties tegen zeven leden van de Venezolaanse veiligheids- en 
inlichtingendiensten, zijn hiervan een recent voorbeeld. De aan de lijst 
toegevoegde personen zijn betrokken bij foltering en andere ernstige 
schendingen van de mensenrechten. Met het besluit gelden nu voor in totaal 25 
personen een reisverbod en tegoedenbevriezing. 
 
Ook de maatregelen die Nederland in VNVR-kader heeft weten te 
bewerkstellingen tegen mensenhandelaren en -smokkelaars beschouwt het 
kabinet als een “ krachtig politiek signaal”. 
 
55 Welke concrete acties vloeien er voort uit het Planetary Security Initiative?   10   
 
Antwoord: 
Zoals aangegeven in de Kamerbrief inzet Planetary Security van 11 februari 
2019 (Kamerstuk 31793, nr 184) en de Kamerbrief Verslag Planetary Security 
Conferentie van 13 maart 2019 (Kamerstuk 31793, nr 187) heeft het Planetary 
Security Initiative bijgedragen aan de ontwikkeling van kennis, het 
voorspellend vermogen en interventiestrategieën om klimaat-gerelateerde 
veiligheidsrisico's tijdig te identificeren en te mitigeren.  
 
Er zijn nieuwe initiatieven en netwerken gecreëerd. Een voorbeeld hiervan is 
het door Nederland gesteunde Water, Peace and Security Partnership, dat 
nieuwe instrumenten en methoden ontwikkelt om tijdig water-gerelateerde 
conflicten en instabiliteit te identificeren en te adresseren. Een ander voorbeeld 
is de ‘International Military Council on Climate and Security’. Dit initiatief 
van enkele denktanks, gelanceerd tijdens de laatste Planetary Security 
Conferentie, beoogt onder anderen militairen van over de hele wereld bijeen te 
brengen met het doel beleidsvorming, communicatie en coördinatie op het 
gebied van klimaat en veiligheid te bespoedigen. Zie verder het antwoord op 
vraag 56. 
 
56 Wordt er opvolging gegeven aan het Planetary Security Initiative?   10   
Totaallijst feitelijke vragen Vaststelling van de begrotingsstaat van het ministerie van Buitenlandse 
Zaken (V) voor het jaar 2020 (Kamerstuk 35 300-V). 
 2/40

stabilisatie, onder andere in civiele en militaire missies op het gebied van 
conflictpreventie en het bevorderen van duurzame vrede. 
 
60 Hoe is de human security-benadering vertaald in het eigen veiligheidsbeleid?   10 13  
Waar in de pijlers Voorkomen, Verdedigen en Versterken valt deze 
benadering terug te lezen? Welke departementen zijn daarbij betrokken en met 
welke activiteiten?  
 
Antwoord: 
In het Nederlandse buitenland- en veiligheidsbeleid, alsook het buitenlandse 
handel en OS-beleid, is human security een belangrijk uitgangspunt. In deze 
benadering staan de belangen van burgers, duurzame en inclusieve 
vredesopbouw en het beschermen van mensenrechten centraal. Het ontbreken 
daarvan is een van de belangrijkste oorzaken van onveiligheid en instabiliteit. 
De Nederlands inzet is daarbij in het bijzonder gericht op het voorkomen van 
conflicten en het versterken van de internationale rechtsorde en duurzame 
vrede.  
 
Nederland draagt hieraan onder andere bij door deelname aan vredesmissies en 
crisisbe¬heersingsoperaties op een geïntegreerde wijze, waarbij diplomatieke 
activiteiten, defensie en justitie- en politie-inspan-ningen en 
ontwikkelingssamenwerking, zoveel mogelijk in onderlinge afstemming 
worden ingezet. Het gaat daarbij tevens om inzet via lokale,  internationale en 
multilaterale partnerorganisaties op het gebied van onde meer 
rechtsstaatopbouw, veiligheidshervormingen, conflictbemiddeling en 
humanitaire ontmijning.       
 
61 Wat zijn de ambities van Nederland met betrekking tot samenwerking op het  11   
gebied van klimaat met India?  
 
Antwoord: 
Nederland zet zich wereldwijd in om samenwerking op het gebied van klimaat 
te versterken. Graag verwijs ik u naar de brief investering klimaatdiplomatie 
van 13 september jl. [BZDOC-1806881966-74].  
 
Bijna vier jaar na het bereiken van het akkoord in Parijs is de door de 
wetenschap onderbouwde urgentie van het nemen van klimaatactie groter dan 
ooit. Nederland en India hebben zich daarom aan de nodige nationale 
maatregelen gecommitteerd, net als vele andere landen.  
 
De kabinetsinzet voor klimaatsamenwerking in India verloopt middels 
bilaterale en multilaterale kanalen en langs verscheidene sectoren en thema’s. 
Tijdens het uitgaande staatsbezoek naar India heeft Nederland de noodzaak 
van meer klimaatambitie en -actie in de bilaterale politieke dialoog aan de orde 
gesteld. Hierbij is actief gezocht naar verdere concrete samenwerking waarbij 
Nederlandse kennis en kunde van toegevoegde waarde is. Blijvende inzet op 
een groen groeipad voor India blijft noodzakelijk. 
 
Voor het terugdringen van emissies (mitigatie) is vooral de energietransitie in 
India van belang. Volgens het World Investment Report van de International 
Energy Agency (IEA) investeert India voor het vierde jaar op rij meer in 
hernieuwbare dan in fossiele elektriciteitsopwekking. De Indiase premier 
Modi kondigde tijdens de klimaattop van de VN op 23 september jl. aan dat 
India de hernieuwbare energiedoelstellingen zelfs nog verder opschroeft naar 
450 GW in 2022. Ter vergelijking: NL heeft 160 GW nodig om volledig te 
Totaallijst feitelijke vragen Vaststelling van de begrotingsstaat van het ministerie van Buitenlandse 
Zaken (V) voor het jaar 2020 (Kamerstuk 35 300-V). 
 2/40

63 Kunt u een overzicht geven van de bestaande EU-sancties tegen Rusland en  11   
aangeven tot wanneer deze gelden?  
 
 
 
Antwoord: 
In reactie op het Russische, destabiliserende optreden in Oekraïne heeft de 
Europese Unie verschillende sanctiemaatregelen ingevoerd:  
 
  Persoonsgerichte sancties tegen personen die betrokken zijn bij bedreiging 
of ondermijning van de territoriale integriteit, soevereiniteit en 
onafhankelijkheid van Oekraïne. Op dit moment staan er 170 personen en 
44 entiteiten op deze sanctielijst en tegen deze personen zijn een 
tegoedenbevriezing en een inreisverbod van kracht. Deze sancties zijn van 
kracht tot 15 maart 2020. 
 
  Kapitaalmarktrestricties, wapenembargo, exportrestricties ‘dual-use’ 
goederen en exportbeperkingen ten aanzien van de olie- en gassectoren in 
Rusland. Deze sectorale sancties zijn van kracht tot 31 januari 2020. 
 
Als onderdeel van het niet-erkenningsbeleid van de EU van de Russische 
annexatie van de Krim, geldt er bovendien een volledig importverbod van en 
een uitgebreid exportverbod naar de Krim. Dit is van kracht tot 23 juni 2020. 
 
De Raad moet voor de verloopdatum van de hierboven genoemde 
sanctiepakketten een besluit tot verlenging nemen. 
 
Tevens is “no business as usual”-beleid van kracht in de relatie EU-Rusland en 
zijn EU-Rusland toppen opgeschort. 
 
64 Wat is het doel en wat zijn de effecten van de EU-sancties tegen Rusland? In  11   
welke mate dragen sancties tegen Rusland bij aan het behalen van gestelde 
doelen?  
 
Antwoord: 
In reactie op het destabiliserende optreden van Rusland in Oekraïne is een 
breed scala aan maatregelen genomen, waar de sancties onderdeel van zijn. 
Ook hebben andere landen, zoals de VS, sancties ingesteld tegen Rusland. 
Sinds het instellen van de eerste sancties in 2014 is de situatie in het oosten 
van Oekraïne aan verandering onderhevig en zijn de Minsk akkoorden 
gesloten. Het ‘Vienna Institute for International Economic Studies’ heeft in 
februari 2019 becijferd dat door de Westerse sancties Rusland tussen de 0,5% 
en 1% BNP-groei is misgelopen. 
 
65 Wat is er nodig om een begin te maken met het terugbrengen van sancties  11   
tegen Rusland?  
 
Antwoord: 
Sinds 2014 heeft de EU meerdere malen het sanctie-instrument aangaande 
Rusland ingezet als drukmiddel. Hierbij geldt specifiek voor de sectorale 
maatregelen tegen Rusland dat de Europese Raad deze expliciet heeft 
Totaallijst feitelijke vragen Vaststelling van de begrotingsstaat van het ministerie van Buitenlandse 
Zaken (V) voor het jaar 2020 (Kamerstuk 35 300-V). 
 2/40

groot voorstander van de ingebruikname van het regime door het plaatsen van 
personen of entiteiten verantwoordelijk voor cyberaanvallen op de lijst en pleit 
hier momenteel in EU-verband actief voor. Er is echter unanimiteit nodig om 
mensen of instellingen op die lijst te plaatsen. 
 
69 Wat bedoelt u met de zinsnede “Het bevorderen van mensenrechten is ook in  15   
ons eigen belang”? Is het naleven van mensenrechten niet iets waar landen 
zichzelf toe verplicht hebben?  
 
Antwoord: 
De bescherming en bevordering van mensenrechten is een plicht van alle VN-
lidstaten met als basis de Universele Verklaring van de Rechten van de Mens. 
Onze inzet voor mensenrechten vloeit voort uit de volle overtuiging dat de 
naleving ervan leidt tot een stabieler en welvarender wereld. Mensenrechten 
zijn het fundament van menselijke waardigheid en vrijheid, en staan aan de 
basis van open en vrije samenlevingen overal ter wereld. 
 
Om die reden is het bevorderen van mensenrechten ook in ons eigen belang, 
omdat een democratische rechtsstaat de beste voedingsbodem is voor welvaart, 
stabiliteit, groei en ontwikkeling. Dat heeft ook positieve gevolgen voor 
Nederland. 
 
70 Op welke wijze wilt u legale routes beter benutten?   17   
 
Antwoord: 
Het merendeel van de migratie naar Nederland vindt plaats op reguliere 
grondslag. Volgens cijfers van de IND kwam driekwart van de mensen die 
naar Nederland reisden voor studie, werk en gezinshereniging. Conform de 
1
integrale migratieagenda - waar uw Kamer op 14 oktober de voorgangsbrief 
Integrale Migratieagenda is toegekomen - is verkend hoe reeds bestaande 
vormen van reguliere migratie, binnen bestaand beleid, beter kunnen worden 
benut. Als uitkomst van deze verkenning is besloten om de 
informatievoorziening over de bestaande mogelijkheden van arbeids- en 
studiemigratie te verbeteren en deze gerichter in te zetten ten behoeve van het 
bevorderen van terugkeer en (daarmee) het tegengaan van de irreguliere 
2
migratie.  
 
71 Op welke wijze wilt u welke vorm van multilaterale samenwerking inzetten  17   
om samenwerking op terugkeer te stimuleren naast het volgen van de situatie 
op verschillende migratieroutes en het verlenen van assistentie aan vrijwillige 
terugkeer?  
 
Antwoord: 
In EU-verband zet Nederland zich in voor de verbetering van de 
migratiesamenwerking met landen van herkomst en transit, waaronder ook 
terugkeersamenwerking. Daarnaast zijn er enkele geïnstitutionaliseerde 
multilaterale migratiedialogen, zoals de Rabat-, Boedapest- en Khartoem-
processen en de EU- migratiedialogen met specifieke landen. 
 
72 Waaruit bestaat de assistentie aan vrijwillige terugkeer van migranten?   17   
 
1
 Kamerstukken II 2017/18, 19637, nr. 2375.   
2
 Referentienummer 2019Z19563. 
Totaallijst feitelijke vragen Vaststelling van de begrotingsstaat van het ministerie van Buitenlandse 
Zaken (V) voor het jaar 2020 (Kamerstuk 35 300-V). 
 2/40

De KPIs worden centraal gemonitord. Er wordt op twee niveaus gekeken naar 
de prestaties van de externe dienstverleners. Vanuit de partijen zelf worden er 
maandelijkse rapportages toegestuurd die vergezeld worden van data. Deze 
data wordt gebruikt om de rapportages te vullen. Naast deze aanlevering 
gebruikt BZ ook data uit eigen systemen als extra interne controle. In de nabije 
toekomst zal de aanlevering van data op steeds korter termijn gebeuren met als 
einddoel het leveren van data op dagbasis. Zo kan er nog sneller gereageerd 
worden op de zaken die spelen in het veld. 
 
Naast de bankgarantie kan het Ministerie bij langdurig niet nakomen van de 
afspraken er ook voor kiezen om het contract met een externe dienstverlener 
eenzijdig op te zeggen. Het Ministerie kan er dan voor kiezen om een andere 
partij aan te stellen om de frontoffice activiteiten van de consulaire diensten uit 
te voeren. Er kan ook voor gekozen worden om deze activiteiten weer terug te 
halen naar de lokale post. De digitale oplossingen en het proces in de 
backoffice zijn zo ingericht dat er flexibel omgegaan kan worden met wie deze 
activiteiten uitvoert. Alhoewel het dus wel extra personele capaciteit zou 
kosten aan de kant van BZ is het mogelijk om activiteiten terug te halen naar 
een post. 
 
76 Met welk doel is het extra personeel op de posten ingezet?   18   
 
Antwoord: 
Mede naar aanleiding van het AIV-advies ‘de vertegenwoordiging van 
Nederland in de wereld’ van mei 2017 en het regeerakkoord is extra personeel 
op de posten ingezet voor de volgende prioriteiten: economische groeikansen, 
veiligheid, stabiliteit en armoedebestrijding, migratie en versterkte inzet op 
Europa. Voor een uitgebreid overzicht van de posten die hiervoor zijn 
versterkt verwijs ik naar de brieven over de uitbreiding en versterking van het 
Postennet van juli en oktober 2018 (Kamerstuk 32 734, nr. 31 en Kamerstuk 
32 734, nr. 32). 
 
77 Kunt u de bijzin “voor zover het wettelijk kader dat toelaat” nader toelichten?  18   
In welke gevallen hebt u ambities waarbij het wettelijk kader de 
desbetreffende verbeteringen van de dienstverlening niet toelaat?  
 
Antwoord: 
“voor zover het wettelijk kader dat toelaat” heeft betrekking op de vigerende 
Visumcode waarin de procedures en voorwaarden voor afgifte van transit of 
verblijf van ten hoogste drie maanden op grondgebied van de Schengenlanden 
is vastgelegd. De huidige Visumcode – die op 5 april 2010 in werking is 
getreden – is gericht op een papieren aanvraag. De Visumcode biedt weliswaar 
ruimte om het aanvraagformulier te digitaliseren maar voorziet niet in 
bepalingen met betrekking tot het digitaal indienen en behandelen van een 
aanvraag (zoals elektronische ondertekening, online betaling, 
scannen/uploaden van documenten). De aanvrager moet zijn aanvraag nog 
steeds op papier en ondertekend indienen.  
 
Afgezien van het feit dat het digitale aanvraagformulier klantvriendelijker is 
dan papieren versie, zorgt het er ook voor betere datakwaliteit (uniformiteit, 
volledigheid). Bij een koppeling tussen het online aanvraagformulier en het 
systeem waarmee aanvragen door BZ behandeld worden, kunnen de gegevens 
die de aanvrager heeft ingevuld automatisch worden doorgezet. De Visumcode 
staat het verplicht gebruik van een digitaal aanvraagformulier echter niet toe 
Totaallijst feitelijke vragen Vaststelling van de begrotingsstaat van het ministerie van Buitenlandse 
Zaken (V) voor het jaar 2020 (Kamerstuk 35 300-V). 
 2/40

Antwoord: 
De digitalisering van de consulaire dienstverlening is initieel begroot op €20 
miljoen. Vorig jaar (2018) heeft een budgetmutatie plaatsgevonden en is de 
begroting vastgesteld op €23 miljoen. In de loop 2019 is vertraging opgetreden 
en zullen de kosten tot en met 2021 oplopen tot een bedrag tussen €28 en €30 
miljoen. 
 
82 Wat voor programma’s worden voorzien in het kader van de China-strategie?   22   
 
Antwoord: 
Om de Chinanotitie handen en voeten te geven is onder andere meer kennis, 
meer bewustwording en dus meer geld nodig. Daarom komt de komende vijf 
jaar €2,4 miljoen aan programmageld beschikbaar voor het opzetten van een 
kennisnetwerk, onderzoek en bewustwording. 
 
Via het kennisnetwerk kunnen China-experts vanuit verschillende 
invalshoeken de Rijksoverheid helpen om China’s motieven, beleid en visie 
beter te begrijpen en zo effectiever beleid te ontwikkelen. Het kennisnetwerk 
krijgt de opdracht het langetermijnperspectief op China binnen de overheid te 
bevorderen. Het kennisnetwerk zal worden verbonden aan de China Taskforce 
van de Rijksoverheid, waar de meest betrokken ministeries en posten deel van 
uitmaken. Er is inmiddels een kwartiermaker aangesteld die in twee jaar tijd 
het kennisnetwerk vorm zal geven. 
 
De China Taskforce zal doorlopend inventariseren welke behoefte er bij de 
verschillende ministeries bestaat aan beleidsondersteunend onderzoek, dat 
vervolgens gericht kan worden uitgezet. Ook hiervoor is programmageld 
beschikbaar. 
 
Tot slot worden er extra middelen ingezet voor voorlichting en bewustwording 
over China bij Nederlandse stakeholders, zoals burgers, bedrijven, 
kennisinstellingen en decentrale overheden. 
 
83 Welk effect heeft het waarschijnlijke Nederlandse lidmaatschap van de VN- 26   
Mensenrechtenraad op de begroting voor 2020?  
 
Antwoord: 
Naar verwachting zal het Nederlandse lidmaatschap van de VN-
Mensenrechtenraad geen effect hebben op de begroting van 2020.  
 
Lidmaatschap levert mogelijk meer kosten op in verband met deelname aan en 
organisatie van bijeenkomsten om onze mensenrechtenprioriteiten hoog op de 
agenda te houden. Dit zal echter vanuit bestaande middelen betaald worden. 
 
84 Welk percentage van de middelen in het kader van artikel 1.2, niet zijnde  27   
bijdragen aan internationale organisaties, wordt in 2020 en is in 2019 besteed 
in landen van de Organisatie voor Economische Samenwerking en 
Ontwikkeling (OESO)?  
 
Antwoord: 
Voor 2020 zijn nog geen percentages te geven, aangezien de 
gedecentraliseerde budgetten nog niet zijn toegekend. Net als in 2019 is de 
verwachting dat dit rond de 9% zijn. De OESO-landen betreffen Frankrijk (PV 
Totaallijst feitelijke vragen Vaststelling van de begrotingsstaat van het ministerie van Buitenlandse 
Zaken (V) voor het jaar 2020 (Kamerstuk 35 300-V). 
 2/40

88 Hoe zijn de budgettaire verplichtingen en taken verdeeld tussen uw ministerie  29   
en de Gemeente Den Haag bij het lobbyen voor de acquisitie van 
Internationale Organisaties?  
 
Antwoord: 
Elk acquisitieproces is anders, afhankelijk van onder meer de omvang en 
activiteiten van de organisatie, de concurrentie en het belang voor Nederland 
en de gemeente Den Haag van vestiging van de betreffende organisatie. De 
gemeente Den Haag en het ministerie van Buitenlandse Zaken hebben daarom 
regelmatig overleg en verdelen op basis daarvan de taken. 
 
89 Op welke manier geeft u vorm en inhoud aan de bescherming van burgers –  30 36  
vrouwen en kinderen in het bijzonder – in lijn met VNVR-resolutie 1325 over 
vrouwen, vrede en veiligheid welke zoals opgenomen in de Geïntegreerde 
Buitenland- en Veiligheidsstrategie onlosmakelijk onderdeel uitmaakt van het 
geïntegreerd buitenland en veiligheidsbeleid? En welke directies zijn hierbij 
betrokken?  
 
Antwoord: 
De inzet van Nederland op dit onderdeel is als volgt: 
  NL speelt op het gebied van bescherming van burgers internationaal 
een actieve rol qua agendering, beleidsontwikkeling en training van 
troepen. Zo heeft Nederland zich samen met de VS en Rwanda 
ingespannen als pleitbezorger van de Kigali Principles, die oproepen 
tot effectieve uitvoering van VN-mandaten op gebied van 
burgerbescherming.  
  NL legt de focus op conflictpreventie, gezamenlijk optreden met 
partners, geïntegreerde benadering, gender en de beschikbaarheid van 
voldoende capaciteit en op inzet in missies gerichte trainingen.  
  Integraal aandacht voor een genderperspectief en Women, Peace and 
Security binnen het thema Protection of Civilians. Dit blijkt onder 
meer uit Nederlandse financiering van train-the-trainer cursussen op 
gebied van Protection of Civilians (PoC) waar resolutie 1325 
onderdeel van uitmaakt.   
  Een ander voorbeeld is de aandacht voor 1325 in de versterking van 
accountability voor schendingen van rechten van burgers in conflict. 
Zo wordt door NL ingezet op het versterken van een culture of 
deterrence door het toevoegen van specifieke sanctiecriteria op het 
gebied van seksueel geweld in conflict aan bestaande sanctieregimes. 
Zulke specifieke sanctiecriteria zijn succesvol toegevoegd aan de 
sanctieregimes voor Zuid Soedan, Libië en Somalië.   
  NL ziet toe op – en draagt waar mogelijk zelf bij aan – nauwere 
samenwerking met lokale gemeenschappen en NGOs zoals PAX en 
CIVIC bij het realiseren van een protective environment.  
  NL richt zich binnen het Nederlandse Nationaal Actieplan 1325 
(NAP1325) specifiek op 1) het tegengaan van schadelijke 
gendernormen, 2) het verbeteren van bescherming en het voorkomen 
en tegengaan van seksueel geweld in conflict, en 3) het bevorderen 
van de participatie van vrouwen en meisjes in conflictpreventie en –
beslechting, vredesopbouw, peacekeeping en relief & recovery.  
De betrokken directies vanuit BZ zijn DVB, DSH, DMM en DSO. 
 
 
Totaallijst feitelijke vragen Vaststelling van de begrotingsstaat van het ministerie van Buitenlandse 
Zaken (V) voor het jaar 2020 (Kamerstuk 35 300-V). 
 2/40

93 Financiert u in 2020, in Nederland of in het buitenland, nog activiteiten in het  35   
kader van deradicalisering? Zo ja, horen daar activiteiten als 
studentendebatreeksen, roadshows en toneelprojecten bij?  
 
Antwoord: 
De minister van Buitenlandse Zaken houdt zich primair bezig met 
vermindering en preventie van gewelddadig extremisme en terrorisme in het 
buitenland (‘aan de bron’). Conform de Nederlandse nationale aanpak (‘whole 
of government & society’) speelt het versterken van de weerbaarheid van 
kwetsbare groepen, die mogelijk gevoelig zijn voor radicale boodschappen van 
gewelddadig extremistische respectievelijk terroristische groepen, daarin een 
belangrijke rol. Afhankelijk van de groep wordt bekeken of en hoe het contact 
kan worden aangegaan dan wel de weerbaarheid kan worden vergroot. 
Activiteiten kunnen lokaal, innovatief en relatief kleinschalig van aard zijn, 
ondersteunend aan het verkrijgen van een beter begrip van de (grond)oorzaken 
van radicalisering, het creëren van een handelingsperspectief en een (politieke) 
beleidsdialoog daarover met het buitenland (zie ook vraag 50).   
 
94 Kunt u de ontvangsten in het kader van concurrentiekracht nader toelichten?   41   
 
Antwoord: 
De ontvangsten in het kader van concurrentiekracht betreffen de betalingen die 
naar Nederlandse instellingen zijn gevloeid in het kader van de programma’s 
die betrekking hebben op begrotingscategorie 1A van de EU-begroting. 
Concreet gaat het daarbij voor Nederland met name om het Horizon 2020 
programma.   
 
95 Via welke kanalen bent u voornemens de prioritering binnen het Europees  42   
Ontwikkelingsfonds bij te sturen?  
 
Antwoord: 
Momenteel wordt de EU ontwikkelingssamenwerking met landen in Afrika, 
het Caribisch gebied en de Stille Oceaan (ACS) en de Landen en Gebieden 
Overzee (LGO) gefinancierd vanuit 11e Europees Ontwikkelingsfonds (EOF). 
Dit fonds loopt van 2014 tot en met 2020. Prioriteiten van het fonds zijn door 
de Commissie en partnerlanden en met goedkeuring van Europese lidstaten per 
land vastgesteld in meerjarige Nationale Indicatieve Programma’s (NIPs). 
Momenteel zijn de onderhandelingen over een nieuw Meerjarig Financieel 
Kader (2021-2027) gaande. De Europese Commissie heeft voorgesteld om het 
EOF in het nieuwe MFK onder de EU-begroting te brengen en binnen het 
Neighbourhood, Development and International Cooperation Instrument 
(NDICI) te integreren. Het Kabinet is hier voorstander van. De verdere 
uitwerking van het NDICI is onderdeel van de lopende MFK 
onderhandelingen waar Nederland actief bij betrokken is (zie ook het 
betreffende BNC fiche (22112 nr. 2682).voor de Nederlandse inzet met 
betrekking tot het NDICI).   
 
96 Om welke reden is een tabel over de streefwaarde van de behandeltermijn voor  44   
visa opgenomen op pagina 44, terwijl deze streefwaarde gelijk blijft? Bent u 
voornemens deze streefwaarde aan te passen?  
 
Antwoord: 
De doorlooptijd is één van de indicatoren die weergeeft of het visumproces 
conform EU-wetgeving verloopt. De doorlooptijd voor Schengenvisa bedraagt 
Totaallijst feitelijke vragen Vaststelling van de begrotingsstaat van het ministerie van Buitenlandse 
Zaken (V) voor het jaar 2020 (Kamerstuk 35 300-V). 
 2/40

voorjaar van 2020 start fase 2, het direct versturen van het 
aanvraagformulier en veilig uploaden van gevraagde documenten 
naar de BZ-omgeving. Het Ministerie van BZ verkent daarnaast de 
mogelijkheden om de aanvrager ook online te laten betalen. 
 
98 Waarom financiert u programma’s gericht op jeugd en sociale innovatie in de  45   
ring van landen grenzend aan de EU? Waarom staat deze uitgave niet op de 
begroting van Buitenlandse Handel en Ontwikkelingssamenwerking? Kunt u 
daarnaast toelichten of deze uitgave toerekenbaar is aan Official Development 
Assistance (ODA)? Zo nee, waarom niet?  
 
Antwoord: 
De subsidieregeling waar naar verwezen wordt (Creative Twinning) is 
onderdeel van het Internationaal Cultuurbeleid 2017-2020, een gezamenlijke 
verantwoordelijkheid van de ministers van BZ, BHOS en OCW. De uitgaven 
voor dit beleid komen ten laste van de drie respectieve begrotingen. Dit 
specifieke programma is een subsidieregeling die wordt uitgevoerd door de 
Rijksdienst voor Ondernemend Nederland. Deze stond open voor voorstellen 
van samenwerkingsverbanden tussen Nederlandse en lokale culturele actoren 
in landen grenzend aan Europa die niet op de OESO-DAC lijst van minst 
ontwikkelde landen staan. Dit programma is complementair aan de ODA 
inspanningen onder deze doelstelling. Voor meer informatie over dit 
programma en de gefinancierde projecten, zie rvo.nl 
 
99 Wat bedoelt u met de opmerking dat er bij consulaire dienstverlening “meer”  45   
nadruk ligt op zelfredzaamheid? Uit welke beleidswijzigingen blijkt dat dit 
meer is dan voorheen of meer dan elders? Kunt u dit toelichten?  
 
Antwoord: 
Van iedereen die op reis gaat, mag een goede voorbereiding worden verwacht. 
Zo is het de eigen verantwoordelijkheid van mensen om zich goed te 
informeren, goed voor te bereiden en te verzekeren voor onverwachte 
omstandigheden. Via regelmatige publiekscampagnes worden reizigers hier 
ook op gewezen. 
 
In de Staat van het Consulaire (editie 2018 en 2019) is aangegeven welke 
consulaire dienstverlening de Rijksoverheid levert en op welke punten 
Nederlanders een eigen verantwoordelijkheid hebben. Daarbij is aangegeven 
dat er in eerste instantie uitgegaan wordt van zelfredzaamheid en eigen 
verantwoordelijkheid van Nederlanders die in het buitenland verblijven of in 
het buitenland op reis gaan.  
 
Uitgangspunt is dat geen consulaire bijstand (meer) wordt verleend zodra de 
Nederlander in het buitenland, bijvoorbeeld na het leggen van contact met het 
thuisfront en specifieke zorgverleners, zelfredzaam kan worden beschouwd. 
Ondersteuning vanuit de Rijksoverheid heeft dan immers geen toegevoegde 
waarde meer. Ook kan overwogen worden bijstand te reduceren als 
Nederlanders wereldwijd zelf verantwoordelijk zijn voor de gevaarzetting. 
Reizen naar conflictgebieden of het bewust opzoeken van ‘rode reisgebieden’ 
zijn daarvan voorbeelden. Met uitzondering van die personen die een 
noodzakelijke rol spelen in dergelijke situaties (o.m. hulpverleners, 
journalisten). Verder kunnen kosten verhaald worden op die personen die 
willens en wetens hebben bijgedragen aan hun eigen gevaarzetting. 
 
Totaallijst feitelijke vragen Vaststelling van de begrotingsstaat van het ministerie van Buitenlandse 
Zaken (V) voor het jaar 2020 (Kamerstuk 35 300-V). 
 2/40

Thans vindt de beoordeling plaats van de subsidieaanvragen voor de 
begeleiding van Nederlandse gedetineerden in het buitenland voor de periode 
2020-2023. Bij de honorering van subsidievragen moet het ministerie zich 
houden aan het in het subsidiekader vastgestelde budget, zoals gepubliceerd in 
de Staatscourant (Stcrt. 18 juli 2019 nr. 39859). 
 
102 Wat verklaart het wegvallen van de gedetineerdenbegeleiding na 2018 in de  46   
categorie ‘opdrachten’ onder 4.1?  
 
Antwoord: 
Het betreft een technische mutatie naar inkomensafdrachten en subsidies. 
Binnen de begroting van Buitenlandse Zaken zijn in 2019 alle uitgaven en 
ontvangsten aan de juiste instrumenten gekoppeld. Voor 
gedetineerdenbegeleiding zijn de instrumenten subsidie en inkomensafdracht 
van toepassing, waardoor het instrument ‘opdrachten’  komt te vervallen na 
2018. 
 
103 Wat verklaart de structurele verlaging van het budget onder consulaire  46   
informatiesystemen vanaf 2021 onder 4.1?  
 
Antwoord: 
Vanaf 2021 zullen conform de planning van de digitalisering van de consulaire 
dienstverlening de nieuwe applicaties in gebruik genomen worden en zullen de 
ontwikkelkosten verminderen. De structurele kosten voor beheer, onderhoud 
en gebruik resteren. 
 
104 Wat verklaart dat de kosten voor Loket Buitenland eenmalig zijn in 2019?   46   
 
Antwoord: 
Loket Buitenland heeft een jaarlijkse toekenning van €5 miljoen die in de 1e 
suppletoire begroting wordt opgenomen. De meerjarige toekenning staat 
gereserveerd op artikel 7 van de begroting. 
 
105 Hoeveel is er tot nu besteed aan het ontwikkelen van “het nieuwe verhaal van  48   
Nederland en de visuele weergave?” Wat zijn de doelstellingen van dit beleid 
en dit verhaal?  
 
Antwoord: 
Tot nu toe is er ca. Euro 90.000,- besteed aan de nieuwe Nederland branding. 
Enerzijds voor de met een brede, maatschappelijke adviesgroep ontwikkelde 
‘International Positioning Strategy of The Netherlands’ door prof. Simon 
Anholt. Anderzijds voor het ontwikkelen van een visuele vormgeving die de 
25 jaar oude Holland branding stijl vervangt. Deze vormgeving is zeer 
gebruiksvriendelijk, zodat bijvoorbeeld onze ambassades of RVO de stijl 
makkelijk overal kunnen hanteren. Het betreft een logo, templates en 
beeldadvies voor allerlei uitingen (social media, banners, beurspaviljoens etc.).  
 
In de Handelsbrief van minister Kaag aan de Tweede Kamer van september jl. 
is deze strategie toegelicht. Doel is om tot een eenduidigere, krachtigere 
positionering van Nederland te komen. Ons internationale imago is goed, maar 
het buitenland is bijvoorbeeld matig op de hoogte van onze innovatiekracht, 
terwijl wij benoemd zijn tot meest innovatieve economie van Europa (WEF, 7 
okt 2019).  
Totaallijst feitelijke vragen Vaststelling van de begrotingsstaat van het ministerie van Buitenlandse 
Zaken (V) voor het jaar 2020 (Kamerstuk 35 300-V). 
 2/40

 
Antwoord: 
In het antwoord op vraag 2 is aangegeven waarom slechts een globale inzage 
kan worden gegeven in het aantal formatieplaatsen dat actief is op de 
verschillende beleidsterreinen. Mede naar aanleiding van het AIV-advies ‘de 
vertegenwoordiging van Nederland in de wereld’ van mei 2017 en het 
regeerakkoord, is extra personeel op de posten ingezet voor o.a. migratie. Voor 
een uitgebreid overzicht van de posten die hiervoor zijn versterkt verwijs ik 
naar de brieven over de uitbreiding en versterking van het Postennet van juli 
en oktober 2018 (Kamerstuk 32 734, nr. 31 en Kamerstuk 32 734, nr. 32). 
 
Daarnaast geldt dat medewerkers op de posten zich op verschillende manieren 
bezig houden met het onderwerp migratie zoals neergelegd in de pijlers van de 
Integrale Migratieagenda. Hierbij kan worden gedacht aan mensensmokkel en 
–handel, de grondoorzaken van irreguliere migratie en programma’s gericht op 
bescherming van kwetsbare migranten en vluchtelingen in de regio maar ook 
de politieke berichtgeving en consultaties en de Europese onderhandelingen 
van het migratiebeleid. Zo berekend is ongeveer een derde van onze 
medewerkers in het buitenland direct of indirect met migratie bezig. Ook 
houden bijvoorbeeld verbindingsofficieren van de Koninklijke Marechaussee 
zich bezig met migratieonderwerpen, zoals mensensmokkel en –handel, en 
irreguliere migratie. 
 
108 Kunt u een overzicht verschaffen van het aantal medewerkers op posten -  54 55  
uitgedrukt in fte’s - dat zich hoofdzakelijk met mensenrechten bezighoudt?  
 
Antwoord: 
Zie het antwoord op vraag nr. 3.  
 
109 Kunt u een overzicht verschaffen van het aantal medewerkers op posten -  54 55  
uitgedrukt in fte’s - dat zich hoofdzakelijk met ontwikkelingssamenwerking 
bezighoudt?  
 
Antwoord: 
De administratie van de formatie van het ministerie van Buitenlandse Zaken is 
gestoeld op een Rijksbreed ontwikkelde systematiek: het Functie Gebouw Rijk 
(FGR). Met het FGR worden functies ingedeeld in families (beleid, beheer, 
ondersteuning, etc). In de beschrijving van de functies komt het beleidsterrein 
niet naar voren. Daarnaast werken veel posten op een ontschotte wijze, 
hetgeen betekent dat een groot deel van de uitgezonden medewerkers op een 
post een combi-functie van verschillende beleidsterreinen uitoefent. Dit alles 
leidt ertoe dat geen exacte inzage kan worden gegeven in het aantal fte’s dat 
actief is op het terrein van ontwikkelingssamenwerking. 
 
110 Kunt u toelichten hoe het is afgelopen met de eerdere problemen rondom de  55 56  
accreditatie van systemen, de problemen rondom het in de toekomst ontvangen 
van gerubriceerde EU- en NAVO-informatie en de informatiebeveiliging in 
brede zin?  
 
Antwoord: 
Mede naar aanleiding van de geconstateerde onvolkomenheid is  binnen het 
ministerie een plan van aanpak opgesteld. De bevinding met betrekking tot de 
achterstand in accreditaties wordt ingelopen doordat nieuwe accreditaties zijn 
verleend. Aan resterende accreditaties, die van belang waren voor de in 
Totaallijst feitelijke vragen Vaststelling van de begrotingsstaat van het ministerie van Buitenlandse 
Zaken (V) voor het jaar 2020 (Kamerstuk 35 300-V). 
 2/40

