TWEEDE KAMER DER STATEN-GENERAAL       
 
Vergaderjaar 2018/19 
 
 
35 102 Wijziging van de Wet op het primair onderwijs, de Wet op het voortgezet onderwijs, de 
Wet op de expertisecentra, de Wet op het onderwijstoezicht en enkele andere wetten in 
verband met actualisering van de deugdelijkheidseisen, het daarmee samenhangende 
onderwijstoezicht en vermindering van administratieve verplichtingen in het funderend 
onderwijs, alsmede reparatie van wetstechnische gebreken (actualisering 
deugdelijkheidseisen funderend onderwijs) 
 
 
Nr. xxx Nota naar aanleiding van het verslag 
 
 
Ontvangen 
 
De regering dankt de vaste commissie voor Onderwijs, Cultuur en Wetenschap voor de 
schriftelijke inbreng bij het wetsvoorstel actualisering deugdelijkheidseisen funderend 
onderwijs. In de onderstaande beantwoording wordt de indeling van het verslag van de 
commissie gevolgd. Waar dit de leesbaarheid ten goede komt, zijn vragen gecombineerd. 
 
Inhoudsopgave 
 
Algemeen 
1. Inleiding 
2. Hoofdlijnen van het voorstel 
 A   Verbeteren wetgeving 
 A1 Actualiseren deugdelijkheidseisen  
 A2 Stofkamoperatie en wetstechnische operaties 
 B   Grondslagen en inhoudelijke leemten   
 B1 Toezicht naleving Leerplichtwet door schoolhoofden 
 B2 Toezicht financiële continuïteit 
 B3 Toezicht doelmatige besteding bekostiging 
 B4  Sancties niet-naleving Wet medezeggenschap op scholen 
 B5  Openbaarmaking jaarverslagen 
3. Financiële gevolgen 
4. Administratieve lasten 
5. Gevolgen voor Caribisch Nederland 
6. Advies en consultatie 
Artikelsgewijs 
 
1 
 W7672.NAV 

voordoet en dat er op dit punt onduidelijkheid zou bestaan, is de betreffende norm uit het 
wetsvoorstel geschrapt.  
Zoals op pagina 9 van de memorie van toelichting is aangegeven, heeft de Afdeling 
Bestuursrechtspraak van de Raad van State op 23 november 2016 geoordeeld dat de Wet 
op het voortgezet onderwijs niet in een specifieke bevoegdheid voorziet om de 
1
bekostiging te corrigeren in het geval van ondoelmatige aanwending van de bekostiging.  
Naar aanleiding van deze uitspraak wordt alsnog in deze bevoegdheid voorzien met de in 
het onderhavige wetsvoorstel voorgestelde deugdelijkheidseis over doelmatige 
aanwending van middelen. Deze bepaling is overgenomen uit de Bekostigingsbesluiten 
voor het funderend onderwijs. Er blijft sprake van een relatief open norm, omdat op de 
vraag wanneer sprake is van een doelmatige aanwending van middelen geen eenduidig 
antwoord kan worden gegeven. Om die reden is een uitputtende regeling in de wet niet 
mogelijk. Met de voorgestelde aanpassing kan naar het oordeel van de regering in het 
wetsvoorstel worden volstaan. De vraag of de bepalingen over doelmatigheid in de 
Bekostigingsbesluiten een voldoende wettelijke grondslag hadden in de sectorwetten is 
niet eerder aan de orde geweest bij de Afdeling Bestuursrechtspraak. 
 
Bevoegde gezagsorganen beschikken over een grote mate van bestedingsvrijheid. Zij zijn 
echter verplicht om de bekostiging die ze ontvangen doelmatig aan te wenden. De 
inspectie kan daarover een oordeel vellen en, indien nodig, ook handhaven. Deze 
bevoegdheid om in te grijpen is niet alleen in de memorie van toelichting, maar ook in de 
tekst van het wetsvoorstel begrensd tot situaties waarin sprake is van ‘evidente 
ondoelmatigheid’, naar aanleiding van het advies van de Afdeling advisering van de Raad 
van State. In het woord ‘evident’ ligt een zekere mate van objectiviteit besloten. Deze 
formulering brengt tot uitdrukking dat de inspectie terughoudend moet zijn in haar 
beoordeling of al dan niet sprake is van een ondoelmatige aanwending van middelen; van 
een correctie op de bekostiging kan alleen sprake zijn als de ondoelmatigheid ‘evident’ is. 
De regering meent dat het onderscheid tussen de oordelende en stimulerende rol van de 
inspectie, dat met de initiatiefwet Bisschop, Van Meenen en Rog tot wijziging van de Wet 
op het primair onderwijs, de Wet primair onderwijs BES, de Wet op de expertisecentra, 
de Wet op het voortgezet onderwijs, de Wet voortgezet onderwijs BES en de Wet op het 
2
onderwijstoezicht in verband met een doeltreffender regeling van het onderwijstoezicht 
is aangebracht, voldoende duidelijk is. 
 
3 4
De voornoemde leden vragen ook waaraan de deugdelijkheidseisen in de WPO , WVO en 
5
WEC zijn getoetst die gelden met het oog op het waarborgen van de eigen ruimte van 
schoolbesturen voor bijzonder onderwijs zoals normen die zodanig helder zijn dat de 
vrijheid van richting en inrichting gewaarborgd blijven. 
                                           
1 Uitspraak 201509337/1/A2, ECLI:NL:RVS:2016:3112. 
2 Stb. 2016, 179. 
3 Wet op het primair onderwijs. 
4 Wet op het voortgezet onderwijs. 
5 Wet op de expertisecentra. 
3 
 W7672.NAV 

daarvan. De keuze voor de te gebruiken leermiddelen is onderwerp van de autonomie 
van scholen en de professionele ruimte van leraren. De regering ziet dan ook geen 
mogelijkheden om de deugdelijkheidseisen daartoe aan te scherpen of uit te breiden.  
 
2. Hoofdlijnen van het voorstel 
 
A Verbeteren wetgeving 
 
De leden van de Partij voor de Dieren-fractie willen weten of de regering de mening deelt 
dat, aangezien de inspectie verantwoordelijk is voor het toezicht op kwaliteitsaspecten 
van het onderwijs en zowel een handhavende als stimulerende rol heeft, zij logischerwijs 
ook toezicht moeten kunnen houden op onderwijs dat wordt verstrekt door derden.  
De inspectie houdt toezicht op het onderwijs dat wordt gegeven in een school. Het 
bevoegd gezag van de school waar een leerling is ingeschreven, is in algemene zin 
verantwoordelijk voor de invulling die aan de onderwijstijd wordt gegeven, ook als het 
onderwijs door een derde wordt verzorgd. Wanneer het onderwijs niet voldoet aan de 
basiskwaliteit, kan de inspectie het bevoegd gezag hierop aanspreken. 
 
Zij vragen of de regering erkent dat de inspectie een grotere rol zou kunnen krijgen om 
scholen te ondersteunen bij een integere controle van lesmaterialen die door derden 
worden verstrekt. Zo nee, waarom niet.  
Dit staat op gespannen voet met de autonomie van scholen op dit punt, die voortvloeit uit 
de vrijheid van onderwijs. De overheid (inclusief de inspectie) gaat niet over de keuze 
van lesmaterialen, het is aan de scholen om daar bewuste keuzes in te maken. Het 
sponsorconvenant helpt hierbij. 
 
Is de regering bijvoorbeeld bereid om, in het kader van de deugdelijkheidseisen in 
categorie 3, de wettelijke bevoegdheid die de inspectie in staat stelt te controleren of 
aanvaarding van materiële bijdragen of geldelijke bijdragen in het schoolplan wordt 
vermeld, uit te breiden met een inhoudelijke component, zoals een weergave van de bron 
van lesmaterialen, excursies en gastlessen die door derden worden geleverd, zo vragen 
de leden van de Partij voor de Dieren-fractie. Zo nee, waarom niet. Zij vragen of de 
regering bereid is om, zeker gezien het aflopen van het convenant ‘Scholen voor primair 
en voortgezet onderwijs en sponsoring’, op ditzelfde punt ouders en leerlingen meer 
duidelijkheid te geven over de inhoud van deze lesmaterialen, excursies en gastlessen die 
door derden worden geleverd. Zo nee, waarom niet. Zo ja, welke mogelijkheden ziet de 
regering daartoe, zo vragen deze leden. 
Daartoe is de regering niet bereid. De sectorwetten voor het funderend onderwijs 
bevatten reeds de verplichting om in het schoolplan het beleid op te nemen ten aanzien 
van de aanvaarding van materiële bijdragen of geldelijke bijdragen over middelen die 
scholen van derden ontvangen. Bovendien is op grond van artikel 10, eerste lid, onder f, 
WMS, voorafgaande instemming van de MR nodig voor de aanvaarding van materiële of 
geldelijke bijdragen, als het bevoegd gezag daarbij verplichtingen op zich neemt 
5 
 W7672.NAV 

ouders in staat moet stellen om ondersteunende werkzaamheden ten behoeve van de 
school en het onderwijs te verrichten. Deze artikelen schrijven iets voor dat scholen zelf 
willen en waar veel scholen ook beleid op hebben en dit hoeft daarom niet in de wet te 
worden verankerd.  
 
Ouderbetrokkenheid en ondersteuning door ouders is een zaak tussen de ouders en de 
school. Dat is in de WMS ook formeel vastgelegd (artikel 10, eerste lid, onderdeel d) 
doordat de MR instemmingsrecht heeft op het beleid van de school ten aanzien van 
ondersteunende werkzaamheden door ouders. Die ondersteunende werkzaamheden door 
ouders voor de school of het onderwijs geschieden altijd onder verantwoordelijkheid van 
de school. Dat verandert niet wanneer door de invoering van dit wetsvoorstel de artikelen 
44 van de WPO en 48 van de WEC komen te vervallen. Daarom acht de regering ook de 
tweede volzin van deze artikelen overbodig. 
 
De WMS ziet op de formele relatie tussen het bevoegd gezag en de oudergeleding in de 
MR. In de WMS is verankerd dat zij informatierecht, instemmingsrecht, adviesrecht of 
initiatiefrecht hebben ten aanzien van bepaalde onderwerpen. De artikelen 44 van de 
WPO en 48 van de WEC hebben een ander (algemener) juridisch karakter: zij hebben 
betrekking op de relatie tussen de school en alle ouders, en brengen onder meer tot 
uiting dat de ondersteunende werkzaamheden van ouders altijd onder 
verantwoordelijkheid van de school plaatsvinden. Deze artikelen dateren echter van voor 
de invoering van de WMS in 2007. Sinds de invoering van de WMS is het voor alle 
scholen verplicht om een MR te hebben, en is juridisch verankerd dat scholen een eigen 
beleid moeten hebben over ondersteunende werkzaamheden door ouders. Daarmee is de 
inhoud van de artikelen 44 WPO en 48 WEC niet meer actueel. 
 
De leden van de D66-fractie ondersteunen het beleid om de deugdelijkheidseisen te 
actualiseren. Zij lezen dat niet alle mogelijkheden tot actualisatie, die genoemd zijn in de 
eerdere evaluatie deugdelijkheidseisen, zijn uitgevoerd. Graag een nadere toelichting van 
de regering.  
Uit de evaluatie komt naar voren dat ook de artikelen 8, negende lid, 10a, 45 en 57 van 
de WPO en de bepalingen in de WPO, WEC en WVO die betrekking hebben op de 
verklaring omtrent gedrag (vog) in aanmerking komen voor actualisatie. Ten tijde van 
het opstellen van het wetsvoorstel gold voor een aantal van deze artikelen dat één en 
ander beleidsmatig nog verder doordacht moest worden. De regering heeft ervoor 
gekozen om daar niet op te wachten, zodat bepalingen die in hun huidige vorm geen nut 
of noodzaak (meer) hebben zo snel mogelijk aangepast konden worden. Hieronder wordt 
ingegaan op de afzonderlijke artikelen.  
 
Artikel 8, negende lid, van de WPO heeft betrekking op de onderwijstijd. In het 
wetsvoorstel zoals voorgelegd aan de Raad van State was nog sprake van flexibilisering 
van de onderwijstijd door meer ruimte te geven aan scholen voor het hanteren van een 
vierdaagse schoolweek. Naar aanleiding van het advies van de Afdeling advisering van de 
7 
 W7672.NAV 

Dit wetsvoorstel ziet voor een deel op het toezicht op de naleving van de Leerplichtwet 
1969 (Lpw) door scholen. Daarmee hoopt de regering een bijdrage te kunnen leveren aan 
het onderwijs voor kinderen en het terugdringen van verzuim. De diverse maatregelen 
die de regering wil nemen om meer passend onderwijs mogelijk te maken en dus inclusief 
onderwijs te bevorderen, zijn uiteengezet in de brief “Voortijdig schoolverlaters (stand 
10
van zaken thuiszitters)” aan uw Kamer van 15 februari 2019 . De regering heeft hierin 
onder meer aangekondigd te zullen onderzoeken op welke wijze het leerrecht van 
kinderen wettelijk kan worden vastgelegd. Daarbij worden tevens de inzichten betrokken 
die de heer Dullaert hierover in zijn rapport heeft opgenomen. Uw Kamer wordt daarover 
voor de zomer nader geïnformeerd. 
 
De leden van de GroenLinks-fractie constateren dat er een aanpassing wordt voorgesteld 
aangaande het streven naar een evenredige vertegenwoordiging van mannen en vrouwen 
in de schoolleiding. Er wordt voorgesteld een zorgplicht voor het bevoegd gezag in het 
leven te roepen. De inspanningsverplichting over evenredige vertegenwoordiging in de 
schoolleiding gaat gepaard met de verplichting om hier cijfermatig inzicht in te geven.  
Zij vragen of, als niet wordt voldaan aan evenredige vertegenwoordiging van vrouwen in 
de schoolleiding, dan van het bevoegd gezag ook wordt verwacht dat zij uitlegt 
(bijvoorbeeld in het schoolplan) waarom hier niet aan is voldaan.  
Op het moment dat sprake is van een onverklaarbaar scheef beeld van de 
genderverhoudingen in de schoolleiding, komt dit naar voren uit de cijfers in het 
schoolplan. De inspectie kan deze cijfers in het schoolplan aangrijpen om het gesprek 
over de invulling van deze inspanningsverplichting aan te gaan. Hetzelfde geldt voor 
andere partijen, zoals de MR. Het bevoegd gezag moet steeds kunnen uitleggen waarom 
van evenredige vertegenwoordiging nog geen sprake is. 
 
Deze leden vragen voorts op welke andere manieren de regering een evenredige positie 
van vrouwen in leidinggevende posities in het onderwijs stimuleert.  
Naast de zorgplicht zijn er geen specifieke stimuleringsmaatregelen vanuit de regering die 
zijn gericht op het verwezenlijken van een evenredige positie van vrouwen in 
leidinggevende posities in het onderwijs. 
 
Wat is de huidige verhouding tussen mannen en vrouwen in leidinggevende posities in 
het funderend onderwijs, zo vragen deze leden. 
Uit de meest recente cijfers van de Dienst Uitvoering Onderwijs en het Centraal Bureau 
voor de Statistiek hierover blijkt dat per oktober 2017 het personeel dat werkzaam is in 
het primair onderwijs voor 81% uit vrouwen bestond. Daartegenover stond een aandeel 
van 52,6% vrouwen in de directie. Per oktober 2017 was 49,8% van het werkzame 
personeel in het voortgezet onderwijs vrouw. Binnen de directies in het voortgezet 
11
onderwijs bedroeg het aandeel vrouwen op dat moment 33%.   
                                           
10 Kamerstukken II 2018/19, 29695, nr. 123. 
11 https://www.onderwijsincijfers.nl/kengetallen/po/personeel-po/aantallen-personeelssterkte-po  
9 
 W7672.NAV 

 
Zij vragen of de regering van mening is dat het enkel opnemen van cijfers in het 
schoolplan wel effectief is. Kan zij haar antwoord toelichten, zo vragen de leden van de 
SP-fractie. 
Het enkel opnemen van cijfers in het schoolplan zou geen effectief middel zijn, maar 
louter een weergave van de stand van zaken in het personeelsbestand. Hiervan is dan 
ook geen sprake. De verplichting tot het verschaffen van cijfermatig inzicht wordt 
gekoppeld aan een inspanningsverplichting, waarmee voor het bevoegd gezag de plicht in 
stand blijft om te werken aan evenredige vertegenwoordiging van vrouwen. Het bevoegd 
gezag moet – wanneer de cijfers daartoe aanleiding geven – kunnen uitleggen op welke 
manier aan die inspanningsverplichting invulling is gegeven.   
 
A2 Stofkamoperatie en wetstechnische reparaties 
De leden van de VVD-fractie vragen hoeveel administratieve verplichtingen en 
voorschriften er in totaal gedurende de stofkamoperatie onder de loep zijn genomen. Ook 
willen zij weten hoeveel administratieve verplichtingen en voorschriften er naar 
aanleiding hiervan zijn geschrapt. En hoeveel zijn er verlicht, zo willen zij weten. 
In het kader van de ‘stofkamoperatie’ is de regelgeving voor de onderwijssectoren 
doorgelicht op mogelijkheden om administratieve verplichtingen en 
verantwoordingsvoorschriften te verminderen. Hierbij is gekeken naar de sectorwetten en 
onderliggende besluiten en regelingen, naar kansen om bepalingen te vereenvoudigen, te 
schrappen of rapportages samen te voegen. In totaal zijn enkele honderden 
informatieverplichtingen tegen het licht gehouden. Per geval is gekeken of de verplichting 
kon worden vereenvoudigd of verlicht. Daarbij is steeds een afweging gemaakt tussen 
nut en last van de betreffende verplichting.  
 
Vereenvoudiging en verlichting zijn bereikt door bijvoorbeeld de frequentie van uitvraag 
te verminderen of gevraagde gegevens te beperken, bijvoorbeeld met betrekking tot de 
schoolgids. Bij een aantal verplichtingen wordt nu geregeld dat documenten toegankelijk 
moeten zijn voor een bepaalde doelgroep, maar niet meer verzonden hoeven te worden.  
De opbrengsten van de stofkamoperatie zijn in verschillende (wets)voorstellen verwerkt, 
in verband met het lopende onderhoud aan de wetten die werden gewijzigd. In het 
onderhavige voorstel zijn in aanvulling daarop nog enkele wijzigingen te vinden die een 
afschaffing dan wel een verlichting van een informatieverplichting betreffen.  
Overigens wordt tegenwoordig als vast onderdeel van het wetgevingsproces bekeken of 
bestaande verplichtingen verlicht of afgeschaft kunnen worden met het oog op het 
verminderen van de regeldrukeffecten.  
  
11 
 W7672.NAV 

gegarandeerd. Toezicht op de continuïteit van de (financiën) van de instelling is niet 
nieuw. De huidige wetgeving biedt de inspectie evenwel slechts de bevoegdheid de 
continuïteit te betrekken in het stimulerend deel van haar toezicht. De inspectie spreekt 
het bevoegd gezag aan, vraagt hoe het bevoegd gezag de kwaliteit op orde gaat brengen 
en hoe het daartoe de beschikbare middelen inzet om de continuïteit van de instelling 
veilig te stellen. Daarbij kunnen nu nog geen specifieke acties worden afgedwongen; de 
inspectie kan vooralsnog slechts rapporteren over de financiële positie van de instelling. 
De deugdelijkheidseis die wordt voorgesteld, stelt de inspectie in staat herstelopdrachten 
te geven en bij het niet naleven van die opdrachten te handhaven door middel van een 
sanctie. 
 
Zij vragen ook wat de regering vindt van de stelling van Verus dat de nieuwe 
deugdelijkheidsnormen op dit vlak niet objectief en meetbaar zijn en de proportionaliteit 
ontbreekt.  
Bevoegde gezagsorganen hebben als gevolg van de systematiek van lumpsumbekostiging 
een ruime bestedingsvrijheid. Zoals in de memorie van toelichting op het wetsvoorstel en 
in de beantwoording van eerdere vragen van uw leden (onder 1. Inleiding) reeds is 
aangegeven, is terughoudendheid gepast bij de beoordeling of al dan niet sprake is van 
een ondoelmatige aanwending van middelen. Hetzelfde geldt voor het inspectietoezicht 
op basis van de voorgestelde bepaling ten aanzien van financiële continuïteit. Bevoegde 
gezagsorganen hebben een grote financiële autonomie. Die autonomie brengt 
tegelijkertijd een belangrijke verantwoordelijkheid met zich mee. De inspectie kan op 
basis van dit voorstel ingrijpen als van een zodanig onverantwoord financieel beleid 
sprake is, dat het voortbestaan van een school daardoor wordt bedreigd. Wanneer dat 
precies het geval zal zijn, is vooraf niet specifiek in te kaderen. De regering acht het 
echter voor het funderend onderwijs van belang, in navolging van het middelbaar 
beroepsonderwijs en het hoger onderwijs waarvoor de voorgestelde verplichting al geldt, 
om een wettelijke grondslag voor continuïteitstoezicht op te nemen. Op die manier 
kunnen scholen die dusdanig onverantwoorde financiële risico’s nemen dat het 
voortbestaan van de school daardoor in gevaar komt, tijdig in beeld komen en kan de 
inspectie hier in het toezicht naar handelen. De regering acht de voorgestelde bepaling 
proportioneel, omdat de gevolgen van een faillissement zowel voor de school als voor de 
leerlingen zeer groot kunnen zijn. Bovendien moet sprake zijn van een risicovolle situatie, 
wil de inspectie tot handhaving over kunnen gaan.  
 
De voornoemde leden vragen de regering aan te geven in hoeverre zij van mening is dat 
de normen zodanig helder geformuleerd zijn dat de vrijheid van richting en inrichting 
gewaarborgd blijven. Hoe verhoudt een en ander zich tot het gegeven dat 
deugdelijkheidseisen globaal zijn, zo vragen deze leden. Gaarne nadere toelichting.  
De regering is geenszins voornemens om inbreuk te maken op de vrijheid van richting en 
inrichting, of te treden in de eigen ruimte van het bevoegd gezag. Om te voorkomen dat 
dit risico zich voordoet en dat er op dit punt onduidelijkheid zou kunnen bestaan, is de 
eerder voorgestelde norm ten aanzien van ‘behoorlijke exploitatie’ uit het wetsvoorstel 
13 
 W7672.NAV 

De leden van de D66-fractie lezen dat het financiële toezicht voornamelijk wordt gericht 
op het voorkomen van faillissement, terwijl uit de ‘Financiële Staat van het Onderwijs’  
blijkt dat het aantal scholen in het funderend onderwijs dat kampt met financiële 
problemen daalt. Het aantal scholen met een positief resultaat en een toenemende 
reserve door het onderschatten van baten en het overschatten van risico’s neemt echter 
al sinds 2013 toe. Ook hier is sprake van een ondoelmatige besteding van 
onderwijsmiddelen, zo stellen deze leden. Zij vragen of de regering nader kan toelichten 
hoe toezicht hierop mogelijk is en of bij de verantwoording rond de continuïteitsparagraaf 
ook rekening wordt gehouden met te voorzichtig begroten. Kan de inspectie in haar 
toezichthoudende en stimulerende taak de financiële continuïteit ook bevorderen en 
beoordelen als er sprake is van een ruim overschot, zo vragen deze leden.  
De inspectie gaat met betrekking tot de continuïteitsparagraaf óók na of er niet te 
voorzichtig wordt begroot. Er is echter geen bovengrens gesteld voor solvabiliteit. De 
regering onderkent wel dat sprake is van een probleem. Zoals reeds is aangekondigd in 
de brief waarmee de rapportages ‘Financiële Staat van het Onderwijs 2017' en 'Zicht op 
12
besteding van de middelen voor passend onderwijs' aan uw Kamer zijn aangeboden , is 
de inspectie voornemens om in 2019 onderzoek te doen naar de wijze van begroten door 
besturen en naar de reserves. Tevens wordt onderzocht of een 
(boven)signaleringswaarde voor zeer vermogende besturen kan worden ontwikkeld. 
Afhankelijk van de uitkomsten van dit onderzoek, gaat de regering bekijken welke 
maatregelen nodig zijn. 
 
Na advies van de Raad van State is afgezien van de eis van behoorlijke exploitatie 
aangezien deze niet voldoet als objectiveerbare, meetbare en proportionele eis. De leden 
van de D66-fractie willen graag een nadere toelichting van de regering hoe zij de 
doelstelling rond behoorlijke exploitatie gaat uitvoeren als deze niet wordt opgenomen als 
deugdelijkheidseis. 
De verplichting tot behoorlijke exploitatie was in het oorspronkelijke wetsvoorstel 
gekoppeld aan de bevordering en beoordeling van de financiële continuïteit van een 
school door de inspectie. De Afdeling advisering van de Raad van State heeft in de optiek 
van de regering echter terecht gesteld dat de nieuw gestelde eis om het voortbestaan van 
de school te verzekeren daarvoor reeds voldoende basis biedt. 
 
De leden van de SGP-fractie vragen waarom de regering niet heeft besloten een 
wettelijke grondslag te creëren voor het hanteren van concrete normen voor de 
beoordeling van de financiële continuïteit, waardoor instellingen mogelijk meer zekerheid 
kan worden geboden.  
In het financieel toezicht kijkt de inspectie onder andere naar de solvabiliteit en liquiditeit 
van schoolbesturen. Het opleggen van een voor alle scholen geldende norm op deze 
kengetallen doet geen recht aan de diversiteit van schoolbesturen die het Nederlandse 
onderwijsstelsel kent. Zo houden kleine besturen in de regel een grotere reserve aan dan 
                                           
12 Brief van 3 december 2018, Kamerstukken 2018/19, 35000 VIII, nr. 145. 
15 
 W7672.NAV 

om het begrip proportionaliteit expliciet in de voorgestelde norm op te nemen. De 
proportionaliteit ligt bovendien besloten in het woord ‘evident’, waaruit volgt dat de 
inspectie terughoudendheid moet betrachten bij eventuele sanctionering op grond van 
evident ondoelmatige aanwending van de bekostiging. 
Op grond van artikel 4, eerste lid, van de WOT, is de inspectie verplicht om haar taken te 
verrichten met inachtneming van de vrijheid van onderwijs.    
 
De leden van de GroenLinks-fractie merken op dat het onderhavige voorstel eisen stelt en 
ingrijpen mogelijk maakt bij onverantwoord financieel beleid. Hiermee wordt het risico 
bedoeld dat een bevoegd gezag niet aan de financiële verplichtingen kan voldoen. Ook 
legt het onderhavige wetsvoorstel een wettelijke basis over het doelmatig besteden van 
middelen vast (en de mogelijkheid van een sanctie bij evident ondoelmatige besteding).  
Deze leden vragen of de regering de mening van deze leden deelt dat het hebben van 
grote reserves ook onverantwoord financieel beleid is.  
Bevoegde gezagsorganen houden om verschillende redenen reserves aan. Het is goed als 
zij vermogen opbouwen om onvoorziene tegenvallers op te kunnen vangen, maar het is 
niet de bedoeling dat dit ten koste gaat van het primaire proces. De reserves die 
besturen aanhouden moeten in verhouding staan tot de risico’s die ze lopen. De regering 
heeft zorgen over de toename van deze reserves, zoals is verwoord in de 
eerdergenoemde brief waarmee de rapportages ‘Financiële Staat van het Onderwijs 2017’ 
en ‘Zicht op besteding van de middelen voor passend onderwijs’ aan uw Kamer zijn 
aangeboden. Zoals in antwoord op eerdere vragen van de D66-fractie is aangegeven, 
doet de inspectie dit jaar onderzoek naar de wijze van begroten door en reserves van 
besturen en wordt tevens onderzocht of een (boven)signaleringswaarde voor zeer 
vermogende besturen kan worden ontwikkeld. 
 
Biedt het onderhavige wetsvoorstel handvatten om onnodig hoge reserves te verkleinen, 
zo vragen zij. Zij willen weten of de inspectie kan ingrijpen als er erg hoge reserves 
worden aangehouden. De leden van de SP-fractie willen weten of het probleem van 
onnodig geld oppotten, waardoor het niet in de klas terecht komt, wordt meegenomen in 
het toezicht op de doelmatige besteding van bekostiging.  
Het wetsvoorstel is in eerste instantie niet gericht op het kunnen ingrijpen bij onnodig 
hoge reserves: het wetsvoorstel is gericht op bestedingen, niet zozeer op het reserveren 
van middelen. Bevoegde gezagsorganen zijn niet verplicht om alle middelen uit te geven. 
Als de inspectie bij een school met tekortschietende kwaliteit tegelijkertijd hoge reserves 
aantreft, kan de inspectie wel het gesprek aangaan met het bevoegd gezag. De inspectie 
vraagt dan een verklaring van het bevoegd gezag hoe het de kwaliteit op orde gaat 
brengen en hoe het daartoe de beschikbare middelen inzet om de continuïteit van de 
instelling veilig te stellen.  
 
De regering erkent dat het aanhouden van onnodig grote reserves een probleem is. 
Daarom doet de inspectie, zoals in antwoord op eerdere vragen is aangegeven, 
onderzoek naar de wijze van begroten van besturen en naar de reserves en onderzoekt 
17 
 W7672.NAV 

bijvoorbeeld niet duidelijk waarom creatieve oplossingen voor maatwerk aan leerlingen, 
met behoud van de eindverantwoordelijkheid van de school, niet mogelijk zouden zijn, 
terwijl uitgaven aan reclamebureaus en personeelsfeesten wel binnen de wettelijke 
kaders zouden passen. De leden vragen waarom het niet mogelijk is de bekostiging 
(deels) over te dragen aan een particuliere school voor het aldaar volgen van onderwijs. 
Dat is op dit moment niet toegestaan. In de WPO, WVO en WEC is aangegeven voor 
welke doelen de onderwijsbekostiging mag worden ingezet. Overheveling van bekostiging 
is alleen mogelijk van bekostigde scholen naar andere bekostigde scholen, centrale 
diensten van die scholen, samenwerkingsverbanden, en instellingen voor educatie en 
beroepsonderwijs. Overheveling van bekostiging kan kortom alleen plaatsvinden binnen 
het systeem van bekostigd onderwijs. Voor het verkrijgen van bekostiging moeten 
scholen voldoen aan de gestelde bekostigingsvoorwaarden. Deze voorwaarden gelden 
niet voor particuliere instellingen. Overheveling van bekostiging aan deze instellingen zou 
betekenen dat zij bekostiging ontvangen, terwijl zij niet aan de geldende 
bekostigingsvoorwaarden hoeven te voldoen.  
 
B4 Sancties niet-naleving WMS 
De leden van de VVD-fractie lezen dat wordt voorgesteld de inspectie de bevoegdheid te 
geven om de bekostiging voor ten hoogste vijftien procent van een twaalfde deel in te 
houden of geheel of gedeeltelijk op te schorten als zij overtredingen van de WMS 
constateren. Waar is dit percentage op gebaseerd, zo vragen zij. 
Het percentage van vijftien procent is gebaseerd op artikel 3, tweede lid, van de WOT. In 
dit artikel is vastgelegd dat de minister de inspectie mandaat kan verlenen om de 
bekostiging voor ten hoogste vijftien procent in te houden of geheel of gedeeltelijk op te 
schorten, op grond van artikel 164 WPO, artikel 129 WPO BES, artikel 146 WEC, artikel 
104 WVO, artikel 184 WVO BES, artikel 11.1 WEB, artikel 10.2 WEB BES of artikel 15.1 
WHW. Met dit wetsvoorstel wordt de WMS toegevoegd aan artikel 3, tweede lid, WOT. 
Hierdoor kan de sanctiebevoegdheid die de minister heeft op grond van artikel 38 WMS 
om de bekostiging op te schorten of in te houden bij niet naleving van bepalingen van de 
WMS in de toekomst aan de inspectie worden gemandateerd met dien verstande dat de 
inspectie de bekostiging voor maximaal vijftien procent van een twaalfde deel van de 
bekostiging van het desbetreffende schooljaar kan opschorten of inhouden. Het 
opschorten of inhouden van de bekostiging met een hoger percentage dan vijftien 
procent blijft voorbehouden aan de minister. 
 
De leden van de CDA-fractie merken op dat sinds de invoering van het wetsvoorstel 
Versterking bestuurskracht de mogelijkheden om naleving van de WMS af te dwingen, 
zijn uitgebreid. Zij vragen de regering dan ook, of het gelet op de bindende uitspraak die 
de commissie kan doen, wenselijk is naast dit toezicht op de naleving van de WMS, ook 
toezicht én sanctionering door de inspectie te creëren. Wat is de toegevoegde waarde 
hiervan en hoe verhouden beide procedures zich tot elkaar, zo vragen deze leden.  
Het gaat hier om verschillende trajecten die naast elkaar bestaan. Medezeggenschap is 
primair een aangelegenheid van de betrokkenen in een school en het bevoegd gezag. Zij 
19 
 W7672.NAV 

 
Deze leden constateren dat deze twee routes in andere semipublieke sectoren niet aan de 
orde lijken te zijn. Zij vragen naar de visie van de regering op de verhouding tussen 
beide en in dat licht of het wenselijk is de inspectie op dit punt mandaat te verlenen.  
De rol van de inspectie is het houden van toezicht op de kwaliteit van het onderwijs. 
Daarbij hoort ook het toezicht op de bestuurlijke organisatie van de scholen. Zoals in het 
eerdere antwoord naar aanleiding van een soortgelijke vraag van de leden van de CDA-
fractie is aangegeven, zijn de rollen complementair. Sanctionering is een onlosmakelijk 
onderdeel van effectief toezicht houden. 
 
Eveneens vragen zij of het juist bij niet-naleving van de WMS een passende sanctie is dat 
de organisatie van de betrokkenen getroffen wordt door het inhouden van de bekostiging. 
Bij het opleggen van een sanctie kijkt de inspectie altijd of deze passend is, niet 
contraproductief werkt of dat er andere mogelijkheden zijn om gedragsverandering te 
bewerkstelligen. Een sanctie is één van de instrumenten die de inspectie kan inzetten. De 
regering ziet geen reden om aan dit instrumentarium te tornen. Het bevoegd gezag noch 
de MR heeft baat bij een bekostigingssanctie. Dit kan eraan bijdragen dat beide partijen 
elkaar zullen vinden in verbeteringen. 
 
B5 Openbaarmaking jaarverslagen 
De leden van de VVD-fractie delen de opvatting van de regering dat het jaarverslag 
cruciaal is voor alle belanghebbenden om inzicht te krijgen in de wijze waarop een 
onderwijsinstelling uitvoering geeft aan haar maatschappelijke taak en hoe zij de aan 
haar beschikbaar gestelde middelen heeft ingezet. Zij zijn dan ook verheugd dat het 
voorliggende wetsvoorstel een juridische grondslag in de sectorwetten creëert om 
jaarverslagen te publiceren. Deze leden vragen welke sanctiemogelijkheden er zijn als 
instellingen hun jaarverslagen niet (volledig) publiceren. De leden van de SP-fractie 
vragen de regering eveneens welke maatregelen er getroffen kunnen worden indien 
scholen ook na inwerkingtreding van de ministeriële regeling nog steeds hun jaarverslag 
niet publiceren. De leden van de GroenLinks-fractie vragen wat er gebeurt als een 
bestuur een jaarverslag niet openbaar maakt en hoe hierop wordt gecontroleerd. De 
inspectie controleert in het kader van het vierjaarlijkse onderzoek of de relevante 
documenten zijn gepubliceerd. Op het moment dat de inspectie constateert dat een 
school niet voldoet aan de deugdelijkheidseis die verplicht tot publicatie van het 
jaarverslag geeft zij het bevoegd gezag een herstelopdracht en kan zij als ultimum 
remedium besluiten om een bekostigingssanctie op te leggen conform de Beleidsregel 
financiële sancties bij bekostigde instellingen. In de Regeling jaarverslaggeving onderwijs 
zal worden geregeld dat de jaarverslagen voortaan in principe openbaar moeten worden 
gemaakt op de website van de scholen.  
 
Vanaf wanneer gaat dit in, zo willen de leden van de VVD-fractie weten.  
Dit is afhankelijk van het tijdstip van inwerkingtreding van zowel deze wet als de 
aangepaste Regeling jaarverslaggeving onderwijs.  
21 
 W7672.NAV 

momenteel echter niet tot uitdrukking in de wetgeving voor Caribisch Nederland, omdat 
deze geen bepaling bevat over evenredige vertegenwoordiging van vrouwen in de 
schoolleiding. Het opnemen van een gelijkluidende bepaling in de BES-wetgeving zou 
betekenen dat dit wetsvoorstel een nieuwe verplichting voor Caribisch Nederland zou 
introduceren. De regering acht het introduceren van een dergelijke verplichting niet 
opportuun. 
 
6. Advies en consultatie 
 
De leden van de SGP-fractie vragen waarom de regering kiest voor het eenzijdig 
vastleggen van de vertegenwoordiging van vrouwen in het bestuur, mede gezien het feit 
dat zij juist zegt aan te sluiten bij recente ontwikkelingen in het bedrijfsleven. Zij wijzen 
erop dat bijvoorbeeld in artikel 2:166 BW gekozen is voor het verankeren van zowel de 
positie van vrouwen als van mannen.  
Met de in het onderhavige wetsvoorstel voorgestelde bepaling is aangesloten bij de 
formulering van artikel 4.1.1a WEB, waarin eveneens over evenredige 
vertegenwoordiging van vrouwen in leidinggevende posities wordt gesproken. Uit het 
streven naar een evenredige vertegenwoordiging van vrouwen vloeit evenzeer het 
streven naar een evenredige vertegenwoordiging van mannen voort. De doelstelling van 
de voorgestelde bepaling blijft echter het wegnemen van een ondervertegenwoordiging 
van vrouwen in leidinggevende posities in het onderwijs. Dit komt naar de mening van de 
regering scherper tot uitdrukking op het moment dat expliciet over vrouwen wordt 
gesproken in de zorgplicht zelf. 
 
Deze leden merken op dat het niet gebruikelijk is en ook moeilijk toetsbaar om een 
wettelijk norm te richten op een streven van het bevoegd gezag. Zij vragen concreet hoe 
moet worden omgegaan met de situatie van een school waarvan het management jaren 
achtereen stabiel is en geen personele wisselingen kent. Mag dan in beginsel 
aangenomen worden dat het bevoegd gezag in zijn streven niet veel verder had kunnen 
komen dan de status quo, zo vragen zij. 
Indien het management van een school jaren achtereen stabiel is en geen personele 
wisselingen kent, kan dat een verklaring zijn voor mogelijke scheve genderverhoudingen 
in de schoolleiding. Wanneer dit het geval is, vergt dat inspanning van het bevoegd gezag 
op het moment dat een personele wisseling plaatsvindt. 
 
Artikelsgewijs 
 
Artikel I, onderdeel C 
De leden van de SGP-fractie constateren dat de regering de bepalingen inzake het 
leerlingvolgsysteem ongewijzigd overneemt. Deze leden constateren dat met name de 
verplichting tot het in acht nemen van de referentieniveaus tot onduidelijkheid blijkt te 
leiden. Zij constateren allereerst dat de regering uitdrukkelijk heeft bevestigd dat enkel 
de eindtoets wettelijk verplicht is en dat de wet verder geen verplichtingen kent ten 
23 
 W7672.NAV 

van de taken.’ Aangezien de WMS deze regels al stelt, zijn de artikelen 44 WPO, 48 WEC 
en 49 WPO BES niet langer nodig. 
 
Artikel II, artikelen 32a tot en met 32c WVO 
De leden van de SGP-fractie vragen waarom de regering de artikelen 32a tot en met 32c 
WVO handhaaft. Deze artikelen lijken te stammen uit de tijd waarin men veronderstelde 
dat voor mandaat en overdracht van bevoegdheden een wettelijke grondslag nodig was. 
Naar de mening van deze leden is inmiddels breed erkend dat de beschreven 
bevoegdheden reeds voortvloeien uit het rechtspersonenrecht en is de noodzaak van 
deze bepalingen komen te vervallen. 
De artikelen 32a tot en met 32c WVO moeten in samenhang worden bezien. Ze regelen 
niet alleen de mogelijkheid tot het overdragen van bevoegdheden in algemene zin, maar 
kaderen deze bevoegdheid tegelijkertijd nader in en regelen daarnaast een aantal 
aanvullende zaken. Zo moet er bijvoorbeeld een managementstatuut worden opgesteld, 
waarin wordt vastgelegd of en zo ja welke bevoegdheden en taken worden overgedragen. 
Uit de evaluatie die ten grondslag ligt aan dit wetsvoorstel is niet naar voren gekomen 
dat de artikelen 32a tot en met 32c WVO actualisering behoeven.  
 
 
De Minister voor Basis- en Voortgezet Onderwijs en Media, 
 
 
 
 
 
Arie Slob 
25 
 W7672.NAV 

