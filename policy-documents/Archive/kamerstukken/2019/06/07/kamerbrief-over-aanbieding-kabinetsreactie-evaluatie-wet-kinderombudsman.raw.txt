> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres 
der Staten-Generaal 
Parnassusplein 5 
2511 VX  Den Haag 
Postbus 20018 
www.rijksoverheid.nl 
2500 EA  DEN HAAG 
Kenmerk 
 1537819-191625-J 
 
 
 Bijlage(n) 
- 
 
 
 
 
Uw brief 
 
  
Datum 7 juni 2019 
 
 
B etreft Aanbieding kabinetsreactie Evaluatie Wet Kinderombudsman 
Correspondentie uitsluitend 
  
richten aan het retouradres 
met vermelding van de 
datum en het kenmerk van 
 
deze brief. 
 
Geachte voorzitter, 
Op 6 juli 2017 is aan uw Kamer het rapport Evaluatie Wet Kinderombudsman 
aangeboden (Kamerstukken II 2016/17, 34758, nr. 1). Na een proces van 
zorgvuldige afweging van en afstemming over de verschillende aanbevelingen van 
het rapport, doe ik u in deze brief de inhoudelijke kabinetsreactie, mede namens 
mijn ambtgenoot van Binnenlandse Zaken en Koninkrijksrelaties, toekomen. 
 
Aanleiding evaluatie Wet Kinderombudsman 
Nederland kent sinds 1 april 2011 een Kinderombudsman. De Kinderombudsman 
heeft tot taak te bevorderen dat de rechten van kinderen worden geëerbiedigd. Hij 
doet dit in elk geval door het geven van voorlichting en informatie, het geven van 
gevraagd en ongevraagd advies over wetgeving en beleid, het instellen van 
onderzoek (zowel naar aanleiding van klachten, als uit eigen beweging) naar het 
naleven van kinderrechten en het houden van toezicht op de afhandeling van 
klachten door andere organisaties (art. 11b van de Wet Nationale ombudsman; 
hierna: WNo). Bij alle taken die de Kinderombudsman vervult, speelt de mening 
en belevingswereld van de jeugdigen een belangrijke rol. Bij de behandeling van 
de Wet Kinderombudsman in 2010 heeft de Eerste Kamer verzocht om een 
wetsevaluatie.  
 
Inhoud en doel evaluatie 
De wetsevaluatie heeft betrekking op de eerste vijf jaar van het bestaan van het 
instituut Kinderombudsman, van 1 april 2011 tot en met 31 maart 2016. In de 
evaluatie is onderzocht of de wettelijke taken zijn uitgevoerd, waarbij er is 
gekeken naar knelpunten of aandachtspunten. De evaluatie is uitgevoerd door de 
Universiteit Leiden in opdracht van ZonMw.  
 
Het doel van deze evaluatie is om de doeltreffendheid en de (neven)effecten van 
de Wet Kinderombudsman in de praktijk in kaart te brengen. Daartoe is als 
hoofdvraag geformuleerd in hoeverre de Wet Kinderombudsman zijn 
doelstellingen, zoals deze door de wetgever zijn beoogd, bereikt met de invoering 
van de wet. Deze hoofdvraag is geoperationaliseerd aan de hand van drie 
deelvragen: 
 
Pagina 1 van 5 

 
kinderen. Focus op voorlichting over kinderrechten vond met name plaats als er 
media-aandacht werd gezocht om bekendheid te geven aan een nieuw rapport. 
Kenmerk 
1537819-191625-J 
Het kabinet onderkent dat de Kinderombudsman aandacht moet besteden aan 
deze taken en ziet daarbij veel kansen voor samenwerking met andere 
kinderrechtenorganisaties.  
 
Het kabinet wil het belang van de participatie van kinderen en jongeren in het 
bijzonder onderstrepen en vindt het dan ook belangrijk dat de Kinderombudsman 
met kinderen en jongeren in gesprek gaat, zodat ze hun stem kunnen laten horen 
zoals de wetgever ook heeft beoogd (Kamerstukken II 2008/09, 31831, 7, p. 11.). 
De Kinderombudsman kan door kinderen en jongeren naar hun mening te vragen, 
op deze wijze aandachtsgebieden en prioriteiten aanbrengen in zijn 
werkzaamheden. 
 
Het kabinet neemt de aanbeveling om in de WNo de verhouding tussen de 
toetsingskaders van de Nationale ombudsman en de Kinderombudsman te 
verduidelijken niet over. De Nationale ombudsman en de Kinderombudsman 
hebben aangegeven in de praktijk geen problemen te ervaren met de bestaande 
toetsingskaders, waarbij de Nationale ombudsman volgens het 
behoorlijkheidsbeginsel toetst en de Kinderombudsman volgens het 
Kinderrechtenverdrag. 
 
Tot slot doen de onderzoekers een aanbeveling met betrekking tot de uitoefening 
van de taken van de Kinderombudsman in Caribisch Nederland. De 
Kinderombudsman zou deze taken volgens de onderzoekers moeten intensiveren 
om zo de naleving van kinderrechten in dit deel van het Koninkrijk te bevorderen. 
De onderzoekers menen dat daarvoor aanvullend budget nodig is, maar 
benadrukken ook dat nader onderzocht moet worden op welke wijze deze taak op 
een efficiënte wijze uitgevoerd kan worden. Het kabinet onderschrijft deze 
aanbeveling van de onderzoekers.  
 
Aanbevelingen met betrekking tot autonomie 
De drie aanbevelingen met betrekking tot de autonomie van de Kinderombudsman 
hebben als doel de autonomie van de Kinderombudsman te vergroten. Volgens de 
onderzoekers zou de loskoppeling van de benoemingstermijn van de 
Kinderombudsman van de Nationale ombudsman ertoe leiden dat de 
Kinderombudsman een eigenstandige positie krijgt en voor zijn functioneren en 
benoeming onafhankelijk is van de Nationale ombudsman. Dit zal tot gevolg 
hebben dat de Kinderombudsman de zekerheid heeft dat hij de termijn van zes 
jaar vol kan maken. Dit versterkt de mogelijkheid tot langetermijnplanning. Zoals 
de onderzoekers zelf al opmerken, zit er ook een keerzijde aan een loskoppeling 
van de benoemingstermijn. Die kan leiden tot een minder goede samenwerking 
binnen het instituut Nationale ombudsman, terwijl een goede samenwerking 
uiteraard van groot belang is. Het kabinet ziet alles afwegend geen aanleiding om 
deze aanbeveling over te nemen. Het loskoppelen van de benoemingstermijn zou 
naar het oordeel van het kabinet nadelige gevolgen hebben voor de institutionele 
eenheid van het instituut Nationale ombudsman als geheel.  
 
Het kabinet ziet ook geen aanleiding om de benoemingsprocedure van de 
Kinderombudsman in een protocol vast te leggen. Volgens het kabinet is de 
procedure voor deze benoeming voldoende geborgd in artikel 9, eerste lid, van de 
WNo. De Tweede Kamer benoemt de Kinderombudsman op verzoek van de  
 
 
PPaaggiinnaa  33  vvaann  55  
 
 
 

 
van de lange termijn visie van het instituut en de knelpunten die de 
Kinderombudsman ervaart bij de uitvoering van haar wettelijke taken. Het 
Kenmerk 
1537819-191625-J 
ministerie heeft met de Nationale ombudsman en de Kinderombudsman gesproken 
over dit verzoek en is tot het besluit gekomen om voor de uitvoering van de 
wettelijke taken van het instituut Kinderombudsman extra middelen beschikbaar 
te stellen. Vanaf 2019 zal de verhoging structureel 350.000 euro extra per jaar 
bedragen. In 2020 zal er nog een structurele verhoging plaatsvinden van 150.000 
euro, daarmee komt het bedrag vanaf 2020 op 500.000 euro structureel. In 2020 
zullen er nadere gesprekken plaatsvinden over de middelen voor 2021 en verder. 
 
Hoogachtend, 
 
de minister van Volksgezondheid, 
Welzijn en Sport, 
 
 
 
 
 
 
Hugo de Jonge 
 
 
 
 
 
 
 
 
 
 
 
 
 
 
 
PPaaggiinnaa  55  vvaann  55  
 
 
 

