35200-IV Jaarverslag Koninkrijksrelaties en het BES-fonds 2018 
 
nr.   Lijst van vragen en antwoorden 
   
Vastgesteld (wordt door griffie ingevuld als antwoorden er zijn) 
De vaste commissie voor Koninkrijksrelaties heeft een aantal vragen voorgelegd aan 
de staatssecretaris van Binnenlandse Zaken en Koninkrijksrelaties over het 
Jaarverslag Koninkrijksrelaties en het BES-fonds 2018 (35200-IV, nr. 1). 
De daarop door de staatssecretaris gegeven antwoorden zijn hierbij afgedrukt. 
 
Voorzitter van de commissie,  
  Paternotte 
   
  Griffier van de commissie, 
  De Lange 
 
Nr Vraag Bijlage Blz. (van) t/m 
1 Vraag:  16   
Hoe beoordeelt u de aanbeveling van de Algemene Rekenkamer om, als het gaat 
om het financieel beheer van Aruba, Curaçao en Sint Maarten, te komen tot een 
Operatie Comptabel Bestel en daarover per land afspraken te maken? 
 
Antwoord: 
Ik deel de zorgen van de Algemene Rekenkamer over het financieel beheer van 
Aruba, Curaçao en Sint Maarten. Ondanks dat het College financieel toezicht 
herhaaldelijk hiervoor aandacht heeft gevraagd, hebben de landen onvoldoende 
verbetering laten zien. Dit heeft ertoe geleid dat op het gebied van 
overheidsfinanciën, per land bestuurlijke afspraken zullen worden gemaakt 
maken over de uitvoering van een gezamenlijke aanpak vergelijkbaar met de 
Operatie Comptabel Bestel. De eerste stappen zijn reeds gezet. Zo zijn er 
bijvoorbeeld bij het opstellen van het Protocol Aruba Nederland 2019-2021 
(Kamerstukken II 2018/19, 35000-IV, nr. 31) afspraken gemaakt over het 
toepassen van begrotingsregels, waar voorheen enkel getoetst werd op het 
begrotingssaldo. Voor Sint Maarten is het verbeteren van het financieel beheer 
een onderdeel van een project dat wordt gefinancierd met het trustfund voor de 
wederopbouw. In het verlengde van het in januari 2019 afgesloten 
Samenwerkingsconvenant Groeistrategie Curaçao wordt bezien hoe ook op 
Curaçao het financieel beheer verbeterd kan worden. Ik zal hiervoor blijvend 
aandacht vragen bij de landen, met respect voor de eigen verantwoordelijkheid 
van de landen zoals vastgesteld sinds 10 oktober 2010.   
 
2 Vraag:  16   
Waarom is er voor de BES-eilanden nog geen gezamenlijke rekenkamer 
ingericht, zoals wettelijk is bepaald? Wanneer is deze te verwachten? 
 
Antwoord: 
Het invoeren van een rekenkamerfunctie is belangrijk en noodzakelijk om 
toezicht te hebben op de doelmatigheid en rechtmatigheid van inkomsten en 
uitgaven. Er is eerder ingezet op het opzetten van een gezamenlijke rekenkamer. 
Dit heeft echter niet tot vruchtbare resultaten geleid, mede doordat niet alle 
openbare lichamen hiervoor leden hebben aangereikt. Daarbij komt dat 
inmiddels een eiland specifieke benadering de voorkeur heeft boven een 
gezamenlijke rekenkamer. Daarbij dient rekening gehouden te worden met de 
schaalgrootte van de eilanden. Over een effectieve inrichting van een 
rekenkamerfunctie ben ik in gesprek met Saba in het kader van het af te sluiten 
Totaallijst feitelijke vragen Jaarverslag Koninkrijksrelaties en het BES-fonds 2018 (35200-IV-1)  1/3 

 
Antwoord: 
Het zoveel hogere bedrag op artikel 4 wordt verklaard door de betaling in 2018 
van een bedrag van $ 26 mln. (bijna € 22 mln.) aan de Stichting Pensioenfonds 
Caribisch Nederland (PCN). Deze bijdrage vloeit voort uit de in mei 2018 
getekende overeenkomst met PCN ter versterking van het pensioenfonds voor 
Caribisch Nederland. Deze bijdrage is door de verschillende departementen 
bijeen gebracht. Zie voor een verdere toelichting pagina 25 van het jaarverslag 
Koninkrijksrelaties en het BES-fonds 2018 en mijn brief van 8 juni 2018 
(Kamerstukken II 2017/18, 32043, nr. 409). 
 
7 Vraag  61   
 Waarom is het niet te bepalen welk deel van de Defensiebegroting ten goede 
komt aan Caribisch Nederland? 
 
Antwoord: 
Dit is toegelicht in de brief van 14 september 2018 naar aanleiding van het 
jaarverslag 2018 (Kamerstukken II, 2017/18, 34775-IV, nr. 54). De middelen 
worden verantwoord via de begroting van Defensie. De handhaving van de 
onafhankelijkheid en de verdediging van het Koninkrijk is een taak van het 
Koninkrijk. Voor alle inspanningen van Defensie en de Kustwacht CARIB in 
Caribische delen van het Koninkrijk geldt dat het onderscheid niet te maken is 
wat daarvan ten goede komt aan de landen Aruba, Curaçao, Sint Maarten en de 
openbare lichamen in Caribisch Nederland. De eerste hoofdtaak van Defensie 
(beschermen van het eigen grondgebied en dat van bondgenoten) is bijvoorbeeld 
niet onderscheidend naar gebiedsdeel, elk deel van het Koninkrijk heeft recht op 
verdediging. Ook Search and Rescue van de Kustwacht geldt in het hele gebied 
van verantwoordelijkheid, daarbij is geen onderscheid tussen Bonaire of Aruba.  
 
 
 
Totaallijst feitelijke vragen Jaarverslag Koninkrijksrelaties en het BES-fonds 2018 (35200-IV-1)  3/3 

