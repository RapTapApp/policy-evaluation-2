 
35 047 (R2108) Wijziging van de Paspoortwet in verband met de invoering van 
elektronische identificatie met een publiek identificatiemiddel en het 
uitbreiden van het basisregister reisdocumenten    
 
 
 
Nr. Nota naar aanleiding van het verslag  
      
 
 
Inhoudsopgave 
 
 
 
1.  Inleiding 
2.  De uitbreiding van het basisregister reisdocumenten 
3.  Het publiek identificatiemiddel 
4.  Kosten project en kosten e-NIK 
5.  Nederlanders in het Caribisch deel van het Koninkrijk en in het buitenland  
6.  Overig 
 
 
 
1. Inleiding 
De leden van de VVD-fractie, de CDA-fractie, de D66-fractie en de GroenLinks-
fractie hebben kennisgenomen van het voorstel van rijkswet tot wijziging van de 
Paspoortwet in verband met de invoering van elektronische identificatie met een 
publiek identificatiemiddel en het uitbreiden van het basisregister reisdocumenten. 
Zij hebben hierover diverse vragen en opmerkingen. Ik bedank de fracties voor 
hun bijdrage en ga in deze nota graag in op de gestelde vragen. Bij de 
beantwoording is waar mogelijk de indeling en volgorde van het verslag 
aangehouden, met dien verstande dat vergelijkbare vragen zijn samengenomen. 
 
Op 9 en 13 april is het verslag van de Staten van Sint Maarten, respectievelijk dat 
van de Staten van Curaçao ontvangen. Ik bedank de Statenleden voor hun 
bijdrage en zal daar in een aparte nota op in gaan. U ontvangt de aparte nota deze 
zomer. Ik heb ervoor gekozen de beantwoording van de verslagen niet samen te 
voegen om u alvast in de gelegenheid te stellen van deze antwoorden en van de 
nota van wijziging kennis te nemen.  
 
 
2. De uitbreiding van het basisregister reisdocumenten 
 
Huidige inrichting stelsel en noodzaak invoering nieuw basisregister 
 
De regering stelt, dat de huidige infrastructuur van afzonderlijke, niet digitaal met 
elkaar verbonden reisdocumentenadministraties bij de uitgevende instanties en een 
qua doel en inhoud beperkt basisregister reisdocumenten bij de minister van BZK 
niet geschikt is om de gegevensverwerking te bieden die noodzakelijk is in het licht 
van de plaatsing en het gebruik van het publiek identificatiemiddel op de 
Nederlandse identiteitskaart. De leden van de CDA-fractie vragen de regering hoe 
deze stelling zich verhoudt tot de overwegingen bij de invoering van het huidige 
stelsel. 
 
De leden van de D66-fractie hebben kennisgenomen van het onderhavige 
wetsvoorstel. Zij vinden het van belang dat Nederlanders met een hoger 
betrouwbaarheidsniveau kunnen inloggen bij de overheid en de semi-publieke 
sector. Dit wetsvoorstel zet daar stappen toe: het creëert een juridische grondslag 
voor het plaatsen van een publiek identificatiemiddel op de daartoe aangewezen 
reisdocumenten, voor nu de identiteitskaart, en het realiseert een uitbreiding van 
het basisregister reisdocumenten. Zij hebben nog wel enkele vragen. In de eerste 
plaats vragen de leden van de D66-fractie om een toelichting: waarom de huidige 
infrastructuur van reisdocumentenadministraties ongeschikt is om de 
1 
 

Er is dus sprake van een landschap met centrale en decentrale administraties, 
systemen en processen en daarin spelen verschillende partijen met eigen 
bevoegdheden en verantwoordelijkheden een rol. Deze inrichting heeft ook tot 
gevolg dat er geen authentieke bronregistratie is die complete gegevens en 
informatie over de status van een document bevat. Ook is geconstateerd dat de 
gegevens en statusinformatie over hetzelfde document niet altijd overeenkomen in 
verschillende systemen. Vaststellen of een document nog kan worden vertrouwd of 
het signaleren en tegengaan van misbruik of fraude met van rechtswege vervallen 
documenten wordt hierdoor bemoeilijkt en daarmee wordt ook een betrouwbare 
identiteitsvaststelling bemoeilijkt. De decentrale opzet van de RAAS-systemen 
heeft ook als nadeel dat dubbele aanvragen van documenten of shopping in de zin 
dat een persoon aan wie een document geweigerd is of een aanvraag niet in 
behandeling is genomen bij een andere instantie weer een poging doet om toch 
een document te bemachtigen. Door de verouderde architectuur zijn de RAAS-
systemen bovendien niet op een veilige en efficiënte manier aan elkaar te koppelen 
en daarmee dus geen reëel alternatief. 
 
De plaatsing en het gebruik van de e-functionaliteit op de Nederlandse 
identiteitskaart (en wellicht in een later stadium ook op paspoorten), maakt een 
register noodzakelijk dat te allen tijde (24/7) online en in real-time bevraagbaar is 
om de actuele gegevens en status van het document te kunnen leveren. Hiermee 
kan zowel de status van het document dat als drager dient voor de e-functionaliteit 
als de status van die functionaliteit zelf worden vastgesteld en kan betrouwbare 
authenticatie op het hoogste niveau, zoals voorzien in de Wet digitale overheid 
(WDO), worden gegarandeerd. Deze nieuwe eisen waren bij de invoering van het 
huidige reisdocumentenstelsel niet voorzien.  
 
Toegang tot het nieuwe basisregister 
 
De leden van de D66-fractie vragen voorts, wie er allemaal toegang zal hebben tot 
dit basisregister. 
 
Het voorstel van rijkswet omschrijft in het nieuwe artikel 4e de verschillende 
categorieën ontvangers van gegevens uit het register. Verstrekking van gegevens 
is enkel toegestaan ten behoeve van een van de doelstellingen van het register, 
zoals bepaald in artikel 4e (na nota van wijziging, zoals ingediend tezamen met 
deze nota) en de daarop te baseren nadere regelgeving. De mogelijkheden voor 
verstrekking van gegevens zullen in beginsel niet afwijken van de bestaande 
verstrekkingsmogelijkheden vanuit de hierboven omschreven registers. Hierbij kan 
het bijvoorbeeld gaan om verstrekking aan autoriteiten die belast zijn met taken 
ter uitvoering van de Paspoortwet of organen met een wettelijke verplichting ter 
voorkoming van fraude met en misbruik van reisdocumenten. Bij deze reeds 
bestaande doelen komt als nieuw doel de verstrekking van gegevens aan 
autoriteiten ten behoeve van de vervaardiging, uitgifte en werking van het publiek 
identificatiemiddel. 
 
Verhouding decentrale reisdocumentenadministraties tot het nieuwe 
basisregister reisdocumenten 
 
Het nieuwe basisregister reisdocumenten zal geleidelijk worden gevuld met 
gegevens over reisdocumenten en Nederlandse identiteitskaarten, die nu nog in de 
reisdocumentenadministraties van de tot verstrekking bevoegde autoriteiten 
worden bijgehouden. Hoe verhouden de verschillende administraties zich tot 
elkaar, zo vragen de leden van de CDA-fractie. 
 
Als de leden van de VVD-fractie het goed begrijpen ontstaat er een “centraal” 
basisregister met gegevens over vermiste en van rechtswege vervallen 
reisdocumenten, alsmede de aanvraaggegevens en de gegevens betreffende de 
vervaardigde documenten die in de reisdocumentenadministratie van de 
uitgevende instanties worden bewaard met uitzondering van de gezichtsopname en 
de handtekening. Ook zullen de statusgegevens van het op een document 
aangebrachte publieke identificatiemiddel worden opgenomen. Betekent dit dat de 
uitgevende instanties nog een aparte administratie bijhouden voor de 
gezichtsopnamen en de handtekeningen? 
3 
 

verval van rechtswege) van de e-NIK geregistreerd, die van belang zijn om 24/7 
de geldigheid van het publiek middel te kunnen vaststellen. Verstrekking van 
gegevens m.b.t. gestolen of anderszins vermist gemelde of van rechtswege 
vervallen reisdocumenten zal vooralsnog gebeuren vanuit het bestaande 
basisregister reisdocumenten, tot aan het moment waarop alle gegevens van het 
oude register zullen zijn overgezet naar het nieuwe register. Om die reden zal het 
artikel dat de gegevensverwerkingen vanuit het huidige basisregister regelt (artikel 
4a Paspoortwet) ook blijven bestaan tot aan het moment waarop de migratie van 
gegevens voltooid zal zijn. Hetzelfde geldt voor de gegevens die thans vanuit de 
decentrale reisdocumentenadministraties van de uitgevende autoriteiten (RAAS-
systemen) worden verstrekt. Pas wanneer alle gegevens zijn overgebracht naar het 
nieuwe basisregister reisdocumenten, zullen de artikelen waarin de verwerkingen 
in het nieuwe register worden geregeld (artikel 4c, 4d en 4e) volledig in werking 
treden. De verantwoordelijkheid voor zowel het oude als het nieuwe basisregister 
berust bij de minister van BZK.  
 
Verdere verbetering reisdocumentenstelsel 
 
De NVVB pleit ervoor de handtekening en de pasfoto ook in het centrale register op 
te nemen. De regering doet dat niet, omdat deze gegevens geen rol spelen voor 
het realiseren van de e-functionaliteit. Waar wordt verder aan gedacht als het gaat 
om de verdere vernieuwing van het reisdocumenten-stelsel en ook de e-
functionaliteit? De leden van de VVD-fractie krijgen graag een reactie op de hier 
naar voren gebrachte punten. 
 
Het nieuwe basisregister biedt de mogelijkheid om de informatiehuishouding van 
het reisdocumentenstelsel verder tegen het licht te houden. Het idee is tot een 
verhoging van de kwaliteit, fraudebestendigheid en betrouwbaarheid van het 
gehele stelsel te komen. Een onderdeel daarvan is, naast het basisregister, het 
treffen van een voorziening voor de opslag van biometrische gegevens 
(gezichtsopnamen en handtekeningen). Deze dient zodanig te zijn ingericht dat 
elke uitgevende instantie, net zoals nu, zelf de beschikking houdt over de 
biometrische gegevens en verantwoordelijk blijft voor de verstrekking daarvan. Met 
het nieuwe basisregister en de voorziening voor de opslag van biometrische 
gegevens kunnen op termijn de RAAS-systemen worden uitgefaseerd. Ik informeer 
u eind van deze maand met een brief over de verbetering van het 
reisdocumentenstelsel (VRS) nader over deze processen.  
 
Kostenbesparing 
 
De leden van de CDA-fractie vragen een nadere onderbouwing van de verwachting, 
dat de overgang van de gegevens uit de administraties van de uitgevende 
instanties naar het nieuwe basisregister reisdocumenten ook besparingen op het 
beheer kan opleveren, zowel voor de rijksoverheid als bij de uitgevende instanties. 
 
Het nieuwe basisregister reisdocumenten is een eerste, onmisbare, stap om de 
bestaande complexiteit in systemen en procedures sterk te reduceren. Het zal een 
authentieke bron zijn voor gegevens betreffende reisdocumenten en Nederlandse 
identiteitskaarten in de verschillende stadia van de levenscyclus van deze 
documenten (statussen): van de aanvraag tot aan de definitieve onttrekking aan 
het verkeer. Hierdoor wordt een verbetering van de kwaliteit en betrouwbaarheid 
van de gegevensverwerking in het reisdocumentenproces bewerkstelligd. 
Daarnaast is het gebruik van het nieuwe basisregister een cruciale voorwaarde 
voor de verdere beheersmatige verbeteringen in dat proces, zoals het kunnen 
uitfaseren van de RAAS-systemen. Het beheer van de RAAS-systemen is kostbaar, 
zowel voor de rijksoverheid als voor de uitgevende instanties. De uitgevende 
instanties zijn verantwoordelijk voor veilige plaatsing en beheer van de apparatuur 
en het verzorgen van de (bij uitvoeringsregeling vastgelegde) back-up procedures. 
Dit vereist allerlei technische faciliteiten, maar ook de aanwezigheid van voldoende 
gekwalificeerd personeel. De rijksoverheid is verantwoordelijk voor het leveren van 
kostbare apparatuur aan de instanties en moet voorzien in eventuele vervanging 
van een RAAS-systeem bij defect of einde levensduur. Daarnaast dient de software 
5 
 

3. Het publiek identificatiemiddel 
 
Termen Hoog en dienstverleningen 
 
De leden van de CDA-fractie hebben met belangstelling kennisgenomen van het 
voorstel tot wijziging van de Paspoortwet in verband met de invoering van 
elektronische identificatie met een publiek identificatiemiddel en het uitbreiden van 
het basisregister reisdocumenten. 
Doel van het wetsvoorstel is, zo begrijpen zij, dat de burger zich op een hoger 
niveau van betrouwbaarheid kan identificeren dan met het huidige DigiD. Daarbij 
worden twee hogere niveaus van betrouwbaarheid onderscheiden, te weten het 
niveau substantieel en het niveau Hoog. Wordt steeds als er in de tekst sprake is 
van ‘het hoogste betrouwbaarheidsniveau’ bedoeld: betrouwbaarheidsniveau Hoog, 
zo vragen de leden van de CDA-fractie. Zo ja, waarom wordt dan niet consequent 
één term gebruikt?  
 
Ook vragen de leden van de CDA-fractie wat precies bedoeld wordt met ‘hoog 
betrouwbare elektronische dienstverlening in de (semi-)publieke sector’. Wordt met 
dienstverlening identificatie bedoeld? 
 
In de memorie van toelichting is om redactionele reden de vrijheid genomen om 
beide omschrijvingen te gebruiken. Beide hebben betrekking op elektronische 
dienstverlening waarvoor authenticatie op betrouwbaarheidsniveau hoog als 
bedoeld in de WDO vereist is. De WDO kent geen hoger betrouwbaarheidsniveau 
dan het betrouwbaarheidsniveau hoog, zodat hierover geen misverstand kan 
ontstaan. Met hoog betrouwbare elektronische dienstverlening wordt bedoeld 
dienstverlening waarbij om redenen van veiligheid, gevoeligheid van gegevens, 
voorkoming van fraude en misbruik of anderszins het noodzakelijk is om op een zo 
hoog mogelijk niveau zeker te stellen dat het met de dienstverlening verbonden 
gegevensverkeer daadwerkelijk plaatsvindt tussen de dienstverlener en de burger 
op wiens naam bij de dienstverlener wordt ingelogd. De identificatie met behulp 
van een publiek identificatiemiddel op betrouwbaarheidsniveau hoog maakt 
derhalve hoog betrouwbare elektronische dienstverlening mogelijk. Met 
dienstverlening in deze zin wordt dus inderdaad identificatie bedoeld.  
 
Wettelijke basis rijbewijs 
 
De leden van de CDA-fractie vragen voorts wat de wettelijke basis is van de 
plaatsing van een publiek identificatiemiddel op het rijbewijs.  
 
Het voorgestelde artikel 5, vierde lid, van de WDO regelt de verantwoordelijkheid 
van de plaatsing van het publiek identificatiemiddel door de Rijksdienst 
Wegverkeer op het rijbewijs. 
 
Voorbereidingen uitvoering 
 
De leden van de VVD begrijpen dat de dienst Logius straks de authenticatie van het 
op de Nederlandse identiteitskaart geplaatste publiek identificatiemiddel zal 
verzorgen. Welke voorbereidingen worden er getroffen dat de dienst Logius deze 
taak goed kan uitvoeren? Wat zijn de consequenties voor het budget van Logius?   
 
In dezelfde lijn ligt de vraag van de deze fractie: Hoe ziet het tijdspad eruit als het 
gaat om de e-NIK gereed te hebben voor de digitale dienstverlening van de 
overheid? In hoeverre lopen de technische aanpassingen en de voorbereidingen 
voor wetgeving synchroon zo vragen deze leden?   
 
De voorbereidingen bij Logius zijn in een vergevorderd stadium. Het functioneren 
van het op de Nederlandse identiteitskaart geplaatste publiek identificatiemiddel is 
inmiddels succesvol beproefd in een testomgeving. De techniek is gereed en kan, 
als de wetgeving gereed is, in gebruik worden genomen. Over de budgettaire 
gevolgen voor Logius is in paragraaf 6.1.2 van de memorie van toelichting 
aangegeven dat de kosten voor de authenticatie met het publiek identificatiemiddel 
worden doorbelast aan de dienstverlener bij wie wordt ingelogd. 
 
7 
 

Fysieke verschijning 
 
Voor de aanvraag van een Nederlandse identiteitskaart verschijnt de burger ‘ook 
fysiek’ aan het aanvraagloket van de uitgevende instantie. Wat wordt in dit 
verband bedoeld met ‘ook’, zo vragen de leden van de CDA-fractie. 
 
Het gebruik van het woord ‘ook’ dient te worden gezien in de context van het feit 
dat het publiek identificatiemiddel wordt aangebracht op een fysiek 
identiteitsdocument, zoals de Nederlandse identiteitskaart, waarvoor bij de 
aanvraag een persoonlijke verschijningsplicht geldt. Daardoor wordt gewaarborgd 
dat de identiteit van de burger ‘face-to-face’ kan worden vastgesteld. Dit is zowel 
een voorwaarde voor verstrekking van het fysieke document, als ook voor 
verstrekking van een elektronisch identificatiemiddel op het 
betrouwbaarheidsniveau hoog. 
 
Android/Apple 
 
De leden van de D66-fractie krijgen graag een toelichting op de gekozen wijze dit 
hoger betrouwbaarheidsniveau vorm te geven: de NFC-chip op de identiteitskaart. 
Kan de regering ingaan op de volgende vragen? De doorlooptijd voor DigiD Hoog 
wordt ingeschat op 10 jaar. Het duurt namelijk een tijd voordat iedereen een 
nieuwe identiteitskaart heeft. Is er niet het risico dat deze methode over 10 jaar 
alweer achterhaald is, zo vragen deze leden aan de regering?  
 
De technische ontwikkelingen gaan zo snel op dit vlak. Tien jaar vooruit kijken is 
onmogelijk. Er zullen steeds, als gevolg van voortdurende innovatie en 
ontwikkelingen, middelen op basis van nieuwe, betere technologieën beschikbaar 
komen. Het is daarom noodzakelijk voortdurend ruimte te geven aan innovatie. 
Concreet betekent dit dat de chip op de id-kaart steeds wordt aangepast aan 
nieuwe, betere technologie. 
 
De leden van de D66-fractie vervolgen: Ten tweede is het een feit dat alleen 
Android gebruikers met hun telefoon deze chip kunnen uitlezen. Dit werkt niet voor 
iOS-gebruikers. Heeft de regering zicht op welk aandeel van de Nederlandse 
bevolking geen Android-telefoon heeft? Hoe wordt dit opgelost? Klopt het dat zij 
een kaartlezer moeten aanschaffen? Wat zal deze kosten? Graag een nadere 
toelichting op de oplossing van dit probleem. De leden van de VVD-fractie voegen 
daaraan toe voor wie deze kosten komen.  
 
Ongeveer de helft van de Nederlandse bevolking is in het bezit van een Android-
telefoon. Vanwege dit bereik kan op deze schaal gestart worden met een lerende 
uitrol van middelen op niveau hoog. De regering kiest er dan ook voor op de 
beleidsdomeinen waar het noodzakelijk wordt geacht, niveau hoog in te zetten 
(bijvoorbeeld in de zorg) en waar dit maatschappelijk en financieel mogelijk is, de 
aanloopproblemen op acceptabele wijze te compenseren. Een voor niet Android-
bezitters bruikbare kaartlezer, die enkele tientallen euro’s zou kosten, is daarbij 
een van de momenteel onderzochte opties. Zoals uiteengezet in de Kamerbrief 
over de aanpak van de implementatie van het programma eID, van 29 januari 
3
2019 , wordt er blijvend gewerkt aan het beproeven van alternatieve oplossingen 
voor de iOS-gebruikers (Apple), waarbij het uitgangspunt is dat deze net zo 
eenvoudig, gebruiksvriendelijk en goedkoop zijn als de Androidwerkwijze. Dit is 
onderdeel van permanente ontwikkeling en innovatie. Er is nog geen beslissing 
genomen over de aanschaf van een kaartlezer door degenen die niet de 
beschikking hebben over een Android-telefoon of over mogelijke andere methoden 
om het probleem op te lossen.  
 
Administratieve lasten 
 
De leden van de D66-fractie begrijpen dat een hoger betrouwbaarheidsniveau bij 
het inloggen positief is voor de burger, het is veiliger. Deze leden lezen daarnaast 
dat dit voorstel de administratieve lasten van de burger vermindert. Deze leden 
                                                 
3
 Kamerstuk 26643, nr. 590. 
9 
 

daarvoor is herprioritering in de doorontwikkeling van DigiD naar een hoger 
betrouwbaarheidsniveau. Er is meer energie gezet op de werkzaamheden voor 
DigiD substantieel, waardoor de werkzaamheden om de Nederlandse 
identiteitskaart geschikt te maken voor DigiD hoog zijn getemporiseerd. 
Temporiseren kost geld omdat personeel en leveranciers langer moeten worden 
vastgehouden dan oorspronkelijk begroot of opnieuw moeten worden aangetrokken 
en ingewerkt. Daarnaast moet een aantal technische testen opnieuw worden 
gedaan. De projectkosten worden grotendeels gefinancierd uit de BZK-begroting.  
 
Deze projectkosten staan overigens los van de kosten voor het aanbrengen van de 
e-functionaliteit op de kaart na livegang. Deze kosten zullen worden bekostigd door 
legesheffing. Naar verwachting zal de kostenstijging door de functionaliteit in lijn 
zijn met het al ingevoerde e-Rijbewijs.  
 
Niet-gebruiken van het publiek identificatiemiddel 
 
De regering stelt, zo lezen de leden van de CDA-fractie, dat de financiële gevolgen 
van dit wetsvoorstel voor de burger in samenhang dienen te worden bezien met de 
vermindering van diens administratieve lasten indien hij gebruik gaat maken van 
het publiek identificatiemiddel. De leden van de CDA-fractie vragen in dit verband 
wat de financiële gevolgen zijn voor de burger indien hij geen gebruik gaat maken 
van het publiek identificatiemiddel. Ook vragen deze leden naar de financiële 
gevolgen voor de burger indien hij gebruik wil maken van het publiek 
identificatiemiddel, terwijl zijn Nederlandse identiteitskaart nog negen jaar geldig 
is.  
 
In lijn met de vorige vraag willen de leden van de D66-fractie weten of het klopt 
dat ook mensen die geen gebruik willen maken van deze chip, toch de kosten 
ervoor moeten dragen. 
 
Ongeacht of burgers gebruik gaan maken van het publiek identificatiemiddel op de 
Nederlandse identiteitskaart worden er kosten gemaakt voor de vervaardiging 
daarvan. Deze kosten worden verdisconteerd in de leges die de burger betaalt bij 
aanschaf van het document. Ook de leges van kaarten met een e-functionaliteit die 
niet kan worden gebruikt (omdat de houder niet in de BRP staat ingeschreven) 
zullen met hetzelfde bedrag worden opgehoogd. Het gaat naar verwachting om een 
beperkte groep. De kosten om daarvoor gescheiden productie- en administratieve 
processen in te richten staan niet in verhouding tot het doorberekenen van de 
kosten in de leges voor alle Nederlandse identiteitskaarten. Hierbij zij nog gewezen 
op de huidige situatie waarbij burgers ook betalen voor de kosten van de chip die 
gegevens bevat die noodzakelijk zijn bij reizen naar het buitenland, ongeacht of 
men daarvan gebruik maakt. Daarnaast is het inderdaad zo dat iemand met een 
nog negen jaar geldig document de prijs van een nieuwe e-NIK zal moeten betalen 
indien hij besluit zijn document eerder te vervangen om gebruik te kunnen maken 
van de e-functionaliteit.  
 
 
5. Nederlanders in het buitenland en in het Caribische deel van het 
Koninkrijk  
Nederlanders in het buitenland 
 
De leden van de VVD-fractie en de leden van de D66-fractie stellen enkele vragen 
over Nederlanders die woonachtig zijn buiten het Koninkrijk: 
 
De leden van de VVD-fractie vragen zich af of het voor Nederlanders buiten het 
Koninkrijk die in het Register Niet-ingezetenen (RNI) staan ingeschreven ook 
mogelijk is een identiteitskaart te krijgen en wat de basis daarvoor is. De D66-
leden willen graag verduidelijking of het voor Nederlanders woonachtig buiten het 
Koninkrijk en niet-ingeschreven in de BRP eerder nog niet mogelijk was om een 
Nederlandse identiteitskaart aan te vragen en wat er voor deze groep in de praktijk 
verandert.  
 
11 
 

Indien men op termijn niet beschikt over een rijbewijs of mogelijk een privaat 
inlogmiddel, kan het inderdaad voorkomen dat het noodzakelijk is om naast het 
paspoort (reisdocument) een Nederlandse identiteitskaart aan te schaffen om 
gebruik te kunnen maken van elektronische dienstverlening op 
betrouwbaarheidsniveau hoog. Hierbij zij gewezen op de keuze voor een 
geleidelijke invoering van digitale identificatiemiddelen. In het kader van het 
overgangsrecht onder de WDO zal het de komende jaren mogelijk blijven om 
bijvoorbeeld zaken met de Belastingdienst digitaal af te handelen met een 
inlogmiddel op niveau laag, mits sprake is van zogenaamde 
tweefactorauthenticatie (zoals DigiD gebruikersnaam en wachtwoord + SMS). 
Tevens wordt ingezet op de werving van een privaat inlogmiddel op het niveau 
substantieel in 2019, waarmee ook elektronische dienstverlening met 
overheidsinstanties mogelijk is. Afhankelijk van behoefte en haalbaarheid zal 
worden bezien of op termijn ook het paspoort geschikt kan worden gemaakt om te 
dienen als publiek elektronisch identificatiemiddel op betrouwbaarheidsniveau 
hoog.  
 
De leden van de D66-fractie willen graag weten of alle Nederlanders in het 
buitenland ook gebruik kunnen maken van DigiD Hoog. De leden van de VVD-
fractie wijzen erop dat het niet ondenkbeeldig is dat een Nederlander in het 
buitenland met een identiteitskaart, die niet in de BRP is ingeschreven, af en toe 
digitaal contact met de Nederlandse overheid heeft voor het regelen van bepaalde 
zaken, waar hij de overheid voor nodig heeft. Hoe gaat dat dan? De leden van de 
VVD-fractie vragen de regering hierop te reageren.  
 
Of je als Nederlander in het buitenland gebruik kunt maken van DigiD hoog is van 
een aantal zaken afhankelijk. Ten eerste, zoals eerder gezegd, is voor gebruik van 
een Nederlands publiek identificatiemiddel hoog beschikken over een BSN en 
daarom inschrijving in de BRP noodzakelijk. Hiervoor zou de burger zich bij een 
inschrijfvoorziening van de minister van BZK als bedoeld in artikel 2.64 Wet BRP 
als niet-ingezetene in de BRP kunnen laten inschrijven en daarmee in aanmerking 
komen voor verstrekking van een e-NIK. Denkbaar is verder dat een burger die 
woonachtig is binnen de EU de beschikking heeft over een door een EU-lidstaat aan 
de Europese Commissie genotificeerd elektronisch identificatiemiddel, waarmee op 
grond van de Europese eIDAS-verordening tevens kan worden ingelogd bij de 
Nederlandse overheid. Een andere mogelijkheid is dat er private middelen, 
gebaseerd op het BSN, worden aangeboden die door de minister van BZK zijn 
toegelaten als inlogmiddel voor elektronische dienstverlening van de overheid en 
de burger over een dergelijk middel beschikt. 
 
Caribisch Nederland en de Caribische landen van het Koninkrijk 
 
De leden van de GroenLinks-fractie zouden graag van de regering vernemen hoe 
deze wetswijziging is ontvangen bij de regeringen van de landen Aruba, Curaçao 
en Sint-Maarten. Hebben de regeringen van de andere landen van het Koninkrijk 
gebruik gemaakt van de bestaande mogelijkheden om aan te geven hoe zij over 
het voorliggende wetsvoorstel denken? 
 
Dit voorstel van rijkswet heeft de gebruikelijke procedure gevolgd, wat inhoudt dat 
de Caribische landen in de voorbereiding en in de besluitvorming zijn betrokken. 
De Raad van Advies van Curaçao heeft op 10 juli 2018 over het voorstel 
geadviseerd. De inhoud van dit advies is meegenomen in gesprekken over de 
uitvoering van de voorgestelde regelgeving. Hierbij bleken er gaandeweg vragen 
op te komen over het voornemen om de uitgifte van Nederlandse identiteitskaarten 
bij de kabinetten van de Gouverneurs c.q. de door de Gouverneurs eventueel aan 
te wijzen afdelingen burgerzaken van de Caribische landen te beleggen. Naar 
aanleiding van deze signalen heeft nader overleg met de betrokkenen 
plaatsgevonden en is besloten deze taak te laten uitvoeren door de Nederlandse 
vertegenwoordigingen in deze landen samen met een door de minister van 
Binnenlandse Zaken en Koninkrijksrelaties aangewezen autoriteit in het Europese 
deel van Nederland. De bijgevoegde nota van wijziging op het voorstel van rijkswet 
ziet onder meer op deze wijziging.  
 
13 
 

een niet-ingezetene in het buitenland in het algemeen slechts sporadisch bekend 
zijn. 
 
In de memorie van toelichting wordt gesteld dat voor de in de BRP ingeschreven 
Nederlanders die tijdelijk in het Caribisch deel van het Koninkrijk verblijven 
(bijvoorbeeld vanwege vakantie) nog zal worden bepaald of zij ook ter plekke een 
e-NIK kunnen aanvragen. De leden van de VVD-fractie vragen waar dat van af zal 
hangen en waar de verantwoordelijkheid daarvoor ligt. Deze Nederlanders hebben 
toch voldoende gelegenheid om een e-NIK in Nederland zelf aan te vragen. Graag 
krijgen zij een reactie van de regering. 
 
Het uitgangspunt is dat een e-NIK wordt aangevraagd bij de ingevolge de 
Paspoortwet bevoegde autoriteit in de gemeente waar de aanvrager als ingezetene 
in de BRP staat ingeschreven. Dat is de gemeente waar de aanvrager zijn woon- of 
briefadres heeft. Uit een oogpunt van dienstverlening zou de mogelijkheid geboden 
kunnen worden de e-NIK ook aan deze groep Nederlanders te verstrekken indien 
zij tijdelijk in het Caribische deel van het Koninkrijk verblijven. Gezien de 
uitvoeringslasten die hiermee gemoeid zijn, afgezet tegen de noodzaak van deze 
groep om ook bij tijdelijk verblijf in het Caribisch gebied daar een e-NIK te kunnen 
aanvragen, is besloten dit op dit moment niet mogelijk te maken en deze optie op 
een later moment te evalueren. 
 
De leden van de GroenLinks-fractie vragen naar de uitvoerbaarheid van het 
voorliggende wetsvoorstel in zowel de andere landen van het Koninkrijk als in de 
bijzondere openbare lichamen Bonaire, Sint-Eustatius en Saba. De regering schrijft 
in reactie op het advies van de Raad van State: “Daar waar het echter het plaatsen 
van het elektronisch middel op reisdocumenten, waaronder begrepen de 
Nederlandse identiteitskaart, betreft, dient dit, zoals de Afdeling terecht stelt, bij 
wijze van rijkswet te geschieden. De burgers van de andere landen van het 
Koninkrijk kunnen op gelijke wijze van de voordelen van deze digitale 
dienstverlening gebruik maken als waarop burgers uit het Europese deel van het 
Koninkrijk dat kunnen, mits zij in de basisregistratie personen zijn ingeschreven.” 
De leden van deze fractie vragen voorts of de regering kan aangeven wat dit in 
materiële zin betekent voor de burgers uit het Caribische deel van het Koninkrijk?  
 
Dit houdt in dat Nederlanders die een band hebben met Europees Nederland, in die 
zin dat ze zijn ingeschreven in de BRP en dus een BSN hebben (bv. omdat zij 
eerder in Europees Nederland hebben gewoond) met een e-NIK op 
betrouwbaarheidsniveau hoog gebruik kunnen maken van elektronische 
dienstverlening met de Europees Nederlandse overheid. Zij kunnen nu al een DigiD 
aanvragen met een lager betrouwbaarheidsniveau. De mogelijkheid om in het 
Caribisch deel van het Koninkrijk voortaan een Nederlandse identiteitskaart aan te 
kunnen vragen is nieuw en ziet specifiek op het gebruik van het publiek 
identificatiemiddel dat op het document is geplaatst. De e-NIK zal niet in de plaats 
komen van de eigen identiteitskaarten (sedula’s) die in het Caribische deel van het 
Koninkrijk worden uitgegeven.  
 
Voor wat betreft de uitvoerbaarheid is vooral de verstrekking van e-NIKs van 
belang. In de Caribische landen wordt deze nieuwe taak, zoals eerder opgemerkt, 
bij de Nederlandse vertegenwoordigingen en een door de minister van BZK aan te 
wijzen autoriteit in Nederland belegd. Voor de openbare lichamen zal het naar 
verwachting slechts om geringe aantallen aanvragen gaan, zodat deze extra 
werkzaamheden in beginsel kunnen worden opgevangen binnen de bestaande 
formatie van de afdelingen burgerzaken.  
 
Ook willen deze leden graag weten op welke manier de burgers in deze landen en 
openbare lichamen worden geïnformeerd over de werking van deze wet. 
 
Burgers in deze landen zullen - evenals burgers in het Europese deel van het 
Koninkrijk - worden geïnformeerd over de mogelijkheid van het gebruik van eID bij 
de afname van diensten bij de desbetreffende overheidsinstantie.  
 
De communicatie rond de e-NIK is tweeledig. De Rijksdienst voor 
identiteitsgegevens (RvIG) van het ministerie van BZK communiceert hoofdzakelijk 
15 
 

aanleiding van het verslag op dat wetsvoorstel is uitvoerig stilgestaan bij de 
beveiligingsaspecten van de chip in deze documenten in relatie tot de juridische 
levensduur van het document. Als algemene conclusie werd daarover van 
regeringszijde opgemerkt dat de risico’s met de invoering van de tienjarige 
geldigheidsduur groter zouden zijn, omdat de kans groter wordt dat de 
elektronische beveiliging van de chip gedurende de geldigheidsduur niet meer zal 
voldoen. De regering gaf bij die gelegenheid aan ernaar te streven al het mogelijke 
te doen om voor de documenten een passend beveiligingsniveau te waarborgen 
door de ontwikkelingen die de documenten – en de chip in het bijzonder – 
kwetsbaar maken zo goed mogelijk te volgen. Tevens werd toegezegd dat bij 
gebleken kwetsbaarheden bekeken zal worden of en zo ja welke maatregelen 
kunnen worden getroffen om, rekening houdend met de stand van de techniek en 
de kosten van de tenuitvoerlegging, een passend beveiligingsniveau van de 
reisdocumenten te waarborgen. Overigens worden technische ontwikkelingen 
natuurlijk altijd meegenomen en worden nieuwe documenten met een nieuwe, 
technisch geavanceerdere chip uitgerust indien die beschikbaar komt. Het is 
uiteraard niet zo dat enkel om de tien jaar voor een nieuwe, beter beveiligde chip 
kan worden gekozen.  
 
De leden van de D66-fractie lezen dat het verstrekken van gegevens uit dit nieuwe 
basisregister mogelijk wordt gemaakt middels deze wet. Deze gegevens kunnen 
verstrekt worden wanneer deze noodzakelijk zijn voor de elektronische 
dienstverlening, maar ook bij het voorkomen en bestrijden van fraude. Welke 
grenzen en voorwaarden worden er bij het verstrekken, met als doel fraude te 
bestrijden, gesteld? 
 
Zoals opgemerkt in paragraaf 3.6.3 van de memorie van toelichting is de 
verstrekking van gegevens uit het basisregister reisdocumenten in verband met 
het voorkomen en bestrijden van fraude met en misbruik van reisdocumenten niet 
nieuw. Het verstrekkingenregime met het oog op het voorkomen en bestrijden van 
fraude met en misbruik van reisdocumenten zal in beginsel niet afwijken van de 
huidige verstrekkingsmogelijkheden. Dat wil zeggen dat de huidige grenzen en 
voorwaarden ook het uitgangspunt zullen zijn voor de verstrekking van gegevens 
voor dit doel uit het nieuwe basisregister reisdocumenten. In de memorie van 
toelichting is aan de hand van een aantal voorbeelden op het huidige 
verstrekkingenregime ingegaan.  
 
Ook vragen de leden van deze fractie of de regering verder kan ingaan op de 
eventuele risico’s die uit de gegevensbeschermingseffectbeoordeling (GEB) naar 
voren zijn gekomen en op welke manier er maatregelen zijn getroffen deze risico’s 
aan te pakken? 
 
De belangrijkste conclusies uit de GEB, ook wel privacy impact assessment (PIA) 
genoemd, hadden betrekking op de navolgende onderwerpen: (1) 
dataminimalisatie, (2) opslagbeperking, (3) juistheid van gegevens, (4) 
beveiliging, (5) verantwoording en (6) transparantie. Op deze onderwerpen en de 
maatregelen die zijn getroffen om eventuele risico’s op dat vlak aan te pakken is 
met name in de paragrafen 2.3, 3.7, 3.8 en 5.1 van de memorie van toelichting 
nader ingegaan. Kortheidshalve moge hiernaar worden verwezen. 
 
De Staatssecretaris van Binnenlandse Zaken en Koninkrijksrelaties, 
 
 
 
 
drs. R.W. Knops 
17 
 

