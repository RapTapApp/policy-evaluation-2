Wijziging van de Rijksoctrooiwet 1995 in verband met de Overeenkomst 
betreffende een eengemaakt octrooigerecht en Verordening (EU) nr. 
1257/2012 
 
NOTA NAAR AANLEIDING VAN HET VERSLAG  
 
 
I. Algemeen  
 
De leden van de VVD-fractie hebben met belangstelling kennisgenomen van de 
wijziging van de Rijksoctrooiwet 1995 in verband met de Overeenkomst 
betreffende een eengemaakt octrooigerecht en Verordening (EU) nr. 1257/2012. 
Deze leden hebben hierbij geen verdere vragen.  
 
De leden van de CDA-fractie hebben met belangstelling kennisgenomen van het 
wetsvoorstel en hebben hierover een aantal vragen. 
 
Met belangstelling heb ik kennisgenomen van het verslag over bovengenoemde 
wetsvoorstel dat op 17 mei 2019 door de vaste commissie voor Economische 
Zaken en Klimaat is vastgesteld.  
Hieronder ga ik in op de opmerkingen en vragen waartoe het wetsvoorstel de 
leden van de commissie aanleiding heeft gegeven.  
 
1. Voorgeschiedenis  
 
1.1. Gemeenschapsoctrooiverdragen 
 
Vraag 1 
De leden van de CDA-fractie lezen dat het Europees Octrooiverdrag (EOV) en het 
Europees octrooi voor wat betreft het Koninkrijk ook gelden voor Curaçao, Sint 
Maarten en het Caribisch deel van Nederland (Bonaire, Sint Eustatius en Saba), 
maar niet voor Aruba. Wat is de reden dat Aruba geen partij is en vasthoudt aan 
een eigen landsverordening inzake octrooien?  
 
Aruba heeft in het verleden bij de totstandkoming van de Rijksoctrooiwet 1995 
gekozen voor eigen octrooiwetgeving, teneinde optimaal te kunnen inspelen op de 
situatie ter plaatse. Het is in lijn met deze benadering dat Aruba zelf kiest om al 
1
dan niet toe te treden tot verdragen, waaronder het EOV. 
 
Vraag 2 
De leden van de CDA-fractie vragen of het klopt dat landen die geen lid zijn van 
de Europese Unie (EU) maar destijds wel het EOV hebben ondertekend, zoals 
Noorwegen en Zwitserland, niet deelnemen aan het nieuwe Europese 
octrooisysteem? Zo ja, waarom zijn deze landen niet betrokken? Zou dit in de 
toekomst nog kunnen veranderen?  
 
Het is juist dat landen die geen lid zijn van de Europese Unie thans niet kunnen 
deelnemen aan het nieuwe Europese octrooisysteem, bestaande uit het Europees 
octrooi met eenheidswerking en het Eengemaakt Octrooigerecht. Het Europees 
octrooi met eenheidswerking is geregeld in Europese verordeningen, die naar hun 
aard niet rechtstreeks van toepassing zijn in landen die geen lid zijn van de 
Europese Unie. Er is voor gekozen deelname aan het Eengemaakt Octrooigerecht 
                                                
1
 Kamerstukken II 2004/05, 29874 (R 1777), nr. 5, p. 4. 
1 
 

1.2 Hofprocedures  
 
Vraag 4 
De leden van de CDA-fractie lezen dat Polen, Spanje en Kroatië elk om een andere 
reden de Overeenkomst betreffende een eengemaakt octrooigerecht (het 
Rechtspraakverdrag) uit 2013 destijds niet hebben ondertekend. Is deze situatie 
nog altijd ongewijzigd? 
 
3
Ja, deze situatie is nog altijd ongewijzigd. 
 
2. Vertaalverordening  
 
Vraag 5 
De leden van de CDA-fractie lezen dat de vertaalverordening erin voorziet dat, 
indien een octrooiaanvraag in een van de werktalen van het EOB is vertaald 
(Engels, Frans, Duits) en eenheidswerking is geregistreerd, de vertaalkosten van 
de aanvraag voor vergoeding in aanmerking komen (het zogenaamde 
«mutualisation of costs-principe»). Waaruit wordt de vergoeding voor 
vertaalkosten betaald? Wordt deze, net als andere administratieve taken, 
gefinancierd uit de taksen voor Europese octrooien met eenheidswerking? Dekt de 
vergoeding te allen tijde de volledige vertaalkosten, of slechts een gedeelte of tot 
een maximumbedrag? Onder welke voorwaarden kan men aanspraak maken op 
de vergoeding? 
 
Op grond van artikel 5, tweede lid, van verordening 1260/2012 (de 
vertaalverordening), wordt de vergoeding voor vertaalkosten inderdaad betaald 
uit de in artikel 11 van verordening 1257/2012 bedoelde taksen, zijnde die voor 
Europese octrooien met eenheidswerking. Deze vergoeding is  
slechts beschikbaar voor kleine en middelgrote ondernemingen (kmo's), 
natuurlijke personen, organisaties zonder winstoogmerk, universiteiten en 
openbare onderzoeksorganisaties die hun verblijfplaats of hoofdvestiging in een 
lidstaat van de Europese Unie hebben. Op grond van artikel 5, eerste lid, van 
verordening 1260/2012, wordt het beheer van deze compensatieregeling, 
overeenkomstig artikel 9 van verordening 1257/2012, opgedragen aan het EOB.  
Ter uitvoering daarvan heeft de Beperkte Commissie van de Raad van Bestuur van 
het EOB (doorgaans aangeduid als: Select Committee) twee besluiten genomen 
die onder meer hierover nadere voorwaarden en regels bevatten. In het besluit 
4
van 15 december 2015 (SC/D 1/15) zijn hierover regels opgenomen in regel 8 tot 
en met 11, onder meer over een nadere duiding van de begunstigden van de 
compensatieregeling, de aanvraagprocedure en de behandeling van het verzoek. 
Voorts is aangegeven op welke wijze de hoogte van de vergoeding wordt 
vastgesteld, namelijk een vast bedrag dat onder meer is gebaseerd op de 
                                                
3
 Zie voor een actuele stand van zaken: 
https://verdragenbank.overheid.nl/nl/Verdrag/Details/012837 
https://www.consilium.europa.eu/en/documents-publications/treaties-
agreements/agreement/?id=2013001&DocLanguage=en 
 
4
 Decision of the Select Committee of the Administrative Council of 15 December 2015 
adopting the Rules relating to Unitary Patent Protection (SC/D 1/15), Rules relating to 
Regulation (EU) No 1257/2012 of the European Parliament and of the Council of 17 
December 2012 implementing enhanced cooperation in the area of the creation of unitary 
patent protection and to Council Regulation (EU) No 1260/2012 of 17 December 2012 
implementing enhanced cooperation in the area of the creation of unitary patent protection 
with regard to the applicable translation arrangements (hereinafter "Rules relating to 
Unitary Patent Protection"), Publicatieblad van het Europees Octrooibureau, 2016, A 39. 
3 
 

hiervoor genoemde gebruik door een rechtmatige gebruiker van het programma 
zonder voorafgaande toestemming toegestaan en mag daarvan niet bij 
overeenkomst worden afgeweken (geïmplementeerd in artikel 45k van de 
Auteurswet).  
Op grond van artikel 5, derde lid, van de richtlijn (geïmplementeerd in artikel 45l 
van de Auteurswet) mag de rechthebbende verkrijger van een 
computerprogramma, zonder de toestemming van de auteursrechthebbende, ook 
de functionaliteit van dit programma observeren, bestuderen of uittesten teneinde 
vast te stellen welke ideeën en beginselen aan een element van dat programma 
ten grondslag liggen. 
Op grond van artikel 6 van de richtlijn (geïmplementeerd in artikel 45m van de 
Auteurswet) is het toegestaan om auteursrechtelijk relevante handelingen te 
verrichten (zoals het maken van een kopie of het vertalen van de codering van 
een computerprogramma) als dat nodig is om de interoperabiliteit van een 
onafhankelijk vervaardigd computerprogramma met andere 
computerprogramma’s mogelijk te maken (decompilatie). Naar het oordeel van de 
regering zal er in de praktijk, gelet op het bovenstaande, weinig behoefte bestaan 
aan deze aanvullende uitzondering op de rechten van de octrooihouder. Dit laat 
onverlet dat deze uitzondering deel uitmaakt van het Rechtspraakverdrag en 
derhalve, hoe beperkt in strekking en reikwijdte ook, zal gaan gelden voor 
Europese octrooien met eenheidswerking en Europese octrooien. Gelet op het 
eerder geformuleerde uitgangspunt om de tekst van het Rechtspraakverdrag een-
op-een over te nemen in de Rijksoctrooiwet 1995, is ook dit artikel in de wet 
opgenomen.  
De regering gaat er voorshands van uit dat met de decompilatievrijstelling wordt 
bevestigd dat een eventueel octrooi geen afbreuk doet aan hetgeen op grond van 
de in de artikelen 5 en 6 van de richtlijn genoemde uitzonderingen niet als een 
inbreuk op het auteursrecht wordt beschouwd.  
 
Vraag 7 
Wat wordt verstaan onder de apothekersvrijstelling? Betreft het hier dezelfde 
bepaling die in Nederland sinds 1 februari 2019 in werking is, namelijk dat een 
apotheker in individuele gevallen een geoctrooieerd geneesmiddel zelf bereidt, 
bijvoorbeeld wanneer een voor een individuele patiënt geschikte dosering of 
toedieningswijze niet beschikbaar is (Kamerstuk 29 477, nr. 491)? 
 
De apothekersvrijstelling zoals opgenomen in het wetsvoorstel betreft inderdaad 
6
eenzelfde bepaling als die onlangs in werking is getreden. Zoals toegelicht in de 
memorie van toelichting, bestaat er tussen die bepaling en de bepaling die nu in 
de Rijksoctrooiwet 1995 wordt opgenomen geen inhoudelijk verschil.  
 
3.2. Europees octrooi met eenheidswerking als deel van het vermogen 
 
Vraag 8 
De leden van de CDA-fractie stellen vast dat conform artikel 7, eerste lid, van het 
wetsvoorstel een Europees octrooi met eenheidswerking als deel van het 
vermogen in zijn geheel en in alle deelnemende lidstaten wordt behandeld als een 
nationaal octrooi van een van de deelnemende lidstaten. Wat is precies de 
betekenis van dit artikel? 
 
Deze bepaling betekent dat de vermogensrechtelijke bepalingen inzake onder 
meer overdracht, beslag en verpanding van het Europees octrooi met 
eenheidswerking altijd door één rechtsregime worden beheerst, namelijk dat van 
                                                
6
 Stb. 2018, 469. 
5 
 

