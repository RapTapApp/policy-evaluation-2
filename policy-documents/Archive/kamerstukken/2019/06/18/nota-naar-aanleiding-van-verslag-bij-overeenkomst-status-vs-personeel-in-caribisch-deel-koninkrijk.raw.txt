35 143 
Goedkeuring van de op 19 oktober 2012 te Washington tot stand gekomen Overeenkomst 
tussen het Koninkrijk der Nederlanden en de Verenigde Staten van Amerika inzake de 
status van personeel van de Verenigde Staten in het Caribische deel van het Koninkrijk 
(Trb. 2012, 226), en de op 15 november 2018 te ’s-Gravenhage tot stand gebrachte 
notawisseling houdende een verdrag ter uitbreiding tot Curaçao van de Overeenkomst 
tussen het Koninkrijk der Nederlanden en de Verenigde Staten (Trb. 2018, 216) 
 
NOTA NAAR AANLEIDING VAN HET VERSLAG 
 
Inleiding 
De regering dankt de vaste commissie voor Buitenlandse Zaken van de Tweede Kamer der Staten-
Generaal voor haar verslag van 23 april 2019 met betrekking tot het voorstel van rijkswet tot 
goedkeuring van de Overeenkomst tussen het Koninkrijk der Nederlanden en de Verenigde Staten 
van Amerika inzake de status van personeel van de Verenigde Staten in het Caribische deel van het 
Koninkrijk, en de notawisseling houdende een verdrag ter uitbreiding tot Curaçao van de 
Overeenkomst tussen het Koninkrijk der Nederlanden en de Verenigde Staten. Met belangstelling is 
kennisgenomen van de vragen en opmerkingen van de leden van de D66-fractie en de SP-fractie. 
In deze nota naar aanleiding van het verslag worden de vragen beantwoord, waarbij de volgorde 
van de vragen wordt aangehouden. De regering stelt vast dat de leden van de VVD-fractie geen 
vragen over het voorstel hebben. 
 
Nota van wijziging 
Deze nota naar aanleiding van het verslag gaat vergezeld van een nota van wijziging. Deze bevat 
redactionele correcties. Voor een toelichting op de correcties zij verwezen naar de nota van wijziging. 
 
Inbreng van de leden van de D66-fractie 
 
De leden van de D66-fractie zijn bezorgd over de verslechterende humanitaire situatie in 
Venezuela, het grootste buurland van het Koninkrijk der Nederlanden. Als nabijgelegen 
eiland binnen het Koninkrijk is voorgesteld dat Curaçao kan dienen tot humanitaire hub 
om de bevolking van Venezuela te voorzien van voedsel en hulp. De genoemde leden zijn 
bezorgd over de uitspraken van de Amerikaanse president, waaruit hij liet blijken militair 
ingrijpen in Venezuela niet uit te sluiten. In het licht van de geschetste ontwikkelingen en 
uitspraken vragen deze leden zich af waarom juist in deze periode besloten is om dit 
zogenoemde Status of Forces Agreement (SOFA) uit te breiden tot Curaçao. Zij vragen 
zich af waarom Curaçao in 2012 niet tot deze overeenkomst wilde behoren, en waarom 
zij juist nu besloten hebben dat wel te doen? Verder vragen de leden van de D66-fractie 
zich af of er draagvlak bestaat onder de bevolking van Curaçao om deze overeenkomst 
naar Curaçao uit te breiden. Wat vindt de bevolking van Curaçao ervan dat deze 
overeenkomst nu tot stand komt? Tot slot vragen deze leden zich af of de VS het verdrag 
dat de grondslag vormt voor de Forward Operating Location (FOL) Hato ten volle 
respecteren en hebben gerespecteerd de afgelopen tien jaar. 
 
In 2012 zag de toenmalige regering van Curaçao de noodzaak van de SOFA niet in en wenste het 
geen medegelding bij het verdrag. De huidige regering van Curaçao besloot in maart 2018 om wel 
medegelding te verzoeken bij het verdrag. De verslechterende humanitaire situatie in Venezuela en 
uitspraken van de Amerikaanse president hebben geen rol gespeeld bij het besluit om medegelding 
1 
 

orkanen. Zie ook het antwoord op de vraag hierboven.  
 
De Overeenkomst regelt de status van Amerikaans defensiepersoneel dat tijdelijk 
aanwezig is op het grondgebied van het Caribische deel van het Koninkrijk in het kader 
van scheepsbezoeken, training, opleiding en overige activiteiten, schrijft de regering. De 
leden van de SP-fractie vragen of een uitputtend overzicht gegeven kan worden van deze 
‘overige activiteiten’. 
 
De ‘overige activiteiten’ bieden een restcategorie van mogelijke activiteiten waartoe de VS en 
Curaçao gezamenlijk kunnen beslissen en die de overkomst van VS-defensiepersoneel vereisen. 
Hoewel geen vastomlijnd kader is gesteld, zouden zaken als een tijdelijke overkomst van militairen 
voor ceremoniële doeleinden in het kader van internationale betrekkingen onder dergelijke ‘overige 
activiteiten’ kunnen vallen, evenals de overkomst van militairen bij de organisatie van evenementen 
als conferenties, seminars of werkgroepen in het kader van het versterken van internationale 
samenwerking. Dit laatste zou in het kader van internationale hulpverlening bij bijvoorbeeld orkanen 
goed passen in de trend in het Caribisch gebied, waarbij internationale samenwerking tussen landen 
wordt verstevigd. De overkomst van militairen bij het uitvoeren van een hulpoperatie zou niet zonder 
voorafgaande toestemming en een legitiem mandaat voor een dergelijke activiteit mogelijk zijn. 
Op dit moment zijn er geen activiteiten die onder de restcategorie vallen, en zijn deze activiteiten 
ook niet voorzien. Als er al activiteiten gepland zouden worden waarvoor de aanwezigheid van VS-
defensiepersoneel op Curaçao gewenst is, zou dat in de reguliere planningscyclus worden 
meegenomen en worden ondergebracht in het operationeel jaarplan. Elk verzoek daartoe zou als 
zodanig apart beoordeeld moeten worden. 
 
Er zijn bij de leden van de SP-fractie zorgen over de timing van het uitbreiden van de 
Overeenkomst tot Curaçao. Dit vanwege het feit dat de VS zich momenteel steeds 
agressiever opstelt ten opzichte van Venezuela. Deze leden vragen de regering in te gaan 
op deze zorgen. Zou het verstandig zijn de uitbreiding van de overeenkomst uit te stellen 
tot de rust in de regio is wedergekeerd en de VS niet langer militaire, in het VN-Handvest 
verboden dreigementen tegen Venezuela uit? 
 
Venezuela verkeert in een diepe multidimensionale crisis. Veel landen uit de regio, waaronder de 
VS, maken zich grote zorgen over de verslechterende situatie en zetten zich in voor een vreedzame 
oplossing. De inzet van de VS is vooral gericht op een democratische transitie waarin het 
Venezolaanse volk op democratische wijze haar leider kan kiezen. De VS, heeft net als veel landen 
in de regio en de meerderheid van de EU, interim-president Guaidó erkend. Ook wordt de druk op 
het Maduro-bewind opgevoerd met verschillende sanctieregimes. De VS blijft daarbij oog houden 
voor de bevolking en heeft in buurlanden humanitaire middelen paraat staan om de noden van de 
bevolking te verlichten. Er is op dit moment geen sprake van militair ingrijpen door de VS in 
Venezuela. De regering herkent zicht niet in het geschetste beeld dat er sprake is van agressiever 
opstellen van de VS ten opzichte van Venezuela.  
 
Kan de regering, zo vragen de leden van de SP-fractie, inzage geven in de militaire 
activiteiten van de VS tegen Venezuela? In welke mate gebeurt dit of blijft het 
(vooralsnog) enkel beperkt tot dreigementen? Hoe onderhoudt Nederland hierover 
contact met de VS? 
Wordt Nederland geïnformeerd als militaire activiteiten tegen Venezuela aanstaande zijn? 
Wat is hierover afgesproken? 
 
3 
 

De VS en het Koninkrijk, net als vele andere landen, treffen voortdurend regelingen over de 
juridische status van defensiepersoneel om de risico’s die verbonden zijn aan de aanwezigheid van 
defensiepersoneel op elkaars grondgebied zoveel mogelijk te regelen (zie ook de lijst van in 
voorbereiding zijnde SOFA’s van het Koninkrijk – Kamerstukken 2018-2019, 23 530, nr. 122).  
 
 
 
De Minister van Buitenlandse Zaken, 
 
 
Stef Blok 
 
5 
 

