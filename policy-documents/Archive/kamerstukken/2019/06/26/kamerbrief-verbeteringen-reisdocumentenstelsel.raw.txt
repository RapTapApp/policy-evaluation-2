 
 
 
> Retouradres Postbus 20011 2500 EA  Den Haag 
DG Overheidsorganisatie 
Aan de Voorzitter van de Tweede Kamer der Staten-Generaal 
Ministerie BZK 
 
Postbus 20018 
 
Turfmarkt 147 
2500 EA  Den Haag 
Den Haag 
Postbus 20011 
2500 EA  Den Haag 
Nederland 
www.rijksoverheid.nl 
www.facebook.com/minbzk 
www.twitter.com/minbzk 
 
 
 
Kenmerk 
2019-0000300707 
 
Uw kenmerk 
  
 
Datum 26 juni 2019 
Betreft Verbeteringen Reisdocumentenstelsel 
  
 
1
In de nota naar aanleiding van verslag (11 juni 2019 ) wijziging Paspoortwet en in 
2
de brief van 22 oktober 2018 heb ik aangekondigd uw Kamer mijn voornemen 
tot verbetering van het reisdocumentenstelsel (programma VRS) inclusief het 
Register paspoortsignaleringen (RPS) voor te leggen. Ik wil toe naar een 
verhoging van de kwaliteit, fraudebestendigheid en betrouwbaarheid van het 
gehele stelsel.  
 
Het huidige stelsel dateert uit de periode van voor de invoering van de 
Paspoortwet in 1992 en is in de huidige Paspoortwet overgenomen. De ICT- 
architectuur achter het stelsel dateert uit 2001. Het is tijd om een kwaliteitsslag 
te maken, waarbij de processen en procedures worden gedigitaliseerd naar de 
standaarden van deze tijd en het gemakkelijker wordt fraude tegen te gaan. Het 
stelsel wordt uiteindelijk ook goedkoper te beheren.  
 
In deze brief leg ik uit welke verbeteringen ik wil doorvoeren om dit te bereiken. 
Tevens ga ik in op de manier hoe ik hiertoe wil komen (verbeterstrategie), de 
nodige wetswijzigingen, de kosten en de planning.  
 
Algemeen 
Paspoorten en identiteitskaarten worden uitgegeven door de gemeenten, de 
openbaar lichamen in het Caribisch gebied, de minister van Buitenlandse Zaken, 
de gouverneurs van de Caribische landen en de Koninklijke Marechaussee. 
Jaarlijks worden ca. 1 tot 3,5 miljoen paspoorten en identiteitskaarten 
aangevraagd. Voor de benodigde gegevens zijn verschillende systemen “achter de 
balie” actief:  
 het Reisdocumenten Aanvraag –en Archiefstation (RAAS);  
 het Basisregister Reisdocumenten (BR) met vermiste, gestolen en van 
rechtswege vervallen documenten;  
3
 de BRP (GBA, RNI en GBA-V) met de statusgegevens van uitgegeven 
documenten; 
                                                
1
 Kamerstuk 35047-(R2108)  
2
 Kamerstuk 25764, nr. 11 en 26643 en 25764, nr. 458.  
3
 RNI: Registratie Niet-Ingezetenen. 
 
Pagina 1 van 5 
 

 
DG Overheidsorganisatie 
 
Ministerie BZK 
 
 
Kenmerk 
2019-0000300707 
 De biometrische gegevens uit de RAAS-en worden apart centraal opgeslagen 
in een overheidsdatacentrum. Uitgevende instanties moeten nu nog bellen of 
e-mailen om deze gegevens van een andere instantie te ontvangen. Dit doen 
zij om de identiteit van een aanvrager te kunnen controleren op het moment 
dat er binnen de eigen reisdocumentenadministratie geen historie van deze 
persoon beschikbaar is (bijvoorbeeld nadat iemand is verhuisd). Het opvragen 
zal na deze wijziging via dit overheidsdatacentrum verlopen. Deze gegevens 
blijven onder decentrale verantwoordelijkheid en binnen de huidige wettelijke 
kaders ten aanzien van de verantwoordelijkheid. In deze voorziening worden 
verder geen persoonsgegevens opgeslagen. Hierdoor is de biometrie binnen 
de voorziening niet direct tot een persoon te herleiden.  
 
Na de twee bovenstaande verplaatsingen van gegevens zijn de (ca. 500) 
decentrale RAAS-en niet meer nodig en worden die uitgefaseerd. Er zijn twee 
overzichtelijke, centrale systemen gecreëerd die goedkoper en makkelijker te 
onderhouden zijn. Met deze moderne systemen is het mogelijk om de volgende 
aanpassingen aan te brengen: 
 Digitalisering van (papieren) processen, logische/sturende stappen creëren in 
het aanvraagproces en actualisering van informatiestromen (bijv. het stellen 
van controlevragen die de baliemedewerker moet beantwoorden alvorens 
“door” te kunnen in het programma). Dit vermindert het aantal handelingen 
aan de balie en verkleint de kans op fouten; 
 Uitgevende instanties kunnen de status van alle documenten beheren 
waardoor de registratie actueler wordt. Hierdoor is de geldigheidscontrole 
betrouwbaarder en wordt fraude (door middel van het gebruik van niet 
geldige documenten) tegengegaan; 
 Aanbrengen van een module waardoor uitgevende instanties kunnen zien dat 
er bij een andere instantie ook een aanvraag is gedaan. Tevens wordt hierbij 
geregeld dat het niet meer mogelijk wordt een aanvraag te doen als er al een 
aanvraag loopt bij een andere uitgevende instantie. Dat kan nu wel en geeft 
extra administratie en werkt fraude in de hand; 
 Introduceren van StopID: iedereen kan zelf online de vermissing van een 
document melden en de geldigheid van het betreffende document “stop” 
zetten (zoals dit nu ook met een bankpas kan). Zo wordt misbruik 
tegengegaan. 
 
Deze wijzigingen binnen het stelsel zijn zodanig dat er ook in de toekomst op kan 
worden voortgebouwd. U kunt bijvoorbeeld denken aan nieuwe vormen van 
dienstverlening zoals plaatsonafhankelijk aanvragen van paspoorten en 
identiteitskaarten. 
 
Register paspoortsignaleringen 
Eerder is met uw Kamer gesproken over de automatische raadpleging van het 
Register paspoortsignaleringen (RPS). In het RPS staan de personen opgenomen 
die geen nieuw paspoort mogen ontvangen (bijvoorbeeld vanwege fraude, 
onttrekking aan opgelegde straf of publiekrechtelijke schuld). De verwerking van 
deze signaleringen is arbeidsintensief en op dit moment afhankelijk van hoe goed 
de uitgevende instanties hun eigen administratie bijhouden. Daarom is met uw 
Kamer afgesproken dat er gewerkt gaat worden aan het automatisch raadplegen 
Pagina 3 van 5 
 

 
DG Overheidsorganisatie 
 
Ministerie BZK 
 
 
Kenmerk 
2019-0000300707 
Kosten en planning 
De verbetering van het reisdocumentenstel wordt gerealiseerd binnen BZK door 
de Rijksdienst voor Identiteitsgegevens (RvIG) in nauwe samenwerking met de 
uitvoerende instanties. Zoals hierboven aangegeven bij de verbeterstrategie geef 
ik het programma zo vorm dat er stap voor stap gewerkt wordt. Bij iedere 
afgeronde stap hoort een bruikbaar product. Bij elke nieuwe stap bouw ik een 
go/no go moment in. Wanneer het programma (of een van de onderliggende 
projecten) onverhoopt gestopt moet worden, betekent dit dat ik nog steeds 
waardevolle delen die het reisdocumentenstelsel als geheel verbeteren heb 
ingevoerd. In de planning verwacht ik dat de laatste fase in 2024 gereed is. Dit 
hangt uiteraard sterk samen met de doorgang van noodzakelijke wetgeving.  
 
De totale kosten van de verbeteringen bedragen ca. 46 miljoen euro. 
Daarenboven houdt RvIG rekening met een post onvoorzien van 3 miljoen euro 
per jaar in de jaren 2021 tot en met 2024. De kosten worden gedekt door de 
reguliere ontwikkelbudgetten die gefinancierd worden vanuit de paspoortleges. De 
investeringen worden voorgefinancierd en gespreid over de komende jaren van 
het reguliere ontwikkelbudget afgeschreven. De belangrijkste baten zijn een 
kwalitatief goed, betrouwbaar en fraudebestendig stelsel. Naast deze kwalitatieve 
baten is de verwachting dat er een efficiencyslag kan worden behaald zodra de 
RAAS-en zijn uitgefaseerd. Hierdoor kunnen de structurele jaarlijkse beheerkosten 
van het reisdocumentstelsel met ca. 5 tot 7 miljoen euro per jaar afnemen.  
 
Ik houd u gedurende dit proces op de hoogte van de voortgang. 
 
 
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops 
 
Pagina 5 van 5 
 

