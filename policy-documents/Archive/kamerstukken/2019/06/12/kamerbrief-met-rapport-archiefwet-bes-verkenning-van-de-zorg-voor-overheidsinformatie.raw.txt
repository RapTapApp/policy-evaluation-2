 
 
 
>Retouradres Postbus 16375 2500 BJ Den Haag  
 
 
Voorzitter Tweede Kamer der Staten-Generaal 
 Media en Creatieve Industrie 
 
Rijnstraat 50  
Postbus 20018  
Den Haag 
 
2500 EA  DEN HAAG 
Postbus 16375 
2500 BJ Den Haag 
www.rijksoverheid.nl 
 
Onze referentie 
7965118 
 
Datum 12 juni 2019 
Betreft Rapport Archiefwet BES, verkenning van de zorg voor 
 
overheidsinformatie 
 
 
 
 
   
 
Hierbij bied ik u, mede namens de staatssecretaris van Binnenlandse Zaken en 
Koninkrijksrelaties (BZK), het bijgaande rapport aan van de Inspectie 
1
Overheidsinformatie en Erfgoed over de naleving van de Archiefwet BES. Het 
rapport, opgesteld in februari jl., biedt een beeld van het informatiebeheer bij de 
openbare lichamen Bonaire, Saba en Sint Eustatius op basis van een bezoek door 
de Inspectie ter plaatse in april 2018. 
 
Het rapport doet uit oogpunt van de overheidsadministratie en het belang van het 
erfgoed een aantal aanbevelingen dat zowel gericht is aan de bestuurscolleges als 
aan de Rijksoverheid. In de aanbevelingen kan ik mij vinden. 
 
Wat betreft de verantwoordelijkheid van de bestuurscolleges maken deze 
aanbevelingen volgens de Inspectie-OE bij voorkeur onderdeel uit van een 
eilandgebonden plan van aanpak. Uit oogpunt hiervan zal ik samen met de 
staatssecretaris van BZK nagaan in hoeverre een dergelijke aanpak samen kan 
gaan met reeds bestaande plannen, zoals de gezamenlijke huisvesting van 
rijksambtenaren en het openbaar lichaam Sint Eustatius, en welke kansen zich 
voordoen op de andere eilanden. Dit betreft met name de mogelijkheid van 
samenwerking op het gebied van overheidsinformatie tussen de openbare 
lichamen en de rijksdiensten. 
 
Ten aanzien van de aanbeveling aan het Rijk voor het treffen van basale 
voorzieningen voor archiefruimten en archiefbewaarplaatsen wil ik, in nauw 
overleg met de betrokken colleges, de mogelijkheden nader onderzoeken. Hierbij 
wil ik tevens het Nationaal Archief inzetten, dat reeds eerder bijdroeg aan 
kennisuitwisseling en training op de eilanden alsmede aan conservering en 
digitalisering van historisch materiaal. Deze basale voorzieningen zijn vanwege de 
samenhang in het informatiebeheer niet goed los te zien van de hiervoor 
genoemde plannen van aanpak en lokale betrokkenheid. Ook vormen zij een 
                                                
1
 Ten tijde van het opstellen van het rapport was de Inspectie nog getiteld Erfgoedinspectie. 
Sinds 1 maart 2019 gaat zij verder onder de naam Inspectie Overheidsinformatie en Erfgoed 
(https://www.inspectie-oe.nl). 
 Pagina 1 van 2 
 

