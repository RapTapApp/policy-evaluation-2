BIJLAGE VOORTGANGSRAPPORTAGE IJKPUNT BESTAANSZEKERHEID CARIBISCH 
NEDERLAND 
 
In de kabinetsreactie onderzoek ijkpunt bestaanszekerheid Caribisch Nederland is een driesporen 
aanpak aangekondigd om de situatie voor inwoners van Caribisch Nederland te verbeteren. Het 
gaat om het verhogen van inkomens en uitkeringen, het verlagen van de kosten van 
levensonderhoud en werken aan de economie en arbeidsmarkt. In paragraaf I van deze bijlage 
wordt de voortgang op alle drie de sporen beschreven. Hierbij is gebruik gemaakt van bestaande 
1
informatiebronnen . In paragraaf II wordt de bepaling van het ijkpunt voor het sociaal minimum 
nader toegelicht. In paragraaf III is de beleidsinzet in relatie tot het ijkpunt voor het sociaal 
minimum opgenomen.  Tot slot, zijn in paragraaf IV de tabellen opgenomen waarin de bedragen 
uit het rapport van Regioplan (2018) in 2019 zijn geïndexeerd met de consumentenprijsindex per 
bestedingscategorie per eiland. 
 
 
Paragraaf I -  Voortgang driesporen aanpak  
 
Inkomenskant 
 
Wettelijk minimumloon en uitkeringen 
Het kabinet heeft het wettelijk minimumloon (WML) op de eilanden per 1 januari 2019 met 5 
procent verhoogd, bovenop de reguliere bijstelling op basis van de prijsontwikkeling. Deze 
verhoging is voor de werkgevers budgetneutraal gemaakt door de gelijktijdige en even grote 
verlaging van de werkgeverslasten. Met de verhoging van het WML zijn de AOV-, AWW- en 
onderstandsuitkeringen evenredig verhoogd. In Tabel 1 is ter illustratie weergeven wat de 
gevolgen hiervan zijn geweest voor de ontwikkeling van het WML en de uitkeringen op Bonaire. In 
Figuur 1, 2, 3 en 4 is de ontwikkeling van het wettelijk minimumloon, de uitkeringen en de 
kinderbijslag over tijd weergeven.   
 
Tabel 1: Wettelijk minimumloon en uitkeringen op Bonaire in 2019 (bedragen USD per maand) 
 2018 2018 + 2019 (incl. beleidsmatige 
1 
inflatie verhoging) 
Wettelijk minimumloon  825 854 894 
Volledige AOV  593 614 644 
Kinderbijslag 40 41 62 
Basisbedrag onderstand 329 341 358 
Toeslag zelfstandig wonen onderstand  48 50 134 
121 
Toeslag gezamenlijke huishouding onderstand 117 128 
Kindertoeslag eerste kind onderstand  59 61 63 
31 
Kindertoeslag tweede en derde kind onderstand 30 33 
Toeslag arbeidsongeschiktheid onderstand 219 227 236 
 
1
 Per 1 januari 2019 zijn de bedragen geïndexeerd op basis van het consumentenprijsindexcijfer voor het derde kwartaal van 
2018 zoals vastgesteld door het Centraal Bureau voor de Statistiek. De door het CBS gemeten ontwikkeling is respectievelijk 
3,5% voor Bonaire, 1,1% voor Sint Eustatius en 4,4% voor Saba.    
 
 
  
                                                
1
 Conform de toezegging gedaan in het algemeen overleg van 13 september 2018 (Kamerstukken II 2018-2019, 35000 IV, nr. 25) wordt 
deze uitvoeringsinformatie thans telkens gedeeld met de openbare lichamen.  
 
1 
 

1
 Het gaat om een volledige AOV inclusief de kerstuitkering, de duurtetoeslag is niet meegenomen in de 
berekening.  
 
 
 
Figuur 4: Ontwikkeling kinderbijslag Sint Eustatius (USD per jaar)
 
 $70,00 $64,00 
 $60,00
 $50,00
$42,00 $42,00 
 $40,00
 $30,00
 $20,00
 $10,00
 $-
2017 2018 2019
 
 
Doorgeven lastenverlichting werkgevers aan werknemers  
Het kabinet heeft met ingang van 1 januari 2019 de werkgeverspremies structureel verlaagd met 
vijf procentpunt van 18,4 procent tot 13,4 procent. De werkgeverspremies in Caribisch Nederland 
zijn nu als volgt: 
 
Tabel 2: Overzicht van de vorige en huidige werkgeverspremies 
 
 Oud Huidig 
Zorg 16,1% 11,7% 
OV 0,5% 0,3% 
ZV 1,6% 1,3% 
Cessantia 0,2% 0,1% 
Totaal 18,4% 13,4% 
 
Het verlagen van de premiepercentages zorgverzekering en werknemersverzekeringen heeft het 
mogelijk gemaakt om het wettelijk minimumloon te verhogen, zonder hiermee de arbeidskosten 
voor werkgevers te verhogen. Werknemers die het wettelijke minimumloon ontvangen profiteren 
rechtstreek van deze maatregel. Het ministerie van SZW heeft werkgevers verzocht de ontstane 
loonruimte ook door te geven aan werknemers die meer dan het wettelijke minimumloon 
verdienen. De (lokale) overheid heeft hierin het goede voorbeeld gegeven door de loonruimte te 
vertalen in een loonstijging voor de ambtenaren, zoals medewerkers van de openbare lichamen en 
de Rijksdienst Caribisch Nederland. Ook werkgevers in de particuliere sector hebben zich in de 
Centraal Dialoog Bonaire positief uitgesproken om de als gevolg van de premieverlaging ontstane 
loonruimte aan te wenden voor loonsverhogingen. Andere werkgevers geven in plaats van een 
loonsverhoging een verruiming van de secundaire arbeidsvoorwaarden. Naast deze positieve 
varianten zijn er ook geluiden dat de loonruimte in sommige sectoren in zijn geheel niet is 
doorgeven. 
 
Stand van zaken toeslag alleenstaande AOV-gerechtigden via de onderstand 
In de kabinetsreactie onderzoek ijkpunt bestaanszekerheid Caribisch Nederland is een toeslag 
aangekondigd om de inkomenspositie van alleenstaande AOV-gerechtigden te verbeteren. 
Vanwege het systeem in de onderstand waarbij rekening wordt gehouden met de leefsituatie en 
het inkomen en vermogen van de betrokkene, is conform de eerdergenoemde kabinetsreactie 
gekozen voor een toeslag in de algemene onderstand.  
 
3 
 

In combinatie met de vier weken zoektijd vormen de voren omschreven activiteiten een sluitende 
aanpak, zoals die ook in Europees Nederland wordt voorgestaan. 
 
Maatregelen werknemersregelingen  
In de kabinetsreactie van 29 juni 2018 is een aantal maatregelen aangekondigd die betrekking 
hebben op de positie van werknemers. Genoemd is dat het verlofstelsel wordt verbeterd en dat de 
loondervingsuitkering bij ziekte tegen het licht wordt gehouden. Bij dit laatste gaat het niet alleen 
om het waar mogelijk verbeteren van de inkomenswaarborgfunctie, maar ook om de 
prikkelwerking gericht op het voorkomen van ziekteverzuim te verbeteren en re-integratie te 
bevorderen. In vervolg hierop heeft een nadere eerste uitwerking van daartoe strekkende 
maatregelen plaatsgevonden in een beleidsnotitie, die op 12 maart 2019 aan de openbare 
lichamen is toegezonden voor reactie, alsmede op Bonaire voor bespreking is voorgelegd aan de 
Centraal Dialoog. De afstemming hierover is nog gaande, waarbij in elk geval de samenloop met 
andere (mogelijke) maatregelen een aandachtspunt is gelet op de werkgeverslasten.  
 
Modernisering socialezekerheidsstelsel  
In de kabinetsreactie ijkpunt bestaanszekerheid Caribisch Nederland is een modernisering van het 
socialezekerheidsstelsel aangekondigd. Het kabinet beoogt te komen tot toekomstbestendige 
socialezekerheidswetgeving in Caribisch Nederland, die voorziet in een evenwichtig stelsel van 
aanspraken, rechten, plichten en inkomenswaarborgen, dat zowel is afgestemd op de specifieke 
situatie in Caribisch Nederland als op hedendaagse inzichten betreffende sociale zekerheid. De 
beoogde modernisering is zowel technisch (zoals met het oog op het verbeteren van de 
uitvoerbaarheid) als inhoudelijk van aard en betreft het brede spectrum van de sociale zekerheid. 
De modernisering vergt tijd en moet zorgvuldig afgewogen worden in een breed afwegingskader 
waarbij wijzigingen in de lokale en regionale context worden bezien. Daarbij speelt ook de 
verandercapaciteit in de uitvoering een rol. Het gaat daarom om een modernisering op de lange 
termijn. Prioriteit is het in balans brengen van de inkomens in Caribisch Nederland en de kosten 
van levensonderhoud.  
 
Flankerend beleid: Schuldhulpverlening 
Huishoudens met een risico op armoede hebben vaker te maken met betalingsachterstanden. In 
dat geval is het van belang dat zij goed geholpen worden. Schuldhulpverlening is een eilandelijke 
taak. In het bestuursakkoord met het openbaar lichaam Bonaire (OLB) is dan ook afgesproken dat 
het OLB zorg draagt voor professionalisering van de eilandelijke armoede- en schuldenaanpak en 
het beleid vastlegt in een verordening of algemeen kenbare beleidsregels. Tegelijkertijd is hierbij 
ook afgesproken dat het ministerie van SZW hierbij desgevraagd ondersteuning kan leveren of 
helpen die ondersteuning te organiseren. Dergelijke ondersteuning door het ministerie heeft in het 
verleden de vorm aangenomen van een twinning met het Nibud en ondersteuning vanuit de 
Gemeente Den Haag bij de organisatie van een brede schuldenconferentie in 2017. Met het oog 
hierop is het kabinet met de openbare lichamen in gesprek over nadere praktische stappen die op 
5
korte termijn gezet kunnen worden op het gebied van schuldhulpverlening. De motie Diertens 
waarin de regering wordt verzocht om actief ondersteuning te bieden aan de openbare lichamen 
om de armoede- en schuldenaanpak te professionaliseren en het beleid vast te leggen in 
verordeningen is hiermee in uitvoering.  
 
Kostenkant 
 
Wonen  
Het kabinet neemt verschillende maatregelen die gericht zijn op kostenverlaging van het wonen. 
Zo is €2,5 mln. toegekend voor de realisatie van de infrastructuur die nodig is voor geplande 
nieuwbouw van 500 sociale huurwoningen op Bonaire. Ook verstrekt het ministerie €470.000 
subsidie aan sociale woningstichting FCB als bijdrage aan het project ter realisatie van deze 
nieuwe sociale huurwoningen. Tevens is €2,5 mln. gereserveerd voor de sociale woningbouw op 
Sint Eustatius, budget voor de sociale woningstichting Woonlinie voor renovatie/onderhoud en 
nieuwbouw van sociale woningen op het eiland. Ook ondersteunt het ministerie de Openbare 
lichamen bij de verordeningen (o.a. de Huurcommissie- en huurprijzenverordening) die nodig zijn 
                                                
5
 Kamerstukken II 2018/19, 35 000-IV, nr. 9 
5 
 

Kosten van levensmiddelen 
In het najaar van 2017 heeft het kabinet onderzoek laten doen naar de opbouw van prijzen van 
levensmiddelen in Caribisch Nederland. In de kabinetsreactie op dit onderzoek is geconcludeerd 
dat het grootste deel van de prijs van levensbehoeften wordt bepaald door de inkoopwaarde. Een 
snelle substantiële permanente verlaging van de prijs voor levensmiddelen is daardoor niet 
haalbaar. Hoewel men realistisch dient te zijn over de mate waarin maatregelen een impact 
hebben op de uiteindelijke consumentenprijs, betekent het niet dat er geen mogelijkheden zijn om 
de hoge prijzen terug te dringen. In de kabinetsreactie op dit onderzoek zijn diverse vervolgacties 
aangekondigd die de Rijksoverheid en de bestuurscolleges zullen oppakken. Enkele van deze acties 
zijn al opgevolgd, zo wordt maandelijks een prijsvergelijker gepubliceerd die inzicht geeft in welke 
supermarkten het goedkoopst zijn. Ook is er middels de bouw van schoolkassen aandacht voor de 
lokale productie van groente en fruit. In het Bestuursakkoord Bonaire 2018 -2022 is over de 
prijzen van levensmiddelen opgenomen dat het beperken en waar mogelijk terugbrengen van de 
kosten van levensonderhoud - conform de kabinetsreactie op het onderzoek ijkpunt 
bestaanszekerheid - een belangrijk element is in de aanpak om te zorgen dat mensen met lage 
inkomens rond kunnen komen. Aanvullend op de reeds uitgevoerde acties zullen het Rijk en het 
openbaar lichaam Bonaire samen kijken naar de mogelijkheden om BonKompra te herintroduceren 
(een standaardpakket boodschappen met een maximumprijs), het beter benutten en breder 
inzetten van de mogelijkheden van de prijsvergelijker en naar de mogelijkheden van openbaar 
vervoer. 
 
Landbouw 
Bijna alle dagelijkse voedingsproducten in Caribisch Nederland worden ingevoerd van elders, 
hetgeen hoge importkosten met zich brengt. Het ministerie van Landbouw, Natuur en 
Voedselkwaliteit wil de eilanden helpen de landbouw- en tuinbouwsector te versterken en de 
handel in agrarische producten te vergemakkelijken. Hierdoor kunnen de eilanden op termijn weer 
meer zelfvoorzienend worden. Door eigen productie van onder meer groenten en fruit kunnen de 
extra kosten van import voorkomen worden. Het kan ook bijdragen aan het verbeteren van de 
gezondheid van de bevolking en de ontwikkeling van werkgelegenheid. Op Saba zijn afgelopen 
jaar de eerste stappen gezet om een hydroponic farm te realiseren door de aankoop van grond. 
Momenteel vinden de voorbereidingen plaats op het terrein hiervoor geschikt te maken. Met steun 
van de Rijksdienst voor Ondernemend Nederland heeft het bestuurscollege zich 
inmiddels georiënteerd op het type kas dat het meest geschikt is voor de realisatie van de 
boerderij.  
 
Voor het verder ontwikkelen van de landbouw op Bonaire is een versterking van de 
uitvoeringskracht noodzakelijk. In het met Bonaire afgesloten Bestuursakkoord is overeengekomen 
dat de Dienst Landbouw, Veeteelt, Visserij (Dienst LVV) wordt gereorganiseerd. Inmiddels heeft 
opdrachtverlening voor het opstellen van een plan van aanpak herinrichting Dienst LVV 
plaatsgevonden. De uitkomsten daarvan worden in het najaar verwacht. 
 
Kinderopvang en naschoolse opvang 
Recent heb ik de Tweede Kamer geïnformeerd over het programma ‘BES(t) 4 kids’ en de 
hoofdlijnen van het beoogde stelsel. In het afgelopen jaar is de basis gelegd om door middel van 
het programma BES(t) 4 kids dat loopt tot 2022 structureel te gaan zorgen voor goede en 
betaalbare kinderopvang en buitenschoolse voorzieningen in Caribisch Nederland. In 2019 wordt 
gestart met de invoering en implementatie van de (aangescherpte) kwaliteitseisen, het verhogen 
van het gemiddelde opleidingsniveau van de medewerkers en worden middelen ter beschikking 
gesteld om kinderopvang en buitenschoolse voorzieningen toegankelijker te maken. Ook worden 
de eerste stappen in het wetgevingsproces gezet. Beoogde indiening van een wetsvoorstel bij uw 
Kamer is in 2020. Tot slot zal in 2019 de monitoring van de resultaten van het programma worden 
uitgewerkt. Hierin wordt onder andere de verbetering van de toegankelijkheid voor verschillende 
groepen meegenomen. 
  
7 
 

 
Op verzoek van het openbaar lichaam Sint Eustatius is de twinning met Leiden verlengd tot april 
2020. Dit biedt de gelegenheid om reeds overgedragen kennis te bestendigen, kennis op het 
gebied van werken met een beperking over te dragen en een gezamenlijk loket op het gebied van 
arbeidsbemiddeling verder te ontwikkelen.    
 
Tewerkstellingsvergunningen 
Bij het beoordelen van een aanvraag voor een tewerkstellingsvergunning (TWV) wordt getoetst of 
lokaal aanbod voor de betreffende vacature aanwezig is. Deze zogenaamde arbeidsmarkttoets 
dient vijf weken voorafgaande aan een (eventuele) aanvraag voor een tewerkstellingsvergunning 
plaats te vinden. De Wet arbeid vreemdelingen BES (Wav Bes) biedt de mogelijkheid een aanvraag 
voor tewerkstellingsvergunning onmiddellijk in behandeling te nemen. De voorwaarde is dat 
vanwege het specifieke karakter van de werkzaamheden op voorhand duidelijk is, dat voor die 
arbeidsplaats geen arbeidskrachten beschikbaar zijn op de lokale arbeidsmarkt.  
 
Om de doorlooptijden van de aanvragen voor tewerkstellingsvergunningen te verkorten heb ik in 
november 2018 de beleidsregels rondom de TWV op Saba versoepeld. Op deze manier kunnen 
moeilijk vervulbare vacatures voor o.a. onderwijzers, leerkrachten, duikinstructeurs, 
gediplomeerde chef-koks, artsen en academisch opgeleid geneeskundig personeel makkelijker en 
6
sneller vervuld worden. Deze nieuwe situatie is van kracht met ingang van 30 november 2018 . 
 
In Caribisch Nederland zijn in 2018 van de in totaal 1.689 afgehandelde aanvragen TWV, er 1.227 
(73 procent) ingewilligd en 462 (27 procent) afgewezen. Er is, met name op Bonaire, veel vraag 
naar personeel in de bouw, zoals metselaars en timmerlieden. Op dit moment is het nog te vroeg 
om conclusies te kunnen trekken welk effect de wijziging tot gevolg heeft gehad. In kwantitatief 
opzicht kan wel worden gemeld dat het gaat om enkele tientallen op jaarbasis waarbij sprake is 
van een functie als bedoeld in de beleidsregels. Ik ben nog in gesprek met openbaar lichaam Saba 
over verdere verbeteringen in het proces.  
 
Verbeteren arbeidsomstandigheden 
Goede arbeidsomstandigheden zijn belangrijk om arbeidsongevallen en ziekte door werk te 
voorkomen. Het is in ieders belang dat werknemers gemotiveerd, vitaal en productief tot aan hen 
pensioen werken. Dat is goed voor de mensen, de organisatie en de economie. Om die reden werk 
ik aan modernisering van de wet- en regelgeving op het gebied van arbeidsomstandigheden. Per 1 
7
juli 2019 is het Arbeidsveiligheidsbesluit IV in werking getreden waarin nadere regels worden 
gesteld aan werken met asbest, duikarbeid en fysieke belasting. Deze regels bieden ruimte voor 
nadere invulling door werkgevers en werknemers zodat de uitvoering past bij de situatie en 
werkwijze op de eilanden. Ik stel een procesbegeleider aan die de sectoren en de 
werknemersorganisaties ondersteunt bij nadere invulling van de regels in een Arbocatalogus. De 
regels voor het werken met asbest zijn zo opgesteld dat het werkbaar is voor de bouwbedrijven op 
de eilanden. Ik laat een instructiefilmpje maken waarin het verwijderen van asbest conform de 
nieuwe regels uitgelegd wordt. Daarnaast wordt een cursus hierover aangeboden. Ik zorg voor 
voorlichting via verschillende kanalen. De Kamer van Koophandel, brancheorganisaties en de 
werknemersorganisatie op Bonaire hebben toegezegd om hier medewerking aan te verlenen.  
 
Op dit moment wordt gewerkt aan een nieuw wetsvoorstel waarin het stelsel voor gezond en veilig 
werken wordt neergezet en de mogelijkheden voor handhaving worden verbeterd. Geplande 
inwerkingtreding van de wet is 1 januari 2021. 
 
Infrastructuur  
Het ministerie van IenW investeert en zet relatief veel in op Caribisch Nederland in aanvulling én 
bovenop de eilandelijke taken, waaronder renovaties van de luchthavens, opbouw 
luchtvaartautoriteiten, aandeelhouderschap WinAir voor bereikbaarheid van Saba en Sint 
Eustatius, betere en professionelere havens, betaalbaar en betrouwbaar drinkwater, wegen en 
                                                
6
 Staatscourant 2018, 69178 
7
 Staatscourant 2019, 191 
 
9 
 

Paragraaf II -  Toelichting bepaling ijkpunt sociaal minimum  
 
In 2017 heeft de Tweede Kamer het kabinet verzocht een sociaal minimum vast te stellen op basis 
van de kosten van levensonderhoud. Het vorige kabinet heeft daarop besloten tot een 
onafhankelijk onderzoek naar de kosten voor levensonderhoud, om op basis van objectiveerbare 
9
gegevens tot een sociaal minimum te kunnen komen . Regioplan heeft in 2018 het onderzoek naar 
de minimaal noodzakelijke kosten van levensonderhoud in Caribisch Nederland uitgevoerd. Om de 
kosten van levensonderhoud in Caribisch Nederland te bepalen, is een pakket samengesteld met 
uitgavenposten die voor alle inwoners van Caribisch Nederland noodzakelijk en onvermijdbaar zijn. 
10
Zoals ik ook heb gemeld in mijn brief aan de Eerste Kamer van 7 december 2018 onderschrijf ik 
de uitkomsten van het rapport van Regioplan en beschouw ik de door Regioplan gepresenteerde 
cijfers als nulmeting. Conform het verzoek van de Eerste Kamer zijn de bedragen voor de 
waargenomen kosten voor levensonderhoud zoals gerapporteerd door Regioplan geïndexeerd met 
de consumentenprijsindexcijfers. Daarbij is zoveel als mogelijk rekening gehouden met de 
consumentenprijsindex voor de verschillende bestedingscategorieën per eiland. De betreffende 
tabellen zijn opgenomen in paragraaf IV van deze bijlage. Door het indexeren voor de 
prijsontwikkeling op Bonaire, Sint Eustatius en Saba is inzichtelijk hoeveel duurder of goedkoper 
de kosten voor levensonderhoud op basis van het samengestelde pakket zijn geworden. 
 
Op basis van waargenomen kosten voor levensonderhoud zoals gerapporteerd door Regioplan heb 
ik geconstateerd dat de kosten voor een aantal noodzakelijke uitgaven sterk variëren. Uit het 
rapport van Regioplan blijkt bijvoorbeeld dat de maandelijkse woonlasten onder de geënquêteerde 
11
Bonairiaanse huishoudens uiteenlopen van $ 0 tot 900 . Ook maakte het onderzoek duidelijk dat 
de kosten te hoog zijn in verhouding tot de inkomsten. Op basis van de uitkomsten van het 
rapport van Regioplan heeft het kabinet daarom prioriteit gegeven aan het verkleinen van deze 
waargenomen kloof tussen inkomens en noodzakelijke kosten voor levensonderhoud.  
 
Bij het vaststellen van het sociaal minimum op basis van de minimaal noodzakelijke kosten, de 
budgetmethode, is van belang dat objectief wordt vastgesteld wat de minimale behoeften en 
daarbij behorende kosten zijn. Voor een aantal kostenposten geldt dat overheidsbeleid van grote 
invloed is en dat van (ingezet) beleid een verlaging van de kosten wordt verwacht en noodzakelijk 
is. Deze kosten kunnen en moeten omlaag. De bedragen voor deze posten waar van (ingezet) 
beleid een verlaging van de kosten wordt verwacht, wijken daarom af van de huidige werkelijke 
uitgaven en de door Regioplan waargenomen uitgaven. Voorbeelden hiervan zijn wonen en 
kinderopvang. Door het meenemen van het effect van (ingezet) beleid in de bedragen in het 
ijkpunt, committeert het kabinet zich aan het terugdringen van de noodzakelijke kosten van 
12
levensonderhoud . De bedragen voor deze kostenposten zijn een doelstelling voor de lange 
termijn. Daar waar het gaat om kostenposten waar de overheid geen of zeer beperkte invloed op 
heeft worden de bedragen uit het onderzoek van Regioplan overgenomen. Hierbij kan worden 
gedacht aan uitgaven aan verzekeringen en onderhoud van de woning. 
 
In Tabel 3 is de opbouw van het ijkpunt voor een alleenstaande op basis van de kosten van 
levensonderhoud opgenomen. Daar waar sprake is van een verschil ten opzichte van het door 
Regioplan waargenomen bedrag, worden de bedragen vervolgens nader toegelicht. 
  
                                                
9
 Kamerstukken II 2016/17, 34550 IV, nr. 9 en Kamerstukken II 2016/17, 34550 IV, nr. 27   
10
 Kamerstukken I 2018/19, 35 000-IV, nr. C 
11
 Bijlage bij Kamerstukken II 2017 –18, 34 775 IV, CXIX, nr. S   
12
 Kamerstukken II 2017/18, 34775 IV, nr. 45 
11 
 

Voor ouders op of onder het bestaansminimum leven wordt een beperkte eigen bijdrage verwacht 
van $ 40 per maand voor 0-4 jarigen en van $ 25 per maand voor 4-12 jarigen. Daarom is een 
bedrag van $ 32,50 opgenomen voor de kostenpost kinderopvang in het ijkpunt voor het sociaal 
minimum voor huishoudens met kinderen.  
 
Vervoerskosten 
In het ijkpunt voor het sociaal minimum zijn uitgaven aan woon-werkverkeer niet meegenomen. 
Reden hiervoor is dat het gaat om een ijkpunt voor het sociaal minimum voor mensen die niet 
werken en mensen die niet werken deze kosten niet maken. 
 
Sociale participatie  
Uitgaven aan sociale participatie (recreatie, giften voor verjaardagen en een jaarlijkse reis van het 
eiland) zijn, in tegenstelling tot het onderzoek van Regioplan, niet meegenomen in het ijkpunt 
voor het sociaal minimum. Dit omdat het sociaal minimum het minimale bedrag is dat iemand 
nodig heeft om in de kosten voor levensonderhoud te kunnen voorzien. Eventueel kunnen kosten 
voor sociale participatie met maatwerk worden vergoed. 
 
Het ijkpunt voor verschillende huishoudens 
De in Tabel 3 opgenomen opbouw van het ijkpunt voor het sociaal minimum heeft betrekking op 
een alleenstaande. In Tabel 4 is het ijkpunt voor het sociaal minimum voor vier verschillende 
huishoudsamenstellingen opgenomen. Voor het berekenen van de bedragen is dezelfde werkwijze 
gehanteerd als voor een alleenstaande.  
 
Tabel 4: IJkpunt naar samenstelling huishouden (USD per maand) 
 
  Bonaire Sint Eustatius Saba 
  
Alleenstaande 945 1.056 1.077 
 
Alleenstaande met kind 1.235 1.364 1.426 
 
Paar 1.328 1.454 1.519 
 
Paar met kind 1.598 1.764 1.869 
  
13 
 

mogelijk is bijverdiensten buiten beschouwing te laten, is op korte termijn niet te realiseren. De 
bijverdienregeling wordt daarom geleidelijk afgebouwd in combinatie met inzet op de handhaving 
op het melden van bijverdienen, het versterken van de arbeidsbemiddeling en het aantrekkelijker 
maken van het werken in dienstverband, bijvoorbeeld door het verbeteren van de 
verlofregelingen. In paragraaf I van deze bijlage is hierover meer informatie opgenomen.     
 
Met de verhoging van het wettelijk minimumloon komt het wettelijk minimumloon op Bonaire, Sint 
Eustatius en Saba boven het ijkpunt voor het sociaal minimum voor een alleenstaande te liggen. 
Daarom wordt verkend of de grens tot waar een onderstandsgerechtigde kan bijverdienen zonder 
consequenties voor de hoogte van de onderstandsuitkering aangepast moet worden van het 
wettelijk minimumloon naar het niveau van het ijkpunt voor het sociaal minimum voor een 
alleenstaande. Hetzelfde geldt voor het niveau waar mensen die niet kunnen werken, zoals 
volledig duurzaam arbeidsongeschikten in de onderstand en alleenstaande AOV-gerechtigden met 
een aanvulling vanuit de onderstand op uit kunnen komen.  
 
Als gevolg van verhoging van het minimumloon en de uitkeringen (onderstand, AWW en AOV) 
stijgen deze per 2020 op Saba en Sint Eustatius uit boven de belastingvrije som. Dit leidt ertoe dat 
mensen met een minimumuitkering (tot minimumloon) op deze eilanden belasting moeten gaan 
betalen. Hierdoor kunnen mensen met een uitkering geconfronteerd worden met een naheffing. 
Om dit te voorkomen worden de uitkeringen vanaf 2020 gebruteerd. Met het bruteren van de 
onderstand en het afdragen van de belasting door de unit SZW (inhoudingsplicht) wordt mogelijk 
gemaakt dat de onderstandsuitkeringen netto kunnen worden uitbetaald en wordt voorkomen dat 
mensen in de onderstand een naheffing in de inkomstenbelasting krijgen. 
 
Een ander punt dat nadere afweging vergt betreft de toepassing van het begrip ‘zelfstandig wonen’ 
en de daarmee corresponderende toeslag in de onderstand. Het Besluit onderstand BES beperkt 
het begrip zelfstandig wonen tot de situatie waarin geen ander zijn hoofdverblijf in de woning van 
belanghebbende heeft. In de praktijk komt het voor dat een woning door meerdere mensen wordt 
bewoond, maar waarbij één persoon in overwegende mate de woonlasten draagt. 
Belanghebbenden bij wie dit aan de orde is kent de RCN-unit SZW eveneens de toeslag zelfstandig 
wonen toe. Deze situatie wordt vooralsnog gedoogd gelet op het feit dat niet alle woningdelers in 
Caribisch Nederland in staat zijn om betekenisvol bij te dragen aan de kosten. Het is dan van 
belang om maatwerk te kunnen leveren. Mede ingegeven door de ontwikkeling van het niveau van 
de toeslag zelfstandig wonen, is er wel aanleiding om de huidige uitvoeringswijze nog eens ten 
principale te bezien. Indien dit tot de conclusie leidt dat de huidige werkwijze wordt voortgezet, zal 
een aanpassing van het Besluit onderstand BES worden voorbereid.  
 
Kinderbijslag 
Als het ijkpunt voor het sociaal minimum vergeleken wordt met het inkomen, blijkt dat het 
inkomen van alleenstaande ouders met kinderen die voltijds werken laag is ten opzichte van het 
ijkpunt voor het sociaal minimum voor een alleenstaande ouder. Een verhoging van de 
kinderbijslag kan bijdragen aan het verkleinen van de opgave voor (alleenstaande) ouders. 
Daarom wordt de kinderbijslag op Caribisch Nederland per 1 januari 2020 verhoogd met ongeveer 
$ 20 per maand (het definitieve bedrag wordt mede aan de hand van de ontwikkeling van het 
consumentenprijsindexcijfer bepaald). Het betreft een extra financiële inzet van $ 17,50 bovenop 
de in het Regeerakkoord opgenomen intensivering op de kindregelingen in Europees Nederland, op 
basis waarvan in 2020 de kinderbijslag in Caribisch Nederland al met circa $ 2,50 per maand wordt 
verhoogd.  
 
Flankerend beleid: Armoedebeleid 
Om binnen de huidige wet- en regelgeving effectiever samen te werken zijn het ministerie van 
Sociale Zaken en Werkgelegenheid en het openbaar lichaam Saba (OLS) voornemens om de 
handen verder in een te slaan. Hiertoe wordt een pilot armoedebestrijding gestart. Onderdeel van 
de pilot is om de regelingen van OLS en SZW beter op elkaar af te stemmen en hierover 
gezamenlijk te communiceren. Uitgangspunt is dat de klant centraal staat. Gezamenlijk wordt 
gekeken welke mogelijkheden er zijn om armoede effectiever te bestrijden.  
 
 
15 
 

zijn, en een transparante prijsvorming regelt. Zo wordt het vastrecht gesubsidieerd tot hetzelfde 
niveau als in Europees Nederland. Ook heeft het ministerie van Economische Zaken en Klimaat de 
aanleg van de zonneweiden op Saba en Sint Eustatius gesubsidieerd, en op Saba de zuinigere 
energiecentrale met als doel om de kosten voor elektriciteit laag te houden. De genoemde 
maatregelen hebben de afgelopen jaren een kostenverlagend effect gehad van ongeveer 12 
procent op Bonaire (en 20 procent voor “Pagabon”), 31 procent voor Sint Eustatius en 40 procent 
voor Saba. 
 
Voor de bedragen voor elektriciteit in het ijkpunt voor het sociaal minimum is uitgegaan van de 
werkelijke kosten op basis van de huidige tarieven en gemiddeld verbruik. Deze bedragen wijken 
af van de bedragen van Regioplan. Het ministerie van Economische Zaken en Klimaat (EZK) zet 
zich ook de komende jaren verder in om de betaalbaarheid van elektriciteit te verbeteren. EZK 
brengt samen met het ministerie van Binnenlandse Zaken en Koninkrijksrelaties de mogelijkheden 
in kaart voor leningen voor investeringen in duurzame energie om de kosten voor elektriciteit voor 
inwoners van Caribisch Nederland op termijn te verlagen. Een onzekere factor hierbij is de 
wereldolieprijs. De aandelen duurzaam in de productiemix zijn hoog (Bonaire 35 procent, Sint 
Eustatius 46 procent, Saba 35 à 40 procent), maar het restant van de productie vindt plaats met 
generatoren op stookolie. De rekening van eindverbruikers wordt sterk beïnvloed door een stijging 
of daling van de wereldolieprijs. Een voordeel van verdere verduurzaming is dat deze 
afhankelijkheid en daarmee de onzekerheid afneemt.  
 
Op termijn wordt een kostenverlagend effect verwacht van de inspanningen om de betaalbaarheid 
van elektriciteit te verbeteren. Het is op dit moment te vroeg om de inspanning te vertalen in een 
lager bedrag voor elektriciteit in het ijkpunt voor het sociaal minimum. De ontwikkeling wordt 
nauwgezet gemonitord om te bezien in welke mate beleid heeft bijgedragen aan een verlaging van 
de kosten en of het ijkpunt voor het sociaal minimum bijgesteld moet worden.  
 
Telecom 
Gegeven de beperkte schaal van de eilanden is en blijft het een grote uitdaging om 
telecomdiensten aan te bieden op basis van een moderne standaard tegen een aanvaardbaar 
tarief. Op verschillende manieren wordt ingezet op lagere tarieven. Zo heeft de staatssecretaris 
van Economische Zaken en Klimaat tijdens het Algemeen Overleg Caribisch Nederland van 13 juni 
jl., in de Tweede Kamer de toezegging gedaan zich in te zetten het Besluit Opgedragen 
Telecomdiensten voor 1 januari 2020 aan te passen. Met de aanpassing van dit besluit kan ook 
worden gestuurd op de tarieven die gelden voor data (internet). Daarnaast zal de Autoriteit 
Consument en Markt worden gevraagd onderzoek te doen naar kostenopbouw en te bezien welke 
regels kunnen worden gesteld om tarieven op termijn structureel te verlagen. Verder heeft de 
staatssecretaris van EZK in 2016 eenmalige subsidies ter verbetering van de netwerken en 
dienstverlening verstrekt en begin dit jaar een verlaging van de vergoedingen voor het 
frequentiegebruik, met terugwerkende kracht tot 1 januari 2017, doorgevoerd. Tot slot zal in 
gesprek met aanbieders en eilanden samen worden bezien hoe de dienstverlening doelmatiger kan 
worden uitgevoerd en of Nederlandse aanbieders kunnen bijdragen aan verdere 
professionalisering. 
 
Met de genoemde maatregelen wordt ingezet op een kostenverlagend effect om de betaalbaarheid 
van telecom te verbeteren. Het is op dit moment niet mogelijk om de inspanning te vertalen in een 
lager bedrag voor telecom in het ijkpunt voor het sociaal minimum. De ontwikkeling wordt 
nauwgezet gemonitord om te bezien in welke mate beleid heeft bijgedragen aan een verlaging van 
de kosten en of het bedrag voor telecom in het ijkpunt voor het sociaal minimum bijgesteld moet 
worden.  
 
Drinkwater 
Het ministerie van Infrastructuur en Waterstaat (IenW) zet zich om de toegankelijkheid van de 
drinkwaterwatervoorziening te borgen. Een goede drinkwatervoorziening is van groot belang voor 
de volksgezondheid, het welzijn en de welvaart van Caribisch Nederland. Voorzieningen voor een 
17 
 

Binnenlandse Zaken en Koninkrijksrelaties de ambitie uitgesproken om te komen tot een stelsel 
14
voor kwalitatief goede, veilige en betaalbare kinderopvang en buitenschoolse voorzieningen in 
Caribisch Nederland. Begin 2019 zijn hiertoe met de openbare lichamen bestuurlijke afspraken 
gemaakt. Recent heb ik de Tweede Kamer geïnformeerd over het programma ‘BES(t) 4 kids’ en de 
hoofdlijnen van het beoogde stelsel.  
 
Op de eilanden zullen de openbare lichamen, de kinderopvangorganisaties, scholen en de andere 
partners in de jeugdketen stappen zetten om voldoende en kwalitatief goede opvang aan te 
bieden. Omdat het merendeel van de kinderen leeft in omstandigheden waarbij het risico op een 
ontwikkel- en onderwijsachterstand realistisch is, is het uitganspunt dat alle kinderen gebruik 
kunnen maken van deze voorzieningen. Financiële toegankelijkheid is daarvoor een belangrijke 
voorwaarde. De kinderopvang en voor- en naschoolse voorzieningen moeten voor alle kinderen 
financieel toegankelijk zijn.  
 
Vanaf 2020 is er jaarlijks circa 10 miljoen euro beschikbaar voor de kinderopvang. Met het geld 
kunnen de kosten die ouders betalen voor de opvang fors naar beneden en komt er meer ruimte 
voor het opleiden en bijscholen van werknemers in de kinderopvang. Voor ouders die op of onder 
het ijkpunt voor het sociaal minimum leven wordt een beperkte eigen bijdrage verwacht van $ 40 
per maand voor 0-4 jarigen en van $ 25 per maand voor 4-12 jarigen. In overleg met de eilanden 
en passend binnen het budget dat voor BES(t) 4 kids beschikbaar is, zal een tijdpad voor het 
realiseren van kostprijs verlagende subsidies worden opgesteld. Dit wordt in het programma 
BES(t) 4 kids nader uitgewerkt.   
 
Reductiedoelstelling kinderen die opgroeien in armoede in Caribisch Nederland 
De Eerste Kamer heeft naar aanleiding van mijn brief over de ambities om kinderarmoede terug te 
15
brengen specifiek gevraagd naar de reductiedoelstelling voor Caribisch Nederland . In mijn reactie 
heb ik toegezegd om in de voortgangsrapportage ijkpunt bestaanszekerheid terug te komen op de 
doelstelling om het aantal gezinnen met kinderen dat te maken heeft met een laag inkomen in 
Caribisch Nederland terug te brengen.  
 
Net als in Europees Nederland is de inzet van het kabinet dat het aantal huishoudens met kinderen 
in Caribisch Nederland dat te maken heeft met een laag inkomen de komende jaren een dalende 
trend laat zien. Het terugbrengen van het aantal gezinnen met kinderen dat te maken heeft met 
een laag inkomen is onderdeel van de brede inzet van het kabinet om bestaanszekerheid van 
inwoners van Caribisch Nederland te verbeteren. Het kabinet ambieert via verschillende manieren 
armoede binnen gezinnen terug te dringen. Zo zijn het wettelijk minimumloon, de uitkeringen en 
de kinderbijslag per 1 januari 2019 verhoogd en zet ik per 1 januari 2020 een volgende stap om 
het wettelijk minimumloon, de uitkeringen en de kinderbijslag te verhogen. Dat betekent dat het 
besteedbaar inkomen van de ouders met een laag inkomen omhoog is gegaan. Er is ook speciale 
aandacht voor de arbeidsparticipatie van vrouwen. Dit uit zich onder andere in de investering in 
het verbeteren van de kwaliteit en financiële toegankelijkheid van de kinderopvang en naschoolse 
opvang. Dit acht het kabinet van belang omdat werk de beste weg uit de armoede is. Daarnaast 
zet het kabinet in op het begeleiden van mensen uit de onderstand naar werk door het 
ondersteunen van de openbare lichamen bij het versterken van de arbeidsbemiddeling. Ook is het 
kabinet met de openbare lichamen in gesprek over nadere praktische stappen die op korte termijn 
gezet kunnen worden op het gebied van schuldhulpverlening. Over de verdere invulling van de 
reductiedoestelling ga ik met de openbare lichamen in gesprek.   
 
Werken aan economie en arbeidsmarkt  
Overkoepelend aan het verlagen van de kosten van levensonderhoud en het verbeteren van de 
inkomenspositie van werkenden en niet-werkenden, zijn ook de economie en arbeidsmarkt van 
belang voor het verbeteren van de situatie voor de inwoners van Caribisch Nederland. Hierover is 
in paragraaf I van deze bijlage meer informatie opgenomen.  
 
                                                
14
 Buitenschoolse voorzieningen zijn zowel voor- en naschoolse opvangvoorzieningen. 
15
 Kamervragen van de vaste commissies voor Sociale Zaken en Werkgelegenheid en voor Koninkrijksrelatie over de ambities met 
betrekking tot de reductie van kinderarmoede (referentienummer 161063.04u). 
19 
 

Tabel 6: Uitgaven per maand op Sint Eustatius, USD 
 
Alleenstaande Paar Extra Extra kind Extra kind Extra kind 
  volw. (0-4) (4-12) (>12) 
Woonuitgaven             
Woonkosten (huur/hypotheek) 603 653 101 50 50 50 
Water (en vastrecht) 43 71 14 25 15 15 
Elektriciteit 57 85 28 30 20 20 
Regulier elektriciteitsverbruik 0 0 0 0 0 0 
Koeling huis 0 0 0 0 0 0 
Verzekeringen 20 40 20 0 0 0 
Bankrekening 0 0 0 0 0 0 
Abonnementen       
Telefoon, tv en internet 126 135 10 0 0 0 
Vervoerskosten 175 175 15 0 0 0 
Totale vaste uitgaven 1.024 1.160 188 106 85 85 
Kleding             
Reguliere kleding 26 51 26 26 15 15 
Schooluniform 0 0 0 0 15 15 
Onderhoud huis en tuin             
Kleinschalig onderhoud en afschrijving inventaris 42 49 12 7 7 7 
Legen/onderhoud beerput/septic tank (E) 4 4 4 0 4 4 
Tuinafval/puin ophalen 3 3 0 0 0 0 
Niet vergoede/extra ziektekosten             
Tandarts 10 19 10 0 0 0 
Persoonlijk onvermijdbare kosten (o.a. bril) 16 32 16 4 4 4 
School- en studiekosten             
Schriften, pennen, computer 0 0 0 0 6 20 
Diverse reserveringsuitgaven (o.a. paspoort, speelgoed) 2 4 2 17 17 17 
Totale reserveringsuitgaven 103 163 70 54 69 83 
Eten en drinken 216 411 195 129 108 129 
Huishoudelijke uitgaven             
Was- en schoonmaakartikelen 8 14 8 6 4 4 
Toilet- en keukenpapier 5 10 5 0 3 3 
Gas (voedselbereiding) 9 10 9 2 2 2 
Persoonlijke verzorging       
Diversen (zeep, tandpasta, maandverband etc.) 8 16 8 4 2 2 
Kapper 8 16 8 4 7 7 
Niet vergoede medicijnen/drogisterijartikelen 7 14 7 3 3 3 
Luiers 0 0 0 60 0 0 
Kinderopvang 0 0 0 180 60 0 
Totaal huishoudelijke uitgaven 261 491 240 388 189 150 
Sociale participatie             
Giften voor verjaardagen, feestjes 10 15 5 0 0 0 
Recreatie, uitgaan, hobby's (inclusief sport) 6 9 6 0 0 0 
Jaarlijkse reis van het eiland (bezoek familie) 41 82 41 20 41 41 
Totale uitgaven aan sociale participatie 57 106 52 20 41 41 
Totale kosten voor levensonderhoud 1.446 1.921 550 568 385 360 
 
 
 
 
 
 
 
 
 
 
 
 
  
21 
 

