Bijlage kamerbrief plan van aanpak witwassen 
 
Het voorkomen en bestrijden van witwassen is van groot belang voor de effectieve preventie en 
repressie van allerlei vormen van (ondermijnende) criminaliteit. Het verhullen van de criminele 
herkomst van opbrengsten van misdrijven stelt daders van deze misdrijven in staat om buiten het 
bereik van onder meer overheidsinstanties te blijven en ongestoord van het vergaarde vermogen 
te genieten. Ook kunnen deze illegale inkomsten worden gebruikt voor de financiering van dezelfde 
of nieuwe criminele activiteiten. Het opgebouwde vermogen biedt hen tevens de mogelijkheid om 
posities te verwerven in bonafide ondernemingen en in sommige gevallen het gezag van de 
overheid te ondermijnen. Bovendien wordt de integriteit van het financieel-economisch stelsel 
aangetast door mensen die criminele verdiensten proberen te verhullen. Het is daarom cruciaal dat 
de legale financiële kanalen waarlangs het witwasproces zich kan voltrekken worden beschermd 
tegen gebruik voor criminele doeleinden. De verplichtingen om dit te voorkomen zijn neergelegd in 
de Wet ter voorkoming van witwassen en financieren van terrorisme (Wwft). Deze verplichtingen 
vloeien voort uit de internationale standaarden van de Financial Action Task Force (FATF) en de 
Europese anti-witwasrichtlijn. Op die manier wordt bewerkstelligd dat in internationaal en Europees 
verband uniforme regels op dit terrein worden gehanteerd. Dat is noodzakelijk en wenselijk nu 
witwassen veelal grensoverschrijdende aspecten kent en dus een internationale en Europese 
aanpak vergt. Ook operationele partijen hebben veelvuldig contact en werken samen met Europese 
en mondiale partners op het terrein van de aanpak van witwassen. 
 
Witwassen is al sinds 2001 een zelfstandig delict in het Wetboek van Strafrecht. Witwassen in 
juridische zin is het verbergen of verhullen van de werkelijke aard, herkomst, vindplaats, 
vervreemding of verplaatsing van een voorwerp of het verbergen of verhullen wie de 
rechthebbende is of het voorwerp voorhanden heeft, terwijl er wetenschap is of er redelijkerwijs 
een vermoeden zou moeten zijn dat het voorwerp onmiddellijk of middellijk afkomstig is uit enig 
misdrijf. Ook het verwerven of voorhanden hebben van een voorwerp dat onmiddellijk afkomstig is 
uit enig eigen misdrijf is expliciet strafbaar gesteld. Dit betekent dat een strafrechtelijk onderzoek 
naar onderliggende misdrijven ook kan leiden tot opsporing en vervolging van witwassen en vice 
versa (follow the money). Voornoemde wijze van strafbaarstelling maakt het verder mogelijk dat 
het OM een verdachte kan vervolgen uitsluitend op een witwasverdenking en het OM niet hoeft te 
bewijzen door wie, wanneer en waar het onderliggende misdrijf concreet is begaan. Dit biedt 
voordelen om verdachten van witwassen strafrechtelijk aan te pakken. Overigens is ook in de 
richtlijn strafbaarstelling witwassen neergelegd dat het onderliggende misdrijf voor witwassen niet 
hoeft te zijn bewezen. Dat laatste zorgt ervoor dat de strafbaarstelling van witwassen binnen de EU 
nog meer wordt geharmoniseerd, hetgeen de operationele samenwerking bevordert. 
 
Naast bovenstaand kader speelt andere nationale wet- en regelgeving een belangrijke rol bij het 
tegengaan van witwassen, hetgeen ook is onderkend in de National Risk Assessment en de 
beleidsmonitor witwassen. Dit zijn onder andere de Wet op het financieel toezicht, de Wet toezicht 
trustkantoren 2018, fiscale wetgeving waaronder de Algemene wet inzake rijksbelastingen, de Wet 
bevordering integriteitsbeoordelingen door het openbaar bestuur (Wet Bibob) en de 
Handelsregisterwet 2007. Ook de Wet op het notarisambt, de Advocatenwet, de Wet op het 
accountantsberoep en de Wet controle op rechtspersonen zijn in dit kader relevant. 
 
Het voorkomen en bestrijden van witwassen bestaat uit een verscheidenheid aan maatregelen en 
wetgeving die tezamen moet zorgen voor een effectieve aanpak. Deze maatregelen grijpen in 
elkaar in en moeten als één pakket gezien worden. Dit begint aan de voorkant, waar het criminelen 
zo moeilijk mogelijk gemaakt moet worden om illegaal verkregen vermogen binnen het financiële 
stelsel te brengen. Een tweede belangrijke pijler vormt de controle door dienstverleners binnen het 
financiële stelsel en het toezicht daarop. Een goede vervulling van het cliëntenonderzoek en het 
monitoren van transacties door financiële instellingen is van wezenlijk belang voor het voorkomen 
van witwassen. Toezichthouders dragen hieraan bij door instellingen enerzijds te beoordelen op de 
naleving van hun wettelijke plicht en anderzijds door middel van informatie voor ondersteuning om 
compliant gedrag te bevorderen. Aan de achterkant is opsporing en vervolging van personen die 
1 
 

gegevens hierin worden in Europees verband gedeeld en de registers zullen op den duur aan elkaar 
gekoppeld worden. Deze koppeling is van belang voor de kwaliteit en effectiviteit van het register. 
Meldingsplichtige instellingen, zoals banken, verzekeraars, accountants en notarissen zijn verplicht 
de UBO(‘s) vast te stellen als onderdeel van het cliëntenonderzoek. Met de invoering van het UBO-
register zullen zij ook verplicht worden verschillen tussen de door hen verzamelde UBO-gegevens 
en het register te melden bij de Kamer van Koophandel. Voor de bevoegde autoriteiten geldt ook 
een terugmeldverplichting, indien nodig en voor zover dit vereiste hun taken niet onnodig 
doorkruist. Dit is een belangrijk controlemechanisme voor de gegevens in het register.  
 
2
Het wetsvoorstel voor het UBO-register is op 3 april 2019 bij de Tweede Kamer ingediend. De 
implementatiedeadline is 10 januari 2020. 
 
Openbaar UBO-register voor trusts en soortgelijke juridische constructies 
Naast het UBO-register voor vennootschappen zullen wij ook een UBO-register voor trusts en 
soortgelijke constructies invoeren. Ook dit register implementeert de gewijzigde vierde anti-
witwasrichtlijn. De Europese richtlijn schrijft voor dat dit register per 10 maart 2020 gerealiseerd 
moet zijn.  
 
Ook juridische constructies als trusts kunnen dienen om crimineel verkregen vermogen te 
verhullen. Het instellen van een trust heeft in de regel tot doel vermogen van de oprichter te laten 
beheren door een trustee en dit vermogen uit te keren aan aangewezen begunstigden. Evenals bij 
juridische entiteiten kan transparantie over de UBO’s bijdragen aan het voorkomen dat deze 
constructies worden gebruikt voor onder meer witwassen. 
 
Alle trusts en soortgelijke juridische constructies waarvan de beheerder woonachtig of gevestigd is 
in Nederland moeten de UBO’s van de constructie gaan registreren. Elke lidstaat moet de nationale 
constructies aanwijzen die vergelijkbaar zijn aan een trust. Wij zullen in Nederland het fonds voor 
gemene rekening als soortgelijke constructie aanwijzen. Het fonds voor gemene rekening heeft 
vergelijkbare doelstellingen aan een trust en wordt ook op die wijze beheerd.  
 
Op grond van de richtlijn moet het register toegankelijk zijn voor bevoegde autoriteiten en de 
FIU's, meldingsplichtige instellingen, een ieder met een legitiem belang en elke (rechts)persoon die 
met betrekking tot een trust of soortgelijke juridische constructie een zeggenschapsdeelneming 
heeft in een buiten de EU opgerichte vennootschap of andere juridische entiteit. De richtlijn maakt 
het ook mogelijk om een ruimere toegang tot de in het register bijgehouden informatie toe te 
staan. Wij vinden transparantie over dergelijke constructies van dusdanig belang dat wij in 
Nederland kiezen voor algehele openbaarheid analoog aan het register voor vennootschappen en 
andere juridische entiteiten. 
 
Het Nederlandse rechtsstelsel kent de trust niet en (beheerders van) trusts worden in Nederland 
niet geregistreerd. Dit betekent dat de invoering van het register niet alleen de registratie van 
UBO’s introduceert, maar ook de registratie van de trust zelf. Op dit moment vindt besluitvorming 
plaats over de beheerder van het register. Tegelijkertijd is de wetgeving voor de registratieplicht in 
voorbereiding. Wij verwachten het wetsvoorstel na de zomer te consulteren. 
 
Deponeren balans en staat van baten en lasten van stichtingen.  
Het kabinet wenst de transparantie bij stichtingen verder te vergroten om misbruik van financieel-
economische aard tegen te gaan. Het gaat bijvoorbeeld om gevallen dat kwaadwillenden de 
stichtingsvorm inzetten als vehikel om belasting- of (faillissements-)fraude te plegen, voor het 
witwassen van geld of voor het ontplooien van criminele activiteiten. Op grond van het Burgerlijk 
Wetboek (BW) zijn stichtingen reeds verplicht om een balans en staat van baten en lasten op te 
stellen. Het concept wetsvoorstel transparantie maatschappelijke organisaties wijzigt het BW 
waardoor stichtingen verplicht worden om deze interne financiële stukken te deponeren bij de 
Kamer van Koophandel. Hierbij zij opgemerkt dat een aantal stichtingen al een verplichting kent 
                                                
2
 Kamerstukken II 2018/19, 35179. 
3 
 

Controle douane op vervoer van contant geld binnen EU 
Georganiseerde criminaliteit opereert vaak internationaal en crimineel geld wordt derhalve 
veelvuldig grensoverschrijdend vervoerd. Afdoende toezicht op grensoverschrijdend verkeer van 
geld is dus noodzakelijk. Bij het toezicht en controle op EU-buitengrensoverschrijdend verkeer van 
goederen stuit de Douane regelmatig op substantiële hoeveelheden liquide middelen (voornamelijk 
cash geld), waardevolle goederen (zoals edele metalen en edelstenen) alsmede documenten die 
duiden op vermogensbestanddelen. De Douane is op dit moment alleen bevoegd te controleren 
ingeval liquide middelen een EU-buitengrens passeren. Daarom gaan we de Algemene Douanewet 
wijzigen om de wettelijke basis voor het toezicht door de Douane te verbreden tot toezicht op het 
intra-EU-verkeer en het verkeer in het binnenland. Met deze wetswijziging moet het tevens 
mogelijk worden voor de Douane om in het derde landenverkeer niet alleen op liquide middelen te 
controleren, maar ook op andere waardevolle goederen, zoals sieraden, dure horloges, edelstenen 
en antiek, en op documenten die duiden op vermogensbestanddelen. Met deze wetswijziging kan 
de controle op grensoverschrijdend internationaal witwassen en het afpakken van crimineel geld in 
belangrijke mate worden versterkt en ook worden uitgebreid naar het intra-verkeer en naar het 
binnenland. Die uitbreiding zal plaatsvinden op locaties waar de Douane toch al aanwezig is, zoals 
op luchthavens en bij controleacties in het binnenland. 
 
Instellen verbod gebruik contante betalingen vanaf € 3000 
Een verbod op contante betalingen bij handelaren boven een bepaald bedrag zorgt ervoor dat 
witwassen van grote sommen crimineel vermogen via contant geld moeilijker wordt gemaakt. Een 
verbod voorkomt voor een groot deel het zogeheten ‘waterbedeffect’. Doordat de regels voor 
contante betalingen in Nederland soepeler zijn dan in een aantal omringende landen, is het voor 
criminelen nu makkelijker om in Nederland via contant geld wit te wassen. Een verbod op contant 
geld kan bovendien tot meer traceerbaarheid leiden omdat criminelen worden gedwongen om 
vaker giraal te betalen.  
 
Tijdens de begrotingsbehandeling van het ministerie van Justitie en Veiligheid van 22 november jl. 
6
is, in het licht van de aangenomen motie Van Oosten , toegezegd om het risico van het gebruik 
van contant geld te agenderen in het Nationaal Platform Criminaliteitsbeheersing (NPC). 
Vervolgens is tijdens het Algemeen Overleg Georganiseerde Criminaliteit/Ondermijning van 14 
maart jl. toegezegd in het NPC ook het verlagen van de meldgrens ten aanzien van contante 
betalingen te bespreken en de uitkomsten van de bespreking te berichten aan uw Kamer. Hiermee 
worden deze toezeggingen gestand gedaan. Op 17 juni jl. zijn in het NPC zowel het beperken van 
contante betalingen c.q. een verbod op contante betalingen en/of het verlagen van de meldgrens 
voor contante betalingen uitvoerig besproken. Zowel de publieke als private partijen, met 
uitzondering van één private partij, hebben een voorkeur aangegeven voor het gaan introduceren  
van een verbod van contante betalingen voor diegenen die thans vallen onder de meldgroep  
beroeps- of bedrijfsmatig handelende kopers of verkopers van goederen. Over het bedrag is 
opgemerkt dat het dient te gaan om een substantiële verlaging van de huidige meldgrens van 
10.000 euro of meer. Bij de nadere afweging voor de hoogte van bedrag is van belang dat het 
handelsverkeer, zeker in bepaalde branches waar contante betalingen nog te doen gebruikelijk zijn, 
niet onnodig wordt beperkt en dat de situatie in de ons omringende landen en met name België, 
waarbij een verbod op contante betalingen bestaat vanaf 3.000 euro, dienen te worden 
meegenomen.  
 
Gelet op voorgaande gaan wij een verbod invoeren op contante betalingen boven een bedrag van 
3.000 euro. Daarnaast blijven wij deze grens periodiek onderzoeken, in het bijzonder als de grens 
voor contante betalingen in omringende landen wordt verlaagd. De meldgrens voor contante 
betalingen, die nu geldt bij contante betalingen bij een bedrag van 10.000 euro of meer voor 
beroeps- of bedrijfsmatig handelende kopers of verkopers van goederen, komt hiermee te 
vervallen. Dit betekent dat voor deze meldgroep de huidige verplichtingen op grond van de Wwft 
                                                
6
 Zie Kamerstukken II 2018-2019, 35 000 VI, nr. 36. Daarin wordt de regering opgeroepen te onderzoeken welke maatregelen 
inmiddels in het buitenland op dit punt (het lastiger maken om grote sommen contant geld uit te geven) zijn genomen, na te 
gaan of dit ook voor Nederland meerwaarde kan hebben in de strijd tegen ondermijning en in dat kader ook overleg te voeren 
met relevante partijen uit het veld. 
5 
 

crypto’s aangegeven zich in te zetten om de uitbreiding van de FATF-standaarden op EU-niveau in 
regelgeving vast te leggen. Het is van belang dat op Europees niveau wordt voortgebouwd op het 
8
regelgevend kader dat met de wijziging van de vierde anti-witwasrichtlijn is neergezet. We zullen 
daarom de Europese Commissie verzoeken om met concrete voorstellen te komen. 
 
Investeringen in projecten 
Bij Najaarsnota 2018 is éénmalig € 30 mln. aan extra middelen toegekend voor de versterking van 
cybersecurity en de aanpak van cybercrime. Een deel van dit bedrag is aangewend voor projecten 
op het gebied van criminele geldstromen met crypto’s. Ook voor het beter tegengaan van 
witwassen waarbij gebruik is gemaakt van crypto’s is dit relevant. Het gaat daarbij om de volgende 
projecten: 1) onderzoek naar betere detectiemogelijkheden van criminele geldstromen onder meer 
bij crypto’s binnen het RIEC Rotterdam in nauwe samenwerking met de FIU-Nederland; 2) 
versterking van de kennisontwikkeling over (het opsporen van) crypto’s; en 3) geautomatiseerde 
herkenning van informatie uit dark web marktplaatsen en blockchains over crypto’s ten behoeve 
van het opsporings- en vervolgingsproces. Deze projecten moeten bijdragen aan het zicht op en 
kennis van crypto’s bij criminele geldstromen. 
 
1.5 Tegengaan witwassen op de BES-eilanden 
Ook voor Caribisch Nederland geldt dat wij risico’s op witwassen willen aanpakken. De BES-
9
eilanden kennen eigenstandige wet- en regelgeving , waarin bepalingen met betrekking tot zowel 
het voorkomen van het gebruik van het financiële stelsel voor witwassen en terrorismefinanciering 
als de strafbaarstelling van witwassen zijn neergelegd (in de Wet ter voorkoming van witwassen en 
financiering van terrorisme BES respectievelijk het Wetboek van Strafrecht BES). Ook op de BES-
eilanden heeft verbetering van de informatiepositie ten aanzien van witwassen effect voor het 
voorkomen en bestrijden van allerlei vormen van (ondermijnende) criminaliteit, en vice versa. 
Tevens geldt dat witwassen een zelfstandig delict in de BES is. 
 
Specifieke witwasrisico’s BES-eilanden 
Voor Caribisch Nederland is in 2018 een afzonderlijke NRA uitgevoerd vanwege de aanzienlijke 
verschillen met Europees Nederland wat betreft geografische, demografische, economische en 
sociaal-culturele kenmerken die de overzeese gebieden meer of minder kwetsbaar kunnen maken 
voor witwassen. Daardoor zijn ook andersoortige witwasrisico’s geïdentificeerd door de betrokken 
experts tussen Caribisch Nederland en Europees Nederland en ook tussen de verschillende BES-
eilanden. De meeste witwasrisico’s zijn onderkend in Bonaire. De risico’s met de grootste potentiële 
impact aldaar hebben betrekking op de vastgoedsector. Voor Sint Eustatius is het witwasrisico dat 
het vaakst is genoemd kredietinstellingen zonder vergunning c.q. ondergronds bankieren. Voor 
Saba is slechts één witwasrisico aangemerkt namelijk witwassen via kansspelen. Deze risico’s zijn 
10
overigens bevestigd in het Veiligheidsbeeld BES. Ook staat een aantal aandachtspunten in de 
NRA BES. Hieronder zijn de maatregelen uitgewerkt die wij nemen om die risico’s aan te pakken. 
Daarnaast zijn al afspraken gemaakt met het WODC om de NRA voor de BES te updaten om het 
beleid nog beter af te stemmen op de risico’s. Het streven is dat medio volgend jaar deze tweede 
NRA zal worden opgeleverd.  
 
Aanscherping Wwft BES 
Vergelijkbaar aan de Wwft in het Europees deel van Nederland, regelt de Wwft BES dat onder 
andere financiële instellingen, notarissen, advocaten, makelaars en andere partijen die waardevolle 
goederen verkopen op de BES cliëntenonderzoek moeten doen en ongebruikelijke transacties 
moeten melden. Gebleken is dat de wet aanscherping behoeft. Wij gaan de Wwft BES daarom 
                                                
8
 Kamerstukken II, 2018/19, 32013 nr. 201. 
9
 De wet- en regelgeving van de voormalige Nederlandse Antillen vormde het ‘vertrekpunt’ bij het opstellen van de wet- en 
regelgeving die vanaf 10 oktober 2010 voor de ‘bijzondere gemeenten’ Bonaire, Sint Eustatius en Saba zouden gelden. De 
nieuwe wet- en regelgeving houdt het midden tussen de voormalig Antilliaanse en de Europees-Nederlandse wet- en 
regelgeving, waarbij de bijzondere positie van de BES-eilanden, de lokale situatie, de geringe omvang van de markt en de 
sterke verwevenheid van de BES-eilanden met Curaçao en Sint Maarten factoren waren die tot maatwerk hebben geleid. De 
standaarden van de FATF zijn ook van toepassing op de BES, de Europese richtlijnen niet. 
10
 Kamerstukken II, 2018/19, 35000 IV, nr. 42. 
7 
 

samen met collega’s van het betreffende korps een herkenbaar combiteam vormen, dat zich richt 
op de bestrijding van zware, lokaal ernstige criminaliteit onder operationele aansturing van de 
lokale korpschef. De inhoudelijke invulling vanuit het RST is mede afhankelijk van de behoefte van 
het korps. Hieronder valt ook expertise op het gebied van financieel-economisch rechercheren. De 
uitwerking van het protocol vindt op dit moment plaats. 
 
Tot slot wordt in het nieuwe inrichtingsplan van het KPCN aandacht besteed aan de capaciteit van 
het KPCN op het gebied van financieel-economisch rechercheren. Voorzien is dat de afdeling 
recherche een extra medewerker op dit terrein aan kan nemen, naast de verbetering van de kennis 
over dit onderwerp bij de afdeling recherche in het algemeen. Besluitvorming over het nieuwe 
inrichtingsplan zal naar verwachting rond de zomer 2019 plaatsvinden.  
Ook is in het kader van de versterking van de aanpak van ondermijning € 100.000 ter beschikking 
gesteld aan de BES-eilanden.  
 
1.6 Blijvend aanscherpen en bijstellen anti-witwasbeleid en activiteiten 
Methoden van witwassen en onderliggende criminaliteit wijzigen continue. Daarom blijven wij het 
beleid en de regelgeving zowel nationaal als internationaal doorlopend tegen het licht houden en 
evalueren. Van belang is daarbij het beleid risicogebaseerd moet zijn, zoals ook opgenomen in 
aanbeveling 1 van de FATF en volgt uit de (gewijzigde) vierde anti-witwasrichtlijn. Gestreefd wordt 
naar een zoveel mogelijk evidence based beleid dat doorlopend wordt aangepast waar nodig. Het 
beleid wordt gebaseerd op: 
 
a) de nationale risicobeoordeling (NRA) witwassen, waarin periodiek de risico’s op witwassen 
en terrorismefinanciering worden vastgesteld; 
12
b) de beleidsmonitor waarin de effectiviteit van beleid wordt getoetst; 
c) specifiek onderzoek, bijvoorbeeld naar sectoren met hoge witwasrisico’s.  
 
Het uitgangspunt is dat beide departementen een risicogebaseerd beleid verder ontwikkelen in 
overleg met relevante publieke en private partijen. Dit plan van aanpak levert daaraan een 
belangrijke bijdrage. De doelstellingen van het beleid worden vertaald in daarvan afgeleide 
doelstellingen per uitvoerende dienst. Daartoe worden Kern Prestatie Indicatoren (KPI’s) 
vastgelegd per dienst, zodat ieder half jaar gezamenlijk bekeken kan worden waar zo nodig 
13
bijgestuurd dient te worden en/of maatregelen noodzakelijk zijn . In regulier overleg, eens per 
kwartaal, worden alle onderwerpen betreffende de ontwikkeling en uitvoering van het beleid, de 
NRA, de beleidsmonitor en de onderzoeken besproken met de relevante publieke en private 
partners. Daartoe dient het toezichthoudersoverleg (departementen en toezichthouders) en de 
Commissie meldplicht (private partijen). De richtlijn verplicht tot een periodieke uitvoering van 
NRA’s, zodat er steeds sprake is van een actuele risicobeoordeling. Achterliggend idee is dat de 
NRA als groeimodel functioneert, waarbij steeds de getrokken lessen uit vorige NRA’s worden 
toegepast bij daaropvolgende NRA’s. Zo ontstaat meer informatie over mogelijke blinde vlekken en 
kunnen prioriteiten steeds beter op basis van de NRA worden vastgesteld.  
 
Bij het voeren van een risicogebaseerd beleid is het van belang om steeds oog te hebben voor 
nieuwe technologische ontwikkelingen. Vanwege het snel evaluerende en vaak digitale karakter 
van nieuwe technologieën dienen de daarmee gepaard gaande risico’s geïndiceerd en voorkomen te 
worden. Daarbij zullen we ook aandacht hebben voor de ontwikkeling van elektronische 
identificatiemiddelen en de betrouwbaarheid daarvan.  
 
Analyseren van het Nederlandse beleid met het oog op Evaluatie Nederland door FATF in 2021 
                                                
12
 De FATF heeft in haar laatste evaluatie van Nederland (2011) aangegeven dat Nederland meer zicht moet krijgen op de 
effectiviteit van het witwasbeleid. Daarenboven heeft de FATF besloten dat voor alle landen in de vierde evaluatieronde de 
nadruk zal liggen op de effectiviteit van beleid. 
13
 Met deze beleidsontwikkeling wordt ook uitvoering gegeven aan de aanbevelingen van de Algemene Rekenkamer (ARK) in 
haar rapport (2008) inzake de bestrijding van witwassen en terrorismefinanciering. Concreet gaf de ARK aan om onderzoek te 
doen naar voor Nederland relevante risico’s en naar beleidsprestaties, de middelen die tegen witwassen worden ingezet en de 
doelen die daarbij worden gerealiseerd. 
9 
 

 
 
Wat wij willen bereiken: 
 
• Verdere investeringen in de poortwachtersfunctie door Wwft-instellingen 
 
• Ontwikkeling van interbancaire gegevensdeling en daartoe wettelijke belemmeringen 
 
wegnemen 
 
• Optimaliseren van de samenwerking tussen publieke en private partners 
 
• Risico’s in trustsector mitigeren 
 
• Betere signalering witwasrisico’s door accountants 
 
• Witwastoezicht voor financiële instellingen op Europees niveau 
 
 
2.2 Verstevigen prioriteitstelling in bancaire sector 
Zoals ook aangegeven in de Agenda financiële sector is de integriteit van financiële instellingen van 
groot belang. Een adequate uitvoering van de poortwachtersrol moet ons financiële stelsel 
beschermen tegen gebruik voor witwassen, financiering van terrorisme en ander crimineel gedrag. 
Voor een goede vervulling van deze rol zijn verbeteringen en investeringen nodig door instellingen. 
DNB ziet goede initiatieven, maar het blijft noodzakelijk dat bestuurders en commissarissen 
hiervoor een grote inspanning blijven leveren. Wij vinden het van groot belang dat financiële 
instellingen, en in het bijzonder de bestuurders, hierin hun maatschappelijke verantwoordelijkheid 
nemen. Dat betekent onder andere dat zij uitdragen dat commercie niet boven de naleving van de 
regelgeving mag worden gesteld. Zij moeten ervoor zorgen dat integriteit in alle lagen van de 
onderneming een onderdeel van de cultuur is. Wij verwachten bovendien dat zij dit doen vanuit 
een eigen overtuiging dat dit belangrijk is en niet omdat zij hiertoe wettelijk verplicht zijn.  
 
Wij spreken de instellingen aan op hun maatschappelijke verantwoordelijkheid en dit blijven wij 
doen. Tegelijkertijd is het voorkomen en bestrijden van witwassen een gezamenlijke opgave van 
zowel kabinet, toezichthoudende en opsporingsautoriteiten als de sector. Daarin kunnen alle 
betrokken partijen elkaar ondersteunen in de uitvoering van hun taken, elk vanuit hun eigen taak 
en verantwoordelijkheid. Daarom hebben wij in aanloop naar dit plan van aanpak samen met de 
sector en de toezichthoudende en opsporingsautoriteiten de benodigde maatregelen besproken. 
Hieruit volgen acties voor de wetgever, het toezicht en de opsporing en de sector die allen elkaar 
moeten versterken. Naast deze afzonderlijke acties vormt de publiek-private samenwerking een 
wezenlijk onderdeel van dit plan. Om bij te houden hoe al deze acties worden uitgevoerd, spreken 
wij alle partijen aan het eind van het jaar nogmaals gezamenlijk. Vervolgens zullen we bezien hoe 
dit een vervolg krijgt om de aandacht hoog te houden en te zorgen voor een effectiever anti-
witwasbeleid in Nederland. 
 
2.3 Vergroten samenwerking en informatie-uitwisseling private instellingen 
De vervulling van de poortwachtersfunctie is een belangrijke maatschappelijke taak. Een goede 
vervulling van deze taak vereist kennis en investeringen. Gezien de opgave roepen wij instellingen 
op om elkaar hierin te vinden en samen te werken op het maken van beleid en delen van kennis. 
Informatie-uitwisseling kan een belangrijke bijdrage leveren om de vervulling van de rol effectiever 
te maken, zeker als het fenomenen betreft die een individuele instelling overstijgen. 
 
Onderzoek gegevensdeling 
In de Agenda financiële sector van december 2018 is aangekondigd om samen met de sector, DNB 
en de AFM onderzoek te doen naar de mogelijkheden voor informatie-uitwisseling om de uitvoering 
van het cliëntenonderzoek effectiever te maken. Achterliggend doel is het voorkomen dat cliënten 
door middel van gebruikmaking van verschillende dienstverleners misbruik van het financiële 
stelsel kunnen maken. Aan de hand van gesprekken met verschillende banken, betrokken 
toezichthouders, opsporingsautoriteiten en FIU-Nederland is een zestal vormen van informatie-
uitwisseling getoetst op de juridische mogelijkheden, toegevoegde waarde voor de effectiviteit van 
het cliëntenonderzoek en de proportionaliteit. Het gaat om de volgende zes vormen van informatie-
uitwisseling: 1) publiek-private samenwerking; 2) interbancaire samenwerking bij het 
cliëntenonderzoek (KYC Utility), 3) interbancaire uitvoering van transactiemonitoring (TM Utility); 
11 
 

middel van uitbesteding van de banken aan die Utility, waarbij elke bank zelf verantwoordelijk blijft 
voor de naleving van de wettelijke plicht tot het monitoren en melden van ongebruikelijke 
transacties. Voor de uitbesteding en de uitwisseling van transacties staat nationale wetgeving in de 
weg. Wij komen op korte termijn met een voorstel voor aanpassing van die wetgeving.  
 
Tot slot beoordelen wij het opzetten van een zwarte lijst met personen waarbij sprake is van (meer 
dan een redelijk vermoeden van) witwassen als een belangrijk hulpmiddel voor de effectiviteit van 
de poortwachtersrol. Dit moet voorkomen dat klanten door gebruik te maken van verschillende 
instellingen misbruik maken van het financiële stelsel. Als een bank een zakelijke relatie beëindigt 
met een klant vanwege witwasrisico’s dan kan deze een andere bank hiervan niet op de hoogte 
stellen. Bij dergelijke hoge risico’s is het van belang dat een bank die een nieuwe relatie aangaat 
van deze informatie op de hoogte is. Criminelen hebben vaak een goed verhaal paraat of een 
nieuwe juridische entiteit of constructie in het leven geroepen, waardoor het op voorhand voor 
banken lastig kan zijn om de al eerder geconstateerde witwasrisico’s bij het cliëntenonderzoek naar 
boven te halen. Voor het aanleggen van een dergelijke zwarte lijst bestaat een wettelijke 
mogelijkheid. Op grond van de Uitvoeringswet AVG kan de Autoriteit Persoonsgegevens hiervoor 
een vergunning verlenen. Onder de door de Autoriteit gestelde voorwaarden kunnen de banken 
hiervoor een vergunning krijgen. Daarnaast willen wij het delen van informatie over hoog risico 
klanten bevorderen door wettelijk vast te leggen dat instellingen bij het cliëntenonderzoek moeten 
kijken naar eerdere dienstverlening bij een andere instelling. Indien daarvan sprake is moet 
nagegaan worden bij die instelling of hierbij integriteitrisico’s zijn gebleken en als dit het geval is, 
wordt deze informatie gedeeld. Deze regeling bestaat op dit moment al voor trustkantoren. 
 
Voor de hierboven genoemde vormen van informatie-uitwisseling is de praktische uitwerking door 
de banken van groot belang. Hierbij moet rekening gehouden worden met zowel de privacy-
regelgeving als het mededingingsrecht. Wij schatten in dat het binnen deze kaders mogelijk is om 
bovengenoemde informatie-uitwisseling te realiseren, het is aan de banken om dit op een 
zorgvuldige manier in te richten. 
 
Bij het algemeen gebruik van het BSN-nummer en toegang tot de gegevens in de Basisregistratie 
Personen (BRP) alsmede toegang tot het afgesloten gedeelte van het UBO-register, constateren we 
dat dit ingrijpende zaken zijn, waarbij de proportionaliteits- en subsidiariteitsafweging zorgvuldig 
gemaakt moet worden. Om die reden zullen wij deze vormen van informatie-uitwisseling voor een 
formeel advies voorleggen aan de Autoriteit Persoonsgegevens. 
 
Toepasselijkheid andere instellingen 
Het onderzoek naar informatie-uitwisseling heeft zich specifiek op banken gericht, maar is ook 
zeker van belang voor de andere instellingen die onder de Wwft vallen zoals andere financiële 
instellingen als levensverzekeraars en beroepsbeoefenaars als advocaten en notarissen. De 
wetswijzigingen die wij gaan voorstellen voor gezamenlijke transactiemonitoring en het delen van 
informatie over klanten met hoge integriteitrisico’s zullen dan ook een algemeen karakter krijgen in 
de Wwft en daarmee ook van toepassing zullen zijn voor andere instellingen dan banken. 
 
Verder moedigen wij andere instellingen aan om in overleg te treden met de banken over 
samenwerking die zij aangaan en Utilities die zij ontwikkelen. Mogelijk kunnen andere categorieën 
instellingen hier ook bij aansluiten of zelfstandig vergelijkbare systemen ontwikkelen. 
 
Vergelijking met informatie-uitwisseling in andere landen 
In het kader van het onderzoek is ook gekeken naar relevante voorbeelden van informatie-
uitwisseling in andere landen ten behoeve van het voorkomen en bestrijden van witwassen. Hierbij 
is onder meer gekeken naar het Verenigd Koninkrijk, de VS, Australië en Singapore. In het 
algemeen hebben wij geconstateerd dat in andere landen de uitwisseling van informatie 
voornamelijk op publiek-private uitwisseling ziet. In de landen waar sprake is van intensieve 
samenwerking en informatie-uitwisseling ziet deze op het delen van trends, typologieën en 
fenomenen, en daarnaast specifiek in het kader van strafrechtelijk onderzoek op concrete 
13 
 

subjectgerelateerde informatie houdt in dat opsporingsdiensten al in een vroeg stadium namen van 
(rechts)personen die in verband worden gebracht met witwassen en terrorismefinanciering kunnen 
delen met bepaalde private partijen. De informatiedeling vindt plaats binnen een ‘gesloten box’ 
waarin de opsporingsautoriteiten namen van personen delen van wie zij aanwijzingen hebben dat 
ze betrokken zijn bij witwassen. Binnen de gesloten box verstrekt de politie of de FIOD, na 
afstemming met het OM, een concreet signaal over een betrokken (rechts)persoon. Op basis van 
dat signaal kunnen banken de transacties van die (rechts)persoon in kaart brengen en melden bij 
de FIU-Nederland, die de informatie vervolgens na een verdachtverklaring kan doorgeven aan de 
opsporingsdiensten. Voor het delen van subjectgerelateerde informatie met banken ter voorkoming 
en bestrijding van witwassen is een zogenaamd ‘artikel 20 Wet politiegegevens (Wpg) besluit’ 
nodig. Een dergelijk besluit kan alleen worden genomen binnen de kaders van Wpg die onder 
andere voorschrijft dat het verstrekken van gegevens aan derden, zoals banken, alleen mogelijk is 
als dat vanuit een zwaarwegend algemeen belang noodzakelijk is ten behoeve van het voorkomen 
of opsporen van witwassen. Wij houden de voortgang hiervan nauwlettend in de gaten. 
 
Kennis en expertise vergaren door AMLC-projecten 
Het AMLC maakt onderdeel uit van het Ministerie van Financiën en valt onder verantwoording van 
de FIOD. Als samenwerkingsverband van publieke en private partijen richt zij zich op het 
verbeteren van de witwasbestrijding. Het AMLC is dus een platform waar partijen die betrokken 
zijn bij de bestrijding van witwassen, kennis en ervaringen kunnen delen en operationeel kunnen 
samenwerken. Dit vindt plaats op drie niveaus, namelijk het draaien van concrete projecten, het 
delen en verkrijgen van kennis en expertise en het verzamelen en analyseren van data. De 
projecten worden door het AMLC zelf opgestart of in samenwerking met andere instanties en 
kunnen zich richten op kennis over en opsporing van witwassen. Zo levert het AMLC, samen met 
publieke en private instanties, een bijdrage aan het formuleren van nieuwe witwastypologieën, het 
opstellen van fenomeenbeschrijvingen, het draaien van projecten, het opstarten van 
witwasonderzoeken en het opbouwen en beheren van een datapositie.  
 
Terugkoppeling over meldingen van ongebruikelijke transacties 
Wwft-instellingen moeten ongebruikelijke transacties bij FIU-Nederland melden. Aan de hand van 
de binnengekomen meldingen en informatie uit andere bronnen kan FIU-Nederland transacties 
verdacht verklaren. Deze worden vervolgens doorgegeven aan diverse (bijzondere) 
opsporingsinstanties en inlichtingen- en veiligheidsdiensten. Voor private instellingen kan het nuttig 
zijn om te weten hoe hun melding is opgevolgd en of deze tot een verdachtverklaring heeft geleid. 
Tegelijkertijd kan het in het belang van de opsporing zijn om informatie niet te delen of kan een 
melding in eerste instantie nog niet tot een verdachtverklaring leiden, maar later in de tijd met 
nieuwe informatie wel verdacht worden verklaard. 
 
Gezien het belang van juiste en volledige meldingen en goede monitoring van transacties heeft 
FIU-Nederland haar informatiefunctie in de afgelopen jaren sterk uitgebreid. Zo informeert zij 
instellingen individueel als een ongebruikelijke transactie als verdacht wordt verklaard. Omdat het 
een lopend onderzoek betreft, is dit enkel een feitelijke melding. Verder bespreekt FIU-Nederland 
de ontwikkelingen die zij per sector ziet met een vertegenwoordiging van die sector. Dit kan 
instellingen helpen bij het bepalen van hun risicogebaseerd beleid en het monitoren van 
transacties. Daarnaast is de FIU-Nederland bezig met verschillende pilots met private partijen. Zo 
hebben compliance medewerkers van de Volksbank samengewerkt met analisten van de  FIU-
Nederland, zodat aan beide kanten kennis en expertise wordt opgedaan over witwasfenomenen de 
systemen van banken en FIU-Nederland. De resultaten van de pilot zijn positief: het leidt o.a. tot 
wederzijds begrip en inzicht in werkprocessen, meer inzicht in trends en fenomenen, een 
reducering van werkzaamheden en een hogere kwaliteit van meldingen van ongebruikelijke 
transacties. Momenteel wordt deze samenwerking meer verduurzaamd en verbreed door ook 
andere banken te laten aansluiten in deze Fintelalliance. Deze Fintelalliance hanteert de 
verplichtingen en de bevoegdheden uit de Wwft en kan daarmee bijdragen aan PPS 
samenwerkingsverbanden waarin de meldingen van de banken van belang zijn. 
 
15 
 

Als dit najaar blijkt dat er onvoldoende verbetering is, wordt gericht beoordeeld welke aanvullende 
aanpak wenselijk is.  
 
2.6 Verbeteren naleving accountants en notarissen 
De beroepsgroep accountants is een van de poortwachters van een financieel integer Nederland. 
Het is daarom van belang dat accountants zich bewust zijn van fraude- en corruptiesignalen, zodat 
deze delicten enerzijds beter worden voorkomen en anderzijds worden gemeld en (daardoor) 
bestreden. 
 
Inzetten op betere signalering van fraude en corruptie door accountants 
Door de Nederlandse Beroepsorganisatie voor Accountants (NBA) wordt aandacht besteed aan het 
thema 'fraude'. De NBA heeft hiertoe een fraude protocol ontwikkeld waarin wordt aangegeven wat 
van accountants mag worden verwacht ter voorkoming van fraude. Zo schrijft het protocol o.a. 
voor dat accountants niet alleen tijdens hun dienstverlening aandacht moeten hebben voor 
14
fraude(signalen), maar ook bij de acceptatie van de opdracht. De FIOD draagt bij aan de 
ontwikkeling van dit thema door op projectmatige basis met de NBA in gesprek te gaan en kennis 
over fraudefenomenen en -detectie te delen. De NBA is voornemens de aandacht op dit thema te 
intensiveren door verdere kennisdeling en door samen te werken rondom specifieke thema’s. Het 
doel is om fraude effectiever te voorkomen en bestrijden door de bewustwording van risico’s te 
vergroten, risico’s tijdig te detecteren en signalen en trends bespreekbaar te maken. De 
samenwerking tussen NBA en FIOD loopt al enige tijd en zij zal in ieder geval in 2019 nog actief 
zijn. Daarna blijft het initiatief de aandacht behouden, zij het dat een van de speerpunten van het 
thema is dat onder accountants een eigen leercirkel wordt ontwikkeld. 
 
Daarnaast heeft de AFM hier ook een rol in haar hoedanigheid als toezichthouder op 
accountantsorganisaties op grond van de Wet toezicht accountantsorganisaties. De AFM onderzoekt 
- risicogestuurd - de integere en beheerste bedrijfsvoering en specifiek de beheersing van 
integriteitsrisico’s zoals fraude en corruptie. 
 
Uitbreiding capaciteit BFT 
Het Bureau Financieel Toezicht (BFT) houdt onder andere toezicht op de naleving van de Wwft door 
notarissen, belastingadviseurs en accountants. Uit diverse rapporten (beleidsmonitoren, Algemene 
Rekenkamer) blijkt dat ondanks dat het BFT de afgelopen jaren meer risicogericht is gaan werken 
en haar beperkte capaciteit op een gepaste manier inzet, meer onderzoek gedaan zou moeten 
worden naar de effectiviteit van het toezicht en de algehele naleving van de Wwft om het risico-
gerichte toezicht op een verantwoorde manier in te vullen. Hier is extra capaciteit voor nodig. 
Daarom zullen we meer geld beschikbaar stellen voor het BFT zodat het zijn capaciteit kan 
uitbreiden. Daar wordt dit jaar al mee begonnen door voor 2019 € 204.000 extra beschikbaar te 
stellen bovenop de jaarlijkse bijdrage. Vanaf 2020 zal er structureel extra geld beschikbaar worden 
gesteld. Deze capaciteit zal ingezet worden op direct toezicht, op ondersteuning en samenwerking 
met andere partijen en op analyse.  
 
Notarissen, belastingadviseurs en accountants hebben een belangrijke rol in het herkennen en 
melden van constructies die bedoeld zijn om crimineel geld wit te wassen. Met de extra capaciteit 
is scherper toezicht mogelijk op de manier waarop deze beroepsgroepen invulling geven aan die 
taak en zal ingezet worden op het verkennen van alternatieve interventies (zoals door 
gedragsbeïnvloeding), het onderzoeken van de effectiviteit van het BFT toezicht en samenwerking 
in samenwerkingsverbanden als de RIEC’s en het FEC. 
 
2.7 Vergroten effectiviteit op Europees niveau 
 
Inzet op Europees toezicht door onafhankelijke toezichthouder 
Bij witwassen en terrorismefinanciering is sprake van grensoverschrijdende geldstromen, maar het 
toezicht daarop is nationaal belegd. Dit leidt tot niet optimale informatie-uitwisseling en 
                                                
14
 Zie: https://wwwba.nl/globalassets/projecten/in-het-publiek-belang/fraude/nba-sgpb-fraudeprotocol-dec18.pdf  
17 
 

threats (EMPACT), het Anti-Money laundering Operational Network (AMON) en het platform Joint 
Chiefs of Global Taks Enforcement (J5) alsmede het daarin onder gebrachte internationale systeem 
voor het matchen van data (Financial Criminal Investigations Net; FCI-Net).  
 
Daarnaast wordt voortdurend geïnvesteerd in internationale en Europese rechtshulp. Multilaterale 
en bilaterale contacten met verschillende landen worden onderhouden teneinde deze 
samenwerking verder te kunnen verbeteren. Verder zijn er in diverse landen waaronder Colombia, 
Venezuela, Peru, Suriname, Marokko, Turkije en de Verenigde Arabische Emiraten, Liaison Officers  
(LO’s) van de politie en de KMar geplaatst. Zij hebben onder meer tot taak samenwerking in het 
kader van Nederlandse strafrechtelijke onderzoeken met verbanden naar de genoemde landen te 
bevorderen, bijvoorbeeld door het begeleiden en bevorderen van de uitvoering van Nederlandse 
rechtshulpverzoeken aan die landen. Om de positie in Azië te versterken, worden er door de politie 
in respectievelijk Hongkong en Singapore een LO en assistent-LO geplaatst. Ook breidt het OM het 
aantal LO’s uit. Naast de liaison-magistraat in Italië, worden in de loop van dit jaar LO’s in Spanje 
en de Verenigde Staten geplaatst om de internationale samenwerking te bevorderen. Ook deze 
LO’s spelen een belangrijke rol in het kader van rechtshulp. Het OM en de Afdeling Internationale 
aangelegenheden en Rechtshulp in Strafzaken (AIRS) van het ministerie van Justitie en Veiligheid 
bekijken verder doorlopend welke knelpunten er zijn, en hoe die kunnen worden opgelost. 
 
 
Wat wij willen bereiken: 
 
• Betere informatiepositie voor opsporingsdiensten vanaf 2020 dmv gegevensdeling met 
 
toezichthouders en het verwijzingsportaal bankgegevens 
 
• Extra capaciteit voor witwasonderzoek vanaf 2020 
 
• Versterken aanpak onderliggende criminaliteit met witwasbehoefte 
 
• Versterken afpakken crimineel verkregen vermogen 
 
 
3.2 Verbeteren informatiepositie opsporingsautoriteiten 
Informatie is van cruciaal belang voor het opsporen en vervolgen van witwassen en onderliggende 
delicten. Daarom treffen wij een aantal maatregelen om de informatiepositie van de 
opsporingsautoriteiten te vergroten. Dit betreft enerzijds het delen van toezichtinformatie van 
Wwft-toezichthouders en anderzijds de realisatie en doorontwikkeling van het verwijzingsportaal 
bankgegevens. 
 
Ruimere mogelijkheden voor Wwft-toezichthouders om informatie te delen met de FEC-partners  
De wijziging van de vierde anti-witwasrichtlijn kent een geheimhoudingsregime voor 
toezichthouders. In beginsel behoren zij informatie die zij verkrijgen bij de uitoefening van hun 
toezicht niet met derden te delen. De richtlijn voorziet in een lidstaatoptie die het mogelijk maakt 
om vertrouwelijke informatie uit te wisselen tussen anti-witwastoezichthouders en nationale 
autoriteiten waaraan taken zijn toegewezen op het gebied van het bestrijden of onderzoeken van 
witwassen (en terrorismefinanciering) en de daarmee verband houdende basisdelicten. Bij de 
implementatie van de wijziging van de richtlijn gaan wij van deze lidstaatoptie gebruik maken. Dit 
betekent dat Wwft-toezichthouders informatie kunnen gaan uitwisselen met de instanties die belast 
zijn met het bestrijden, opsporen en vervolgen van witwassen. In Nederland zijn dat de instanties 
binnen het FEC. Waar meerdere partijen een taak vervullen bij het voorkomen en bestrijden van 
witwassen, zijn samenwerking en informatie-uitwisseling tussen deze partijen noodzakelijk om die 
taakvervulling effectief te maken. Als Wwft-toezichthouders bij het uitoefenen van hun toezicht of 
anderszins signalen ontvangen dat een instelling betrokken is bij witwassen, is er geen wettelijke 
belemmering meer om deze informatie te delen met de instanties binnen het FEC. Dit bevordert de 
opsporing en vervolging van witwassen. Deze wijziging is opgenomen in de Implementatiewet 
wijziging vierde anti-witwasrichtlijn. Deze wet treedt naar verwachting in januari 2020 in werking.  
 
Verwijzingsportaal bankgegevens  
Het verwijzingsportaal bankgegevens is een centraal elektronisch systeem dat bedoeld is om het 
proces van vorderen c.q. opvragen en verstrekken van identificerende gegevens van klanten van 
19 
 

2) Voorkomen dat vermogen met criminele herkomst in het financiële stelsel terechtkomt. Het 
versterken van poortwachters van het financiële stelsel en het aanpakken van hen die falen in het 
weerbaar maken en houden van het financiële stelsel zijn hierbij prioriteiten.  
 
Om verdere focus aan te brengen in de strafrechtelijke aanpak van witwassen zijn voor de 
komende jaren, indachtig de NRA witwassen, zes thema’s gedefinieerd, te weten: legale 
(onbewuste) dienstverleners; illegale dienstverleners; verhuld vermogen; Trade Based Money 
Laundering; betaalmiddelen; en (inter)nationale beleggingen in ondernemingen of 
beleggingsfondsen. Operationele activiteiten en initiatieven van de (landelijke) diensten zullen 
worden afgestemd op deze thema’s. In een jaarplan worden verder de operationele afspraken 
vastgelegd. Hiermee wordt tevens de nodige flexibiliteit gecreëerd om in te spelen op relevante 
ontwikkelingen en actualiteiten. Het uitgangspunt is dat er geen vaste samenwerkingsorganisatie 
wordt gebouwd maar dat er steeds op de thema’s maatwerkgericht wordt samengewerkt door 
netwerkpartners. Op die manier ontstaat een clustering van partners die hun expertise, 
dataposities, intelligence en opsporingsactiviteiten zodanig op elkaar afstemmen dat sprake is van 
een gezamenlijke strategie. Hierdoor wordt het effect van ieders optreden en daarmee het effect 
van de witwasbestrijding in zijn totaliteit vergroot. Nadrukkelijk wordt hierbij aansluiting gezocht 
met de aanpak van ondermijning en van het afpakken van crimineel vermogen. 
 
3.4 Versterken aanpak ondermijning 
Wij onderschrijven de aanbeveling uit de beleidsmonitor witwassen om een anti-witwasbeleid te 
voeren met bijzondere aandacht voor de onderliggende criminaliteit waarbij de witwasbehoefte het 
hoogst is, te weten drugshandel en fraude. Uit de eerder benoemde uitgangspunten van het anti-
witwasbeleid blijkt reeds dat een opgebouwde informatiepositie ten aanzien van witwassen effect 
heeft op het voorkomen en bestrijden van allerlei vormen van (ondermijnende) criminaliteit, en 
vice versa. Bovendien zijn verschillende specialistische teams in het toezicht, de opsporing en 
vervolging actief om te acteren op specifieke witwaspraktijken alsmede op specifieke vormen van 
onderliggende criminaliteit, ook in bepaalde sectoren. Daarbij wordt, zoals ook is onderkend in de 
beleidsmonitor witwassen, steeds meer gezamenlijk opgetreden zoals in het Anti Money Laundering 
Center (witwassen), Regionale Informatie- en Expertise Centra (georganiseerde criminaliteit), 
tripartite overleggen OM, FIOD en Belastingdienst alsook DNB en de AFM (fiscale fraude en 
overtreding Wft), Anti Corruptie Center (corruptie), in de Infobox Crimineel en Onverklaarbaar 
Vermogen en in het Financieel Expertise Centrum (integriteit financiële sector). Indien gewenst 
kunnen ook andere relevante partners, zoals de FIU-Nederland, deelnemen aan de hiervoor 
beschreven gezamenlijke initiatieven.  
 
Versterken aanpak ondermijning via extra budget, projecten en wetgeving 
In het kader van de versterking van de aanpak van ondermijning is de focus gelegd op de illegale 
drugsindustrie en de daarmee gepaard gaande verwevenheid van onder- en bovenwereld en de 
bijbehorende criminele geldstromen. Alle partners, op lokaal, regionaal en landelijk niveau hebben 
de handen ineen geslagen en concrete plannen uitgewerkt om de aanpak de komende jaren op een 
16
hoger niveau te brengen. De extra middelen die het kabinet beschikbaar heeft gesteld, een 
structurele reeks van € 5 mln. in 2018, oplopend tot € 10 mln. vanaf 2019 en € 100 mln. 
incidenteel maken het mogelijk een stevige impuls te geven aan de aanpak. Ook is bij de middelen 
van het huidige Regeerakkoord 171 fte aan politiecapaciteit toegekend ten behoeve van de 
opsporing van ondermijning. Dit moet ertoe bijdragen dat in de samenwerking robuuste verbanden 
kunnen ontstaan en ook slagvaardiger onderzoek kan worden gedaan naar regio-overstijgende 
criminele samenwerkingsverbanden. In de Veiligheidsagenda 2019-2022 is de financiële invalshoek 
17
een dominante lijn in de aanpak van ondermijning. Financieel onderzoek wordt onder meer 
ingezet om geldstromen te onderzoeken en financiële structuren bloot te leggen om daar waar 
mogelijk het criminele verdienmodel te verstoren. Bovendien wordt in alle ondermijningzaken 
financieel onderzoek ingezet, tenzij uit de financiële analyse evident naar voren komt dat dit geen 
meerwaarde heeft. 
                                                
16
 Zie Kamerstukken II 2018/19, 29911, nr. 212. 
17
 Zie Kamerstukken II 2018/19, 28684 29628, nr. 540. 
21 
 

