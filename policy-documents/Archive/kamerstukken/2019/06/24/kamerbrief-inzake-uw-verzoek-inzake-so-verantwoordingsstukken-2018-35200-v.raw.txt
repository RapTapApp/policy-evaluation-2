35200-V  Jaarverslag en slotwet Ministerie van Buitenlandse Zaken 2018 
 
Nr.  VERSLAG   
Vastgesteld, 7 juni 2019  
 
Binnen de vaste commissie voor Buitenlandse Zaken hebben de onderstaande fracties de 
behoefte vragen en opmerkingen voor te leggen aan de minister van Buitenlandse Zaken over de 
Verantwoordingsstukken 2018 ministerie Buitenlandse Zaken en over de beantwoording van de 
feitelijke vragen die hierover zijn gesteld. 
 
De op 7 juni 2019 toegezonden vragen en opmerkingen zijn met de door de minister van 
Buitenlandse Zaken bij brief van … toegezonden antwoorden hieronder afgedrukt.  
 
De voorzitter van de commissie, 
Pia Dijkstra 
 
Adjunct-griffier van de commissie, 
Konings 
 
Inhoudsopgave 
            
I Vragen en opmerkingen vanuit de fracties      
 Vragen en opmerkingen van de leden van de VVD-fractie 
Vragen en opmerkingen van de leden van de D66-fractie 
II Antwoord / Reactie van de minister 
III Volledige agenda 
      
 
I  Vragen en opmerkingen vanuit de fracties en 
II Antwoord / Reactie van de minister 
 
 
Vragen en opmerkingen van de leden van de VVD-fractie 
 
De leden van de VVD-fractie hebben met belangstelling kennisgenomen van de 
verantwoordingsstukken van het ministerie van Buitenlandse Zaken. Wel hebben deze leden nog 
enkele vragen.  
 
Jaarverslag van het ministerie van Buitenlandse Zaken  
Uit antwoord 2 op de feitelijke vragen over het jaarverslag blijkt dat de minister ruim € 2,7 
miljoen uitgeeft aan de Internationale Arbeidsorganisatie (ILO). Wat is de reden voor de enorme 
vrijwillige afdracht aan de ILO? Welk doel dient dit? Hoe verhoudt deze afdracht zich tot de 
Nederlandse prioriteiten en belangen? 
 
 

 
 
In antwoord 25 lezen de leden van de VVD-fractie: “Het uitspreken van zorgen over de 
mensenrechtensituatie in China heeft in 2018 niet direct geleid tot een verbetering van die 
situatie, maar dat weerhoudt het kabinet er niet van zijn waarden actief te blijven uitdragen.” 
Welke andere EU-landen zetten even intensief in op de mensenrechtendialoog als Nederland en 
hebben de bilaterale mensenrechtendialoog ook daadwerkelijk geformaliseerd? 
 
Antwoord: 
Binnen de EU onderhouden Duitsland en het Verenigd Koninkrijk een structurele 
mensenrechtendialoog met China. Ook Zwitserland en China voeren een formele bilaterale 
mensenrechtendialoog. In het verleden onderhielden ook Canada en Noorwegen een 
mensenrechtendialoog met China. 
 
 
De leden van de VVD-fractie lezen verder in antwoord 25 dat er een veldbezoek heeft 
plaatsgevonden. Waaruit blijkt dat het veldbezoek aan een opvangplek voor slachtoffers van 
huiselijk geweld de bereidheid van China heeft vergroot om van de Nederlandse aanpak te leren? 
 
Antwoord: 
De gemeente Amsterdam organiseerde aansluitend op de formele mensenrechtendialoog een 
veldbezoek rondom het thema huiselijk geweld. Een bezoek aan het Oranjehuis in Amsterdam 
dat dient als opvang voor slachtoffers van huiselijk geweld maakte indruk op de Chinese 
delegatie. Het hoofd van de delegatie gaf aan het concept mee terug te zullen nemen naar China. 
Tevens is het idee ter sprake gekomen om Amsterdam mogelijk te betrekken bij een volgende 
mensenrechtendialoog in China. 
 
 
De leden van de VVD-fractie constateren naar aanleiding van de beantwoording op de vragen 29 
t/m 33 dat er een streven is om in 2020 veertig procent vrouwen te benoemen in 
ambassadeursposities. Hoe verhoudt het streven naar veertig procent zich tot de bewering dat er 
geen quotabeleid wordt gevoerd? Wat is het concrete verschil tussen het streven naar veertig 
procent en een quotum, temeer aangezien in het antwoord op vraag 35 wordt gesproken van een 
“commitment”? 
 
Antwoord:  
Onder een quotum versta ik een juridisch afdwingbare norm. Onder een streefcijfer versta ik een 
ambitie waarvan, mits goed onderbouwd, afgeweken kan worden. Het ministerie van 
Buitenlandse Zaken spant zich in om het Rijksbrede streven naar minimaal 30% vrouwen in 
ambtelijke topfuncties te behalen en te behouden en voert hierin geen separaat quotumbeleid. Het 
hanteert streefcijfers voor managementfuncties op verschillende niveaus, waaronder 
ambassadeursposities, om de doorstroom van vrouwelijk talent naar de top te stimuleren en bij te 
dragen aan het Rijksbrede doel. 
 

indien detentie door lokale autoriteiten bij de Nederlandse vertegenwoordiging gemeld wordt 
(bijvoorbeeld in Turkije of Irak). In zo’n geval zal consulaire bijstand verleend worden in 
afstemming met partners in de veiligheidsketen, met als inzet de gecontroleerde terugkeer naar 
Nederland. 
In lijn hiermee kan Nederland – conform dit eigen beleid – in voorkomend geval consulaire 
bijstand verlenen aan niet-Nederlandse terugkeerders (EU-onderdanen) indien betrokkenen zich 
melden bij een Nederlandse vertegenwoordiging in de regio waar hun eigen land niet 
vertegenwoordigd is. 
 
 
Jaarverslag Homogene Groep Internationale Samenwerking 
De leden van de VVD-fractie vragen waarom alle programma’s in het kader van 
privatesectorontwikkeling plaatsvinden in het kader van de Duurzame Ontwikkelingsdoelen 
(SDG’s), zoals blijkt uit antwoord 4. Is er geen reden om private sectorontwikkeling te steunen 
met het oog op andere Nederlandse belangen? En hoe verhoudt dit antwoord zich bijvoorbeeld 
tot eerdere uitspraken van het kabinet in relatie tot het wegnemen van de grondoorzaken van 
migratie maar ook de Aid and Trade-agenda? 
 
Antwoord: 
De Duurzame Ontwikkelingsdoelen (SDG’s), in 2015 overeengekomen door regeringsleiders 
van 193 lidstaten van de Verenigde Naties zijn universeel en gaan over het toekomstperspectief 
van alle landen. De SDG’s moeten een einde maken aan wereldwijde problemen en uitdagingen 
– van armoede, ongelijkheid en gelijke rechten tot duurzame consumptie en productie, 
klimaatverandering, conflictbeheersing en migratie. Nederland zet zich in om deze doelstellingen 
te bereiken in zowel eigen land als wereldwijd. De SDG’s vormen de kaders voor het gehele 
BHOS-beleid: zowel voor ontwikkelingssamenwerking als voor het buitenlandse handelsbeleid. 
Het thema Privatesectorontwikkeling (PSD, artikel 1.3) binnen de begroting van BHOS maakt 
onderdeel uit van het Ontwikkelingssamenwerking-deel van de begroting. De programma’s en 
activiteiten die hieronder vallen richten zich op het versterken van de private sector en het 
investeringsklimaat in ontwikkelingslanden, de verduurzaming van productie en handel en de 
bestrijding van de grondoorzaken van migratie omdat banen en kansen voor ondernemingen 
mensen lokaal meer perspectief bieden. 
Een groot aantal van deze PSD-programma’s, zoals het DGGF, DRIVE, SDGP en het nieuwe 
Challenge Fund for Youth Employment, bieden tegelijkertijd volop kansen voor Nederlandse 
bedrijven om hun kennis en kunde in te zetten en producten aan te bieden die een bijdrage 
leveren aan deze maatschappelijke uitdagingen. Zo profiteert ook de Nederlandse economie van 
deze koppeling tussen het OS- en handelsbeleid. 
 
 
Voorts vragen deze leden welke definitie van “wapens en munitie” de minister hanteert bij de 
beantwoording van vraag 6, in het bijzonder in relatie tot de FMO-uitsluitingslijst. Behoren alle 
in het kader van het wapenexportbeleid vergunningplichtige goederen tot deze categorie? Zo nee, 
welke wel en welke niet? 
 
 

plafond gehanteerd. Wel wordt per thema en per programma bekeken welke bijdrage kan worden 
geleverd aan de beoogde geografische concentratie. De Kamerbrief over verschuiving naar de 
focusregio’s van 5 juni jl. (BZDOC-1235421577-13) geeft meer informatie over hoe dat over de 
volle breedte van beleid wordt opgepakt.        
 
 
Vragen en opmerkingen van de leden van de D66-fractie 
 
De leden van de D66-fractie hebben met interesse kennisgenomen van de 
verantwoordingsstukken 2018 van het ministerie van Buitenlandse Zaken. Deze leden hebben 
nog enkele vragen over deze stukken. 
 
ICT 
De leden van de D66-fractie hebben met zorg kennisgenomen van de ICT-problematiek bij het 
ministerie en met name de problemen rondom de accreditatiesystemen. In het rapport van de 
Algemene Rekenkamer doet zich een beeld voor van systematische problematiek in de ICT die 
in de afgelopen jaren steeds gerapporteerd is, maar niet verholpen is. In dit rapport staat ook 
vermeld dat als deze problemen niet verholpen zijn voor het einde van dit jaar, het ministerie, en 
daarmee de volledige Rijksoverheid, geen EU- of NAVO-documenten meer kunnen ontvangen, 
omdat zijn niet aan de veiligheidseisen voldoen. Deze leden vragen of de minister deze 
conclusies herkent. Kan de minister toelichten wanneer deze problemen naar verwachting 
opgelost zijn? Om wat voor problemen gaat dit en hoe kan het dat dit nog niet is verholpen? Hoe 
groot wordt de kans geacht dat dit lukt voor het eind van het jaar? Wat voor risico’s loopt het 
ministerie op dit moment op het gebied van IT-beveiliging? Hoe verklaart de minister de 
blijvende problematiek op ICT-gebied binnen het ministerie? Klopt het dat er op dit moment 
geen procedure is voor data beveiligingsincidenten? Hoe functioneert het Security Center op dit 
moment?  
 
Antwoord: 
Het ministerie van Buitenlandse Zaken erkent de achterstand in (her)accreditaties van een aantal 
Informatiesystemen maar kan het beeld van een “systematische problematiek in de ICT” niet 
onderschrijven. BZ werkt sinds twee jaar hard aan het wegwerken van de achterstanden alsmede 
aan de opbouw van nieuwe kaders, een nieuwe beveiligingsorganisatie en bijbehorend 
toezichtstelsel. De Algemene Rekenkamer benadrukt in haar rapport het belang om verlopen 
accreditaties tijdig te verlengen, met name in verband met de EU- en NAVO-inspecties die eind 
2019 plaats zullen vinden.   
Een accreditatie is een procedure waarbij getoetst wordt of een informatiesysteem aan specifieke 
(nationale en internationale) vereisten voldoet, zodat deze gerubriceerde informatie mag 
bevatten. Indien er geen accreditatie kan worden verleend voor het systeem waarmee 
gerubriceerde civiele informatie digitaal met de EU en NAVO wordt uitgewisseld, dan kan en 
mag die gerubriceerde informatie niet via het netwerk van het ministerie gedistribueerd worden  
en zal indien vereist door de EU of NATO worden teruggegrepen naar papieren distributie.  
Als reactie op de vraag of het ministerie van Buitenlandse Zaken geen EU- en/of NAVO-
documenten meer kan ontvangen als de problemen met de accreditaties niet worden opgelost, 
verwijs ik terug naar vraag 17 van de eerder gestelde Kamervragen over de resultaten van het 
verantwoordingsonderzoek 2018 bij het ministerie van Buitenlandse Zaken, waarin het treffen 

Antwoord: 
De intensivering van het mensenrechtenbeleid is in mei 2018 bekend gemaakt (Kamerstuk 
32735, nr. 198). De eerste additionele projecten zijn om die reden in de tweede helft van 2018 
van start gegaan, zoals aan uw Kamer bericht in de brief over de intensivering van het 
mensenrechtenbeleid (Kamerstuk 32735, nr. 227), en zijn nu ruim een half jaar gaande. Met de 
extra middelen kan bijvoorbeeld de Office of the High Commissioner on Human Rights in 2019 
de wereldwijde campagne voor gelijke rechten voor LHBTI’s voortzetten. Een ander voorbeeld 
van de nieuwe projecten is de financiële steun (EUR 1,5 miljoen) aan de ngo Freedom House 
voor Protecting Belief: a Rapid Response Fund for Religious Freedom. Dit fonds biedt onder 
meer noodhulp aan personen die worden vervolgd om religieuze redenen en aan 
mensenrechtenverdedigers en ngo’s actief op het gebied van vrijheid van religie en 
levensovertuiging. Binnen dit fonds, net als in vele andere projecten uit het Mensenrechtenfonds 
op het gebied van vrijheid van religie en levensovertuiging, is ook nadrukkelijk aandacht voor de 
positie van niet-gelovigen en atheïsten. Een uitgebreider verslag kunt u vinden in de 
Mensenrechtenrapportage 2018. 
 
 
Intensiveringsmiddelen postennet 
De leden van de D66-fractie vragen of er ook vertraging in de uitvoering van de intensivering te 
verwachten valt in de jaren 2019, 2020 en 2021. Deze leden vragen wat er aan deze vertraging 
wordt gedaan. Tevens vragen zij of het niet verstandig zou zijn om een additioneel bedrag uit het 
programmatische deel van de begroting van het ministerie van Buitenlandse Zaken structureel in 
te zetten ter versterken van het postennet.  
 
Antwoord: 
De vertraging in de uitvoering van de intensivering wordt vanaf 2019 geleidelijk ingelopen, 
onder meer door posten die extra FTE’s toegewezen hebben gekregen in staat te stellen eerder 
met de interne werving te starten en door daarnaast extra mensen op de arbeidsmarkt te werven 
(extern). De intensiveringen worden gemonitord om ervoor te zorgen dat in 2021 alle middelen 
zijn besteed in overeenstemming met de brieven van 2 juli ( Kamerstuk 32734, nr. 31) en 8 
oktober 2018 (Kamerstuk 32734, nr. 32).  
Omdat in het regeerakkoord is afgesproken dat voor het postennet EUR 40 miljoen extra 
structureel wordt uitgegeven, is verdere stijging van de uitgaven aan het postennet uit 
programmamiddelen op dit moment niet aan de orde. 
 
 
Veiligheid 
De leden van de D66-fractie vragen hoe de lagere afdracht aan de Verenigde Naties en andere 
internationale gremia verklaard kan worden. Verwacht u dat deze afdracht structureel naar 
beneden zal worden bijgesteld, of is dit eenmalig? Deze leden lezen dat de hierdoor beschikbaar 
gekomen middelen ingezet zijn ter dekking van de extra inzet op mensenrechten. Is de minister 
van plan deze extra inzet structureel te maken?  
 
 
 

De volledig wereldwijde verstrekking van digitale consulaire dienstverlening wordt gefaseerd 
ingevoerd. Sinds september 2018 kan online een visumaanvraag voor het Schengengebied of een 
visumaanvraag voor het Caribisch grondgebied van het Koninkrijk worden ingevuld. Sinds 
november 2018 wordt in Moskou het visumdossier gescand en digitaal aangeboden aan het 
backoffice bij de Regionale Service Organisatie in Praag. Vanaf medio juni 2019 gaat dit 
gefaseerd wereldwijd ingevoerd worden. Een online aanvraagformulier voor een Nederlands 
reisdocument is in ontwikkeling en zal in het najaar van  2019  in fasen worden getest. De inzet 
is dat Nederlanders wereldwijd in het voorjaar van 2020 digitaal een paspoort en/of een 
identiteitskaart kunnen aanvragen en documenten kunnen uploaden. De verschijningsplicht komt 
vooralsnog niet te vervallen. Het nieuwe backoffice systeem voor visa, ter vervanging van het 
huidige NVIS, is naar verwachting medio 2020 gereed en zal daarna gefaseerd in gebruik 
worden genomen. De online aanvraag en het digitale dossier zijn dan gekoppeld met het 
backoffice systeem en het visumproces kan volledig digitaal worden afgehandeld.  
Over het verkorten van de verwerkingstijden van visumaanvragen volgt het volgende antwoord. 
Maatregelen om de doorlooptijden weer boven het streefpercentage te krijgen zijn het uitbreiden 
van capaciteit en het verder digitaliseren en optimaliseren van de aanvraagprocessen. Hiertoe is 
in 2018 en 2019 gestart met de uitbreiding van capaciteit in verband met de autonome groei van 
het aantal visumaanvragen. De uitbreiding van capaciteit kost echter tijd, kende geen gelijke tred 
met de groei van het aantal aanvragen en is qua mogelijkheden beperkt door toegekende 
budgetten.  
Met de inrichting van een betere ‘forecast’ (voorspelling van verwachte groei) op basis van 
historie en gebeurtenissen met impact op het aantal aanvragen verwachten we de groei in de loop 
van 2019 eerder inzichtelijk te kunnen maken en beter te kunnen opvangen.  
In 2019 wordt verder gewerkt aan het aanscherpen van actieve sturing op het verdelen van 
beschikbare aanvraagcapaciteit richting voor het Nederlands (economisch) beleid interessante 
landen. Zoals aangekondigd in de beleidsnotitie ‘Staat van het Consulaire’ (Kamerbrief 7-12-
2018) wordt actief gekeken naar doelgroepen waar nadrukkelijk wordt ingezet op 
visumverlening, zoals bedrijfsleven en start-ups. Tot slot worden in de komende twee jaar 
mogelijkheden tot versnellen, optimaliseren en digitaliseren van processen verder uitgewerkt en 
ingezet. 
De belangrijkste uitdaging bij de digitalisering van de consulaire dienstverlening is dat 
tegelijkertijd met de vernieuwing de huidige operaties overeind gehouden. Op beide trajecten is 
voldoende inzet nodig met specifieke kennis en vaardigheden en dat is beperkt beschikbaar. De 
bestaande IT-middelen zijn verouderd en moeten zo snel mogelijk vervangen worden. 
Ondertussen stijgt het aantal visumaanvragen snel en zijn de Nederlandse economische belangen 
gediend met een soepel visumproces. In deze omstandigheden kan het voorkomen dat prioriteit 
gegeven moet worden aan de lopende operaties en de vernieuwing vertraging oploopt.De 
invoering van de digitale dienstverlening vindt plaats in een complexe omgeving. Er wordt 
intensief samengewerkt met externe partijen, zoals de EU, externe dienstverleners (EDV’s) en de 
partners in de Nederlandse vreemdelingenketen. Hoewel daar op dit moment nog geen 
aanwijzingen voor zijn, kan dat zorgen voor vertraging. 
    
 
 
 
 

 
Aanbieding van het rapport Resultaten verantwoordingsonderzoek 2018 bij het Ministerie 
van Buitenlandse Zaken (V). TK 35200-V-2 - Rapport/brief Algemene Rekenkamer d.d. 15-05-
2019, president van de Algemene Rekenkamer, A.P. Visser - Aanbieding van het rapport 
Resultaten verantwoordingsonderzoek 2018 bij het Ministerie van Buitenlandse Zaken (V).  
 
Antwoorden feitelijke vragen Aanbieding van het rapport Resultaten 
verantwoordingsonderzoek 2018 bij het Ministerie van Buitenlandse Zaken. TK 
2019Z11095 - Brief regering d.d. 04-06-2019, minister van Buitenlandse Zaken, S.A. Blok - 
Beantwoording vragen commissie over rapport Resultaten verantwoordingsonderzoek 2018 bij 
het Ministerie van Buitenlandse Zaken (Kamerstuk 35200-V-2).  
 
Jaarverslag 2018 van de Homogene Groep Internationale Samenwerking. TK 34776-4 - 
Brief regering d.d. 15-05-2019, minister van Buitenlandse Zaken, S.A. Blok - Jaarverslag 2018 
van de Homogene Groep Internationale Samenwerking (HGIS).  
 
Antwoorden feitelijke vragen Jaarverslag 2018 van de Homogene Groep Internationale 
Samenwerking. TK 2019Z11080 - Brief regering d.d. 04-06-2019, minister van Buitenlandse 
Zaken, S.A. Blok - Beantwoording vragen commissie over het Jaarverslag 2018 van de 
Homogene Groep Internationale Samenwerking (Kamerstuk 34776-4).  
 
  
 
 

