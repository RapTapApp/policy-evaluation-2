BIJLAGE 1 
 
Antwoorden op vragen bij het Jaarverslag Ministerie van Economische Zaken en Klimaat, 
Ministerie van Landbouw, Natuur en Voedselkwaliteit en Diergezondheidsfonds  (XIII) 
2018, voor wat betreft het LNV-deel. (Kamerstuk 35200, 13, nr. 1) 
 
1 
Verwacht u dat de toegezegde nieuwe indicatoren (naar aanleiding van de aanbeveling van de 
rapporteurs Weverling en De Groot) in het eerstvolgende jaarverslag en de begrotingsstukken 
kunnen worden opgenomen? Zo nee, wanneer wel?     
 
Antwoord 
Ik heb uw Kamer in de brief over de informatievoorziening LNV-begroting (Kamerstuk 34775-XIII, 
nr. 143) onder andere toegezegd rekening te houden met uw verzoek om de effecten van het 
gevoerde beleid door middel van prestatie-indicatoren inzichtelijker te maken. Om te komen tot 
actuele en bestendige kengetallen en indicatoren is het realiseren hiervan gekoppeld aan het 
uitwerken en implementeren van de LNV-visie, in het bijzonder de monitoring en evaluatie hiervan. 
Over de inrichting van een monitorings- en evaluatiesysteem passend bij het concept 
kringlooplandbouw is onder meer advies gevraagd aan de WUR. De voor eind van dit jaar af te 
ronden beleidsdoorlichting van artikel 11 levert mogelijk ook relevante informatie op die betrokken 
wordt bij het ontwikkelen van nieuwe indicatoren ten behoeve van de LNV-begroting. Het 
ontwikkelen van indicatoren die een reële relatie leggen tussen doelen van beleid, resultaten en de 
inzet van middelen is complex en kost tijd. Ik acht het realistisch om in de begroting voor 2021 
voor het eerst gebruik te kunnen maken van nieuwe prestatie-indicatoren. Dat neemt niet weg dat 
ik me ook al bij het voorbereiden van de komende LNV-begroting inzet om de relatie tussen de 
doelstellingen, prestaties en middelen met betrekking tot het beleid – in lijn met de motie 
Weverling – duidelijker te presenteren. 
 
2 
Kunt u uitleggen hoe het budget vanuit het Rijk voor natuur en biodiversiteit zich sinds 2010 heeft 
ontwikkeld en wat hierbij de (lange termijn) effecten op natuurbehoud in Nederland zijn?  
 
Antwoord 
Onder het Kabinet Rutte I is in 2010 de decentralisatie van natuur naar provincies in gang gezet. 
Dat ging gepaard met een neerwaarts bijgestelde ambitie voor de Ecologische Hoofdstructuur en 
bezuinigingen op de beschikbare Rijksmiddelen (Bestuursakkoord natuur, 2012).  
Onder het Kabinet Rutte II is sprake van intensivering van het natuurbeleid waarbij provincies het 
Natuur Netwerk Nederland gaan realiseren (Natuurpact, 2013).  
Onder het huidige kabinet is sprake van een intensivering van €275 miljoen voor natuur- en 
waterkwaliteit vanuit de betreffende enveloppe Natuur- en Waterkwaliteit (Kamerstuk 27625,  
nr. 422, 7 maart 2018). 
 
Het budget voor natuur en biodiversiteit is voor het ontwikkelen en beheren van met name het 
Natuur Netwerk Nederland, gedecentraliseerd naar provincies (circa € 350 miljoen per jaar). 
Provincies leggen hierover verantwoording aan Provinciale Staten. Er bestaat – in lijn met de 
gangbare uitgangspunten ten aanzien van gedecentraliseerd budget - geen landelijk inzicht in waar 
dit budget precies aan besteed wordt. 
Daarnaast zet het Rijk zelf als onderdeel van de begrotingscyclus budget in voor natuur en 
biodiversiteit voor onder andere vermaatschappelijken van natuur en biodiversiteit, natuur en 
biodiversiteit grote wateren, natuurcombinaties, internationale samenwerking, evaluatie en 
monitoring en diverse opdrachten en uitvoeringstaken door RVO, NVWA en SBB.  
Het is over de periode vanaf 2010 en verder niet goed mogelijk om voor “natuur en biodiversiteit” 
het budgettaire beloop in omvang weer te geven. Dat komt door de verschillende 
beleidswijzigingen, gewijzigde begrotingsindelingen en verschuivingen in de 
verantwoordelijkheidsverdeling in deze periode.  
Bij de lerende evaluatie van het natuurpact (2017) zijn de langetermijneffecten voor natuurbehoud 
in Nederland in beeld gebracht. Dit is onder andere weergegeven door middel van het doelbereik 
1 
 

8 
Kunt u toelichten waarom de consument op een schaal van 1 tot 5 nog niet volledig vertrouwen 
heeft in het voedsel? 
 
Antwoord 
Het kengetal voor het consumentenvertrouwen in voedsel komt tot stand door de gemiddelde 
scores op 11 stellingen over de veiligheid van voedingsmiddelen op te tellen en te delen door het 
aantal stellingen. Een 100% score, dus dat de ondervraagden alle vragen de hoogste score geven, 
zou zeer opmerkelijk zijn.  Overigens is het vertrouwen van de Nederlandse consument in de 
veiligheid van voedsel de laatste 10 jaar vrij stabiel namelijk rond 3.3 van de 5. 
 
9 
Kunt u toelichten hoe het komt dat de vastgestelde begroting en de realisatie van het bedrag 
uitgegeven aan subsidies zo veel van elkaar verschillen? 
 
Antwoord 
Het is een gevolg van herrubricering van opdrachtenbudget Wageningen Research naar 
subsidiebudget. Die herrubricering heeft plaats gevonden omdat subsidies van alle TO2 instellingen 
met ingang van 2019 verstrekt worden op basis van de TO2 subsidieregeling. Vier van deze 
instellingen (Marin, Deltares, NLR, TNO) waren op de begroting ondergebracht onder een categorie 
subsidies. Alleen Wageningen Research stond onder een categorie opdrachten, dit is met de 
herrubricering gelijkgeschakeld. 
   
10 
Kunt u toelichten waar de 111.000 euro onder 'overig' aan is uitgegeven bij de duurzame 
veehouderij? 
 
Antwoord 
Het betreft uitgaven in het kader van de uitfinanciering van een beëindigings- en saneringsregeling 
uit 2000 en 2001. Het doel van deze regeling was het stimuleren van bedrijfsbeëindiging en het 
opkopen en laten vervallen van mestproductierechten. 
 
11 
Waarom zijn er geen uitgaven begroot voor het fosfaatreductieplan en mogelijke 
fijnstofmaatregelen? 
 
Antwoord 
Het fosfaatreductieplan liep gedurende 2017. Omdat de maatregelen uit dit plan niet doorliepen in 
2018 zijn hiervoor geen kosten begroot. Uiteindelijk zijn er wel kosten gemaakt, zoals het alsnog 
uitbetalen van bonussen in kader van de Regeling Fosfaatreductieplan 2017. 
Oorspronkelijk stonden voor de regeling fijnstofmaatregelen in 2018 geen uitgaven gepland. Door 
vertraging eind 2017 bij de definitieve subsidievaststelling zijn helaas uitgaven naar 2018 
doorgeschoven. 
 
12 
Waarom is er, gezien de uitgaven in voorgaande jaren, niets begroot voor mogelijke uitgaven met 
betrekking tot de agroketens? 
 
Antwoord 
Het betreft hier ontvangsten en geen uitgaven.  
De ontvangsten in de afgelopen jaren (2017 circa € 10 miljoen, 2018 € 10 miljoen) hebben 
betrekking op de bijdrage van de sector/ZuivelNL aan het Fosfaatreductieplan. Met het 
Fosfaatreductieplan heeft LNV in samenwerking met de sector de fosfaatproductie in korte tijd weer 
onder het door de EU vastgestelde plafond gebracht. Het plan was tijdelijk waardoor de middelen 
niet structureel geraamd zijn. 
 
 
 
3 
 

invulling geeft aan haar voedselbeleid. Een voorbeeld van een concrete actie is (de uitvoering van) 
het Nationaal Actieplan Groenten en Fruit, een samenwerking met het GroentenFruitHuis, waarbij 
onder andere inmiddels meer dan vijf miljoen mensen bereikt zijn met de ‘Ga voor kleur’-
campagne. Een ander voorbeeld is het samen met de Stichting Samen Tegen Voedselverspilling 
uitvoering geven aan de Nationale Agenda tegen Voedselverspilling (Kamerstuk 2018D20461) en 
waarvoor het ministerie van LNV in de periode 2018-2021 € 7 miljoen beschikbaar stelt. Bedrijven, 
ngo’s, kennisinstellingen en overheden hebben zich aan die agenda gecommitteerd. Recent zijn ook 
de aanbestedingscriteria voor de rijkscatering aangepast. Uit de gegevens van de  Monitor 
duurzaam voedsel 2017 (Kamerstuk 31 532 nr. 218) blijkt dat de consument steeds vaker kiest 
voor duurzaam voedsel. Het marktaandeel ligt inmiddels op 11% en de verwachting is dat de 
stijgende trend zich ook in 2018 heeft doorgezet. Ook het kengetal ‘consumentenvertrouwen in 
voedsel’ is relevant: deze bedraagt 3,3 (op een schaal van 5). Ook de voedselverspilling wordt 
jaarlijks gemeten. Hieruit blijkt dat een halvering van de voedselverspilling in 2030 nog een flinke 
inspanning vergt.  
 
16 
Welke meerwerkopdrachten worden hier bedoeld? 
 
Antwoord 
De meerwerkopdrachten bij de NVWA die worden bedoeld hebben onder andere betrekking op de 
voorbereiding op Brexit, de invoering nieuwe Europese controleverordening, het 
fosfaatrechtenstelsel en het zesde actieprogramma nitraat-richtlijn. 
 
17 
Waarom had de Nederlandse Voedsel- en Warenautoriteit (NVWA) incidenteel meer geld nodig voor 
de Algemene verordening gegevensbescherming (AVG)? 
 
Antwoord 
Alle dienstonderdelen binnen het voormalig ministerie van Economische Zaken hebben budget 
besteed om te kunnen voldoen aan de Algemene Verordening Gegevensbescherming (AVG). Vanuit 
dit centrale programma zijn budgetten aan de diverse dienstonderdelen en diensten beschikbaar 
gesteld. Dat geldt dus niet alleen voor de NVWA. 
 
18 
Hoe verklaart u de optelsom bij rvo.nl van 43,4 miljoen euro van de extra uitvoeringskosten? 
 
Antwoord 
In de toelichting op pagina 103 van het Jaarverslag zijn de belangrijkste oorzaken van het verschil 
tussen de begroting en de realisatie opgenomen. Hierin zijn alleen de meest omvangrijke 
meeropdrachten expliciet genoemd. Er waren daarnaast in 2018 ook een aantal in omvang kleinere 
opdrachten die niet nader zijn geduid. 
 
19 
Waarom valt het positieve resultaat van de NVWA over 2017 toe aan LNV? 
 
Antwoord 
Het over 2017 behaalde positieve resultaat is voor zover dit tot een overschrijding van het 
maximaal toegestane eigen vermogen van de NVWA leidde toegevallen aan het ministerie van LNV. 
Op basis van artikel 25 van de Regeling Agentschappen moet het surplus op het eigen vermogen 
worden toegekend aan het moederdepartement. 
 
 
 
 
 
 
                                                
 
5 
 

Staatsbosbeheer concludeerden dat Staatsbosbeheer goed op weg is bij het behalen van zijn vier 
doelstellingen, namelijk: beter beschermen, meer beleven, duurzaam benutten en het streven een 
excellente publieke organisatie te zijn. Uiteraard zijn er altijd verbeterpunten. Zoals ik heb laten 
weten in de aanbiedingsbrief, ben ik met Staatsbosbeheer in gesprek over het uitvoeren van de 
aanbevelingen uit de externe evaluatie (Kamerstukken II, 29659, nr. 151).   
 
25 
Waarom is het aantal leden van een natuurorganisatie nog steeds leidend als kengetal om te 
beoordelen of het natuurbeleid goed functioneert en op welke wijze is dat gerelateerd aan het 
rijksbeleid voor natuur en biodiversiteit? 
 
Antwoord 
Dit kengetal geeft geen goede indicatie om te beoordelen of het natuurbeleid goed functioneert, 
maar is een kengetal dat iets kan zeggen over de betrokkenheid van burgers bij natuur. Ik zal dit 
kengetal om die reden uit de begroting 2020 halen. 
Het ministerie van LNV kijkt in bredere zin naar de indicatoren voor het natuurbeleid, samen met 
onder andere het Centraal Bureau voor de Statistiek (CBS), het Planbureau voor de Leefomgeving 
(PBL) en provincies. Ten aanzien van biodiversiteit wordt gezocht naar een betere indicator, die 
bijvoorbeeld ook gerelateerd is aan onze internationale doelstellingen. Het PBL is gevraagd hiervoor 
in het kader van de Natuurverkenning 2020 een voorstel te doen. Ik ben van plan om in aansluiting 
op deze Natuurverkenning in 2020 de set indicatoren en kengetallen in de begroting hierop aan te 
passen. 
 
26 
Kunt u uitleggen waarom “percentage niet bedreigde soorten” wederom als kengetal is opgenomen 
in het jaarverslag en op welke wijze dat gerelateerd is aan het rijksbeleid voor natuur en 
biodiversiteit? 
 
Antwoord 
Deze indicator is destijds gekozen, omdat het iets zegt over de ontwikkeling van soorten in ons 
land. Dit geeft een indicatie hoe het gesteld is met de biodiversiteit en is op die wijze gekoppeld 
aan het Rijksbeleid voor natuur en biodiversiteit. Zoals vermeld in antwoord op vraag 25 werkt het 
ministerie van LNV aan een herziening van de indicatoren. 
 
27 
Kan worden toegelicht waarom de indicatoren zoals die worden gehanteerd bij de evaluatie van het 
Natuurpact niet zijn meegenomen in het jaarverslag en bent u bereid dit in het vervolg wel te 
doen? 
 
Antwoord 
De indicatoren die gebruikt worden voor de evaluatie van het Natuurpact beperken zich tot de 
afspraken uit het Natuurpact en zien bijvoorbeeld niet op grote wateren en internationale 
biodiversiteitdoelstellingen. Bij de zoektocht naar betere indicatoren, zoals toegelicht in het 
antwoord op de vragen 25 en 26, hebben we overigens wel nauw contact met de opsteller van de 
lerende evaluatie van het Natuurpact, het Planbureau voor de Leefomgeving. 
Uw Kamer ontvangt naast het departementale jaarverslag met de begrotingsindicatoren, diverse 
rapportages die een beeld geven van de resultaten van het natuurbeleid. Op verzoek van uw vaste 
commissie voor LNV heb ik uw Kamer hierover op 20 mei 2019 een brief gestuurd (Kamerstuk 
33576, nr. 162).   
 
28 
Waarom worden de internationale (beleids)doelstellingen op biodiversiteit en natuur niet door 
indicatoren weergegeven in het jaarverslag? 
 
Antwoord 
Zoals vermeld in het antwoord op vraag 26 wordt bij de verkenning naar betere indicatoren ook 
gezocht naar een aansluiting met onze internationale beleidsdoelstellingen. Overigens ontvangt uw 
Kamer wel aparte rapportages over bijvoorbeeld de voortgang van de afspraken in het kader van 
7 
 

Wadden Sea Forum 10.000 
Common Wadden Sea Secretariat (CWSS) 117.982 
  1.175.222 
 
32  
Kunt u toelichten welke natuurdoelstellingen er voor Caribisch Nederland gehanteerd worden? 
 
Antwoord 
Uitgangspunt voor de natuurdoelstellingen voor Caribisch Nederland zijn de internationale 
verdragen, conventies, regionale overeenkomsten waaraan het Koninkrijk zich gecommitteerd 
heeft, en nationale wetgeving op het terrein van natuur en biodiversiteit in Caribisch Nederland. De 
operationalisering van de doelstellingen vindt plaats in het natuurbeleidsplan Caribisch Nederland. 
Op dit moment vindt de herziening plaats van het vigerende natuurbeleidsplan Caribisch 
Nederland. Zoals is toegezegd aan uw Kamer zal het nieuwe natuurbeleidsplan in november gereed 
zijn en zal uw Kamer hierover geïnformeerd worden. 
 
33  
Hoeveel geld ontvangen de natuurorganisaties uit het Gemeenschappelijk Landbouwbeleid (GLB)?  
 
Antwoord 
Uit het GLB krijgen alleen bedrijven of organisaties directe inkomenssteun als zij als hoofdfunctie 
landbouwactiviteiten uitoefenen. Natuurorganisaties krijgen dus geen directe steun uit het GLB. 
 
34  
Hoe kunnen de uitgaven aan Staatsbosbeheer hoger uitvallen dan begroot? 
 
Antwoord  
Het verschil tussen de gerealiseerde en begrote uitgaven aan Staatsbosbeheer betreft de 
uitbetaling van de loon- en prijsbijstelling en daarnaast diverse meerwerkopdrachten gedurende 
het begrotingsjaar. Deze staan vermeld in paragraaf 4.7 van de Jaarstukken 2018 van 
Staatsbosbeheer, die ik uw Kamer heb toegestuurd (Kamerstuk 29695, nr. 153). 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
9 
 

38  
Kunt u het grote verschil in de realisatie en de vastgestelde begroting bij de Rijksdienst voor 
Ondernemend Nederland (RVO) toelichten? 
 
Antwoord 
Het agentschap RVO valt onder de verantwoordelijkheid van het ministerie van EZK. Het verschil in 
de realisatie en de vastgestelde begroting heeft twee oorzaken. Ten eerste was ten tijde van het 
opstellen van de begroting (zomer 2017) bij verschillende opdrachtgevers nog niet bekend welke 
omvang het reguliere opdrachtenpakket van RVO.nl in 2018 zou krijgen: de omvang van dit pakket 
wordt immers pas in het najaar vastgesteld. Met de 1e suppletoire begroting worden de voor RVO 
beschikbare budgetten aangepast aan de definitieve opdrachtverstrekking. Daarnaast wordt dit 
veroorzaakt door nieuwe inzichten gedurende het uitvoeringsjaar. Een voorbeeld hiervan is de 
opdracht aan de Tijdelijke Commissie Mijnbouwschade Groningen (TCMG) van DG Groningen 
Bovengronds waar voortschrijdend inzicht gedurende het jaar heeft geleid tot aanpassing van het 
budget.  
 
39  
Hoeveel meer fte aan budget heeft het ministerie van LNV gerealiseerd? 
 
Antwoord 
In de eerste suppletoire begroting 2018 is toegelicht dat er ten behoeve van de herinrichting van 
LNV-budget aan de EZK/LNV-begroting is toegevoegd. Hierbij is voor uitgaven aan Fte’s voor het 
jaar 2018 uitgegaan van circa 9 miljoen.   
 
40  
Kunt u nader toelichten hoe de kosten voor splitsing en herinrichting zijn opgesplitst en hoe deze 
zijn terug te vinden in de nota van wijziging? 
 
Antwoord 
De kosten voor splitsing en herinrichting zijn aan de LNV-begroting toegevoegd bij de eerste 
suppletoire begroting 2018 en op die plek ook toegelicht. De nota van wijziging waar in de vraag 
naar wordt verwezen ging hier aan vooraf en diende om de beleidsartikelen en de apparaatskosten 
van LNV binnen de EZK-begroting 2018 te presenteren in een aparte begrotingsstaat. 
 
41  
Voldoet de NVWA nu aan de AVG? 
 
Antwoord  
De NVWA heeft – als onderdeel van de projectmatige aanpak van het ministerie van LNV – de 
kaders en procedures voor het voldoen aan de AVG geïmplementeerd. Dit betreft onder andere 
beleidskaders, privacyverklaring, rechten van betrokkenen, werkwijzers, het register van 
verwerkingen, samenwerkingsovereenkomsten en verwerkersovereenkomsten. Voor nieuwe 
systemen geldt dat er standaard privacy risicoanalyses worden uitgevoerd, oude systemen worden 
nu allemaal waar nodig geactualiseerd. Het verankeren van privacy in de standaard kwaliteitscycli 
van de NVWA vindt plaats en er is voorzien in capaciteit om compliancy aan de AVG structureel te 
onderhouden. 
 
42  
Mocht het ministerie van LNV niet voldoen aan de AVG, wanneer voldoet LNV daar wel aan? 
 
Antwoord 
Het ministerie van LNV voldoet aan de AVG. Om aan de AVG te blijven voldoen is het ministerie 
van LNV vooral bezig om via een aantal projecten, privacy in de standaard kwaliteitscycli van de 
organisatie te verankeren. Door passende tools voor privacy by design, het handhaven van 
bewaartermijnen, logging en monitoring, transparantie en bewustwording aan te reiken kan daarin 
worden voorzien. Op deze wijze is en blijft het ministerie van LNV voldoen aan de AVG.  
 
 
11 
 

49  
Kunt u een overzicht geven van de laatste vijf jaar met de verhouding aan fte en salariskosten van 
het management over de verschillende lagen en de uitvoerende medewerkers? 
 
Antwoord 
Bijgaande tabel geeft de gemiddelde ambtelijke bezetting over de afgelopen 5 jaren aan. Tevens is 
de omvang van de flexibele schil aangegeven. Daarnaast is de omvang van het management 
aangeven. Tot slot is ook het financiële belang weergegeven dat hiermee gepaard ging. Voor de 
totale aantallen fte’s is uitgegaan van de jaarverslagen van de afgelopen jaren. Voor de vertaling 
naar euro’s is uitgegaan van gemiddelde loonsom per uitvoerende fte en per management fte. 
 
  2014 2015 2016 2017 2018 
gemiddelde      
ambtelijke 2.229  2.438  2.480  2.373  2.407  
bezetting (fte) 
gem. bezetting                                                                                   
flexibele schil 234    239    227     197     203  
totale bezetting                                                                                
2.463  2.677  2.707  2.570  2.610  
management      
(fte) 175 174 179 201 205 
 
salariskosten                                                                                    
management  18,0   17,9   18,4    20,6    21,0  
(*€ mln.) 
salariskosten                                                                                
overige 147,5  158,0  163,6  159,5  166,1  
ambtelijjk 
personeel (*€ 
mln.) 
 
 
 
50  
Erkent u het probleem dat de gelden van de regiodeals worden verrekend via het provincie- en 
gemeentefonds, dat dit geen geoormerkt geld is waardoor onduidelijk is of de gelden ook daar 
terechtkomen waar ze zijn toegezegd, dat bovendien moeilijk te achterhalen is of er sprake is van 
cofinanciering en hoe denkt u dit probleem te ondervangen? 
 
Antwoord 
Met de Regio Deal gaan Rijk en Regio, op basis van vertrouwen, een duurzaam partnerschap aan 
om regionale opgaves gezamenlijk en integraal aan te pakken. In de Regio Deal worden afspraken 
gemaakt over de gezamenlijke doelen, beoogde resultaten en inzet en aanpak. In de deals 
committeren regionale overheden zich minimaal eenzelfde bedrag aan cofinanciering bij te dragen 
en worden afspraken gemaakt over governance en monitoring. Bovendien vindt op het niveau van 
de regionale overheden democratische verantwoording plaats via respectievelijk de gemeenteraad 
of Provinciale Staten over de inzet van de middelen.  
 
51  
Wie is inhoudelijk en wie is financieel verantwoordelijk voor de gemaakte afspraken met regio’s die 
geld ontvangen uit de Regio Envelop? 
 
Antwoord 
Voor de tot nu toe afgesloten Regio Deals die via een decentralisatie-uitkering zijn uitgekeerd aan 
het Gemeente- dan wel Provinciefonds (zie bijlage bij antwoord 3 bij het 
Verantwoordingsonderzoek van de Algemene Rekenkamer) ligt de financiële verantwoordelijkheid 
voor de rechtmatige en doelmatige besteding van de toegekende bijdrage uit de Regio Envelop bij 
respectievelijk de gemeenteraad of Provinciale Staten. Omdat het gaat om een decentralisatie-
13 
 

Is het beleid erop gericht dat voorkomen beter is dan genezen? 
 
Antwoord 
LNV-beleid diergezondheid is natuurlijk gericht op het voorkomen van dierziekten. De Roadmap 
strategische aanpak vogelgriep is daar een goed voorbeeld van. Helaas kan een ziekte niet altijd 
worden voorkomen en bij sommige ziekten, zoals hoogpathogene vogelgriep is bestrijden door de 
overheid zelfs noodzakelijk. En dan is snel en goed ingrijpen belangrijk, om verdere verspreiding 
van het virus te voorkomen. Voor vogelgriep bestaat er daarom een monitoring - en early warning 
programma. Met het early warning programma wordt geprobeerd vogelgriep zo snel mogelijk te 
ontdekken, zodat de uitbraak snel bestreden kan worden, waardoor de gevolgen beperkt blijven. 
 
57  
Wie voeren de vogelgrieptesten uit? 
 
Antwoord 
Er zijn op dit moment twee partijen die in opdracht van de overheid testen op vogelgriep uitvoeren, 
te weten de Gezondheidsdienst voor Dieren en Wageningen Bioveterinary Research (WBVR). 
 
58  
Hoeveel vogelgrieptesten zijn er de afgelopen vijf jaar per jaar gedaan en hoeveel kost een test? 
 
Antwoord 
De testkosten hangen af van het type test en varieert per monster; van €4,20 voor een ELISA test 
tot €10,70 voor een PCR onderzoek. Het is niet mogelijk om in deze korte termijn u de exacte 
cijfers te geven over de hoeveelheid vogelgrieptesten van de afgelopen 5 jaar. 
 
59  
Wat wordt er verstaan onder het kopje 'overig' onder de bestrijding van dierziekten? 
 
Antwoord 
Dat zijn de overige dierziekten zoals uitgewerkt in de tabel op blz. 214 van het Jaarverslag. 
 
60  
Welke 'jaarlijks terugkerende kosten bestrijding' worden bedoeld? 
 
Antwoord 
Dit zijn de bestrijdingskosten voor diverse dierziekten die niet onder de overgenomen 
productschapstaken opgenomen zijn. In 2018 betreft dit vooral vogelgriep gerelateerde kosten en 
uitgaven voor brucellose. 
 
61  
Kunt u een toelichting en een overzicht geven van de ramingen bij de saldibalans van het 
Diergezondheidsfonds? 
 
Antwoord 
In de saldibalans zijn geen ramingen opgenomen. Deze maken deel uit van een begroting. 
Toelichtingen op verschillende posten van de saldibalans zijn te vinden in het jaarverslag. 
 
62  
Bent u bereid in volgende jaarverslagen informatie op te nemen over de wijze waarop 
Staatsbosbeheer bijdraagt aan de doelen van het natuurbeleid en hoe de rijksbijdrage daarvoor 
wordt besteed? 
 
Antwoord 
Staatsbosbeheer neemt in zijn eigen Jaarstukken een uitgebreide verantwoording op over zijn 
activiteiten, de wijze waarop deze bijdragen aan de doelstellingen en over de besteding van de 
rijksbijdrage. De Algemene Rekenkamer vermeldt dit ook in zijn rapport. Deze Jaarstukken 
15 
 

ver achter bleef bij de prognose. In 2018 werd schoolmelk aan 1.457 deelnemende scholen 
geleverd. 
Bij de campagnes was een totale correctie van € 18.078 vanwege kleine correcties op 
betaalaanvragen en een terugvordering vanwege niet EU conforme uitvoering. 
 
66 
Welke uitgaven zijn er gedaan voor het bevorderen van de consumptie van groente en fruit en wat 
staat er nog op de planning? 
Antwoord 
Uitgaven voor groente en fruit consumptie zie vraag 63 en 64. 
Op de planning staan Schoolfruit en -groente, € 7,2 miljoen in schooljaar 2018/2019 en eveneens 
€ 7,2 miljoen in schooljaar 2019/2020. En gepland staat de nieuwe biologische campagne Bio 
Lekker voor je, met groente en fruit als onderdeel van de promotie van biologische producten. Het 
budget bedraagt € 840.000 voor de gehele periode 2019-2021. 
 
67  
Hoe kan het dat er niet-bestede gelden blijven liggen van het Europees Fonds voor Maritieme 
Zaken en Visserij? 
 
Antwoord 
Op dit moment blijven geen niet-bestede EFMZV-middelen liggen. Middelen die via het EFMZV 
beschikbaar zijn en niet worden uitgegeven binnen het daarvoor gereserveerde jaar blijven 
beschikbaar in de daaropvolgende jaren. Pas wanneer deze middelen drie jaar na het jaar 
waarvoor deze beschikbaar zijn niet zijn uitgegeven, vloeien zij weer terug naar de Europese Unie. 
Dit laatste is voor het EFMZV op dit moment nog niet aan de orde. 
 
17 
 

