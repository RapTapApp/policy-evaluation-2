 
Vragen/antwoorden bij het AR-rapport 
Vraag 1 
Hoe gaat u - conform het advies van de Algemene Rekenkamer -  zorgkantoren beter informeren 
zodat ze kunnen sturen op kwaliteitsverbetering of doelmatige besteding van de extra middelen? 
 
Antwoord:  
Zorgkantoren sturen op kwaliteitsverbetering en een doelmatige besteding van de kwaliteitsmiddelen 
door de kwaliteitsplannen van zorgaanbieders zorgvuldig te toetsen op de bijdrage aan het 
implementeren van het kwaliteitskader. In het programmaplan Thuis in het Verpleeghuis is als richtlijn 
opgenomen dat 85% van het kwaliteitsbudget voor extra zorgpersoneel is bedoeld en maximaal 15% 
voor andere investeringen gebruikt kan worden. Op basis van een ingediend kwaliteitsplan kan er 
e
lokaal worden afgeweken van dit uitgangspunt. Zoals ik heb aangegeven in de 2 
1
voortgangsrapportage van het genoemde programma constateren partijen dat de uitwerking van 
deze richtlijn in het inkoopkader 2019 te weinig ruimte biedt om daadwerkelijk te kunnen afwijken. 
Voor 2020 geldt dat de richtlijn 85-15 het uitgangspunt blijft én dat zorgkantoren in bijzondere 
gevallen op basis van een goed onderbouwd plan, hiervan af kunnen wijken. Daarbij blijft het 
Kwaliteitskader en de daarin opgenomen personeelssamenstelling het uitgangspunt. Zo ontstaat meer 
ruimte voor zorgkantoren om af te wijken van 85-15 en een hoger aandeel andere investeringen dan 
15% toe te staan. ZN en ActiZ hebben over de mogelijkheden om af te wijken nadere afspraken 
gemaakt. Daarnaast wil ik, in lijn met het advies van de Algemene Rekenkamer, zorgkantoren ook 
meer instrumenten geven. Daarom heb ik het Zorginstituut Nederland opdracht gegeven om via het 
programma Keteninformatie Kwaliteit Verpleeghuizen spiegelinformatie te ontsluiten voor alle partijen 
die betrokken zijn bij de verpleeghuiszorg. Zorgkantoren kunnen hiervan bij de zorginkoop gebruik 
maken bij hun sturing op de kwaliteit van zorg. Daarnaast heb ik de NZa opdracht gegeven om een 
integrale vergelijking uit te voeren, waarmee inzicht ontstaat in verschillen tussen zorgaanbieders in 
kosten en kwaliteit. Deze informatie kunnen zorgkantoren eveneens gebruiken bij hun zorginkoop. 
Overigens werken zorgkantoren zelf ook hard aan een betere uitvoering van hun taken. Daarnaast 
wordt er periodiek op landelijk en regionaal niveau de voortgang van 'Waardigheid en Trots op locatie' 
gepubliceerd. Deze voortgangsrapportages geven een algemeen beeld van de ontwikkeling van 
zorgaanbieders dat kan meegenomen worden in de zorginkoop. 
 
Vraag 2 
Welke maatregelen gaat u nemen om de Kamer beter te informeren over de geleverde prestaties van 
het Centraal Administratie Kantoor (CAK) en het Centrum Indicatiestelling Zorg (CIZ)? Kunt u uw 
antwoord toelichten? 
 
Antwoord:  
De Rekenkamer geeft aan dat het jaarverslag 2018 van VWS weinig informatie bevat over de 
geleverde prestaties van de instellingen op afstand van het Rijk, met name bij het CAK. Daarbij wijst 
de Rekenkamer op het nieuwe artikel 4.2 van de Comptabiliteitswet 2016 dat vanaf de 
verantwoording over 2019 van kracht is. Ik neem goede notie van het signaal en zal in het jaarverslag 
2019 meer aandacht besteden aan de geleverde prestaties van de instellingen op afstand van VWS. 
Overigens rapporteert het CIZ in het reeds openbare jaarverslag over prestatie-informatie. Het 
jaarverslag van het CIZ is te raadplegen via de website van het CIZ.  
 
 
Vraag 3 
Kunt u de toename van het aantal fte's (4424 in 2017 en 4642 in 2018) nader specifiëren? 
 
 
 
                                                
1
 TK2018-2019, 31765, nr 411. 
Pagina 1 van 12 
 

 
 
Vraag 8 
Kunt u specificeren op welke subsidieregeling, projectsubsidies en instellingssubsidies van 
begrotingsartikel 6 geen of geen adequate staatssteuntoets is uitgevoerd? 
 
Antwoord:  
Het betreft de volgende projectsubsidies: UCI Paracycling Track World Championships 2017–2019, EK 
2018 Korfbal 2018, Bijdrage Stipendiumregeling en Kostenvergoedingsregeling 2018, Koningsspelen 
2018–2020, Op weg naar een in 2020 duurzaam zwemveilig Nederland 2018–2020, Sport en 
Integriteit 2018–2021, Regulering full contact vechtsport 2015–2017, Exploitatie vechtsportautoriteit 
2017–2020. 
 
Het betreft de instellingssubsidie voor Special Heroes Nederland.  
 
Vraag 9 
Welke verbeteringen worden ondernomen, naast de aanbevelingen van de Algemene Rekenkamer, om 
ervoor te zorgen dat met betrekking tot het subsidiebeheer in 2019 niet voor het vierde jaar op rij een 
(ernstige) tekortkoming wordt geconstateerd? 
 
Antwoord:  
Ik vind het vergroten en op peil houden van kennis over het subsidiebeheer binnen het departement 
belangrijk en zal daar blijvend op inzetten.  
 
Ik tref voor subsidieregelingen maatregelen om het staatssteunrisico verder te beheersen. De praktijk 
om nieuwe subsidieregelingen voor publicatie op staatssteun te toetsen blijft gehandhaafd. Het op 
staatssteun toetsen van projectsubsidies wil ik verder verbeteren door de kwaliteit van de 
staatssteuntoets verscherpt te beoordelen op volledigheid en juistheid. Daarnaast versterk ik de 
interne controle bij projectsubsidies. De uitkomsten daarvan worden ook gebruikt om het 
kennisniveau over staatssteun binnen VWS te verhogen.  
 
De door mij in gang gezette verbeteringen van het beleid om misbruik en oneigenlijk gebruik te 
voorkomen zet ik voort en wil ik duurzaam inbedden in de organisatie. Dit beleid neem ik in de eerste 
helft van 2019 nader op in procedurebeschrijvingen, instructies en checklists. Het vastgestelde 
reviewbeleid bij subsidies is hier onderdeel van. Dit breng ik organisatiebreed onder de aandacht.  
 
Vraag 10 
Welke stappen heeft u sinds het verantwoordingsonderzoek 2017 gezet om de 'ernstige 
onvolkomenheid' ten aanzien van het subsidiebeheer om te zetten naar een 'onvolkomenheid'? Welke 
additionele stappen zijn nodig? Waarom lukt het in uw ogen maar niet om het subsidiebeheer naar 
behoren te laten verlopen? Hoe beoordeelt u het feit dat het subsidiebeheer al vele jaren lang, volgens 
de Algemene Rekenkamer, niet op orde is? Wat betekent dit voor de doelmatigheid van subsidies? 
 
Antwoord:  
VWS heeft in 2018 een plan opgesteld om de benodigde verbeteringen in het subsidiebeheer door te 
voeren. De planning van de implementatie van de verbeteringen loopt door tot medio 2019. De voor 
2018 geplande verbetermaatregelen zijn in opzet doorgevoerd. Zo is een Handboek Subsidies in 
ontwikkeling waarin het M&O-beleid is uitgewerkt langs de vijf elementen uit het Uniform 
Subsidiekader. Verder is het reviewbeleid in aangescherpte vorm met een duidelijke beschrijving van 
de verschillende partijen en hun rollen in het handboek verwerkt. 
Een andere verbetering is het opzetten van een nieuwe verbijzonderde interne controle, waarbij het 
vertrekpunt ligt bij de risicoanalyse.  
VWS heeft veel energie gestoken in het inlopen van de achterstanden in het uitvoeren van 
staatssteuntoetsen.  
Pagina 3 van 12 
 

 
overleggen van een jaarrekening nog niet tijdig plaatsvindt. Het gaat om een redelijke doorsnee van 
de zorgverleners voor wie dit geldt, zoals een aantal (kleine) ziekenhuizen en verpleeghuizen. Er 
wordt door het Zorgverzekeringskantoor (ZVK) hard gewerkt om de rechtmatigheid van de 
zorguitgaven verder te verbeteren. De externe accountant van het ZVK beaamt dat er al flinke 
stappen gezet zijn. 
 
Vraag 15 
Wat wordt ondernomen naar aanleiding van het advies van de Algemene Rekenkamer om het 
incidentenmanagement te verbeteren? 
 
Antwoord:  
VWS gaat Incident Management verbeteren door: 
- Evalueren en actualiseren van de incidentprocedure; 
-Tijdens de site visits (najaar 2019) bij de VWS-concernonderdelen (mede) de procedure voor het 
afhandelen van incidenten, toetsen;  
-Sluitende afspraken maken met de VWS-concernonderdelen om significante incidenten op centraal 
niveau te melden, zodat daarvan geleerd kan worden; 
-Het door ontwikkelen naar een hogere volwassenheid van informatiebeveiliging conform de 
vastgestelde meerjarige ambitie. 
 
Vraag 16 
Welke effecten op het aantal extra fte voor verpleeghuiszorg worden verwacht als de 
efficiencyopdracht wordt behaald? 
 
Antwoord:  
Om het kwaliteitskader te kunnen realiseren is op grond van de huidige inzichten de inzet nodig van 
43.000 extra fte aan zorgpersoneel. Dit aantal kan naar verwachting per 2022 worden bereikt. Het 
realiseren van de efficiencyopdracht in de periode vanaf 2021 tot 2026 heeft geen direct effect op het 
aantal extra fte aan zorgverleners. De efficiencyopdracht betekent dat verpleeghuizen hun 
bedrijfsvoering moeten verbeteren en het kwaliteitskader (en de daarmee samenhangende 43.000 
extra fte aan zorgpersoneel) binnen het beschikbare bedrag van € 2,1 miljard realiseren.  
 
Vraag 17 
Wanneer verwacht u de benchmark in gebruik te kunnen nemen waarmee prestaties van 
verpleeghuizen kunnen worden vergeleken op het terrein van kosten en kwaliteit van zorg? 
 
Antwoord:  
Ik heb de NZa de opdracht gegeven om voor juli 2020 een integrale vergelijking (benchmark) uit te 
voeren, waarmee prestaties van verpleeghuizen kunnen worden vergeleken op het terrein van kosten 
en kwaliteit. Daarmee kan deze vergelijking reeds effect hebben op de vast te stellen 
maximumtarieven in 2021. Voorts heb ik de NZa verzocht reeds in 2020 hierin een eerste stap te 
zetten door te compenseren voor ten minste één inmiddels bekende niet-beïnvloedbare factor, te 
weten het gemiddeld hogere ziekteverzuim waar aanbieders met locaties in wijken met een lage 
sociaaleconomische status en/of in een (groot)stedelijk gebied mee te maken hebben. De Tweede 
e
Kamer is hierover geïnformeerd via de aanbiedingsbrief bij de 2 Voortgangsrapportage van het 
programma Thuis in het Verpleeghuis (Tweede Kamer 2018-2019, 31765 nr. 411).Vraag 18 
"De minister van VWS heeft aangegeven dat de zorgkantoren bij de zorginkoop ook moeten letten op 
de uitvoering van deze efficiencyopdracht." Welke additionele beleidsmogelijkheden, anders dan het 
zorgkantoren erop wijzen dat hierop gelet moet worden, ziet u hier voor uzelf weggelegd? 
 
Antwoord:  
Ik heb de NZa opdracht gegeven om een integrale vergelijking tussen zorgaanbieders uit te voeren, 
op basis waarvan passende tarieven voor de verpleeghuiszorg kunnen worden vastgesteld, waarbij 
rekening wordt gehouden met de zorgvraagzwaarte van de cliënten en de omstandigheden van de 
Pagina 5 van 12 
 

 
Antwoord:  
Het kwaliteitskader schrijft voor dat verpleeghuizen jaarlijks indicatoren over de 
personeelssamenstelling op concernniveau aanleveren bij het Zorginstituut Nederland. Hier sluit ik me 
bij aan, mede om verpleeghuizen geen dubbele administratieve lasten op te leggen. Overigens dienen 
verpleeghuizen op grond van het kwaliteitskader jaarlijks een kwaliteitsplan op te stellen met een 
verbeterparagraaf per locatie voor het volgende jaar. In de gesprekken tussen zorgkantoren en 
zorgaanbieders over de inzet van kwaliteitsgelden kan dus wel worden gekeken naar het 
personeelsbestand op locatieniveau. 
 
Vraag 23 
Hoe stimuleert u het verzamelen, evalueren en delen van ervaringen met technologische toepassingen 
in de verpleeghuissector? Hoe gaat u de sector verbinden aan het aandachtspunt 'leren en verbeteren' 
van het Kwaliteitskader Verpleeghuiszorg? 
 
Antwoord:  
Permanent leren, verbeteren en innoveren zijn de fundamenten onder het geleidelijk beter worden 
van de verpleeghuiszorg. Dit stimuleer ik als volgt: 
- Via het programma’s als ‘Waardigheid en Trots op locatie’ en ‘Zorg van Nu’ worden ervaringen 
en goede voorbeelden van technologische toepassingen gedeeld. Een voorbeeld hiervan zijn 
de filmpjes die zijn gemaakt over de Challenge Verpleeghuiszorg van de toekomst waarin 
zorgaanbieders vertellen over de implementatie van een (technologische) innovatie.  
- Het leren en verbeteren in de sector wordt verder gestimuleerd doordat per locatie informatie 
beschikbaar is voor zorgaanbieders over de locatie, zodat zij in één oogopslag zien welke 
kwaliteit zij bieden ten opzichte van anderen. Ook maakt iedere zorgorganisatie jaarlijks een 
kwaliteitsplan waarin onder meer een beschrijving van het leren en verbeteren is opgenomen 
en een verbeterparagraaf per locatie.  
 
Vraag 24 
Waarom zijn bij de € 435 miljoen extra voor verpleeghuizen geen voorwaarden voor bekostiging 
afgesproken? 
 
Antwoord:  
Zoals ik heb aangegeven in mijn brief aan de Tweede Kamer van 8 februari 2018 (Tweede Kamer 
2017-2018, 31765, nr. 296) zijn er in het landelijk inkoopkader 2018 van de zorgkantoren geen 
specifieke afspraken opgenomen ten aanzien van de sturing op de inzet van de extra middelen. De 
reden daarvoor is dat de extra middelen van € 435 miljoen pas in juli 2017 beschikbaar zijn gesteld. 
Op dat moment was de zorginkoop 2018 reeds gestart en de inkoopvoorwaarden vastgesteld. 
Tegelijkertijd wilde ik zorgaanbieders in staat stellen zo snel mogelijk toe te groeien naar het 
kwaliteitskader. Zoals ik in eerder genoemde brief aankondigde zijn er met ingang van de zorginkoop 
2019 heldere voorwaarden verbonden aan de besteding van de extra middelen. Via de 2e 
voortgangsrapportage van het programma Thuis in het Verpleeghuis (Tweede Kamer 2018-2019, 
31765, nr. 411) heb ik de Tweede Kamer op 21 mei jl. over de uitvoering daarvan geïnformeerd. 
 
Vraag 25 
Waarom heeft u geen voorwaarden verbonden aan de extra middelen (€ 45 miljoen) die in 2018 
gegeven zijn aan verpleeghuizen voor het aantrekken van extra personeel? 
 
Antwoord:  
2
Zoals ik heb aangegeven in mijn brief aan de Tweede Kamer van 8 februari 2018 zijn er in het 
landelijk inkoopkader 2018 van de zorgkantoren geen specifieke afspraken opgenomen ten aanzien 
van de sturing op de inzet van de extra middelen. De reden daarvoor is dat de extra middelen van € 
435 miljoen pas in juli 2017 beschikbaar zijn gesteld. Op dat moment was de zorginkoop 2018 reeds 
                                                
2
 TK 2017-2018, Kamerstuk 31 765, nr. 296. 
Pagina 7 van 12 
 

 
periode 2018 tot en met 2022. In de voortgangsrapportage Thuis in het Verpleeghuis die op 21 mei 
2018 naar de Tweede Kamer is gestuurd (Tweede Kamer 2018-2019, 31765 nr. 411), is gemeld dat in 
2017-2018 4.000 fte is gerealiseerd voor extra kwaliteit. De zorgaanbieders zijn voornemens voor 
2019 bijna 10.000 fte in te zetten. 
 
Dit kan op verschillende manieren gerealiseerd worden: 
- Aantrekken van zij-instromers; 
- Aantrekken van herintreders; 
- Extra opleiden met een hoger opleidingsrendement; 
- Contracturen huidige werknemers vergroten; 
- Beperken uitstroom; 
- Beperken ziekteverzuim. 
 
Vraag 29 
Wat gebeurt er als zorgkantoren of verpleeghuizen zich niet houden aan de afspraken over de 
besteding van het kwaliteitsbudget? 
 
Antwoord:  
Zorgkantoren en verpleeghuizen maken afspraken over de besteding van het kwaliteitsbudget binnen 
het landelijk vastgestelde zorginkoopkader. De NZa houdt toezicht op de doelmatige en rechtmatige 
besteding van de middelen. Indien er aanwijzingen zijn dat de middelen niet doelmatig en/of 
rechtmatig zijn besteed, kan de NZa een informatieverzoek doen en gaat de NZa hier het gesprek 
over aan. Daarnaast heeft de NZa de mogelijkheid om een brief te schrijven of een aanwijzing te 
geven.  
Het kwaliteitsbudget wordt aan verpleeghuizen beschikbaar gesteld op grond van een goedgekeurd 
kwaliteitsplan en bijbehorende begroting voor het kwaliteitsbudget. Indien verpleeghuizen zich niet 
houden aan de afspraken over de besteding van het kwaliteitsbudget dan zullen zorgkantoren op 
grond van de privaatrechtelijke overeenkomst tussen zorgkantoor en verpleeghuis hier rekening mee 
houden in de bevoorschotting of de middelen geheel of gedeeltelijk terugvorderen. 
 
Vraag 30 
Hoe hoog is de uitstroom van medewerkers in de sector Verpleging, Verzorging en Thuiszorg (VVT)? 
 
Antwoord:  
De uitstroom van werknemers in de sector Verpleging, Verzorging en Thuiszorg (VVT) bedroeg in 2018 
bijna 40.000 personen (bron CBS). Dit betreft de uitstroom uit de sector Zorg en Welzijn en is dus 
exclusief de uitstroom uit de VVT naar ander zorg- en welzijnsbranches. Dit laatste is nu nog niet 
bekend.  
 
Vraag 31 
Hoeveel personeel moet er tot 2040 in de verpleeghuizen door vergrijzing en los van het 
kwaliteitsbudget bijkomen? 
 
Antwoord:  
Door de vergrijzing van het personeel in de verpleeghuiszorg zal de uitstroom vanwege pensionering 
de komende jaren toenemen. Het is op dit moment onbekend waar de piek zal liggen. Dat heeft ook te 
maken met de personeelsopbouw van de instroom. Om die reden is een vooruitzicht tot 2040 nu niet 
te geven.  
 
Op dit moment bedraagt de uitstroom vanwege pensionering iets meer dan 1% per jaar. Dat is minder 
dan 10% van de totale uitstroom. De uitstroom vanwege pensionering zal gaan stijgen, maar de 
overige uitstroom zal zeker groter blijven.  
 
 
Pagina 9 van 12 
 

 
 
 
Vraag 36 
Waarom is er bij het jaarverslag geen samenvattend rapport met duiding van de cijfers uit de Staat 
van Volksgezondheid en Zorg (Staat V&Z) gevoegd? 
 
Antwoord:  
Eind juni 2018 hebben VWS en het RIVM samen het rapport 'Het Nederlandse 
gezondheidszorgsysteem in internationaal perspectief' uitgebracht. Dit is een beschrijving van de  
stand van de volksgezondheid en zorg in Nederland, vergeleken met de internationale situatie. In dit 
rapport staan vooral cijfers uit de Staat van Volksgezondheid en Zorg. Het rapport is te vinden via: 
https://www.rijksoverheid.nl/ministeries/ministerie-van-volksgezondheid-welzijn-en-sport/kerncijfers-
gezondheidszorg  
 
Omdat de beschreven trends niet wezenlijk anders zijn dan een jaar geleden, is er voor gekozen in 
2019 niet opnieuw een dergelijk rapport op te stellen.  
 
Vraag 37 
Hoe verhoudt de VWS Monitor zich tot beleidsdoelen en kabinetsprioriteiten? 
 
Antwoord:  
De VWS-monitor is bedoeld als instrument om inzicht te geven in de ontwikkeling van lange 
termijntrends in de zorg en te signaleren of het ‘de goede kant uit gaat’. De stabiele set van 
doelstellingen en indicatoren is het doel en kracht van dit instrument. De indicatoren in de VWS-
monitor reflecteren daarmee bewust niet 1-op-1 de prioriteiten van het kabinet. Dit maakt ook dat 
beleidsdoelen en indicatoren uit de VWS-monitor met elkaar verschillen, maar ze liggen uiteraard wel 
in elkaars verlengde.  
De voortgang op de Regeerakkoordprioriteiten wordt daarnaast ook gemonitord door middel van 
voortgangsbrieven bij de verschillende programma’s die de kabinetsprioriteiten reflecteren. Zo kan er 
meer actueel en met meer context duiding worden gegeven aan de resultaten die worden geboekt 
binnen de verschillende programma’s en akkoorden. 
 
Vraag 38 
Waarom wordt in het jaarverslag niet teruggekomen op het doel dat de wachttijden in de GGZ binnen 
een jaar terug moesten zijn op de afgesproken termijnen? Kan hier alsnog inzicht in worden gegeven? 
 
Antwoord:  
In de zomer van 2017 heeft de minister van VWS bestuurlijk afspraken met de ggz-sector gemaakt 
om te zorgen dat de wachttijden binnen een jaar weer binnen de Treeknormen zouden vallen. Uit de 
kwantitatieve rapportage van de Nederlandse Zorgautoriteit over de stand van de wachttijden in 
maart 2018 bleek dat de wachttijden voor een aantal diagnosegroepen nog altijd ruim boven de norm 
zat. Op basis daarvan heeft de staatssecretaris geconcludeerd dat de eerder geformuleerde 
doelstelling niet haalbaar bleek en is de aanpak geïntensiveerd, zoals aan de Kamer gemeld bij brief 
van 10 april 2018 (Kamerstuk 25 424, nr. 396). De laatste stand van de wachttijden heb ik op 21 
december 2018 (Kamerstuk 25 424, nr. 451) met de Tweede Kamer gedeeld. Voor de zomer verwacht 
ik een volgende tussenstand met de Kamer te kunnen delen.  
 
Vraag 39 
Bedoelt u tussen de regels door aan te geven bereid te zijn de 85%-15% afspraak voortijdig te 
versoepelen als de kwaliteitsinformatie en de benchmark beschikbaar zijn en de zorgkantoren 
rechtstreeks op kwaliteit en doelmatigheid kunnen sturen?  
 
 
Pagina 11 van 12 
 

