 
 
 
 
 
Ministerie van Defensie 
 
Plein 4 
MPC 58 B 
Postbus 20701 
2500 ES Den Haag 
www.defensie.nl 
 
 
 
 
 
> Retouradres Postbus 20701 2500 ES Den Haag 
 
 
de Voorzitter van de Tweede Kamer 
Onze referentie 
der Staten-Generaal 
BS2019011367 
Plein 2 
Afschrift aan 
2511 CR Den Haag  
de Voorzitter van de Eerste  
Kamer der Staten-Generaal 
Binnenhof 22 
2513 AA Den Haag 
 
 
Bij beantwoording datum, 
onze referentie en betreft 
vermelden. 
Datum 19-06-2019 
Samenwerking met strategische partners 
Betreft 
 
 
Hierbij informeer ik u over de stand van zaken van de bilaterale 
defensiesamenwerking met de strategische partners van Defensie. De 
verklaringen die ik onlangs samen met mijn collega’s uit Duitsland en Frankrijk 
heb getekend vormen hiervoor de aanleiding. Deze brief is een tussentijdse 
update op de jaarlijkse rapportage over internationale militaire samenwerking 
(Kamerstuk 33 279, nr. 28), zoals u op 13 december jl. hebt ontvangen en ik u in 
december 2019 wederom zal sturen. 
 
Mede dankzij de inbedding van Nederland in de Europese Unie, de NAVO, de 
OVSE en de Verenigde Naties beschermen we onze manier van leven. Veel 
samenwerking komt tot stand tussen landen onderling. Defensie werkt met een 
aantal landen al langere tijd structureel bilateraal samen op diverse gebieden. Dit 
zijn de strategische partners België, Luxemburg, Duitsland, Frankrijk, Noorwegen, 
het Verenigd Koninkrijk en de Verenigde Staten. 
 
België en Luxemburg 
België en Nederland zullen samen hun mijnenbestrijdingscapaciteit en hun M-
fregatten gaan vervangen. Op het gebied van de mijnenbestrijdingscapaciteit 
heeft België de leiding, terwijl Nederland die rol vervult bij de vervanging van de 
M-fregatten. Een consortium onder leiding van het Franse bedrijf Naval Group 
kwam op 15 maart jl. als winnaar uit de bus van de door België uitgevoerde 
aanbestedingsprocedure voor de mijnenbestrijdingscapaciteit van beide landen 
(D-brief, Kamerstuk 27 830, nr. 280). Nadat de D-brief met de Tweede Kamer 
was besproken, heeft het Belgische ministerie van Defensie het Franse bedrijf op 
 Pagina 1 van 4  
 
 

 
 
Operations. Dit TEN-programma schept randvoorwaarden voor (inter)nationale 
 
interoperabiliteit en informatiegestuurd optreden en creëert mogelijkheden voor 
 
gezamenlijke standaarden, oplossingen en mogelijke verwerving. 
 
 
 
Frankrijk 
Op 6 mei tekende ik met mijn Franse collega, minister Florence Parly, een 
 
Statement of Intent (bijgevoegd) ter versterking van het strategische 
defensiepartnerschap tussen Nederland en Frankrijk. De defensiesamenwerking 
met Frankrijk is van oudsher goed. Met de ondertekening van de Statement of 
Intent bestendigen wij de goede samenwerkingsrelatie, maar noemen wij ook 
mogelijke (niet-exclusieve) gebieden, waarin de bilaterale samenwerking 
versterkt kan worden. We spreken daarnaast af dat zowel op politiek als militair 
niveau minstens een keer per jaar regulier overleg plaatsvindt. Dit is een mooi 
startpunt van waaruit de samenwerking met Frankrijk verdiept kan worden.  
 
Aan de versterking van de bilaterale samenwerking wordt ondertussen samen 
met Frankrijk concreet invulling gegeven door middel van interdepartementale 
besprekingen, met als doel de totstandkoming van een raamverdrag om in de 
toekomst potentiële samenwerking te vergemakkelijken. 
 
Noorwegen 
De jaarlijkse Nederlandse wintertraining in Noorwegen, ofwel Joint Arctic Training, 
vond dit jaar plaats van januari tot maart. De Noren hebben besloten dat de 
jaarlijkse wintertrainingen van de Amerikanen, Britten en Nederlanders worden 
geconcentreerd in de omgeving van Bardufoss in Noord-Noorwegen. De 
Nederlandse wintertraining zal vanaf 2020 plaatsvinden op de tijdelijke 
oefenlocatie Skjold. Op termijn is Heggelia, nabij Bardufoss, de beoogde 
definitieve oefenlocatie. De concentratie van Amerikaanse, Britse en Nederlandse 
trainingen zal ook de onderlinge samenwerking ten goede komen. Met het oog op 
het intensiveren van de samenwerking met de Noren en een efficiënt gebruik van 
de Noorse trainingsfaciliteiten, is nu tevens voorzien dat het Korps Mariniers zijn 
jaarlijkse bergtraining in september/oktober 2020 in Noorwegen zal uitvoeren. 
 
Verenigd Koninkrijk 
Ondanks het aanstaande vertrek van het Verenigd Koninkrijk uit de Europese 
Unie, blijven het Verenigd Koninkrijk en Nederland op defensiegebied nauw 
samenwerken, waaronder in NAVO-verband en op bilaterale basis. Op 6 juni 2018 
tekende ik in Den Haag met mijn toenmalige Britse collega, minister Gavin 
Williamson, het Netherlands-UK Cooperation Action-Plan. Dit actieplan is een 
nadere uitwerking van het Joint Vision Statement dat in 2017 door beide 
ministers is ondertekend. Het streven blijft daarbij een nog betere 
interoperabiliteit tussen alle krijgsmachtonderdelen te bewerkstelligen. In het 
actieplan van 2018 is een aantal prioriteitsgebieden benoemd, te weten: (1) 
samenwerking in de Joint Expeditionary Force, (2) cyberdefensie, (3) safety, (4) 
de adaptieve krijgsmacht en (5) marinierssamenwerking. Momenteel wordt het 
actieplan aangepast aan de actuele plannen en ambities van beide 
defensieorganisaties.   
 
  
 Pagina 3 van 4  
 
 

