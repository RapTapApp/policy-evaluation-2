 
 35 099 (R2114)  
Voorzieningen voor de behandeling van geschillen tussen het Koninkrijk 
en de landen (Rijkswet Koninkrijksgeschillen)      
 
   
Nr.  Nota naar aanleiding van het Verslag, tevens nota naar aanleiding van het 
Verslag van de Staten van Aruba, Curaçao, respectievelijk Sint Maarten 
   
 
 
1. Algemeen en voorgeschiedenis 
 
De regering heeft met belangstelling kennisgenomen van de verslagen van de 
Staten van Aruba, Curaçao en Sint Maarten, en van de Tweede Kamer. Bij de 
beantwoording van de daarin opgenomen vragen houdt zij zoveel mogelijk de 
volgorde aan van het verslag van de Tweede Kamer. Met het oog op de 
leesbaarheid van de nota en het feit dat deze nota tevens reflecteert op de 
verslagen van de Staten van Aruba, Curaçao en Sint Maarten, zijn sommige 
vragen echter in samenhang beantwoord en op enkele plekken paragrafen 
toegevoegd.  
 
De leden van de fractie van de VVD merken op dat het goed is dat er nu een 
voorstel van rijkswet voorligt, waarmee uitvoering wordt gegeven aan artikel 12a 
van het Statuut voor het Koninkrijk. Mede namens de Minister-President, Minister 
van Algemene Zaken wil ik deze opmerking graag onderschrijven.  
 
Ten aanzien van de inhoud van het voorstel vragen de leden van de fracties van 
de PAR, het CDA en de ChristenUnie zich af in hoeverre dit beantwoordt aan de 
ambitie waarmee artikel 12a in 2010 in het Statuut is opgenomen. Brengt het 
rijkswetsvoorstel, zo voegen de leden van de fracties van het CDA en D66 hieraan 
toe, een volledige respectievelijk adequate onafhankelijke voorziening tot 
beslechting van juridische geschillen ten aanzien van de interpretatie van de 
bepalingen van het Statuut tot stand? De leden van de fracties van de MEP, AVP, 
POR en RED beantwoorden deze laatste vraag ontkennend in het Verslag van de 
Staten van Aruba en bekritiseren het voorstel daarom.   
 
In 2010 heeft de regering de intentie uitgesproken tot het instellen van een 
onafhankelijke instantie die juridische geschillen over de interpretatie van het 
Statuut kan beslechten. (Kamerstukken II 2009-2010, 32 213 (R 1903), nr. 11, p. 
2-3). Het nu voorliggende voorstel van rijkswet beantwoordt naar mijn mening 
aan deze intentie. Het voorstel brengt, na aanpassingen hieraan in de fase van het 
nader rapport, een voorziening tot stand voor de beslechting van 
rechtmatigheidsvragen en kent de bevoegdheid om over deze vragen te oordelen 
toe aan een onafhankelijke instantie, de Afdeling advisering van de Raad van State 
van het Koninkrijk. Als uitgangspunt geldt dat de Rijksministerraad hiervan niet zal 
afwijken. Dit uitgangspunt komt duidelijk tot uitdrukking in het voorstel, nu het 
gewicht van de oordelen van de Afdeling is verzwaard ten opzichte van de 
maatstaf waarin het voorstel oorspronkelijk voorzag.   
 
Ik beschouw de aldus getroffen voorziening dan ook als adequaat. Externe 
juridische controle als bedoeld in het onderhavige voorstel is van groot belang. De 
rechtsstaatgedachte is hiermee gediend. Tegelijkertijd leert de ervaring dat er zich 
in de praktijk binnen het Koninkrijk ontwikkelingen kunnen voordoen, die een 
breder perspectief rechtvaardigen dan dat van een enkel rechtsmatigheidsoordeel 
in een specifieke casus. Met het oog op die situaties is ervoor gekozen om aan de 
oordelen van de in het voorstel aangewezen geschilinstantie geen bindend 
karakter te geven. Voor een nadere duiding van dit type situaties verwijs ik naar 
paragraaf 3.4. 
 
De leden van het CDA verzoeken om aan te geven welke ervaringen tot de 
afweging hebben geleid om dit bindende karakter aan de betreffende oordelen te 
onthouden. Ook werpen deze leden de vraag op of de regering op termijn een 
scenario ziet waarin op het vlak van onafhankelijke geschilbeslechting meer 
toegewerkt wordt naar een regeling die overeenkomt met de intenties van 2010. 
1 
 

 
en rechtmatig wordt ervaren. De leden van de fractie van de PvdA begrijpen dat 
de regering gezien de lange voorgeschiedenis tot een geschillenregeling wil 
komen, maar willen weten waarom dit leidt tot een regeling die eerder voor meer 
onenigheid binnen het Koninkrijk zorgt dan minder. 
Of het voorstel, zoals de leden van de ChristenUnie-fractie en GroenLinks zich 
afvragen, zal leiden tot een effectieve en gezaghebbende praktijk van 
geschilbeslechting, moet worden afgewacht en zal ongetwijfeld aan bod komen in 
de in het voorstel voorziene evaluatie. Zelf ben ik er in ieder geval van overtuigd 
dat dit voorstel de benodigde ingrediënten bevat voor een dergelijke praktijk. Dat 
een regeling die geschillen beoogt op te lossen nu voor zoveel onenigheid zorgt, 
vind ik spijtig, maar ontslaat mij niet van de verantwoordelijkheid om uitvoering te 
geven aan artikel 12a Statuut. 
 
Bovenstaande reflectie op het draagvlak voor het rijkswetsvoorstel biedt al een 
begin van een antwoord op verschillende vragen die in de Verslagen zijn gesteld 
over de mate waarin Aruba, Curaçao en Sint Maarten zijn geconsulteerd over de 
implementatie van artikel 12a Statuut en is gezocht naar consensus hierover. Zo 
vragen de leden van de PAR-fractie waarom de parlementen van deze landen niet 
zijn geraadpleegd en waarom niet is gezocht naar draagvlak vanuit de landen bij 
de voorbereiding van het voorstel. De leden van de fracties van de SP, de 
ChristenUnie en GroenLinks informeren bij de regering naar de wijze waarop de 
landen zijn betrokken bij de vervaardiging van een geschillenregeling en wanneer 
ik voor het laatst met de landen heb overlegd over een gezamenlijk voorstel. 
 
Als gezegd is aanvankelijk actief gezocht naar consensus tussen de landen wat 
betreft de inhoudelijke vormgeving van de geschillenregeling. Dit gebeurde op het 
niveau van de regeringen van de vier landen, in een werkgroep ingesteld tijdens 
de Koninkrijksconferentie van 2011. Nadat de ingestelde werkgroep in een 
impasse was beland en ook latere initiatieven niets opleverden, is mijn 
ambtsvoorganger begin 2016 met een concept voor een voorstel van rijkswet 
gekomen. Uitgangspunt hiervoor was een concept voor een tijdelijke regeling uit 
2015, waarin de idee van een kroonberoepprocedure ingebed in het voortgezet 
overleg van artikel 12 Statuut voor de eerste maal op papier werd gezet. Dit 
voorstel is per brief aan de Minister-Presidenten van Aruba, Curaçao en Sint 
Maarten voorgelegd.  
 
Hoewel niet met instemming op het voorstel werd gereageerd, heeft mijn 
ambtsvoorganger, in het licht van de jaren die reeds waren verstreken sinds de 
totstandkoming van artikel 12a, toen besloten een reguliere rijkswetsprocedure op 
te starten. De voorschriften met betrekking tot deze procedure zijn steeds door de 
regering van het Koninkrijk in acht genomen. De Caribische landen zijn via hun 
vertegenwoordiging in de Rijksministerraad dan ook steeds onderdeel geweest van 
het besluitvormingsproces. Wel is er in 2017 voor gekozen om het advies van de 
Afdeling advisering van de Raad van State van het Koninkrijk niet onmiddellijk met 
de Caribische landen te delen. Deze afwijking was het gevolg van het feit dat op 
dat moment in Nederland over een nieuw kabinet werd onderhandeld en na de 
vorming hiervan in de boezem van het kabinet werd nagedacht over de wijze 
waarop aan het advies gevolg zou moeten worden gegeven. 
 
Teneinde zoveel mogelijk de uitgangspunten voor ogen te houden die in het 
amendement-Wever/Thijsen zijn geformuleerd en later tijdens het IPKO zijn 
uitgewerkt, heeft een en ander geresulteerd in een wijziging van het voorstel van 
rijkswet. In de eerste plaats weegt het oordeel van de Afdeling advisering van de 
Raad van State van het Koninkrijk thans zwaarder. In verband hiermee is 
oordeelsbevoegdheid van de Afdeling beperkt tot de juridische dimensie van 
geschillen. De leden van de D66-fractie vragen uiteen te zetten waarom het in die 
fase gewijzigde rijkswetsvoorstel niet opnieuw ter overweging aan de Afdeling 
advisering van de Raad van State van het Koninkrijk is voorgelegd. Zoals 
toegelicht in het nader rapport, volgde de eerstgenoemde aanpassing en indirect 
ook de tweede aanpassing op commentaar van de Afdeling advisering in haar 
advies op het rijkswetsvoorstel. Over deze overwegingen heb ik indertijd overleg 
gevoerd op basis van artikel 24 van de Wet op de Raad van State. De uitkomst 
van dit overleg was dat beide aanpassingen, in samenhang gezien, niet 
noodzaakten tot een nieuwe ronde van advisering.         
3 
 

 
onduidelijk is, vind ik echter een tweede. Zoals elke constitutie met een verdeling 
van bevoegdheden die federaal is georiënteerd, bevat het Statuut begrippen die 
voor uiteenlopende interpretatie vatbaar zijn (buitenlandse betrekkingen, 
deugdelijkheid van bestuur etc.). Een aanscherping of nieuwe verdeling van deze 
bevoegdheden zal naar mijn mening weer nieuwe interpretatievragen oproepen, 
die op hun beurt weer aanleiding kunnen geven tot nieuwe geschillen. 
Nu de verdeling van bevoegdheden in het Statuut tussen het Koninkrijk en de 
landen in mijn ogen niet per se onduidelijk is, zie ik geen noodzaak om, in het 
verlengde van dit voorstel, samen met de regeringen van Aruba, Curaçao en Sint 
Maarten gesprekken te starten over een nadere invulling van de 
verantwoordelijkheden over en weer.  
 
De leden van de fracties van GroenLinks en de PvdA kaarten voorts nog aan of is 
overwogen – en wenselijk wordt gevonden – om in de voorgestelde 
geschillenregeling ruimte te geven aan bemiddeling en mediation. Hiervoor is niet 
gekozen. Voor bemiddeling en mediation zou normaal gesproken ruimte worden 
ingebouwd in de fase voorafgaand aan een formele geschilprocedure. Ter zake van 
Koninkrijksgeschillen is dan door het Statuut voorzien in het voortgezet overleg, 
een interne procedure binnen de Rijksministerraad. Deze procedure, die zelf al als 
een vorm van bemiddeling kan worden beschouwd, valt niet goed te verenigen 
met inbreng van derde partijen. 
 
 
2. De geschillenregeling 
 
2.1. Voortgezet overleg 
De leden van de fracties van het CDA en D66 zouden graag willen weten hoe vaak 
gebruik wordt gemaakt van de mogelijkheid van voortgezet overleg, zoals 
beschreven in artikel 12 van het Statuut. Begrijpen de leden van de CDA-fractie 
het goed dat, nu de geschillenregeling door de regering gezien wordt als een stap 
binnen het proces van voortgezet overleg, naar verwachting in slechts een fractie 
van deze zaken de geschillenregeling toegepast zal worden? Of verwacht de 
regering juist een ‘aanzuigende werking’, waardoor eerder en vaker van het 
voortgezet overleg gebruik zal worden gemaakt?  
Van de procedure van voortgezet overleg wordt zelden gebruik gemaakt. Of dit 
gegeven betekent dat de geschillenregeling in de praktijk slechts zelden zal 
worden toegepast of dat het aantal voortgezette overleggen juist zal toenemen, is 
op voorhand niet te zeggen. Feit is wel dat de behoefte aan een geschillenregeling 
bij de Caribische landen gedeeltelijk voortkomt uit de omstandigheid dat zij het 
voortgezet overleg als zodanig onvoldoende geschikt achten als forum voor de 
beslechting van conflicten.  
Door de leden van de CDA-fractie wordt verzocht om in te gaan op de kritiek van 
prof. Hoogers, in een notitie voorbereid voor de commissie Koninkrijksrelaties, dat 
het onderhavige rijkswetsvoorstel materieel neerkomt op een wijziging van het 
Statuut, doordat het leidt tot een extra stap in de in artikel 12 van het Statuut 
beschreven procedure voor voortgezet overleg. Van dezelfde strekking is 
commentaar van de leden van de fracties van de MEP, AVP, POR en RED, dat het 
voorstel van rijkswet geen uitvoering geeft aan artikel 12a Statuut, maar artikel 
12 Statuut nader invult. Wat deze leden betreft, staat de opdracht gericht tot de 
rijkswetgever om artikel 12a Statuut te implementeren dan ook nog altijd open. 
Het klopt dat de voorgestelde geschilprocedure een extra element toevoegt aan de 
procedure van voortgezet overleg. Deze constatering rechtvaardigt echter niet de 
conclusie dat artikel 12 Statuut daarmee door het voorstel wordt gewijzigd, noch 
dat de taakopdracht neergelegd in artikel 12a Statuut onvervuld is gebleven. Van 
wijziging zou sprake zijn, indien de procedure van voortgezet overleg anders zou 
worden ingericht of indien hier andere rechtsgevolgen aan zouden worden 
verbonden. Dat is met dit voorstel niet het geval. De werkwijze en samenstelling 
van dit overleg blijven hetzelfde en de Rijksministerraad oordeelt nog steeds 
overeenkomstig de uitkomst hiervan, zoals wordt voorgeschreven door artikel 12, 
vijfde lid, Statuut. Het voorstel voorziet er wel in dat het voortgezet overleg 
tijdelijk, in afwachting van een oordeel over een geschil door de Afdeling 
advisering, kan worden opgeschort. De grondslag hiervoor wordt de 
rijkswetsgever verleend in artikel 12a Statuut.     
5 
 

 
De markering van juridische grenzen en politiek-bestuurlijke vrijheid zal in het ene 
geval anders uitpakken dan in het andere geval. Een begrip als deugdelijkheid van 
bestuur is bijvoorbeeld moeilijker juridisch te bepalen dan een ook door de 
waarborgfunctie van het Koninkrijk bestreken fundamenteel recht uit het EVRM. 
Ook in het laatste geval zal de Afdeling evenwel kunnen oordelen dat zij niet kan 
treden in de belangenafweging die een politiek orgaan ten aanzien van een 
bepaald besluit heeft verricht.  
Overigens is de interactie met politiek-bestuurlijke aspecten niet eigen aan het 
Statuut, maar inherent aan het recht. Het Statuut bevat goede handvatten voor 
juridische toetsing. Dit is ook de reden dat vanuit de Caribische landen steeds is 
aangedrongen op een regeling die beperkt is tot geschillen met een juridische 
dimensie. Juist ten aanzien van rechtmatigheidsvragen is de verwachting dat een 
onafhankelijke instantie in staat zal zijn om klare wijn te schenken. Als deze 
rechtmatigheidsvragen worden vermengd met politiek-bestuurlijke overwegingen, 
zoals het oorspronkelijke voorstel deed, dan bestaat het risico dat in het Statuut 
en lager Koninkrijksrecht neergelegde normen niet nauwkeurig te bepalen zijn. 
Hoewel breder van opzet, is de mate van rechtsbescherming waarin een 
geschillenregeling voorziet dan eerder beperkter dan ruimer.     
 
De leden van de fractie van de SP haken bij bovenstaande vragen aan door enkele 
vragen te plaatsen in de sleutel van een casus. Zij modelleren deze casus op de 
uitspraak van het Europees Hof voor de Rechten van de Mens (EHRM) in de 
Corallo-zaak. In deze uitspraak uit 2018 werd het Koninkrijk veroordeeld vanwege 
een schending van artikel 3 EVRM, in verband met inhumane detentie-
omstandigheden in Sint Maarten. De leden van de SP-fractie stellen de vraag of 
een conflict over een naar aanleiding van een dergelijke uitspraak te betalen boete 
de inzet kan vormen van een geschilprocedure op grond van de rijkswet 
Koninkrijksgeschillen. Zij vragen ook of hier sprake zou zijn van een juridisch of 
van een politiek geschil en wie in dit geval een beroep zou kunnen doen op de 
regeling. 
Een dergelijk conflict zou naar mijn oordeel juridisch van aard zijn en dus onder de 
werking van het onderhavige voorstel kunnen vallen. Het geschil zou dan gaan om 
de vraag wie, op basis van het Statuut, gehouden is binnen de rechtsorde van het 
Koninkrijk een boete te betalen: het Koninkrijk, tegen wie de veroordeling op het 
niveau van het internationale recht wordt uitgesproken, of het land waarin zich de 
schending heeft voorgedaan en dat verantwoordelijk is voor het detentiewezen. 
Het past mij niet op de uitkomst van zo’n hypothetisch geschil vooruit te lopen. 
Wel is duidelijk dat de voorgestelde geschillenregeling alleen aan de Caribische 
landen de mogelijkheid biedt om een procedure te starten. Het land Nederland 
beschikt niet over deze mogelijkheid.     
 
2.3. Reikwijdte van de geschillenbepaling 
De leden van de PvdA-fractie vragen waarom een geschillenregeling alleen zou 
moeten gelden voor geschillen tussen een land of landen met het Koninkrijk? Zou 
een geschillenregeling voor geschillen tussen landen onderling niet wenselijk zijn? 
En is het mogelijk het nu voorliggende voorstel daartoe aan te passen? 
Uit de tekst van artikel 12a Statuut volgt dat het is gericht op een regeling voor de 
behandeling van geschillen tussen het Koninkrijk en de landen. De bepaling biedt 
derhalve geen grondslag voor een voorziening voor de behandeling van geschillen 
tussen landen onderling. Zoals de leden van de PvdA-fractie aangeven, is de 
grondslag voor een dergelijke geschillenregeling te vinden in artikel 38a Statuut. 
Dat in het Statuut voor beide categorieën van geschillen twee verschillende 
grondslagen zijn opgenomen, valt te verklaren uit het feit dat geschillen tussen de 
landen onderling geen betrekking hebben op een aangelegenheid van het 
Koninkrijk. Het ligt voor de hand om een voorziening voor zulke geschillen te 
treffen in een onderlinge regeling, gebaseerd op het principe van consensus.     
 
De leden van de CDA-fractie vragen de regering uiteen te zetten welke besluiten 
van de Gouverneur als orgaan van het Koninkrijk wel en niet onder de werking van 
de Rijkswet Koninkrijksgeschillen komen te vallen. Zij willen ook weten of met 
deze geschillenregeling niet het gevaar ontstaat dat de Gouverneur in de 
uitvoering van zijn werkzaamheden, meer dan voorheen, geremd wordt in het 
adequaat kunnen nemen van besluiten? 
7 
 

 
genomen ter zake van een (klein) koninklijk besluit of ministeriële regeling met 
een grondslag in zo’n rijkswet of algemene maatregel van rijksbestuur. In een 
dergelijk geval kan de vraag rijzen hoe een bepaling uit een rijkswet of algemene 
maatregel van rijksbestuur dient te worden uitgelegd. 
Voorts is het mogelijk dat de Rijksministerraad, op verzoek van een of meer 
Gevolmachtigde Ministers, de Afdeling advisering van de Raad van State van het 
Koninkrijk vraagt in te gaan op een bepaalde interpretatiekwestie in haar reguliere 
advies over een voorstel van rijkswet of een ontwerp van een algemene maatregel 
van rijksbestuur. In dit geval wordt de Afdeling dus buiten het kader van de 
voorgestelde geschillenregeling om een expliciet oordeel verzocht. 
 
De leden van de fracties van de PAR en de PvdA vragen waarom voorstellen van 
rijkswet en ontwerpen van algemene maatregelen van rijksbestuur worden 
uitgesloten van de reikwijdte van het rijkswetsvoorstel Koninkrijksgeschillen. Is 
dat louter omdat de Afdeling advisering van de Raad van State van het Koninkrijk 
over dergelijke zaken al eerder heeft geadviseerd of zijn er andere meer 
inhoudelijke gronden, willen de leden van de PvdA-fractie weten. Deze leden 
vragen zich af of niet juist ook geschillen over voorstellen van rijkswet en 
ontwerp- algemene maatregelen van rijksbestuur aan een onafhankelijke 
geschilbeslechter moeten kunnen worden voorgelegd. De politieke 
vertegenwoordigers van Aruba, Curaçao en Sint Maarten, aldus de leden van de 
PvdA-fractie, kunnen immers al niet mee stemmen over dergelijke voorstellen 
noch invloed uitoefenen op dergelijke ontwerpen. 
De voorgestelde geschillenregeling heeft een aanvullend karakter. Zij opent de 
mogelijkheid van een geschilprocedure in die gevallen dat ten aanzien van een 
voorgenomen beslissing in de Rijksministerraad niet reeds is voorzien in een gang 
naar de Raad van State van het Koninkrijk of de Afdeling advisering hiervan. 
Voorstellen van rijkswet en ontwerpen van algemene maatregelen van rijksbestuur 
worden op grond van artikel 13, derde lid, Statuut voor advies voorgelegd aan de 
Afdeling advisering. Zij zijn om die reden uitgesloten van de reikwijdte van het 
onderhavige voorstel. Wat betreft voorstellen van rijkswet komt hierbij dat 
Nederland geen traditie kent van constitutionele toetsing van wetgeving door een 
rechter, ook niet als deze wetgeving zich nog in de voorstelfase bevindt. Zou de 
Raad van State van het Koninkrijk of een andere geschilinstantie bevoegd worden 
gemaakt om zich op een andere dan adviserende manier uit te laten over de 
constitutionaliteit van een rijkswetsvoorstel, dan wordt het parlement voor een 
voldongen feit geplaatst. Dat past niet in de Nederlandse benadering van de trias 
politica, waarin de Staten-Generaal zelf geacht worden een constitutionele toetsing 
te verrichten.    
 
De leden van de PvdA-fractie suggereren dat de gekozen ratio van de 
geschillenregeling als aanvullende regeling iets zegt over de geschiktheid van de 
Afdeling als geschillenbeslechter. Naar de mening van deze leden zijn het geven 
van advies vooraf en het – zij het niet bindend – adviseren in het kader van een 
geschil achteraf twee verschillende zaken waarbij andere afwegingen moeten 
worden gemaakt. Bij de advisering vooraf gaat het daarbij niet alleen om 
juridische aspecten maar ook om een doelmatigheidstoetsing van een voorstel. 
Daarnaast werpen de leden van de PvdA-fractie op dat geschillenbeslechting tot nu 
toe geen taak vormt van de Afdeling advisering van de Raad van State van het 
Koninkrijk. 
Ik deel de mening van de leden van de PvdA-fractie dat advisering over een 
(rijks)wetsvoorstel en de beoordeling van een geschil over een dergelijk voorstel 
niet volledig op één lijn kunnen worden gezet. Laatstgenoemde beoordeling zou 
geschieden in een procedure tussen partijen, terwijl reguliere advisering in een 
open setting plaatsvindt, zonder inkadering door partijen. Dit verschil maakt de 
Afdeling advisering van de Raad van State van het Koninkrijk in mijn ogen echter 
niet ongeschikt als geschilinstantie. Ook in haar reguliere adviespraktijk ziet de 
Afdeling zich gesteld voor rechtmatigheidsvragen. Zoals hierboven al werd 
opgemerkt, kan het daarnaast voorkomen dat de Rijksministerraad de Afdeling 
gerichte juridische vragen voorlegt. Tot slot merk ik graag op dat de Afdeling 
advisering reeds in bepaalde gevallen optreedt als geschilinstantie. Dit is het geval 
in het kader van de Rijkswet financieel toezicht Curaçao en Sint Maarten en de 
Samenwerkingsregeling waarborging plannen van aanpak landstaken Curaçao en 
Sint Maarten. De betreffende regelingen kennen de bevoegdheid om geschillen te 
9 
 

 
bezwaarmogelijkheden voor de Gevolmachtigd Minister indien de voorzitter van de 
Rijksministerraad een verzoek tot geschilbeslechting blokkeert? Zo ja, bij wie? Zo 
nee, waarom niet? 
Een besluit van de voorzitter van de Rijksministerraad ex artikel 1, tweede lid, van 
het voorstel vormt geen besluit in de zin van artikel 1:3 van de Algemene wet 
bestuursrecht. Organen van het Koninkrijk vallen namelijk niet onder de werking 
van deze wet, behalve wanneer een rijkswet haar hierop van overeenkomstige 
toepassing verklaart. Er bestaat voor de Gevolmachtigd Minister derhalve geen 
mogelijkheid open om tegen een afwijzing van zijn verzoek op te komen bij de 
bestuursrechter.   
 
2.5 Geschilinstantie en consequenties van het oordeel 
De leden van de fracties van de PAR, VVD en ChristenUnie vragen de regering 
nader uiteen te zetten waarom wordt voorgesteld om de Afdeling advisering van 
de Raad van State van het Koninkrijk te bekleden met de bevoegdheid om ter 
zake van een Koninkrijksgeschil een oordeel te geven. Ziet de regering 
mogelijkheden om, conform de uitgangspunten van het IPKO van mei 2015, de 
behandeling van deze geschillen bij een orgaan neer te leggen dat verder van het 
wetgevingsproces afstaat? Zou de betreffende bevoegdheid bijvoorbeeld bij een 
aparte en onafhankelijke kamer binnen de Raad van State kunnen worden 
neergelegd, zo vragen de leden van de fracties van de MAN en ChristenUnie zich 
af? 
Artikel 12a Statuut kan op verschillende manieren worden uitgevoerd. Door de 
regering is ervoor gekozen om de daarin vereiste voorziening in te bedden in de 
procedure van voortgezet overleg. Aldus wordt gewaarborgd dat de procedure snel 
kan volgen op de besluitvorming in de Rijksministerraad. Om redenen die eerder 
in deze nota zijn beschreven, vindt de regering het daarnaast van belang dat de 
beslissing over een geschil in laatste instantie bij deze raad berust. Beide 
overwegingen in ogenschouw nemende, is de Afdeling advisering van de Raad van 
State van het Koninkrijk naar het oordeel van de regering het beste geëquipeerd 
om als geschilinstantie op te treden. De Afdeling is een van de regering 
onafhankelijk orgaan, dat ervaring en affiniteit heeft met het type interbestuurlijke 
vraagstukken dat in het kader van de voorgestelde regeling aan haar kan worden 
voorgelegd. Verder heeft belegging van de oordeelsbevoegdheid bij de Afdeling 
advisering als belangrijke meerwaarde dat staatsraden voor Aruba, Curaçao en 
Sint Maarten kunnen deelnemen aan een geschilprocedure.  
   
De leden van de fracties van de PAR, D66 en GroenLinks stellen vraagtekens bij de 
onafhankelijkheid van de voorgestelde procedure, nu de geschilbevoegdheid wordt 
neergelegd bij een instantie die geen bindende oordelen kan vellen. De leden van 
de D66-fractie halen hiertoe een passage aan uit een voorlichting van de Afdeling 
advisering van de Raad van State van het Koninkrijk uit 2010 (W03.10.0370/II/K), 
waarin geadviseerd wordt om in een geschillenregeling enige afstand in te bouwen 
ten aanzien van de adviseringstaak van de Afdeling advisering. De leden van de 
MAN-fractie vragen zich in verband hiermee af of de Rijksministerraad bevreesd is 
om geschillen te laten behandelen door een onafhankelijk instantie. 
Het is juist dat het voorstel van rijkswet niet voorziet in bindende 
geschilbeslechting door een extern orgaan. Tegelijkertijd benadruk ik wel het 
onafhankelijke karakter van de Afdeling advisering als zodanig. Daarnaast wil ik 
erop wijzen, zoals hierna nog uitvoeriger aan de orde komt, dat de 
Rijksministerraad op grond van het voorstel in beginsel gehouden is oordelen van 
de Afdeling advisering op te volgen.  
 
De leden van de PAR-fractie stellen de vraag hoe de Caribische landen worden 
vertegenwoordigd binnen de Afdeling advisering van de Raad van State van het 
Koninkrijk. Ook vragen deze leden of de Afdeling advisering is betrokken bij 
processen voorafgaand aan de totstandkoming van rijkswetten en algemene 
maatregelen van rijksbestuur. Zo ja, werpen de leden van de PAR-fractie op, leidt 
de geschilbevoegdheid van de Afdeling advisering in het voorstel van rijkswet dan 
niet tot belangenverstrengeling? 
Op grond van artikel 13, tweede lid, Statuut benoemt de regering van het 
Koninkrijk voor Aruba, Curaçao en Sint Maarten in de Raad van State een lid, 
indien de regering van het land in kwestie daartoe de wens te kennen geeft. De 
benoeming geschiedt in overeenstemming met de regering van het betrokken 
11 
 

 
bevoegdheid. De Minister beschikt inzake deze verzending derhalve niet over 
enige beleidsvrijheid.     
 
3.2. Termijnen voor het geschil 
De leden van de fractie van de PAR constateren dat in artikel 2 van het voorstel 
van rijkswet termijnen worden gesteld met betrekking tot het aanhangig maken 
van een geschil. Zij vragen zich af waarom geen opschortingsbepaling is 
opgenomen in het voorstel. Er kunnen zich volgens de leden van de PAR-fractie 
immers situaties voordoen waarbij de gevolgen van een geschil zijn uitgewerkt in 
het betreffende land. 
In de voorgestelde geschillenregeling worden enkele termijnen genoemd 
waarbinnen de procedure zich maximaal dient te voltrekken (artikel 2, eerste en 
derde lid; artikel 5, eerste en derde lid; artikel 6 eerste en tweede lid). Het staat 
de partijen die binnen deze termijnen moeten opereren uiteraard vrij om sneller te 
handelen. Mochten de gevolgen van een geschil in een bepaalde casus zijn 
uitgewerkt, is het aan de Afdeling advisering om te beoordelen welke gevolgen zij 
hieraan verbindt.     
 
3.3. Het oordeel van de Afdeling advisering van de Raad van State van het 
Koninkrijk 
De leden van de VVD-fractie stellen enkele vragen naar aanleiding van artikel 7 
van het voorstel van rijkswet. In deze bepaling is bepaald dat de Afdeling 
advisering van de Raad van State van het Koninkrijk niet meer dan eenmaal wordt 
gehoord over een geschil. Deze leden wensen te vernemen hoe is gegarandeerd 
dat niet meerdere procedures per geschil kunnen plaatsvinden. Ook stellen zij de 
vraag wie beslist of al een procedure heeft plaatsgevonden over een geschil. 
Artikel 7 van het voorstel berust op de gedachte van litis finiri oportet: zowel voor 
het land in kwestie als het Koninkrijk is het van belang dat er een einde komt aan 
een gerezen geschil. Een waarborg voor de naleving van deze bepaling ligt in het 
feit dat de Rijksministerraad beslist over het geschil, nadat de Afdeling advisering 
haar oordeel ter kennis van de raad heeft gebracht. Het voortgezet overleg is 
daarmee formeel afgerond; een nieuw verzoek om de Afdeling advisering te horen 
over een geschil is alleen mogelijk met betrekking tot een andere voorgenomen 
beslissing door de Rijksministerraad. Het is denkbaar dat de rechtsvraag in een 
dergelijk geschil grote overeenkomsten vertoont met de rechtsvraag in een reeds 
gevolgde procedure. Daarmee valt het geschil echter niet binnen het 
toepassingsgebied van artikel 7 van het voorstel. Wel kan de Afdeling advisering in 
haar oordeel over een dergelijk geschil uiteraard verwijzen naar haar oordeel in de 
eerdere procedure.   
 
3.4. Beslissing op het geschil 
De leden van de fracties van de VVD, het CDA, D66, de PvdA en de ChristenUnie 
vragen de regering om toe te lichten wat wordt bedoeld met het begrip 
‘zwaarwegende gronden’, zoals geformuleerd in artikel 8 van het voorstel van 
rijkswet. Wanneer is sprake van zulke zwaarwegende gronden? En kan de regering 
uitleggen, zo willen de leden van de D66 fractie weten, waarom zij voor een open 
grond kiest in plaats van de gronden te benoemen?    
Vooropgesteld: ik denk niet, zoals de leden van de CDA-fractie opperen, dat het 
criterium ‘zwaarwegende gronden’ in artikel 8 de werking van de voorgestelde 
geschillenregeling in hoge mate zal beïnvloeden. Zoals ik aan het begin van deze 
nota al naar voren heb gebracht, ligt aan de bepaling het uitgangspunt ten 
grondslag dat de Rijksministerraad zich conformeert aan het oordeel van de 
Afdeling advisering van de Raad van State van het Koninkrijk over een geschil. 
Ook de redactie van artikel 8 geeft hiervan blijk. Niettemin heeft de regering het 
wenselijk geacht om de mogelijkheid open te houden dat de Rijksministerraad van 
een oordeel van de Afdeling advisering kan afwijken; en wel, indien zwaarwegende 
gronden daartoe aanleiding geven. Bewust is gekozen voor een open maatstaf. 
Wat als zwaarwegende grond heeft te gelden, zal afhangen van de specifieke 
context van het geval en laat zich om die reden niet eenvoudig kwalificeren. Wel is 
het, meer in abstracte zin, mogelijk bepaalde omstandigheden te onderscheiden, 
waarin het denkbaar is de Rijksministerraad zwaarwegende gronden laat 
prevaleren boven een rechtmatigheidsoordeel van de Afdeling advisering. Te 
denken valt aan situaties waarin een zwaarwegend belang van het Koninkrijk 
prevaleert: 
13 
 

 
voorstel niet worden gemaakt. Kortheidshalve verwijs ik in dit verband naar mijn 
opmerkingen in het nader rapport hierover (Kamerstukken II 2018/19, 35099 
(R2114), nr. 4, p. 7). Omdat de maatstaf ‘zwaarwegend’ beter aansluit bij 
bestaande wetgeving is voorts niet overwogen om de Rijkswet financieel toezicht 
in dit laatste opzicht te volgen. 
 
De leden van de PvdA-fractie vragen zich af of de overweging, in weerwil van het 
oordeel van de Afdeling advisering van de Raad van State van het Koninkrijk, dat 
een geschil niet juridisch van aard is, een zwaarwegende grond kan vormen om 
van het betreffende oordeel af te wijken.                 
Dat kan ik mij niet goed voorstellen. Op het moment dat de Afdeling advisering 
een geschil ontvankelijk verklaart, zal de Rijksministerraad haar hierin volgen. 
 
De leden van de VVD-fractie informeren wat de status is van de uiteindelijke 
beslissing over het geschil door de Rijksministerraad. Is dat een koninklijk besluit, 
willen zij weten? 
Nee, deze beslissing is geen koninklijk besluit. De beslissing over het geschil op 
grond van artikel 8 van het rijkwetsvoorstel is het sluitstuk van het voortgezet 
overleg en vormt aldus een beslissing van de Rijksministerraad. Het betreft een 
besluit met zogenaamde interne werking. Dat wil zeggen dat het alleen verbindend 
is voor de leden van de Rijksministerraad zelf. De binding voor Aruba, Curaçao en 
Sint Maarten komt tot stand via de vertegenwoordiging van deze landen in de raad 
door de Gevolmachtigde Ministers. Dit interne karakter staat echter niet in de weg 
aan publicatie van de beslissing. 
 
De leden van de fractie van de PAR merken op dat artikel 9 van het voorstel van 
rijkswet regelt dat de uitkomst van het voortgezet overleg en het oordeel van de 
Afdeling advisering van de Raad van State van het Koninkrijk openbaar wordt 
gemaakt, maar de beslissing over het geschil van de Rijksministerraad niet. Zij 
wensen te vernemen waarom dit het geval is. 
Artikel 9 van het voorstel verplicht tot ‘openbaarmaking in de Staatscourant van 
de beslissing van de raad van ministers van het Koninkrijk over de uitkomst van 
het voortgezet overleg alsmede van het oordeel van de Afdeling advisering van de 
Raad van State van het Koninkrijk’. In het eerste deel van deze plicht tot 
openbaarmaking komt tot uiting dat de beslissing over het geschil, bedoeld in 
artikel 8 van het voorstel, het sluitstuk van het voortgezet overleg is, hetwelk met 
deze beslissing kan worden afgerond. De beslissing van de Rijksministerraad over 
het geschil wordt dus wel degelijk openbaar gemaakt in de Staatscourant.   
   
 
4. Artikel 10 
 
De leden van de fracties van de PAR, de VVD, het CDA en D66 vragen de regering 
om toe lichten hoe zij de evaluatieopdracht voor zich ziet. Wie zal de evaluatie 
uitvoeren? Zullen vertegenwoordigers van alle landen van het Koninkrijk hieraan 
bijdragen? De leden van de CDA-fractie juichen de evaluatiebepaling toe, maar 
vragen zich af hoe bij een beperkt aantal te verwachten geschillen een 
evaluatiecommissie tot een gedegen oordeel kan komen. Kan deze commissie, 
informeren de leden van de fracties van de VVD en het CDA, ook kennisnemen van 
kwesties die niet tot een geschilprocedure hebben geleid? 
Ik acht een gedegen evaluatie van de rijkswet van groot belang en deel dan ook 
de opvatting van de Afdeling advisering van de Raad van State van het Koninkrijk 
in haar recente voorlichting aan de Tweede Kamer, dat het zaak is tijdig met alle 
betrokkenen te komen tot afspraken over de opzet, methodologie en criteria voor 
de evaluatie en de onafhankelijke instantie die deze evaluatie moet gaan uitvoeren 
(W04.19.0051/I/Vo/K). Op de precieze invulling van deze opzet, methodologie en 
criteria kan ik niet vooruitlopen. Het ligt echter in de rede om te veronderstellen 
dat het aantal gevolgde geschilprocedures, de aard van de daarin voorgelegde 
geschillen en de uitkomst van de betreffende procedures in ieder geval onderdeel 
zullen zijn van de evaluatie. Daarnaast is voor mij evident dat de 
evaluatiecommissie deels zal moeten bestaan uit deskundigen afkomstig uit Aruba, 
Curaçao en Sint Maarten. Of in vijf jaar tijd maar een beperkt aantal geschillen te 
verwachten zijn, durf ik niet te voorspellen. Wel zou ik willen opmerken dat een 
beperkt aantal geschillen niet automatisch kan worden opgevat als een teken van 
15 
 

