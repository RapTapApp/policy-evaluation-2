Samenvatting PwC Rapport – Onderzoek bancaire dienstverlening BES-eilanden 
 
Inleiding 
In opdracht van het Ministerie van Financiën heeft PwC een onderzoek uitgevoerd naar de bancaire 
dienstverlening op Bonaire, St. Eustatius en Saba (hierna gezamenlijk aangeduid als: “BES” of 
“Caribisch Nederland”). Het onderzoek heeft een tweeledige aanleiding. In de eerste plaats staat de 
bancaire dienstverlening op de BES door de zeer beperkte schaal onder druk. Banken hebben moeite 
om hun dienstverlening winstgevend aan te bieden, zeker op Saba en Sint Eustatius. In de tweede 
plaats verkent het ministerie van Financiën opties om het prudentiële toezicht op financiële 
ondernemingen op de BES-eilanden te versterken, bijvoorbeeld door de invoering van een ‘zeteleis’ 
voor aanbieders van bancaire dienstverleners op de BES-eilanden. Invoering van een zeteleis betekent 
dat een aanbieder van bancaire diensten volledig onder toezicht van DNB komt te staan. Dit is, gelet 
op de huidige inrichting van de op de BES actieve financiële ondernemingen, nu in beperkte mate het 
geval. De wens om het prudentieel toezicht te versterken is ingegeven door de toenemende zorg van 
De Nederlandsche Bank (“DNB”) over het functioneren en de integriteit van de Centrale Bank van 
1
Curaçao en Sint Maarten (“CBCS”). Het versterken van het prudentieel toezicht op de financiële 
ondernemingen op de BES zou kunnen leiden tot hogere kosten voor hen.  
 
Het Ministerie van Financiën heeft tegen deze achtergrond door onderzoeksbureau PwC laten 
onderzoeken welke mogelijkheden er zijn om een minimum aanbod aan bancaire dienstverlening op 
de BES te waarborgen –ook in het scenario waarin versterkt toezicht in de vorm van een zeteleis 
wordt ingevoerd voor financiële ondernemingen op de BES– en wat daarvan de haalbaarheid, kosten 
en risico’s zijn.  
 
Onderzoeksopzet 
PwC heeft voor het onderzoek gebruik gemaakt van verschillende bronnen: 
 
• Een literatuurstudie op basis van openbare bronnen (zoals beleidsdocumenten); 
• Interviews met beleidsmatig en toezichtexperts van ministerie van Financiën en DNB; 
• Een brainstorm/workshop met experts op gebied van betalingsverkeer, toezicht 
(prudentieel/integriteit) en met kennis en ervaring van de BES-eilanden; 
• Interviews met directies van huidige aanbieders van bancaire dienstverlening op de BES-eilanden; 
• Interview met vertegenwoordigers van de CBCS; 
• Interview met een digital banking platform provider; 
• Meningen van PwC experts op het gebied van banking. 
 
Waarborgen bancaire dienstverlening BES 
In het verleden is gebleken dat de continuïteit van de bancaire dienstverlening op de BES met enige 
regelmaat onder druk staat, doordat banken vanwege bijvoorbeeld de schaalnadelen hun diensten 
verminderen of staken. Zo heeft de Windwards Islands Bank (WIB), onderdeel van de Maduro en 
Curiel’s Bank (MCB) haar kantoor op Saba in februari 2017 gesloten. Als belangrijkste reden hiervoor 
geeft MCB aan: “de populatie van Saba is te klein, de omzet is onvoldoende en de algemene kosten 
2
zijn te hoog.” In zijn reactie op het vertrek van WIB van Saba onderstreept de minister van Financiën 
3
het belang voor de eilandbewoners van de aanwezigheid van in ieder geval één bank op Saba. 
Tegelijk geeft hij aan dat het mogelijk economisch gezien niet interessant is om met meer dan één 
speler actief te zijn op een eiland met nog geen 1.000 potentiële rekeninghouders. Voor de lange 
termijn is het volgens de minister dan ook van belang digitale bancaire dienstverlening te stimuleren. 
 
Versterking prudentieel toezicht BES 
De eisen ten aanzien van financiële ondernemingen, actief op de BES-eilanden, zijn vastgelegd in de 
Wfm BES. Hierin is ook beschreven welke toezichthouder bevoegd is. Onderstaande tabel geeft een 
overzicht van het toezicht en de huidige verantwoordelijkheidsverdeling op de BES-eilanden: 
  
                                                
1
 Zo blijkt uit DNB’s Toezicht Vooruitblik 2017, p.39.  
2
 http://caribischnetwerk.ntr.nl/2016/12/11/wib-stelt-sluiting-branch-op-saba-uit/.   
3
 Beantwoording Kamervragen van de leden De Vries en Bosman (beiden VVD) over de aangekondigde sluiting van 
de Windward Islands Bank (WIB) op Saba (23 augustus 2016). Aanhangsel Handelingen II 2016/17, nr. 239. 
1 
 

Een zetelvereiste betekent in de praktijk voor bancaire dienstverleners onder meer dat zij mogelijk 
dienen te beschikken over een aparte juridische entiteit met voldoende kapitaal en liquiditeit, ook om 
mogelijke schokken op te kunnen vangen, dat zij aanvullend personeel moeten aannemen of inhuren 
en mogelijk bestaand personeel moeten herscholen wat betreft de nieuwe eisen en normen. 
Gekwalificeerd personeel dat permanent aanwezig moet zijn, is lastig te vinden op de relatief zeer 
kleine BES-eilanden.  
 
Voldoen aan de bovenstaande vereisten kan daarmee betekenen dat het te behalen rendement voor 
banken op de BES nog meer onder druk komt te staan en dat het zeer wel mogelijk is dat de 
rentabiliteit van de banken niet meer voldoet aan het minimum dat wordt vereist door de 
aandeelhouders, mede gelet op het risicoprofiel. 
 
Waarborgen minimumaanbod bancaire dienstverlening BES 
PwC heeft verschillende scenario’s onderzocht waarmee een minimumaanbod aan bancaire 
dienstverlening op de BES gewaarborgd kan worden, wanneer een zeteleis wordt ingevoerd voor 
financiële ondernemingen die actief zijn op de BES. Het minimumaanbod aan bancaire dienstverlening 
is door het ministerie van Financiën als volgt gedefinieerd: 
 
1. Het kunnen openen en aanhouden van een betaalrekening en een spaarrekening voor zowel 
particulieren als zakelijke klanten, inclusief de toegang tot internationaal betalingsverkeer; 
2. Het kunnen afsluiten van leningen (inclusief hypotheken); 
3. Het kunnen opnemen van contant geld op kantoor en bij een pinautomaat, inclusief de 
toegang tot valutawissel van ieder in ieder geval de volgende munteenheden: dollar, euro en 
Antilliaanse gulden; 
4. De mogelijkheid om contant geld te kunnen afstorten; 
5. De mogelijkheid om online te bankieren. 
 
De onderzochte scenario’s zijn voorgesteld door het ministerie van Financiën en luiden: 
1. Het invoeren van een zeteleis in de Wfm BES; 
2. Het invoeren van een zeteleis in de Wfm BES, aangevuld met het van overheidswege 
financieel faciliteren van het (blijven) aanbieden van een minimumaanbod aan bancaire 
dienstverlening door één of meerdere bestaande banken op de BES; 
3. Het overheidswege zelf leveren van een minimum aanbod aan bancaire diensten op de BES 
door het oprichten van een rechtspersoon die deze dienstverlening inkoopt bij bestaande 
banken; 
4. Het zoveel mogelijk digitaal aanbieden van het minimumaanbod (vierde optie voorgesteld door 
PwC). Hierbij realiseert PwC zich dat er geen oplossing wordt geboden voor het chartaal 
geldverkeer. 
 
PwC heeft de volgende scenario’s uitgewerkt: 
 
0. Duiding huidige situatie: een beschrijving van de huidige stand van zaken van de markt 
van bancaire dienstverlening op de BES. 
1. Scenario ‘Zeteleis sec’: een beschrijving van de gevolgen voor het minimumaanbod bij het 
louter invoeren van een zetelvereiste voor aanbieders van financiële diensten op de BES-
eilanden. 
2. Scenario ‘Financieel faciliteren’: een beschrijving van de gevolgen voor het 
minimumaanbod van invoering van een zetelvereiste voor aanbieders van financiële diensten 
op de BES-eilanden, aangevuld met een vorm van financiële tegemoetkoming door de 
Nederlandse overheid. 
3. Scenario ‘BES Bank’: een beschrijving van de mogelijkheid van het oprichten van een 
rechtspersoon door de Nederlandse overheid om zo het minimumaanbod aan bancaire 
diensten te garanderen. Dit scenario heeft de werktitel ‘BES bank’ gekregen. 
4. Scenario ‘Digitaal’: een beschrijving van de situatie waarin zoveel mogelijk op digitale wijze 
invulling gegeven wordt aan de bancaire dienstverlening op de BES-eilanden. In dit scenario 
beschrijven we de mogelijkheden om betalingen op de BES zoveel mogelijk giraal of online 
plaats te laten vinden en het geschetste minimumaanbod zoveel mogelijk via online bankieren 
en pin/creditcard betalingen in te vullen. 
 
3 
 

Op veel van deze overzeese gebiedsdelen zijn enkel banken met een statutaire zetel in het 
moederland actief. In sommige gevallen heeft de lokale overheid een bank, zoals het geval is op St. 
Helena, Anguilla en Montserrat. Uitzondering zijn de BES-eilanden, waar banken uit andere delen van 
het Koninkrijk en van buiten Nederland – maar wel binnen het Koninkrijk – actief zijn. 
 
De tweede categorie betreft overzeese gebieden die staatsrechtelijk bezien deel uitmaken van het 
moederland, maar in grote mate zelfstandig bestuur en een eigen jurisdictie kennen. Vaak zijn dit 
zelfstandige landen binnen een Koninkrijk of Republiek. Voorbeelden van dergelijke gebiedsdelen 
(landen) zijn: 
 
• Nederland: Curaçao, Sint Maarten, Aruba 
• Verenigd Koninkrijk: Bermuda, Britse Maagdeneilanden, Falklandeilanden, Gibraltar, Gernsey, 
Jersey, Man 
• Frankrijk: Frans-Polynesië, Wallis en Fortuna, Nieuw Caldonië 
• Denemarken: Faröer-eilanden 
 
Ten aanzien van de bancaire sector kennen deze gebieden vaak een eigen munt en eigen Centrale 
Bank of Financial Regulation Committee. In sommige gevallen wordt de US dollar als munteenheid 
gevoerd en vallen de financiële instellingen in het betreffende land -in beperkte mate- tevens onder 
het toezicht van de Amerikaanse Centrale Bank. Voorbeelden zijn de Kaaimaneilanden en de Britse 
Maagdeneilanden. 
 
De onderhavige situatie van dit onderzoek, waarin een bank onder jurisdictie en toezicht van een 
onafhankelijk land binnen een Koninkrijk (in casu Curaçao en Sint Maarten die onder toezicht staan 
van CBCS) haar diensten aanbiedt op een overzees gebiedsdeel onder jurisdictie van het moederland 
(in casu de BES-eilanden van Nederland), is PwC internationaal niet tegengekomen. Dit betekent dat 
de onderhavige situatie van dit onderzoek uniek lijkt. 
 
Ruimte voor innovatie 
Vrijwel alle banken kunnen nog vele stappen zetten waar het gaat om innovatie. Op een enkele 
uitzondering na, is het digitale aanbod van bancaire diensten, in vergelijking met Nederlandse 
maatstaven, beperkt. 
 
De aanwezigheid van een snelle, betaalbare en betrouwbare internetverbinding is randvoorwaardelijk 
voor de verdere ontwikkeling van digitale dienstverlening. De gemiddelde internetpenetratie is in 2016 
op de BES 73%. In Nederland was dit in hetzelfde jaar gemiddeld 93%. In 2014 maakte ca. 40% van 
de inwoners van de BES gebruik van de mogelijkheid tot online bankieren. In Nederland was dit in 
hetzelfde jaar ongeveer 90%. Hoewel de genoemde cijfers niet allemaal van zeer recente datum zijn, 
is uit de interviews niet een geheel ander beeld gebleken; de economie wordt door alle banken als 
casheconomie geschetst. 
 
Er zijn op het vlak van digitaal aanbod van bancaire diensten wel enkele ontwikkelingen. Betaalpassen 
van MCB hebben sinds 2017 NFC technologie om contactloos betalen mogelijk te maken. Orco bank 
biedt haar diensten enkel nog online aan op Bonaire. Echter, zoals door de banken zelf aangegeven zal 
er enige tijd voor nodig zijn om deze online dienstverlening op hetzelfde niveau te krijgen als 
Nederland. 
 
De banken op de BES laten hier mogelijk kansen liggen aangezien de verdienmodellen door de 
inherent beperkte schaal onder druk staat; een verschuiving naar meer digitaal aanbod kan 
kostenbesparingen opleveren. Een veel gehoord tegenargument is dat het grootste deel van alle 
betalingen op de eilanden nog cash geschiedt en dat de bevolking er ‘(nog) niet klaar voor is’ of ‘(nog) 
geen behoefte aan heeft’. Ter vergelijking, in Nederland heeft de verschuiving van chartaal naar meer 
giraal en van fysiek (kantoren) naar meer digitaal ook zeker tien jaar in beslag genomen. Cruciaal in 
dergelijke verschuivingen is een actief ‘push’-beleid van digitale dienstverlening door de bancaire 
dienstenaanbieders. Voorbeelden van manieren om meer giraal en digitaal bankieren te promoten zijn 
bijvoorbeeld een toegankelijke website/apps, en pinbetalingen stimuleren door geen kosten hieraan te 
verbinden, aangevuld met maatregelen om cash te ontmoedigen. 
 
 
5 
 

 
Dit scenario lijkt haalbaar, waarbij een aantal beleidsvragen gedetailleerd dienen te worden uitgewerkt 
alvorens een definitieve conclusie kan worden getrokken. PwC schat in dat de genoemde bezwaren ten 
aanzien van het scenario ‘subsidiemodel’ niet of in ieder geval in mindere mate gelden in het scenario 
‘concessieverlening’. Een concessie voor het alleenrecht van dienstverlening op de gehele BES kan 
winstgevend te maken zijn. 
 
Scenario 3: oprichting ‘BES Bank’ 
De Nederlandse overheid kan besluiten zelf een rechtspersoon op te richten die het minimum aan 
bancaire dienstverlening aanbiedt door deze zelf in te kopen bij bestaande banken. Dit is een scenario 
dat eisen stelt aan de governancestructuur om de verhoudingen tussen de Nederlandse overheid als 
eigenaar van een bank en DNB als toezichthouder adequaat te regelen. Ook zal aan diverse 
randvoorwaarden voldaan moeten worden, zoals het beleidskader voor het oprichten van 
rechtspersonen door de overheid en de procedure voor aanvraag van een bankvergunning. Meest 
belangrijke element hierbij is dat er een duidelijke rechtvaardigingsgrond voor overheidsingrijpen is. 
Vervolgens zal de context van de BES-eilanden (voornamelijk cash economieën) vragen om een 
fysieke inrichting van de bancaire dienstverlening. Hierbij kan een pragmatische insteek gekozen 
worden: ieder dorp/stad dat nu beschikt over een bankkantoor, behoudt deze functie inclusief 
multifunctionele geldautomaat. Op andere locaties waar reeds een geldautomaat staat, zal ook deze 
functie op deze plaats behouden blijven. Voor de bezetting in fte van de locaties kan gerekend worden 
met de huidige bezetting van het grootste kantoor op het eiland. 
 
De op te richten rechtspersoon moet voorts met de volgende mogelijke, maar niet limitatieve, 
aansprakelijkheden rekening houden voor de dienstverlening en de vergunningverlening: 
 
• Algemene bestuursaansprakelijkheid; 
• Aansprakelijkheid met betrekking tot niet nakomen zorgplicht, ondeugdelijke productverkoop, 
tijdigheid uitvoering betalingen; 
• Aansprakelijkheid met betrekking tot witwassen, terrorisme financiering, sanctiewetgeving, 
nonproliferatie. 
 
Voor de verdere inrichting van de dienstverlening onderscheidt PwC ruwweg twee scenario’s: 
 
1. Een bank die op verschillende servicelagen bediend wordt door verschillende spelers, ook wel een 
‘platformbank’ genoemd. Te denken valt aan de volgende servicelagen: 
 
a. toegang tot het bankennetwerk (bv. Swift-infrastructuur), 
b. de eigen IT-infrastructuur (klantenadministratie, lening- en hypotheekportefeuille, etc.), 
c. het inregelen van een goede beheersing van de transformatiefunctie (KYC, AML, 
creditchecks, 
etc.) en 
d. API providers & integrators (de manier waarop de bank met haar klanten communiceert: 
online banking, betaal-apps, etc.). 
 
2. Een bank die kiest voor een ‘totaaloplossing’-leverancier. Dit scenario zou vorm gegeven kunnen 
worden door de bank zelf op te bouwen met behulp van een geselecteerde partij. Echter, de BES Bank 
zou ook gezien kunnen worden als een groeiscenario.  
 
Bij de introductie van de BES Bank zijn er twee verschillende opties: 
• Er wordt gekozen voor een variant waarbij de BES Bank de enige bank is in het BES gebied; 
• De BES Bank bestaat naast andere banken die een zetel hebben gekregen in het BES gebied. 
 
Uit de gesprekken met de banken blijkt dat de bestaande banken veel vragen hebben bij dit scenario 
maar open staan voor een nadere verkenning. Een belangrijke vraag in dit scenario is of de huidige 
aanbieders met de komst van een ‘BES Bank’ nog kans hebben op eerlijke concurrentie, mochten zij 
toch kiezen om een zetel aan te vragen. Gebrek aan marktwerking zal naar hun inschatting de 
kwaliteit en innovatie van de dienstverlening niet ten goede komen. 
 
7 
 

