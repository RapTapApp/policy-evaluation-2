 
Wijziging van de Algemene nabestaandenwet en de Participatiewet in verband met het 
in 2025, 2026 en 2027 niet afbouwen van de dubbele algemene heffingskorting in het 
referentieminimumloon 
 
(KetenID WGK026773) 
 
VOORSTEL VAN WET 
 
Wij Willem-Alexander, bij de gratie Gods, Koning der Nederlanden, Prins van Oranje-
Nassau, enz. enz. enz. 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is om in verband met de 
koopkrachtondersteuning van mensen met een minimumuitkering de dubbele algemene 
heffingskorting in het referentieminimumloon in 2025, 2026 en 2027 niet verder af te 
bouwen; 
 
Zo is het dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
ARTIKEL I. WIJZIGING ALGEMENE NABESTAANDENWET 
 
In artikel 2, vijfde lid, van de Algemene nabestaandenwet wordt “Met ingang van 1 
januari 2025” vervangen door “Met ingang van 1 januari 2028”.  
 
ARTIKEL II. WIJZIGING PARTICIPATIEWET 
 
In artikel 37, vierde lid, van de Participatiewet wordt “Met ingang van 1 januari 2025” 
vervangen door “Met ingang van 1 januari 2028”.  
 
 
 
 
 
 
 
 
 
 
 
 
 
 
 
 
 
 
 
 

MEMORIE VAN TOELICHTING 
 
I. ALGEMEEN DEEL 
 
1. Inleiding 
 
De regering wil de koopkracht van huishoudens op het sociaal minimum tijdens de 
huidige kabinetsperiode ondersteunen. Daarvoor wordt de stapsgewijze verlaging van 
een aantal uitkeringen op het sociaal minimum de komende drie jaar (2025, 2026 en 
2027) gepauzeerd. Als gevolg hiervan zullen deze uitkeringen tot en met eind 2038 
hoger zijn dan zonder dit voorstel het geval is. Dit betreft de bijstand, de uitkeringen 
voor nabestaanden en de toeslag tot aan het sociaal minimum voor alleenstaanden met 
een UWV-uitkering. De regering geeft hiermee uitvoering aan een afspraak in het 
1
hoofdlijnenakkoord. Deze verhoging van de minimumuitkeringen is een van de 
maatregelen in het hoofdlijnenakkoord om de financiële bestaanszekerheid van mensen 
met een laag inkomen te verbeteren. De hogere uitkeringen dragen ook bij aan het doel 
uit het hoofdlijnenakkoord om de (kinder-)armoedecijfers niet uit te laten komen boven 
het referentiejaar 2024.  
 
Om de stapsgewijze verlaging van de uitkeringen te pauzeren wordt de dubbele 
algemene heffingskorting (hierna: AHK) in het referentieminimumloon tot 1 januari 2028 
vastgezet op de stand van 1 juli 2024. Dit wetsvoorstel wijzigt hiervoor de Algemene 
nabestaandenwet en de Participatiewet.  
 
2. Hoofdlijnen van het voorstel 
 
2.1 Doelstelling 
 
Zorg dragen voor bestaanszekerheid is een grondwettelijk taak van de overheid. Als 
mensen niet zelf in hun bestaan kunnen voorzien, biedt de overheid hen 
inkomensondersteuning. Daarbij geldt het sociaal minimum als ondergrens. 
Verschillende uitkeringen garanderen een inkomen op deze ondergrens, waaronder de 
bijstand en de nabestaandenuitkering. Maar de bestaanszekerheid van mensen die 
moeten leven op het sociaal minimum staat onder druk. Veel huishoudens met een 
2
uitkering op het sociaal minimum leven in armoede of met een hoog risico daarop. De 
Commissie sociaal minimum concludeerde in haar eerste rapport dat het sociaal 
3
minimum voor veel typen huishoudens niet toereikend is. Onder ongewijzigd beleid 
zullen de uitkeringen op het sociaal minimum ieder halfjaar verder worden verlaagd door 
de afbouw van de dubbele AHK in het referentieminimumloon.  
 
De regering wil de bestaanszekerheid in Nederland de komende jaren vergroten. 
Daarnaast streeft de regering ernaar om de (kinder-)armoedecijfers niet uit te laten 
4
komen boven het referentiejaar 2024 en de gevolgen van armoede te beperken.   
 
1
 Zie maatregel 2 in de budgettaire bijlage bij het hoofdlijnenakkoord. Zie Hoofdlijnenakkoord 
tussen de fracties van PVV, VVD, NSC en BBB | Publicatie | Kabinetsformatie 
(kabinetsformatie2023.nl). 
2
 Risico op armoede bij huishoudens - Armoede en sociale uitsluiting 2023 | CBS 
3
 Een zeker bestaan - Naar een toekomstbestendig stelsel van het sociaal minimum, rapport I, 
Commissie sociaal minimum, 2023 
4
 Hoofdlijnenakkoord, par. 1. 

Deze uitkeringsnormen bepalen het sociaal minimum. Zij worden afgeleid van het 
6
referentieminimumloon.  
Het referentieminimumloon is het netto minimummaandloon waarbij alleen rekening 
7
wordt gehouden met de algemene heffingskorting en niet met de arbeidskorting.  
 
Tot 2012 werd tweemaal de AHK toegepast bij de berekening van het 
referentieminimumloon. Zo werden partners met een bijstandsuitkering fiscaal gezien 
vergelijkbaar behandeld ten opzichte van partners met inkomen uit werk. Een partner 
zonder inkomen of met een te laag inkomen om de volledige AHK te kunnen benutten, 
kon tot 2009 de AHK toch volledig verzilveren als belastingteruggave, voor zover de 
meestverdienende partner genoeg inkomstenbelasting verschuldigd was. Deze fiscale 
regeling heet de algemene heffingskorting voor de minstverdienende partner, vaak – 
hoewel technisch onjuist - aangeduid als de overdraagbare AHK. Aangezien het 
oorspronkelijke uitgangspunt bij het bepalen van het referentieminimumloon de 
kostwinnerssituatie was,  diende rekening te worden gehouden met de heffingskorting 
van beide partners.  
 
Vanaf januari 2012 wordt de dubbele AHK in de berekening van het 
8
referentieminimumloon afgebouwd tot eenmaal de AHK. De aanleiding voor de afbouw 
van de dubbele AHK in het referentieminimumloon was een fiscale maatregel voor 
werkenden. De AHK voor de minstverdienende partner is in de fiscaliteit voor werkenden 
(geboren na 1962) sinds 2009 afgebouwd. De reden daarvoor was het stimuleren van 
arbeidsparticipatie en het verbeteren van de overheidsfinanciën. Per 1 januari 2023 is 
deze afbouw voltooid. Met deze afbouw werd beoogd om de arbeidsparticipatie van de 
minstverdienende partner te stimuleren. In 2011 werd geconstateerd dat, wanneer de 
AHK voor de minstverdienende partner volledig was afgebouwd, het voor een paar met 
bijstand niet meer zou lonen als een van hen voltijd zou gaan werken tegen het 
minimumloon. Om deze onwenselijke situatie te voorkomen, werd besloten om ook voor 
uitkeringsgerechtigden de dubbele AHK af te bouwen. Hiermee zouden de uitkeringen 
dalen en werken blijven lonen. Omdat deze overweging niet van toepassing was op 
AOW-gerechtigden, is de AOW destijds uitgezonderd van deze afbouw. De voorgestelde 
maatregel verhoogt dan ook niet de AOW-uitkering.  
 
De afbouw van dubbele AHK in het referentieminimumloon volgt een ander tijdpad dan 
die van de AHK voor de minstverdienende partner. De afbouw zou eerst plaatsvinden in 
20 jaar, met halfjaarlijkse stappen van 2,5 procentpunt. Vanaf 2014 werd deze afbouw 
in de meeste jaren aangepast. Vanwege afspraken in het regeerakkoord van het 
kabinet-Rutte II werd de halfjaarlijkse afbouw van 2014 tot en met 2017 gehalveerd tot 
1,25 procentpunt. In het kader van de koopkrachtbesluitvorming voor 2018 is besloten 
om dezelfde temporisering van 1,25 procentpunt ook in 2018 toe te passen. Vanwege 
afspraken in het regeerakkoord van het kabinet Rutte III bedroeg de halfjaarlijkse 
afbouw van 2019 tot en met 2021 1,875 procentpunt.  
 
6
 De bijstandsnorm voor gehuwden en samenwonenden is netto gelijk aan 100% van het 
referentieminimumloon. De bijstandsnorm voor alleenstaanden is netto gelijk aan 70% van het 
referentieminimumloon, net als de uitkering voor een nabestaande. De wezenuitkering is een 
percentage van de bruto nabestaandenuitkering. Dit percentage hangt af van de leeftijd. 
7
 Op deze manier is er sprake van een netto-netto koppeling tussen de minimumuitkeringen en het 
wettelijk minimumloon. 
8
 Geleidelijke afbouw van de dubbele heffingskorting in het referentieminimumloon tot een keer de 
algemene heffingskorting met uitzondering van het referentieminimumloon voor de Algemene 
Ouderdomswet; Stb. 2011, 647. 

Het bedrag waarvoor de huishoudens in de problematiek – voor toepassing van de 
voorgestelde oplossingen – benadeeld worden, stijgt in beperkte mate. Dit wordt 
toegelicht in paragraaf 4.3. 
 
Figuur 2 toont het verloop over de tijd voor verschillende effecten van het wetsvoorstel. 
Ten eerste is dit het verloop van de afwijking in procentpunten van de algemene 
heffingskorting ten opzichte van het basispad. Dit kan afgeleid worden uit figuur 1.  
Als gevolg hiervan hebben ook de inkomenseffecten van de verschillende uitkeringen 
een vergelijkbaar verloop. Dit betekent dat de inkomenseffecten voor de 
uitkeringsgerechtigden de komende drie jaar opbouwen en ook tijdelijk zijn. Tot slot 
kent ook het effect op de omvang van de alleenverdienersproblematiek dit verloop.  
 
Figuur 2. Effect ten opzichte van het basispad, per halfjaar
2024 2025 2026 2027 2028 2029 2030 2031 2032 2033 2034 2035 2036 2037 2038 2039
 
 
3. Verhouding tot nationale wetgeving 
 
De voorgestelde maatregel werkt door in de IOAW, de IOAZ en de TW. De IOAW en de 
11
IOAZ kennen bepalingen voor de netto grondslagen van de uitkeringen. Deze netto 
grondslagen zijn gelijk aan de relevante bijstandsnormen in de Participatiewet. Ook het 
normbedrag (bruto inkomen per dag) voor alleenstaanden voor de toeslag op basis van 
12
de TW is gebaseerd op de bijstandsnorm voor alleenstaanden in de Participatiewet. 
Een wijziging in de Participatiewet werkt dus automatisch door in deze wetten. Wijziging 
van de IOAW, IOAZ en de TW is daarom niet nodig om ook deze uitkeringen te 
verhogen. 
 
 
 
 
 
 
 
 
 
 
11
 Artikel 5, IOAW, en artikel 5, IOAZ.  
12
 Artikel 8, TW. De uitkeringsnorm voor gehuwden in de TW volgt direct uit het wettelijk bruto 
minimummaandloon, zonder toepassing van de dubbele AHK. De voorgestelde maatregel heeft 
daarom geen invloed op de toeslag voor gehuwden.  
Effect

 
4.2 Regeldruk 
 
Het wetsvoorstel heeft geen gevolgen voor de bestuurlijke lasten voor medeoverheden 
of voor de regeldruk voor bedrijven. Er worden beperkte extra administratieve lasten 
voorzien als gevolg van de voorgestelde wijzigingen. Deze hebben geen betrekking op 
rechten en plichten voor bestaande uitkeringsgerechtigden. Het voorstel heeft alleen 
regeldruk-effecten voor burgers die als gevolg van de hogere uitkeringsnormen recht 
krijgen op een van de betrokken uitkeringen. Het Adviescollege toetsing regeldruk (ATR) 
heeft het dossier niet geselecteerd voor een formeel advies, omdat het – behoudens 
eenmalige kennisnemingskosten - geen gevolgen voor de regeldruk heeft. 
 
4.3 Alleenverdienersproblematiek 
 
Door een samenloop van fiscaliteit, toeslagen en sociale zekerheid heeft een groep 
huishoudens een lager besteedbaar inkomen dan een vergelijkbaar huishouden met een 
13
volledige bijstandsuitkering. Zij hebben bij een zelfde netto inkomen minder recht op 
toeslagen en leven hierdoor onder het bestaansminimum. Dit komt doordat de afbouw 
van de dubbele algemene heffingskorting in het referentieminimumloon nog niet voltooid 
is, terwijl de afbouw van de algemene heffingskorting voor de minstverdienende partner 
al wel voltooid is. Voor paren van wie het inkomen voornamelijk bestaat uit een UWV-
uitkering (of privaat alternatief) van een van beide partners (de ‘alleenverdiener’) kan 
dit nadelig uitpakken. Zij hebben een lager maximaal recht op de AHK dan waar 
14
rekening mee wordt gehouden in de bijstandsnorm.  
Deze paren hebben daarom een hoger bruto inkomen nodig voor een netto inkomen op 
het sociaal minimum. Het hogere bruto inkomen kan leiden tot een lager recht op 
toeslagen, omdat de toeslagen inkomensafhankelijk zijn. In 2024 worden naar schatting 
6.000 huishoudens geraakt door deze ‘alleenverdienersproblematiek’.  
 
De duur en omvang van de alleenverdienersproblematiek hangen samen met de stand 
van de dubbele AHK in het referentieminimumloon. Door de afbouw te pauzeren en 
daarna niet versneld af te bouwen, duurt de problematiek langer. Daarnaast zullen, door 
de hogere stand van de dubbele AHK, ieder jaar meer huishoudens benadeeld worden en 
voor een gemiddeld hoger bedrag. Naar huidig inzicht gaat dit om ongeveer 300 extra 
huishoudens in 2025, oplopend naar ongeveer 900 extra huishoudens vanaf 2027. De 
regering is voornemens de alleenverdienersproblematiek vanaf 2025 in twee fasen op te 
lossen. De budgettaire gevolgen van dit wetsvoorstel voor de voorgenomen oplossing 
zijn opgenomen in paragraaf 7. 
 
 
 
 
 
 
 
 
13
 Kamerstukken II 2022/23, 26448, nr. 697 
14
 Dit doet zich vanwege de arbeidskorting vrijwel alleen voor bij huishoudens met een inkomen 
waarbij geen of weinig recht op arbeidskorting bestaat. De minstverdienende belastingplichtige 
moet op of na 1 januari 1963 zijn geboren, omdat de algemene heffingskorting voor de 
minstverdienende partner in stand is gehouden voor belastingplichtigen geboren voor 1963. 

 
Sociale Verzekeringsbank (SVB) 
De SVB verstrekt de Anw-, AIO-, OBR-uitkeringen. De SVB heeft aangegeven dat een 
formele uitvoeringstoets voor deze maatregel niet nodig is. Volgens de SVB is de 
voorgestelde maatregel goed uitvoerbaar, mits de uitkeringsbedragen per 1 januari 
2025 tijdig worden bekendgemaakt. 
 
Uitvoeringsinstituut Werknemersverzekeringen (UWV) 
UWV voert de Toeslagenwet uit en verstrekt hiervoor onder meer de toeslag op de 
uitkering aan alleenstaanden. UWV heeft aangegeven dat de voorgestelde maatregel 
goed uitvoerbaar is. Omdat het gaat om een zeer beperkte wijziging, brengt UWV geen 
uitvoeringstoets uit. 
 
6. Toezicht en handhaving 
 
De voorgestelde maatregel zorgt voor een tijdelijke verhoging van de uitkeringsnormen 
in verschillende regelingen. De handhaving op rechtmatige verstrekking van de 
betreffende uitkeringen wijzigt niet als gevolg van dit wetsvoorstel. 
 
7. Financiële gevolgen voor het Rijk 
 
De tijdelijke bevriezing van de dubbele AHK in het referentieminimumloon leidt tot 
meerjarig hogere uitgaven en lagere inkomsten. De maatregel zorgt ervoor dat de 
afbouw drie jaar later is afgerond (per 1 januari 2039 in plaats van per 1 januari 2036). 
Dit leidt dan ook tot en met 2038 tot budgettaire effecten; er zijn geen structurele 
budgettaire effecten. De uitgaven betreffen voornamelijk hogere uitkeringslasten. 
Daarnaast reserveert de regering aanvullende middelen voor de tijdelijke oplossing voor 
de alleenverdienersproblematiek. De onderstaande tabel geeft de budgettaire effecten 
binnen de begrotingshorizon (tabel 2).  
 
Tabel 2: Budgettair effect van de wetswijziging 
x € mln. (prijzen 2024) 2025 2026 2027 2028 2029 Struc. 
Totaal 73 168 265 255 277 0 
waarvan bijstand (incl. Bbz) 56 131 208 208 229 0 
waarvan IOAW en IOAZ 2 3 5 5 3 0 
waarvan Anw 2 5 8 8 8 0 
waarvan AIO 3 8 13 13 15 0 
waarvan OBR 0 0 0 0 0 0 
waarvan TW 6 13 20 22 22 0 
waarvan Tijdelijke regeling alleenverdieners 5 9 12 0 0 0 
 
Het budgettaire effect per jaar hangt samen met de afwijking van de afbouw van de 
dubbele AHK ten opzichte van het basispad. Tijdens de bevriezing in de jaren 2025, 
2026 en 2027 neemt deze afwijking toe. Het budgettair effect neemt over deze jaren 
ook toe. Tijdens de jaren 2036, 2037 en 2038 wordt de afwijking ten opzichte van het 
basispad weer kleiner en neemt het budgettair effect af. Per 2039 heeft ook het 
voorgestelde afbouwpad het eindpunt bereikt. Na 2038 is er daarom geen budgettair 
effect meer. 
 

II. ARTIKELSGEWIJS DEEL 
 
Artikelen I en II (artikel 2, vijfde lid, van de Algemene nabestaandenwet, en artikel 37, 
vierde lid, van de Participatiewet) 
 
Met de wijziging van artikel 2, vijfde lid, van de Algemene nabestaandenwet en artikel 
37, vierde lid, van de Participatiewet, wordt het percentage van de algemene 
heffingskorting van 157,5%, genoemd in artikel 2, eerste lid, onderdeel b, van de 
Algemene nabestaandenwet en artikel 37, tweede lid, van de Participatiewet, in de jaren 
2025, 2026 en 2027 niet verlaagd bij de berekening van het referentieminimumloon. 
Vanaf 1 januari 2028 voorziet de wijziging erin dat het hiervoor genoemde percentage 
van de algemene heffingskorting twee keer per kalenderjaar, op 1 januari en 1 juli, met 
2,5 procentpunt wordt verlaagd. 
 
 
De Minister van Sociale Zaken 
en Werkgelegenheid, 
 
 
 
 
 
Y.J. van Hijum 

