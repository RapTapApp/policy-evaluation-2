 
 
Wijziging van de Wet op het kindgebonden budget tot intensivering van het 
kindgebonden budget in verband met koopkrachtondersteuning in 2025 
 
(KetenID:26772) 
 
VOORSTEL VAN WET 
 
Wij Willem-Alexander, bij de gratie Gods, Koning der Nederlanden, Prins van Oranje-
Nassau, enz. enz. enz. 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is om in verband met de 
koopkrachtondersteuning het kindgebonden budget in 2025 te intensiveren en een 
herverdeling toe te passen binnen het kindgebonden budget door een verhoging van het 
afbouwpercentage van het kindgebonden budget;  
 
Zo is het dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
ARTIKEL I. WIJZIGING VAN DE WET OP HET KINDGEBONDEN BUDGET 
 
De Wet op het kindgebonden budget wordt als volgt gewijzigd: 
 
A 
 
Artikel 2 wordt als volgt gewijzigd: 
1. In het tweede lid wordt “€ 2.436” telkens vervangen door “€ 2.511”. 
2. In het zesde lid wordt “€ 3.480” vervangen door “€ 3.389”. 
3. In het zevende en achtste lid wordt “6,75%” vervangen door “7,10%”. 
 
B  
 
Artikel 3 wordt als volgt gewijzigd: 
1. Aan het opschrift wordt toegevoegd “en percentages”. 
2. In het eerste lid wordt “de artikelen 1, vierde lid, 2, tweede, vierde tot en met zesde 
en achtste lid, en 3, zesde lid,” vervangen door “de artikelen 1, vierde lid, 2, tweede, 
vierde tot en met zesde en achtste lid, en 3, zesde en zevende lid,”. 
3. Het vijfde lid komt te luiden:  

 
Memorie van toelichting 
 
I. Algemeen deel 
 
1. Achtergrond van het wetsvoorstel 
In het Hoofdlijnenakkoord is aangekondigd dat er maatregelen nodig zijn die de 
bestaanszekerheid van mensen versterken. Maatregelen gericht op zekerheid, meedoen 
1
op de arbeidsmarkt en het verlagen van (kinder-)armoede. Voor dat laatste doel heeft 
het kabinet onder andere structureel 300 miljoen euro gereserveerd voor een 
2
intensivering van het kindgebonden budget. Met dit wetvoorstel verhoogt het kabinet 
het kindbedrag structureel met ingang van 1 januari 2025. Dit wetsvoorstel is daarmee 
onderdeel van een pakket koopkrachtmaatregelen dat per 1 januari 2025 van kracht 
wordt. De intensivering van het kindgebonden budget is gericht op het verminderen van 
de (kinder-)armoede. 
 
2. Hoofdlijnen van het wetsvoorstel 
 
2.1 Doelen 
3
Als het om armoede en bestaanszekerheid gaat zijn kinderen in Nederland kwetsbaar. 
Om op een gerichte manier de financiële positie van gezinnen te verbeteren verhoogt 
het kabinet het kindbedrag van de Wet op het kindgebonden budget. Daarnaast wordt 
het afbouwpercentage elk jaar stapsgewijs verhoogd om het kindgebonden budget 
gerichter te maken. Met de middelen die hierdoor beschikbaar komen wordt het 
kindbedrag verder verhoogd en de (kinder-)armoede verder verlaagd. Zo komen de 
hiermee gemoeide middelen terecht bij de huishoudens die dit het hardst nodig hebben.  
 
2.1. Beleidsinstrumenten  
Het kindgebonden budget is in de afgelopen jaren meermaals verhoogd, waardoor een 
groot deel van het kindgebonden budget inmiddels ook terechtkomt bij huishoudens die 
minder aangewezen zijn op deze tegemoetkoming. Met dit wetsvoorstel wordt de 
regeling gerichter vormgegeven. Door een iets steiler afbouwpad kunnen de middelen 
die daardoor beschikbaar komen worden ingezet voor de verhoging van het kindbedrag.  
 
2.2. Nagestreefde doeltreffendheid 
Met het kindgebonden budget ontvangen ouders een inkomensafhankelijke financiële 
tegemoetkoming in de kosten van kinderen. Het totale bedrag aan kindgebonden budget 
dat een huishouden ontvangt, hangt af van het aantal kinderen en hun leeftijd, het 
huishoudtype, de hoogte van het inkomen en het eventueel aanwezig vermogen. Het 
verhogen van het kindbedrag is een doeltreffende manier om (kinder-)armoede te 
bestrijden.  
 
2.3 Nagestreefde doelmatigheid 
Huishoudens met laag en (laag) middeninkomen hebben het meeste profijt van de 
voorgestelde wijzigingen. Dit draagt bij aan een doelmatige besteding van middelen.  
 
 
 
1
 Hoop, Lef en Trots, hoofdlijnenakkoord 2024-2028 van PVV, VVD, NSC en BBB, p.2. 
2
 Budgettaire bijlage hoofdlijnenakkoord, 15 mei 2024, p.2. 
3
 Een zeker bestaan, naar een toekomstbestendig stelsel van het sociale minimum, rapport II, p.16.  
 

 
Tabel 1 toont de ontwikkeling van het kindbedrag in het kindgebonden budget geldend 
in 2024, naar de beoogde bedragen voor 2025 als gevolg van de reguliere indexering, de 
afbouw van de incidentele verhoging zoals afgesproken in het koopkrachtpakket voor de 
tijdelijke WKB-intensivering van 2023 en de beleidsmatige mutaties die onderdeel 
uitmaken van het onderhavige wetsvoorstel. Als gevolg van dit wetsvoorstel ontvangen 
huishoudens met kinderen die recht hebben op kindgebonden budget per 2025 
maximaal € 184,– meer per kind. In de jaren daaropvolgend, in de periode 2026 t/m 
2028, wordt het maximale kindbedrag in vrijwel gelijke stappen verder verhoogd naar in 
totaal € 380,- per kind vanaf 1 januari 2028. De jaarlijkse verdere verhoging van het 
kindbedrag komt daarmee gemiddeld uit op zo’n € 65,- in de periode 2026 t/m 2028.  
 
2.2. Financiële gevolgen voor de maatschappelijke sector (begunstigden) 
De maatregelen in dit wetsvoorstel richten zich, zoals in paragraaf 2.1 is uiteengezet op 
het verlagen van de kinderarmoede. De maatregelen richten zich daarnaast vooral op 
het verbeteren van de positie van gezinnen met een inkomen tot het afbouwpunt van 
het kindgebonden budget.  
 
Per saldo daalt het aantal huishoudens met recht op kindgebonden budget. Door het 
afbouwpercentage te verhogen wordt het kindgebonden budget gerichter gemaakt, 
waardoor huishoudens met een relatief hoger inkomen geen of minder recht (meer) 
hebben op kindgebonden budget. Hierdoor komen er middelen beschikbaar om de 
maximale hoogte van het kindbedrag verder te verhogen en de (kinder-)armoede te 
laten dalen. 
 
Tabel 1: Impact maatregelen onderhavige wetsvoorstel op de omvang van de WKB-
populatie  
2025 2026 2027 2028 2029 
 
      -    -    -    -
+10.000  
Aantal huishoudens totaal 15.000  35.000  50.000  50.000  
+35.000 +45.000 +55.000 +70.000 +70.000 
Wv. verhogen WKB-tarieven 
Wv. verhogen 
-25.000 -60.000 -90.000 -120.000 -120.000 
afbouwpercentage 
 
3. Inkomenseffecten 
De inkomenseffecten van de maatregelen uit deze wetswijziging zijn zichtbaar in tabel 2, 
waarin enkel ontvangers van het kindgebonden budget zijn meegenomen. Tabel 2 toont 
de inkomenseffecten in 2028, dan is het inkomenseffect maximaal. Daaruit valt af te 
lezen dat gezinnen met een lager inkomen een positief inkomenseffect ervaren (+1,6%). 
Huishoudens met een hoger inkomen ervaren een negatief inkomenseffect (-0,2%) door 
de steilere afbouw van het kindgebonden budget. Voor de totale groep huishoudens 
(circa 1 miljoen huishoudens van de circa 8 miljoen huishoudens) met kindgebonden 
budget is het mediane inkomenseffect +0,4% in 2028.  
  
  
 

 
4. Financiële gevolgen voor het Rijk  
De kosten omvatten de verhoging van de maximumbedragen in het kindgebonden 
budget in combinatie met de stapsgewijze introductie van een steiler afbouwpad. Deze 
e
uitgaven worden via de ontwerpbegroting SZW 2025 en de 2 suppletoire begroting 
2024 verwerkt in de begroting van SZW.  
 
Tabel 4: Budgettaire effecten (bedragen in constante prijzen 2024) 
  Struc. 
10
in mln. € (prijspeil 2024) 2024 2025 2026 2027 2028 
 
Meeruitgaven WKB  24 282 281 288 298 286 
        
5. Caribisch Nederland 
Het kabinet wil de bestaanszekerheid en de voorzieningen in Caribisch Nederland 
verbeteren. Dat doen we samen met Bonaire, Sint Eustatius en Saba. Dit betekent dat 
alle verbeteringen die we voorstellen voor Europees-Nederland in principe van 
toepassing zijn voor Caribisch Nederland, tenzij er redenen zijn om dat niet te doen. In 
de augustusbesluitvorming 2024 is afgesproken dat middelen worden gereserveerd voor 
inkomensverbeterend beleid voor gezinnen in Caribisch Nederland.  
 
6. Regeldrukeffecten 
De groep ouders met recht op kindgebonden budget zal in 2025 beperkt toenemen en 
daarna elk jaar kleiner worden tot en met 2028. Om die reden worden beperkte beperkt 
hogere administratieve lasten voorzien in 2025 en structureel vanaf 2026 lagere 
administratieve lasten voorzien als gevolg van de voorgestelde wijzigingen.  
 
7. Toetsing en consultatie 
 
Dienst Toeslagen 
De Dienst Toeslagen heeft een weging op de hand gedaan van het wetsvoorstel. Het is 
mogelijk dat een uitgebreide uitvoeringstoets andere of aanvullende inzichten brengt. Op 
grond van die weging worden geen gevolgen voor handhaafbaarheid verwacht of een 
procesverstoring. De Dienst Toeslagen oordeelt dat de maatregel uitvoerbaar is per  
1 januari 2025, mits uiterlijk 15 oktober zekerheid bestaat over de parameterwijziging.  
 
Sociale Verzekeringsbank (SVB) 
Het recht op en de hoogte van het kindgebonden budget is voor de SVB van belang in 
geval van samenloop met een buitenlandse gezinsuitkering van dezelfde aard. De SVB 
11
voert in dat geval de anticumulatiebepalingen uit Verordening (EG) nr. 883/2004 uit 
waarbij de SVB na anticumulatie naast de kinderbijslag, het kindgebonden budget 
uitbetaalt. De SVB schat de impact van het wetsvoorstel als beperkt in en acht het 
voorstel uitvoerbaar, mits de bedragen uiterlijk 1 december beschikbaar zijn. 
 
  
 
10
 In verband met de voorschotsystematiek van de toeslagen doen er zich op kasbasis reeds in 
2024 budgettaire effecten voor. Het betreft hier de voorschotbetaling voor januari 2025 die reeds in 
december 2024 wordt uitgekeerd.  
11
 Verordening (EG) nr. 883/2004 van het Europees Parlement en de Raad van 29 april 2004 
betreffende de coördinatie van de socialezekerheidsstelsels (PBeU 2004, L 166). 
 

 
 
De eerste stap van de verhoging, die plaatsvindt in 2025, wordt met dit onderdeel 
verwerkt in artikel 2, zevende en achtste lid, van de wet. De verdere verhoging wordt 
geregeld met het nieuwe artikel 3, vijfde lid, van de wet, zoals voorgesteld in onderdeel 
B, onder 3. 
 
Artikel I, onderdeel B 
 
Eerste onderdeel 
 
Allereerst is een wijziging van het opschrift van artikel 3 noodzakelijk. Niet alleen de 
wijziging van bedragen, maar ook de wijziging van percentages wordt opgenomen in dit 
artikel.  
 
Tweede onderdeel 
 
Met het voorgestelde zevende lid, wordt de stapsgewijze verhoging van de kindbedragen 
over de periode 2026 tot en met 2028 toegevoegd aan artikel 3. De bedragen in artikel 
3, zevende lid, moeten net als de bedragen in artikel 3, zesde lid, jaarlijks geïndexeerd 
worden. Dit onderdeel voegt het zevende lid daarom toe aan de indexeringsbepaling van 
artikel 3, eerste lid. 
 
Derde onderdeel 
 
In het huidige artikel 3, vijfde lid, is geregeld dat in 2024 eenmalig de indexatie 
achterwege bleef voor de bedragen die met ingang van 1 januari 2024 bij wet zijn 
gewijzigd. Daarmee is dit lid uitgewerkt. De inhoud van dit lid wordt vervangen door de 
percentages die onderdeel zijn van de stapsgewijze verhoging van het 
afbouwpercentages over de periode 2026 tot en met 2028.  
 
Vierde onderdeel 
 
Met dit wetsvoorstel worden de bedragen in artikel 2, tweede en zesde lid, die gelden 
per 1 januari 2025, vastgesteld, inclusief indexering per die datum. Daarmee kan 
onderdeel a vervallen. 
 
Daarnaast staan de bedragen in het zesde lid nog in het prijspeil van 1 januari 2023 
vermeld. Deze zijn met deze wijziging verhoogd naar het prijspeil van 1 januari 2025, 
dus ook inclusief indexering. 
 
Vijfde onderdeel 
 
Dit onderdeel komt in de plaats van het huidige zevende lid, dat is uitgewerkt.  
 
In artikel I, onderdeel A, is een verhoging opgenomen van het kindgebonden budget per 
1 januari 2025. Het kindgebonden budget, zoals genoemd in artikel 2, tweede lid, wordt 
€ 2.511. Dat is een verhoging van € 184. Dit onderdeel regelt een verdere verhoging 
voor de jaren 2026, 2027 en 2028 met respectievelijk € 66, € 64 en € 66. De 
cumulatieve verhoging ten opzichte van het jaar 2024 komt daarmee voor 2025, 2026, 
2027 en 2028 uit op respectievelijk € 184, € 250, € 314 en € 380. 
  
 

