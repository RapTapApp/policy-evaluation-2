 
Wijziging van enkele belastingwetten en enige andere wetten die betrekking hebben op 
de BES-eilanden (Belastingplan BES-eilanden 2025) 
VOORSTEL VAN WET  
Wij Willem-Alexander, bij de gratie Gods, Koning der Nederlanden, Prins van Oranje-
Nassau, enz. enz. enz.  
 
Allen, die deze zullen zien of horen lezen, saluut! doen te weten:  
Alzo Wij in overweging genomen hebben, dat het wenselijk is in het kader van het fiscale 
beleid voor het jaar 2025 en volgende jaren in een aantal belastingwetten en enige andere wetten 
die betrekking hebben op de BES-eilanden wijzigingen aan te brengen;  
Zo is het, dat Wij, de Afdeling advisering van de Raad van State gehoord, en met gemeen 
overleg der Staten-Generaal, hebben goedgevonden en verstaan, gelijk Wij goedvinden en 
verstaan bij deze:  
 
Artikel I 
 
De Belastingwet BES wordt als volgt gewijzigd: 
 
A.  
Artikel 4.8 wordt als volgt gewijzigd: 
1. In het tweede lid, wordt “elfde kalenderjaar” vervangen door “zesde kalenderjaar”. 
2. Er wordt een lid toegevoegd luidende: 
3. Dit artikel is van toepassing op de vaststelling van de waarde van een onroerende zaak 
op of na 1 januari 2025. Op de vaststelling van de waarde van een onroerende zaak voor of op 31 
december 2024, blijft dit artikel zoals het op 31 december 2024 luidde van toepassing. 
 
B. 
In artikel 4.9, tweede lid, wordt “10%” vervangen door “11 percent”. 
 
C.  
1 
 

e. vervalt de inlichtingenverplichting, bedoeld in artikel 7b.4, eerste lid, in afwijking van 
artikel 7b.4, derde en vierde lid, op 1 augustus 2031. 
f. vervalt, in afwijking van artikel 8.23, eerste lid, en artikel 7b.5, derde en vierde lid, de 
bevoegdheid tot het opleggen van een bestuurlijke boete op grond van die artikelen op 1 augustus 
2031. 
g. vervalt de bevoegdheid tot het opleggen van een vergrijpboete, bedoeld in artikel 7b.6, 
eerste lid, in afwijking van artikel 7b.6, derde en vierde lid, op 1 augustus 2031. 
 
Artikel II 
 
De Wet inkomstenbelasting BES wordt als volgt gewijzigd: 
 
A. 
In artikel 4, aanhef, wordt na “een woning” ingevoegd “die de belastingplichtige anders dan 
tijdelijk als hoofdverblijf ter beschikking staat en”. 
 
B. 
Artikel 6 wordt als volgt gewijzigd: 
1. In het tweede lid vervallen de onderdelen f en h, onder verlettering van onderdeel g tot 
f. 
2. In het tweede lid, onderdeel f (nieuw), wordt de puntkomma vervangen door een punt. 
3. Het vierde lid komt te luiden: 
4. In deze wet en de daarop berustende bepalingen: 
a. wordt onder loon verstaan: loon overeenkomstig de Wet loonbelasting BES met dien 
verstande dat fooien en dergelijke prestaties van derden als loon in aanmerking worden genomen 
voor het werkelijk genoten bedrag; 
b. wordt onder dienstbetrekking verstaan: dienstbetrekking overeenkomstig de Wet 
loonbelasting BES. 
4. Onder vernummering van het vijfde tot en met achtste lid tot zesde tot en met negende 
lid wordt een lid ingevoegd, luidende: 
5. Tot het loon behoren niet voordelen waarover de belasting op grond van artikel 21 van 
de Wet loonbelasting BES is verschuldigd door de inhoudingsplichtige, evenmin als een hierdoor 
voor de belastingplichtige ontstaan voordeel. 
5. In het zevende lid (nieuw) wordt “het verrichten van arbeid” telkens vervangen door 
“het buiten dienstbetrekking verrichten van arbeid”. 
 
C. 
Artikel 8, onderdelen h tot en met k, vervallen onder verlettering van de onderdelen l tot 
en met n tot h tot en met j. 
 
D. 
Artikel 9, het zevende lid, vervalt, onder vernummering van het achtste lid tot zevende lid. 
 
3 
 

J.  
Artikel 25 wordt als volgt gewijzigd: 
1. Het eerste lid wordt als volgt gewijzigd: 
a. Na de eerste zin wordt een zin ingevoegd, luidende: “Het in artikel 24, tweede lid, 
vermelde bedrag wordt gesteld op het bedrag, genoemd in artikel 9, eerste lid, van de Wet 
minimumlonen BES, op 1 januari van het kalenderjaar, vermenigvuldigd met 2.080 en verminderd 
met USD 280. 
b. In de derde zin (nieuw) wordt “Deze bedragen” vervangen door “Het in artikel 24, derde 
lid, vermelde bedrag en de in artikel 24A vermelde bedragen”. 
2. In het tweede lid wordt “24.090” vervangen door “25.133”, en wordt “3.293” vervangen 
door “3.204”. Voorts wordt “2.035” vervangen door “2.060”. 
3. Het derde en vierde lid vervallen. 
 
K. 
Artikel 41a wordt als volgt gewijzigd: 
1. In onderdeel a wordt na “Wet loonbelasting BES” ingevoegd “, met uitzondering van de 
als eindheffing geheven loonbelasting”. 
2. In onderdeel b wordt na “Belastingwet BES” ingevoegd “, met uitzondering van de 
opbrengstbelasting geheven op basis van artikel 5.8 van die wet”. 
3. Onder vervanging van de puntkomma aan het slot van onderdeel b door een punt 
vervalt onderdeel c. 
 
L. 
Aan het begin van hoofdstuk XVII wordt een artikel ingevoegd, luidende: 
 
Artikel 73 
Met betrekking tot op 31 december 2024 bestaande aanspraken op periodieke uitkeringen 
ter vervanging van gederfd of te derven loon als bedoeld in artikel 11, tweede lid, zoals dat op 
31 december 2024 luidde, blijft artikel 11, tweede lid, zoals dat op 31 december 2024 luidde, 
alsmede de daarop gebaseerde bepalingen, van toepassing. 
 
Artikel III 
 
De Wet loonbelasting BES wordt als volgt gewijzigd: 
 
A. 
In artikel 1 wordt “werknemers” vervangen door “werknemer of diens inhoudingsplichtige”. 
  
B. 
In artikel 3, tweede lid, onderdeel h, wordt na “een lichaam waarin hij” ingevoegd “of zijn 
partner als bedoeld in artikel 6d, vijfde lid, onderdeel a,”. 
 
C. 
5 
 

a. wordt onder netto-omzet verstaan: de totale omzet van het lichaam na aftrek van de 
verschuldigde algemene bestedingsbelasting en alle op deze omzet betrekking hebbende kosten, 
lasten en afschrijvingen; 
b. worden de partner van de werknemer en de bloed- of aanverwanten van de werknemer 
tot en met de derde graad niet als werknemer aangemerkt, met dien verstande dat ingeval deze 
personen loon genieten, dit loon ter bepaling van de netto-omzet als kosten in aanmerking wordt 
genomen. 
4. In afwijking van het eerste en tweede lid mag het in een kalenderjaar genoten loon in 
het jaar van oprichting van het lichaam en de drie daaropvolgende kalenderjaren ook worden 
gesteld op het bedrag van de commerciële winst van het lichaam, doch niet op een lager bedrag 
dan nihil. 
5. Voor de toepassing van dit artikel wordt verstaan onder: 
a. partner: de echtgenoot, alsmede de ongehuwde meerderjarige persoon waarmee de 
ongehuwde meerderjarige belastingplichtige een notarieel samenlevingscontract is aangegaan en 
met wie hij staat ingeschreven op hetzelfde adres in de basisadministratie personen op de BES 
eilanden of een daarmee naar aard en strekking overeenkomstige basisadministratie buiten de BES 
eilanden; 
b. aanmerkelijk belang: een aanmerkelijk belang als bedoeld in artikel 11, derde lid, van de 
Wet inkomstenbelasting BES; 
c. meest vergelijkbare dienstbetrekking: de dienstbetrekking die van alle 
dienstbetrekkingen: 
1°. waarbij een aanmerkelijk belang geen rol speelt; 
2°. die bekend zijn bij de inhoudingsplichtige en de inspecteur; 
3°. waarvan het loon bekend is of in redelijkheid geschat kan worden; en 
4°. waarvan het loon niet op een ander bedrag is vastgesteld dan in het economische 
verkeer gebruikelijk is; 
het meest vergelijkbaar is met de dienstbetrekking van de werknemer; 
d. met het lichaam verbonden lichaam:  
1°. een lichaam waarin de inhoudingsplichtige voor ten minste een derde gedeelte belang 
heeft; 
2°. een lichaam dat voor ten minste een derde gedeelte belang heeft in de 
inhoudingsplichtige; 
3°. een lichaam waarin een derde voor ten minste een derde gedeelte belang heeft, terwijl 
deze derde tevens voor ten minste een derde gedeelte belang heeft in de inhoudingsplichtige. 
 
Artikel 6e 
1. In geval van een bestaande dienstbetrekking heeft de werknemer recht op de vaste 
kostenaftrek. 
2. De vaste kostenaftrek over een loontijdvak van een jaar bedraagt USD 280, met dien 
verstande dat de vaste kostenaftrek niet meer bedraagt dan het in het loontijdvak genoten loon. 
3. Loontijdvak is het tijdvak waarover het loon wordt genoten. 
4. Indien het loon wordt genoten over een ander loontijdvak dan een jaar, wordt het 
bedrag, bedoeld in het tweede lid, herleid tot een bedrag voor het toepasselijke loontijdvak. 
7 
 

Artikel 8b 
1. Tantièmes, gratificaties en ander loon dat in de regel slechts eenmaal of eenmaal per 
jaar wordt toegekend, worden belast volgens de loonbelastingtabel voor bijzondere beloningen die 
bij ministeriële regeling wordt vastgesteld met overeenkomstige toepassing van artikel 8a, tweede 
tot en met vierde lid, met dien verstande dat in deze tabel jaarlonen en belastingpercentages 
worden opgenomen. 
2. Indien dit niet tot een hoger belastingbedrag leidt mag het loon, bedoeld in het eerste 
lid, worden beschouwd als een toevoeging aan het loon over het loontijdvak waarin het wordt 
uitbetaald. 
3. Overwerkloon mag worden belast naar het percentage dat wordt aangewezen door de 
loonbelastingtabel voor bijzondere beloningen. 
4. Als jaarloon geldt voor de toepassing van dit artikel: 
a. ingeval de werknemer over het gehele voorafgaande kalenderjaar van de 
inhoudingsplichtige loon heeft genoten: het in dat jaar genoten loon; 
b. ingeval de werknemer over een gedeelte van het voorafgaande kalenderjaar van de 
inhoudingsplichtige loon heeft genoten: het tot een jaarloon herleide bedrag van het in dat jaar 
genoten loon; 
c. in andere gevallen: het tot een jaarloon te herleiden in het kalenderjaar te genieten loon. 
5. Als overwerkloon geldt voor de toepassing van dit artikel het loon ter zake van arbeid die 
wordt verricht gedurende de tijd die uitgaat boven de voor de werknemer geldende normale 
arbeidsduur. 
 
K. 
Artikel 9 wordt als volgt gewijzigd:  
1. Het eerst lid komt te luiden: 
1. In afwijking van de artikelen 5, 8, 8a en 8b bedraagt de belasting het loon 
vermenigvuldigd met het hoogste in artikel 24a, eerste lid, van de Wet inkomstenbelasting BES in 
kolom IV vermelde percentage ingeval: 
a. de werknemer zijn naam, adres, woonplaats of het aan hem toegekende 
identificatienummer, bedoeld in artikel 8.86, negende lid, van de Belastingwet BES, niet aan de 
inhoudingsplichtige heeft verstrekt; 
b. de inhoudingsplichtige bij een werknemer die loon uit tegenwoordige dienstbetrekking 
geniet, zijn identiteit niet heeft vastgesteld en opgenomen in de loonadministratie overeenkomstig 
artikel 19; 
c. de werknemer ter zake van de inlichtingen, bedoeld in de onderdelen a en b, onjuiste 
gegevens heeft verstrekt en de inhoudingsplichtige dit weet of redelijkerwijs moet weten. 
2. Onder vernummering van het tweede lid tot derde lid wordt een lid ingevoegd, luidende: 
2. Indien de belasting ingevolge de artikelen 12a en 12c in één bedrag met de premies 
voor de volksverzekeringen en de premie die verschuldigd is ingevolge het Besluit zorgverzekering 
BES wordt geheven, wordt in afwijking van het eerste lid het bedrag van de verschuldigde 
belasting tezamen met het bedrag van de verschuldigde premies voor de volksverzekeringen en de 
premie die verschuldigd is ingevolge het Besluit zorgverzekering BES gesteld op het loon 
9 
 

 
R. 
Na artikel 12d vervallen “Hoofdstuk IV. Naheffing en administratieve boeten”, “Hoofdstuk 
V. Bezwaar en Beroep” en “Hoofdstuk VI. Bijzondere bepalingen”. 
 
S. 
Artikel 19 wordt als volgt gewijzigd: 
1. Het eerste lid wordt als volgt gewijzigd: 
a. In  de aanhef wordt na “gehouden” ingevoegd ”volgens bij ministeriële regeling te stellen 
regels”. 
b. Onderdeel a komt te luiden: 
a. een loonadministratie te voeren en daarbij de gegevens te administreren met betrekking 
tot de door bij ministeriële regeling aan te wijzen uitkeringen en verstrekkingen welke ingevolge 
artikel 6, vijfde lid, niet tot het loon behoren;. 
c.  Onder vervanging van de punt aan het slot van onderdeel d door een puntkomma 
worden twee onderdelen toegevoegd, luidende: 
e. van de werknemer die loon uit tegenwoordige dienstbetrekking geniet de identiteit vast 
te stellen aan de hand van een document als bedoeld in artikel 2, eerste lid, onderdelen a, b en d, 
van de Wet identificatieplicht BES alsmede daarvan de aard van het document, het nummer en een 
kopie daarvan in de loonadministratie op te nemen; 
f. aan de inspecteur mededeling te doen omtrent het einde van zijn inhoudingsplicht. 
4. Het tweede lid komt te luiden: 
2. Het eerste lid is niet van toepassing ten aanzien van de werknemer die niet op de BES 
eilanden woont en die werkzaamheden verricht of heeft verricht in een geheel buiten de BES 
eilanden vervulde dienstbetrekking, indien het heffingsrecht over het loon uit die dienstbetrekking 
op grond van een verdrag of regeling ter voorkoming van dubbele belasting niet aan de BES 
eilanden is toegewezen en de werknemer niet premieplichtig is voor de volksverzekeringen en de 
zorgverzekering. 
 
T. 
Artikel 19a wordt als volgt gewijzigd: 
1. Het eerste lid komt te luiden: 
1. De werknemer is verplicht volgens bij ministeriële regeling te stellen regels: 
a. opgave te verstrekken van gegevens waarvan de kennisneming voor de heffing van de 
belasting van belang kan zijn; 
b. de inhoudingsplichtige om uitreiking van een loonbelastingverklaring te verzoeken indien 
zich een wijziging voordoet met betrekking tot de omstandigheden die voor de heffing van belang 
zijn. 
2. Het tweede en derde lid vervallen. 
2. Er worden drie leden toegevoegd, luidende:  
2. Tot de gegevens, bedoeld in het eerste lid, en in artikel 19, eerste lid, onderdeel b, 
wordt mede gerekend het aan de werknemer toegekende identificatienummer, bedoeld in artikel 
8.86, negende lid, van de Belastingwet BES. 
11 
 

verschuldigde premies voor de volksverzekeringen en premie die verschuldigd is ingevolge het 
Besluit zorgverzekering BES aanstonds voor zijn rekening heeft genomen. 
3. Voor zover aannemelijk is dat de inhoudingsplichtige de belasting, de premies voor de 
volksverzekeringen en de premie die verschuldigd is ingevolge het Besluit zorgverzekering BES pas 
later voor zijn rekening heeft genomen, wordt het voordeel dat voor de werknemer ontstaat door 
toepassing van de eindheffing in de eindheffing betrokken naar de situatie op het moment dat de 
inhoudingsplichtige de belasting, de premies voor de volksverzekeringen en de premie die 
verschuldigd is ingevolge het Besluit zorgverzekering BES voor zijn rekening heeft genomen. Het in 
de eerste zin bedoelde voordeel wordt niet later in de eindheffing betrokken dan op het moment 
van de naheffing naar de dan geldende situatie. 
4. De volgens dit artikel verschuldigde belasting kan globaal worden vastgesteld, zodanig 
dat deze redelijkerwijs overeenkomt met de verschuldigde belasting die op de voet van het eerste 
tot en met derde lid zou zijn bepaald, indien: 
a. een of meer werknemers in hetzelfde loontijdvak of in meerdere loontijdvakken als 
eindheffingsbestanddelen aan te merken loonvoordelen hebben genoten; en 
b. dat leidt tot een vereenvoudiging van de vaststelling van de verschuldigde belasting. 
 
Artikel 21b 
1. Voor de toepassing van artikel 21a kunnen bij ministeriële regeling tabellen worden 
vastgesteld voor het bepalen van het op de eindheffingsbestanddelen toe te passen tarief. Daarbij 
kunnen de gevolgen van het passeren van tariefschijfgrenzen en maximumpremielonen buiten 
beschouwing blijven en kunnen voorts de noodzakelijke afrondingen en vereenvoudigingen worden 
toegepast. 
2. Voor gevallen waarin artikel 12a, eerste lid, of artikel 12c, eerste lid, van toepassing is, 
kunnen, met overeenkomstige toepassing van artikel 21a, bij ministeriële regeling tabellen worden 
vastgesteld waarin telkens de belasting en de premies voor de volksverzekeringen, 
onderscheidenlijk de premie die verschuldigd is ingevolge het Besluit zorgverzekering BES, in één 
bedrag dan wel in één percentage worden opgenomen. 
 
V. 
Voor artikel 22 wordt ingevoegd:  
 
Hoofdstuk VI. Aanvullende regelingen. 
 
W. 
Na artikel 22 vervallen “Hoofdstuk VII. Strafbepalingen” en “Hoofdstuk VIII. Invordering”  
 
X. 
Hoofdstuk IX wordt vernummerd tot hoofdstuk VII. 
 
Artikel IV 
 
De Douane- en Accijnswet BES wordt als volgt gewijzigd: 
13 
 

geworden dat een identificatiemaatregel niet op deugdelijke wijze is tot stand gebracht of een 
identificatiemaatregel niet in stand is gebleven, daarvan aan de inspecteur mededeling doet. 
 
F. 
Artikel 3.142 wordt als volgt gewijzigd: 
1. Aan het opschrift wordt toegevoegd “, alsmede sleepboten”. 
2. Aan het eerste lid wordt, onder vervanging van de punt aan het slot van onderdeel c 
door een puntkomma, een onderdeel toegevoegd, luidende: 
d. sleepboten, onder de voorwaarde dat op het moment van aanvang van de 
werkzaamheden geen andere sleepboot beschikbaar is op de BES eilanden die geschikt is voor de 
uitvoering van de beoogde werkzaamheden. 
 
G. 
Aan artikel 4.50a, eerste lid, worden, onder vervanging van de punt aan het slot van 
onderdeel b door een puntkomma, drie onderdelen toegevoegd, luidende:  
c. accijnsgoederen die verloren zijn gegaan door niet te voorziene omstandigheden of 
overmacht; 
d. accijnsgoederen die zijn vernietigd onder ambtelijk toezicht; 
e. accijnsgoederen die zijn gebracht binnen een accijnsgoederenplaats die voor dat soort 
accijnsgoed als zodanig is aangewezen. 
 
Artikel V 
 
In de Wet algemene ouderdomsverzekering BES wordt in artikel 26, eerste lid, 
“hoofdstukken III en VI” vervangen door “hoofdstukken II, IV en V”. 
 
Artikel VI 
 
In de Wet algemene weduwen- en wezenverzekering BES wordt in artikel 29, eerste lid, 
“hoofdstukken III en VI” vervangen door “hoofdstukken II, IV en V”. 
 
Artikel VII 
 
De Cessantiawet BES wordt als volgt gewijzigd: 
 
A.  
In artikel 1, onderdeel e, wordt “de artikelen 6 en 9a” vervangen door “artikel 6”. 
 
B. 
In artikel 7, tweede lid, wordt “hoofdstuk III” vervangen door “hoofdstuk IV”. 
 
Artikel VIII 
 
15 
 

a. eerder in werking treedt of is getreden dan artikel VI van deze wet, wordt artikel VI van 
deze wet als volgt gewijzigd: 
In artikel VI wordt “Wet algemene weduwen- en wezenverzekering BES” vervangen door 
“Algemene nabestaandenwet BES” en wordt “hoofdstukken III en VI” vervangen door 
“hoofdstukken II, III en IV”. 
b. later in werking treedt dan artikel V van deze wet, wordt artikel IV, onderdeel J van die 
wet als volgt gewijzigd: 
In artikel IV, onderdeel J vervallen ”, de hoofdstukken III en VI van de Wet loonbelasting 
BES” en “en hoofdstukken II, III en IV van de Wet loonbelasting BES”. 
 
Artikel XII 
 
Deze wet treedt in werking met ingang van 1 januari 2025. 
 
Artikel XIII 
 
Deze wet wordt aangehaald als: Belastingplan BES-eilanden 2025. 
 
Lasten en bevelen dat deze in het Staatsblad zal worden geplaatst en dat alle ministeries, 
autoriteiten, colleges en ambtenaren die zulks aangaat, aan de nauwkeurige uitvoering de hand 
zullen houden.  
 
Gegeven  
 
De Staatssecretaris van Financiën, 
 
 
 
 
 
 
 
 
 
 
 
 
 
 
 
 
17 
 

I. ALGEMEEN 
 
1. Aanleiding 
 
In verband met de wijziging van de staatsrechtelijke positie van Bonaire, Sint Eustatius en Saba 
(de BES-eilanden) binnen het Koninkrijk tot openbare lichamen van Nederland is vanaf 1 januari 
2011 een afzonderlijk fiscaal stelsel op de BES-eilanden ingevoerd. Sinds de invoering zijn jaarlijks 
diverse kleine wijzigingen doorgevoerd, waarbij veelal een aantal acute knelpunten is opgelost die 
in de uitvoering opkwamen. Dat heeft niet tot ingrijpende wijzigingen geleid, zodat het fiscale 
stelsel op de BES-eilanden tot 2023 op hoofdlijnen nog hetzelfde was als bij de invoering in 2011. 
Vorig jaar is voor 2024 voor de BES-eilanden een afzonderlijk Belastingplan opgesteld op basis 
waarvan meer inhoudelijke aanpassingen ten aanzien van de belastingwetgeving aldaar zijn 
samengevoegd. Met het onderhavige wetsvoorstel wordt het fiscale stelsel op de BES-eilanden 
wederom op een aantal onderdelen aangepast. Dit betreft wijzigingen in de Belastingwet BES, de 
Wet inkomstenbelasting BES (Wet IB BES), de Wet loonbelasting BES (Wet LB BES) en de Douane- 
en Accijnswet BES (DABES) en enkele sociale verzekeringswetten die op de BES-eilanden van 
toepassing zijn.  
 
De maatregelen die in dit wetsvoorstel zijn opgenomen, zijn in januari 2024 voorgelegd en 
toegelicht aan vertegenwoordigers van het openbaar lichaam Bonaire en een aantal 
belangenorganisaties aldaar (zoals de Centraal Dialoog) en in mei 2024 aan vertegenwoordigers 
van de openbare lichamen van Saba en Sint Eustatius, alsmede een aantal belangenorganisaties 
daar (Kamers van Koophandel, Saba Business Association) en aan de bevolking van de openbare 
lichamen. Deze reacties zijn meegewogen bij de uitwerking van dit wetsvoorstel. 
 
2. Voorgestelde wijzigingen 
 
Belastingwet BES 
In de Belastingwet BES, waarin de vastgoedbelasting, de opbrengstbelasting, de algemene 
bestedingsbelasting, overdrachtsbelasting en de minimumbelasting zijn opgenomen, worden de 
volgende wijzigingen voorgesteld. 
 
Aanpassen looptijd investeringsfaciliteit en tarief vastgoedbelasting 
In de eerste plaats wordt voorgesteld om de looptijd van de zogenoemde investeringsfaciliteit te 
verkorten van tien naar vijf jaar. Deze faciliteit bevriest de waarde van een onroerende zaak als 
aan de wettelijke voorwaarden wordt voldaan, en op basis daarvan hoeft tien jaar lang geen 
vastgoedbelasting te worden betaald over de gestegen meerwaarde in die periode. De regeling is 
ooit geïntroduceerd om investeringen te stimuleren en deze investeringen te kunnen laten 
bijdragen aan de groei van de economie van en de werkgelegenheid op de BES-eilanden. Dat doel 
is in de afgelopen jaren bereikt, maar de relatief lange termijn van de investeringsregeling heeft 
thans meer het karakter gekregen van een tariefsverlaging zonder dat er na vijf jaar nog 
betekenisvolle investeringen tegenover staan.  
19 
 

1
gevolgen voor de heffing van inkomstenbelasting maken het noodzakelijk het begrip loon voor de 
toepassing van de inkomstenbelasting zodanig aan te passen dat het eindheffingsloon niet als loon 
voor de inkomstenbelasting wordt aangemerkt. Doordat voor het begrip loon in beginsel wordt 
aangesloten bij het loonbegrip van de loonbelasting zijn enkele bepalingen die zien op inkomsten 
die al onder het loonbegrip vallen, reeds enige tijd overbodig. Deze bepalingen kunnen daarom 
vervallen. Verder wordt voorgesteld om voor tot het loon behorende afkoopsommen en 
schadeloosstellingen die worden genoten in de vorm van een stamrecht, de stamrechtvrijstelling, 
te laten vervallen. Deze voorgestelde maatregel past in het algemene streven naar minder 
beklemde besparingen op toekomstige inkomsten. Mede om die reden is met ingang van 2014 met 
het vervallen van de stamrechtvrijstelling voor werknemers in Europees Nederland een einde 
gekomen aan de mogelijkheid belastingheffing over een ontslagvergoeding uit te stellen. Op de 
BES-eilanden bestaat die uitstelmogelijkheid echter nog wel, hoewel daarvoor geen zwaarwegende 
redenen bestaan, die een uitzondering op dit algemene streven rechtvaardigen. Daarom wordt 
voorgesteld om vanaf 2025 die uitstelmogelijkheid ook voor werknemers op de BES-eilanden te 
laten vervallen. 
 
Daarnaast wordt voorgesteld de belastingvrije som te koppelen aan het wettelijk minimumloon. 
Hiermee wordt uitvoering gegeven aan de motie Grinwis c.s., waarin wordt opgeroepen ervoor te 
2
zorgen dat het wettelijk minimumloon op de BES-eilanden niet fiscaal wordt afgeroomd. Om de 
belastingtarieven aan te passen aan het draagkrachtbeginsel wordt voorgesteld de tariefstructuur 
te wijzigen. Tevens zorgt deze voorgestelde wijziging deels voor dekking van de motie Grinwis c.s. 
De Wet IB BES kent een tweeschijvenstelsel; de eerste tariefschijf bedraagt 30,4% en de tweede 
tariefschijf 35,4%. Door toepassing van de tabelcorrectiefactor is de instap (de hoogte van het 
belastbare inkomen) voor toepassing van de tweede tariefschijf zo hoog geworden (USD 322.769 
in 2024) dat nog slechts enkele personen op de BES-eilanden (deels) worden belast tegen het 
hogere belastingtarief in de inkomstenbelasting. Ook speelt mee dat de belastingvrije som in 2023 
en 2024 - grotendeels beleidsmatig - fors is gestegen; in twee jaar van USD 12.198 naar 
USD 20.424. Mede daardoor is de effectieve inkomstenbelastingdruk erg laag geworden op de BES-
eilanden. Dit acht het kabinet niet meer wenselijk, zeker tegen de achtergrond dat deze forse 
3
verhogingen van de belastingvrije som vooral de hogere inkomens ten goede zijn gekomen. 
Daarom wordt voorgesteld de instap in de tweede tariefschijf te verlagen naar USD 50.000.  
 
Ten slotte wordt voorgesteld het belastingtarief voor aanmerkelijkbelangwinst, in overeenstemming 
met de opbrengstbelasting, aan te passen van 5% naar 7,5%. 
 
 
 
 
 
1
 Toepassing van het eindheffingsregime leidt ertoe dat het loon waarover de eindheffing verschuldigd is, niet als loon voor de 
inkomstenbelasting wordt aangemerkt en dat de werknemer de als eindheffing geheven loonbelasting niet kan worden verrekenen met 
de op aanslag verschuldigde inkomstenbelasting. 
2
 Kamerstukken II 2023/24, 36418, nr. 86. 
3
 Een belastingvrije som verlaagt de maatstaf van heffing waarover inkomstenbelasting verschuldigd is en wel het deel dat tegen het 
hoogste tarief wordt belast. Daardoor profiteert een belastingplichtige met een inkomen dat (deels) wordt belast tegen 35,4% meer van 
een verhoging van de belastingvrije som dan een belastingplichtige wiens inkomen (ten hoogste) naar een tarief van 30,4% wordt belast. 
21 
 

In de Wet algemene ouderdomsverzekering BES (Wet AOV BES), de Wet algemene weduwen- en 
wezenverzekering BES (Wet AWW BES), de Cessantiawet BES, de Wet ongevallenverzekering BES 
(Wet OV BES) en de Wet ziekteverzekering BES (Wet ZV BES) zijn bepalingen opgenomen die de 
heffing van een premie regelen ten behoeve van de financiering van deze verzekeringen. Voor de 
maatstaf en de wijze van heffing wordt gebruikgemaakt van de bepalingen die daarover zijn 
opgenomen in de Wet LB BES en de Wet IB BES. Met de voorgestelde aanpassingen in de Wet LB 
BES behoeven ook deze schakelbepalingen aanpassing. 
 
De andere vormgeving van het loonbegrip en de daarmee samenhangende wijzigingen van de 
schakelbepalingen in de Wet IB BES en de sociale verzekeringswetten leiden niet tot inhoudelijke 
wijzigingen. 
 
Tariefsystematiek 
De tariefsystematiek voor de heffing van loonbelasting is niet eenduidig. Enerzijds moet het in een 
loontijdvak genoten loon (de grondslag) worden herleid tot het over een tijdvak van een jaar 
genoten loon, waarop de jaartabel wordt toegepast. Anderzijds wordt de jaartabel (het tarief) met 
de vaststelling van tijdvaktabellen herleid naar een tabel voor het loontijdvak. De laatste methode 
wordt in de uitvoeringspraktijk gebruikt. Voorgesteld wordt te kiezen voor een eenduidige 
systematiek waarbij wordt aangesloten bij de uitvoeringspraktijk en wordt gewerkt met 
tijdvaktabellen die voor de meest voorkomende loontijdvakken worden vastgesteld. 
 
Verplichtingen werkgever en werknemer 
In de Wet LB BES zijn bepalingen opgenomen die de werkgever en de werknemer over en weer 
verplichten zorg te dragen voor het uitvragen, verstrekken en vastleggen van gegevens die nodig 
zijn om tot een juiste belastingheffing te komen. Voorgesteld wordt deze verplichtingen en de 
vormgeving ervan te actualiseren. Zo wordt werken in de illegaliteit tegengegaan door de 
voorgestelde invoering van een identificatieplicht en vastlegging daarvan. Met enkele voorgestelde 
delegatiebepalingen krijgt de Minister van Financiën de bevoegdheid in lagere regelgeving nadere 
invulling te geven aan deze verplichtingen en voorwaarden te stellen. Dat geeft ook de 
mogelijkheid zo nodig in te spelen op snel veranderende omstandigheden en technische 
mogelijkheden. 
 
Fictieve dienstbetrekking partner aanmerkelijkbelanghouder 
Voorgesteld wordt om eveneens als fictieve dienstbetrekking aan te merken de arbeidsverhouding 
van de partner van de aanmerkelijkbelanghouder die werkzaamheden verricht voor het lichaam 
waarin het aanmerkelijk belang worden gehouden. 
 
Spaar- en voorzieningsfondsen 
Voorgesteld wordt de fiscale behandeling van rechten van werknemers op uitkeringen ten laste van 
een spaar- en voorzieningsfonds te wijzigen. Het recht van een werknemer op een uitkering jegens 
een spaar- en voorzieningsfonds wordt aangemerkt als een tot het loon behorende aanspraak en 
de op het tegoed aangegroeide rente als opbrengst van roerend kapitaal, waarop de 
rentevrijstelling in beginsel van toepassing is. Voorgesteld wordt het recht van de werknemer om 
23 
 

De eindheffing van de werkgever is een heffing over bepaalde looncomponenten ten laste van de 
werkgever. De werkgever, en dus niet de werknemer, is in die gevallen de belasting verschuldigd. 
Omdat de belasting niet wordt geheven van de werknemer, noch in de loonbelasting, noch in de 
inkomstenbelasting, en er geen eindafrekening bij de werknemer volgt, is gekozen voor de 
benaming eindheffing. Looncomponenten die vallen onder de eindheffing kunnen worden belast 
aan de hand van het gebruteerde tarief of het enkelvoudige tarief. Bij toepassing van het 
gebruteerde tarief wordt rekening gehouden met het feit dat de loonheffing voor rekening komt 
van de werkgever en dus niet wordt verhaald op de werknemer. Het enkelvoudige tarief is het 
tarief dat ook zou hebben gegolden wanneer de belasting zou zijn geheven van de werknemer. Het 
grote voordeel van deze methode is dat er een aanzienlijke administratieve lastenverlichting 
optreedt voor de werkgever. Immers, de tarifering is eenvoudig en er is in beginsel geen registratie 
per werknemer nodig. Wel kan een dergelijke aanpak leiden tot hogere loonkosten. Voor de 
werknemer geldt dat (een deel van) het loon het karakter van nettoloon krijgt. De werknemer zal 
in zoverre niets van de heffing van loonbelasting merken. Ook voor de Belastingdienst heeft deze 
methode geen grote gevolgen. De eindheffing van de werkgever is een in de praktijk bestaande 
heffingsmethodiek. Het belangrijkste nadeel van deze methodiek is dat een collectieve heffing niet 
doorwerkt naar de individuele draagkracht van de werknemer; het draagkrachtbeginsel wordt 
hiermee afgezwakt. Toch kunnen er goede redenen zijn om bepaalde looncomponenten bij wijze 
van uitzondering niet in de (progressieve) loonbelasting te betrekken, indien daaraan de 
voorwaarde wordt verbonden dat: 
- er voordelen in de zin van administratieve lastenverlichting mee bereikt kunnen worden 
(bijvoorbeeld moeilijk te individualiseren loon); of 
- het totaal van de eindheffingsbestanddelen geen substantiële inbreuk op de 
draagkrachtgedachte maakt door een relatief groot deel van het loon van toepassing van 
het draagkrachtbeginsel uit te zonderen. 
 
Het laatste punt is tevens van belang omdat de eindheffing ten laste van de werkgever gevolgen 
kan hebben voor de toepassing van inkomensafhankelijke regelingen. Immers, doordat (een deel 
van) het loon niet meer in aanmerking wordt genomen, kan het bijvoorbeeld voorkomen dat 
werknemers voor inkomensafhankelijke regelingen in aanmerking komen, terwijl dat eerst niet het 
geval zou zijn geweest.  
 
De eindheffing is beperkt tot het loon waarover de door de werknemer verschuldigde loonbelasting 
niet is geheven indien in verband daarmee aan de inhoudingsplichtige een naheffingsaanslag wordt 
opgelegd. Indien daaraan in de toekomst behoefte bestaat, kan de werking van het 
eindheffingsregime worden uitgebreid naar andere bestanddelen van het loon. 
 
In de praktijk wordt, wanneer de over het loon verschuldigde belasting niet is geheven, een 
naheffingsaanslag opgelegd aan de werkgever. Deze naheffingsaanslag komt doorgaans volledig 
voor rekening van de werkgever, omdat hij de van hem nageheven belasting niet kan verhalen op 
de werknemer, of omdat hij dat niet wil doen. Regelmatig doet zich de situatie voor dat de na te 
heffen belasting niet kan worden herleid naar de individuele werknemer, bijvoorbeeld door het 
grote aantal werknemers waarop de naheffingsaanslag betrekking heeft, of doordat de 
25 
 

3. Budgettaire aspecten 
De meeste maatregelen in het wetvoorstel betreffen kleine wijzigingen, technische en redactionele 
aanpassingen of verduidelijkingen en zullen budgettair geen effect hebben. Maatregelen met een 
budgettair effect staan uitgesplitst in de onderstaande tabel.  
 
Het verhogen van de opbrengstbelasting zal naar verwachting een anticipatie-effect 
bewerkstelligen. Hierdoor zal er al in 2024 een effect waar te nemen zijn door dividenduitkeringen 
en andere opbrengsten die naar voren worden gehaald en in 2024 worden uitgekeerd. Structureel 
zal de opbrengst van deze maatregel € 4 miljoen bedragen. Voor wat betreft de budgettaire 
gevolgen van de koppeling van de belastingvrije som aan het wettelijk minimumloon wordt een 
lineaire groei van het wettelijk minimumloon verondersteld, waardoor de kosten van de maatregel 
e
ieder jaar toenemen. Deze reeks wordt afgekapt in jaar t+5 conform het advies van de 17 
studiegroep begrotingsruimte en resulteert in een structurele derving van € 15 miljoen. Voor de 
e
verlaging van aangrijpingspunt voor het tarief van de 2 schijf in de inkomstenbelasting wordt een 
opbrengst van € 4 miljoen verwacht in het jaar van invoering. Deze opbrengst is eveneens 
structureel.  
 
Budgettair effect in prijspeil 2024 (EUR)  2024 2025 2026 2027 2028 Structureel 
 
Verhogen tarief opbrengstbelasting 2 2 3 4 4 4 
Vaststellen belastingvrije som en schijventarief 0 -3 -6 -9 -12 -15 
Verlagen instap tweede schijf IB  0 4 4 4 4 4 
 
4. Uitvoeringsaspecten 
Dit wetsvoorstel is door de Belastingdienst beoordeeld met een Uitvoeringstoets. Voor dit 
wetsvoorstel geldt dat de Belastingdienst de maatregelen uitvoerbaar acht per de voorgestelde 
inwerkingtredingsdatum. De gevolgen voor de uitvoering zijn beschreven in de uitvoeringstoetsen 
die als bijlagen zijn bijgevoegd. Uit de toetsen komt naar voren dat de uitvoeringsgevolgen beperkt 
zijn en dat er slechts een klein risico is op procesverstoring. Dit wetsvoorstel heeft geen 
noemenswaardige uitvoeringskosten voor de Belastingdienst tot gevolg.  
 
5. Doenvermogen 
De meeste maatregelen in dit wetsvoorstel betreffen kleine wijzigingen, technische en redactionele 
aanpassingen of verduidelijkingen en zullen weinig tot geen effect hebben op het doenvermogen 
van de burger. Eén maatregel in dit wetsvoorstel zal van de burger vragen alert te zijn bij de 
aangifte inkomstenbelasting en heeft derhalve enige invloed op het doenvermogen van de burger. 
Het gaat hierbij om de rente op spaartegoeden die worden aangehouden bij een spaarfonds of een 
voorzieningsfonds. Deze rente werd voorheen door de werkgever tot het loon gerekend maar moet 
volgens de voorgestelde wijzigingen per 1 januari 2025 worden aangegeven als opbrengst van 
4
roerend kapitaal. De inschatting hierbij is dat het beroep op het doenvermogen beperkt is, zeker 
wanneer in aanmerking wordt genomen dat werknemers die een spaartegoed aanhouden, anders 
dan in een spaar- en voorzieningsfonds, ook nu al de op dat spaartegoed aangegroeide rente 
 
4
 Uit verzamelloonstaatgegevens van de Belastingdienst Caribisch Nederland volgt dat 47 werknemers in 2022 deelnamen aan een spaar- 
en voorzieningsfonds.  
27 
 

Vervallen stamrechtvrijstelling 
De stamrechtvrijstelling is ook in Nederland in zijn geheel vervallen (2014) voor nieuwe gevallen. 
Indertijd was de inschatting dat deze afschaffing niet tot een significante toename van regeldruk 
zou gaan leiden. Daarnaast zorgt het afschaffen van een vrijstelling eerder voor verlichting van 
regeldruk dan voor verzwaring. De inschatting is daarmee dat het vervallen van de 
stamrechtvrijstelling voor afkoopsommen en schadeloosstellingen op de BES-eilanden niet zal 
resulteren in een toename van regeldruk.  
 
Fictieve dienstbetrekking 
De invoering van een fictieve dienstbetrekking voor de partner van een AB-houder zal extra 
verplichtingen met zich brengen omdat er loon moet worden uitgekeerd en belastingen en premies 
moeten worden afgedragen. Dit brengt extra administratieve lasten met zich mee. Dit zal enkele 
uren per jaar in beslag nemen per AB-houder/partner. Op de BES-eilanden waren er in 2022 in 
totaal 300 meewerkende gezinsleden die potentieel onder het fictieve dienstverband kunnen vallen. 
Welk deel hiervan partner van een AB-houder is, is niet vast te stellen. Ervan uitgaande dat deze 
aantallen niet significant zijn veranderd kan hieruit geconcludeerd worden dat de resulterende 
regeldruk beperkt blijft. Zelfs als alle 300 meewerkende gezinsleden een partner van een AB-
houder zijn, zal de resulterende regeldruk alsnog verwaarloosbaar zijn.   
 
7. EU-aspecten 
Aan dit wetsvoorstel zijn geen EU-aspecten verbonden omdat de BES-eilanden geen onderdeel 
uitmaken van de Europese Unie (EU). 
 
8. Advies en consultatie 
 
Bij dit wetsvoorstel is op diverse manieren om advies en consultatie gevraagd. Er heeft geen 
internetconsultatie plaatsgevonden omdat vorig jaar is gebleken dat dit slechts één reactie 
opleverde. In plaats daarvan is besloten naar de eilanden af te reizen om daar door middel van 
gesprekken met stakeholders en andere belangstellenden om advies te vragen en is dit 
wetsvoorstel ter consultatie voorgelegd aan de eilanden. Daarnaast hebben de Centraal Dialoog 
Bonaire (CDB), de Commissie toezicht bescherming persoonsgegevens BES (CBP BES) en de 
bestuurscolleges, de eilandsraden en de gezaghebbers van de drie openbare lichamen gezamenlijk 
een schriftelijke reactie gestuurd (OLB BES).  
 
De CBP BES heeft in haar brief van 24 april 2024 haar waardering uitgesproken over de 
voorgestelde aanpassingen met betrekking tot de identificatieplicht in de Wet LB BES en ziet het 
als een belangrijke stap in de verwerking van identiteitspapieren in personeelsdossiers. 
 
De CDB en OLB BES zijn kritischer op de voorstellen in het wetsvoorstel. Zij geven aan dat er 
betere financiële/koopkrachtanalyses gemaakt dienen te worden alvorens er wijzigingen worden 
gedaan. Ook vragen zij bij veel maatregelen om deze niet door te voeren (bijvoorbeeld de 
verlaging van de instap naar de tweede schijf en het verhogen van de opbrengstbelasting). 
29 
 

II. ARTIKELSGEWIJZE TOELICHTING 
 
Artikel I 
 
Artikel I, onderdeel A (artikel 4.8 van de Belastingwet BES) 
Per 1 januari 2013 is de zogenoemde investeringsfaciliteit in de vastgoedbelasting (artikel 4.8 van 
de Belastingwet BES) geïntroduceerd, die in 2014 en 2015 is aangepast. Deze faciliteit komt er op 
neer dat ingeval door bouw, verbouw, verbetering, uitbreiding of renovatie de waarde van een 
onroerende zaak stijgt, over deze waardestijging tien jaar lang geen vastgoedbelasting hoeft te 
worden betaald. Dit wordt bereikt doordat in de wet is vastgelegd dat deze waardestijging pas in 
aanmerking wordt genomen bij het begin van het elfde kalenderjaar volgend op het jaar waarin de 
investering en de daaruit voortvloeiende waardestijging zich heeft voorgedaan. Ingeval de waarde 
van een onroerende zaak daalt vanwege (partiële) afbraak of vernietiging, bijvoorbeeld vanwege 
een natuurramp, wordt de lagere waarde wel met ingang van het volgende kalenderjaar in 
aanmerking wordt genomen. De regeling is geïntroduceerd om investeringen te stimuleren en deze 
investeringen te kunnen laten bijdragen aan de groei van de economie van en de werkgelegenheid 
op de BES-eilanden. Dat doel is in de afgelopen tien jaar bereikt. De regeling is op dit moment 
meer een middel om de belastinggrondslag van het vastgoed waarop de faciliteit betrekking heeft 
voor een lange periode laag te houden. Het kabinet meent dat door de voorgestelde verkorting van 
de termijn van tien naar vijf jaar, de regeling nog steeds kan bijdragen aan het stimuleren van 
investeringen en het bevorderen van de werkgelegenheid op de BES-eilanden. De belastingplichtige 
die op dit moment een waardebeschikking voor een onroerende zaak heeft met een oorspronkelijke 
geldigheidsduur van tien jaar, behoudt voor deze beschikking deze geldigheid tot het einde van de 
looptijd. De nieuwe regeling in artikel 4.8 van de Belastingwet BES geldt dus voor beschikkingen 
afgegeven op of na 1 januari 2025.  
 
Artikel I, onderdeel B (artikel 4.9 van de Belastingwet BES) 
Op de BES-eilanden worden voordelen uit op de BES-eilanden gelegen onroerende zaken belast 
met vastgoedbelasting. Deze voordelen worden volgens een in artikel 4.10, eerste lid, van de 
Belastingwet BES opgenomen fictie gesteld op 4 percent van de waarde van de onroerende zaak en 
op grond van artikel 4.9, eerste lid, van die wet zoals dit luidt met ingang van 1 januari 2015 als 
hoofdregel belast tegen een tarief van 17,5 percent. Hierdoor geldt een effectieve druk van 0,7 
percent. Via het Belastingplan 2013 is indertijd met terugwerkende kracht tot en met 1 januari 
2011 in artikel 4.9, tweede lid, van de Belastingwet BES voor een hotel voor zover het genot 
daarvan krachtens eigendom, bezit of beperkt recht berust bij een niet-natuurlijk persoon een 
verlaagd tarief van 5 percent opgenomen. Dit tarief is met ingang van 1 januari 2013 verhoogd 
naar 10 percent (waardoor met ingang van dat jaar voor hotels een effectieve druk van 0,4 percent 
geldt).  
De achtergrond van de invoering van een verlaagd tarief voor hotels was dat de hotelsector 
beschikte over omvangrijke onroerende zaken die vanwege de ligging (vaak aan of met uitzicht op 
de zee) veelal een zeer hoge waarde hebben, terwijl de rentabiliteit daar geen gelijke tred mee zou 
houden. Het toerisme op de BES-eilanden, vooral op Bonaire, is in de afgelopen tien jaar fors 
31 
 

volgens de tabelcorrectiefactor van artikel 25 Wet IB BES, waarbij de nodig geachte afronding kan 
worden aangebracht op een veelvoud van USD 1.000. Als van een dergelijke afronding sprake is 
geweest, kan bij de volgende indexatie worden uitgegaan van het niet afgeronde bedrag. Indexatie 
heeft daardoor niet noodzakelijk tot gevolg dat het bedrag elk jaar ook daadwerkelijk verandert. 
 
Artikel I, onderdelen E, F en G (artikelen 7.2, 7.19 en 7.20 van de Belastingwet BES) 
In hoofdstuk VII van de Belastingwet BES is de overdrachtsbelasting opgenomen. In dit hoofdstuk 
zitten drie foutieve verwijzingen naar zowel de Nederlandse als de Nederlands-Antilliaanse 
wetgeving die thans worden hersteld. Inhoudelijke wijzigingen zijn hiermee niet beoogd. 
In artikel 7.2 van de Belastingwet BES betreft het de verwijzing naar het Nederlandse Burgerlijk 
Wetboek en het Nederlandse Wetboek van Koophandel inzake de voorwaarde om onroerende 
zaken verplicht notarieel over te dragen. Ook in artikel 7.20, tweede lid, van de wet (waarin is 
geregeld dat het Rijk een preferente schuldeiser is voor wat betreft de overdrachtsbelasting en de 
daaraan gekoppelde boeten) wordt naar het Nederlandse Burgerlijk Wetboek verwezen. Op de 
BES-eilanden is echter een ander Burgerlijk Wetboek en Wetboek van Koophandel van toepassing, 
te weten het Burgerlijk Wetboek BES en het Wetboek van Koophandel BES.  
In artikel 7.19, eerste lid, onderdeel b, van de wet wordt daarentegen, voor het recht op teruggave 
van overdrachtsbelasting, nog verwezen naar de voormalig Nederlands-Antilliaanse 
Onteigeningsverordening die niet meer op de BES-eilanden van toepassing. Sinds 1 juli 2021 is de 
Onteigeningswet BES in werking getreden. 
 
Artikel I, onderdeel H (artikel 7b.9 van de Belastingwet BES) 
Het voorgestelde artikel 7b.9 is gebaseerd op de administratieve richtsnoeren van de Wet 
minimumbelasting 2024 van december 2023 inzake de indieningstermijn voor de bijheffing-
informatieaangifte en de kennisgeving in het geval het overgangsjaar of verslagjaar een (kort) 
boekjaar betreft dat eindigt vóór 31 december 2024 of vóór 31 maart 2025. Deze administratieve 
richtsnoeren zien erop toe dat indieningsdatum van de bijheffing-informatieaangifte of de 
kennisgeving niet eindigt vóór 30 juni 2026. Het voorgestelde artikel 7b.9, onderdeel a, van de 
Belastingwet BES betreft de implementatie van deze administratieve richtsnoeren en regelt dat in 
het geval het overgangsjaar eindigt vóór 31 december 2024 of het verslagjaar eindigt vóór 31 
maart 2025, de bijheffing-informatieaangifte en de kennisgeving met betrekking tot dat 
overgangsjaar of verslagjaar vóór 30 juni 2026 moeten worden ingediend. Voor een overgangsjaar 
dat eindigt op of na 1 januari 2025, en een verslagjaar dat eindigt op of na 1 april 2025, geldt dat 
de termijn voor het indienen van de bijheffing-informatieaangifte op basis van het geldende recht 
al later wordt vastgesteld dan 30 juni 2026.  
Het voorgestelde artikel 7b.9, onderdelen b tot en met g, voorziet in andere formeelrechtelijke 
termijnen die gekoppeld zijn aan de verlengde indieningstermijn van de bijheffing-
informatieaangifte en de kennisgeving zoals vastgelegd in het voorgestelde artikel 7b.9, onderdeel 
a, van de Belastingwet BES. Dit sluit aan bij het bestaande formeelrechtelijke systeem van 
hoofdstuk 7b van de Belastingwet BES, waarbij de aangiftetermijn, de betalingstermijn en andere 
formeelrechtelijke termijnen een koppeling hebben met de indieningstermijn van de bijheffing-
informatieaangifte. 
33 
 

In artikel 4 Wet IB BES is de definitie van een eigen woning opgenomen. Ten aanzien van het 
eigenwoningbegrip wordt voorgesteld te verduidelijken dat de toepassing van een aantal fiscale 
regelingen (zoals de eigenwoningregeling zoals opgenomen in artikel 16, eerste lid, Wet IB BES) 
enkel betrekking heeft op de woning die de belastingplichtige in eigendom heeft en die hem anders 
dan tijdelijk als hoofdverblijf ter beschikking staat. Op dit moment kwalificeren meerdere woningen 
als ‘eigen woning’ voor de toepassing van de inkomstenbelasting, waaronder ook een verhuurde 
tweede woning waarin de belastingplichtige niet woont maar daar wel de eigenaar van is. Als 
gevolg kan iemand voor alle eigen woningen hypotheekrente claimen en ten laste van het 
belastbaar inkomen in aftrek brengen.  
Met deze aanpassing kan een belastingplichtige dus enkel één eigen woning op de BES-eilanden 
hebben en hiervoor hypotheekrente in aftrek brengen. Voor de vastgoedbelasting in de 
Belastingwet BES is overigens al met zoveel woorden bepaald dat voor een beroep op de 
vrijstelling van die belasting voor de eigen woning deze woning de belastingplichtige anders dan 
tijdelijk als hoofdverblijf ter beschikking moet staan. 
 
Artikel II, onderdeel B (artikel 6 van de Wet inkomstenbelasting BES) 
Voorgesteld wordt in artikel 6 Wet IB BES enkele wijzigingen aan te brengen die verband houden 
met de invoering van het eindheffingsregime. Tevens worden enkele technische wijzigingen 
voorgesteld.  
Voorgesteld wordt in artikel 6, tweede lid, Wet IB BES twee onderdelen te laten vervallen. De in 
deze onderdelen bedoelde inkomsten behoren tot het loon in de zin van de Wet LB BES. Door de in 
artikel 6, vierde lid, Wet IB BES opgenomen schakelbepaling (loon voor de loonbelasting = loon 
voor de inkomstenbelasting), behoren de in deze onderdelen bedoelde inkomsten eveneens tot het 
inkomen voor de inkomstenbelasting. Een separate bepaling in de Wet IB BES is daarvoor niet 
nodig. Deze onderdelen zijn derhalve overbodig en kunnen vervallen. In artikel 6, tweede lid, 
onderdeel f, Wet IB BES gaat het om stortingen van de werkgever in een spaar- en 
voorzieningsfonds alsmede de daarop bijgeschreven rente. Het uit deze stortingen door de 
werknemer genoten voordeel behoort tot het loon uit dienstbetrekking. In artikel 6, tweede lid, 
onderdeel h, Wet IB BES gaat het om uitkeringen van ongevallengelden ingevolge de Wet 
ongevallenverzekering BES en ziekengelden ingevolge de Wet ziekteverzekering BES. Deze 
uitkeringen worden slechts gedaan aan volgens deze wetten verzekerde werknemers en behoren 
daarom tot het loon uit dienstbetrekking. Het maakt daarbij niet uit of de Unit Sociale Zaken en 
Werkgelegenheid van de Rijksdienst Caribisch Nederland deze uitkeringen rechtstreeks of door 
tussenkomst van de werkgever aan de werknemer betaalt. 
In het huidige artikel 6, vierde lid, Wet IB BES is een schakelbepaling opgenomen die de begrippen 
loon en dienstbetrekking voor de heffing van inkomstenbelasting gelijkstelt aan wat daaronder 
wordt verstaan voor de heffing van loonbelasting. De voorgestelde aanpassingen in de Wet LB BES 
maken het noodzakelijk de huidige schakelbepaling aan te passen. Voor de inkomstenbelasting 
wordt op grond van dat voorstel onder loon verstaan: loon overeenkomstig de bepalingen van de 
Wet LB BES, en wordt onder dienstbetrekking verstaan: dienstbetrekking overeenkomstig de 
bepalingen van de Wet LB BES. Alle in de Wet LB BES opgenomen bepalingen over het loon en de 
dienstbetrekking werken dus door naar de inkomstenbelasting. Ook fooien behoren tot het loon. Bij 
de loonbelasting worden echter alleen de fooien belast die door tussenkomst van de werkgever 
35 
 

Zoals in de voorgaande alinea’s is aangegeven, zorgt de vormgeving van het begrip loon in de Wet 
LB BES ervoor dat de inkomensbestanddelen die vallen onder de vrijstellingen die zijn opgenomen 
in artikel 8, onderdelen h, j en k, Wet IB BES niet tot het loon in de zin van de Wet LB BES 
behoren. Door de schakelbepaling die is opgenomen in het voorgestelde artikel 6, vierde lid, Wet 
IB BES behoren zij evenmin tot het inkomen voor de inkomstenbelasting. Een separate vrijstelling 
in artikel 8 Wet IB BES is daarvoor niet nodig en kan daarom vervallen. 
De in artikel 8, onderdeel i, Wet IB BES bedoelde toeslagen waren tot 1 januari 2011 verschuldigd 
door werkgevers die werknemers in dienst hadden die verzekerd waren voor de toenmalige 
Nederlands-Antilliaanse Landsverordeningen Algemene ouderdomsverzekering en Algemene 
weduwen- en wezenverzekering. Met ingang van 1 januari 2011 zijn deze verplichtingen al komen 
te vervallen. De in dit onderdeel opgenomen vrijstelling heeft haar belang derhalve verloren en kan 
om die reden vervallen. 
 
Artikel II, onderdeel D (artikel 9 van de Wet inkomstenbelasting BES) 
In artikel 9, zevende lid, Wet IB BES is geregeld dat de verplichte bijdrage van de werknemer voor 
pensioenen en pensioenfondsen en de bijdrage van de werknemer aan spaar- en 
voorzieningsfondsen onder voorwaarden op het inkomen in aftrek kunnen worden gebracht. De 
verplichte bijdrage van de werknemer aan pensioenen en pensioenfondsen behoort met toepassing 
van artikel 6, vijfde lid, onderdeel j, onder 1˚, Wet LB BES niet tot het loon. Een separate 
aftrekmogelijkheid voor de inkomstenbelasting is derhalve niet nodig. Onderdeel van de 
voorgestelde wijziging in de fiscale behandeling van spaar- en voorzieningsfondsen, dat op 
hoofdlijnen is omschreven in het algemeen deel van deze memorie, is dat het (beperkte) 
aftrekrecht voor de bijdrage van de werknemer aan een spaar- en voorzieningsfonds vervalt. 
Daarom wordt voorgesteld deze bepaling te laten vervallen. 
 
Artikel II, onderdeel E (artikel 9c, eerste lid, van de Wet inkomstenbelasting BES) 
Voor een ondernemer die op de BES-eilanden is gevestigd en van wie de winst in de heffing van 
inkomstenbelasting wordt betrokken (de IB-ondernemer) is de totaalwinst het bedrag van de 
gezamenlijke voordelen die, onder welke naam en in welke vorm ook, worden verkregen uit een 
onderneming. Het saldo van kosten en opbrengsten per jaar vormt de jaarlijks te belasten winst. 
Dit betekent dat kosten van een onderneming in beginsel aftrekbaar zijn; zo ook geldboetes. Onder 
Nederlands-Antilliaans recht was het al niet langer mogelijk om geldboetes die werden betaald aan 
de Nederlands-Antilliaanse overheid in aftrek te brengen op het fiscale resultaat. Aan de inperking 
van de aftrekbaarheid van boetes lagen geen fiscale redenen ten grondslag, maar deze was 
ingegeven door het streven naar een effectievere handhaving van het (toenmalige Nederlands-
Antilliaanse) strafrecht. Na de invoering van het fiscale stelsel op de BES-eilanden is deze regel 
overgenomen maar beperkte de niet-aftrekbaarheid zich enkel tot geldboeten die waren opgelegd 
door strafrechters op de BES-eilanden.  
De door de strafrechter opgelegde boeten zijn dus niet aftrekbaar van de winst. Tot en met 2024 
geldt deze aftrekbeperking alleen voor door de strafrechter op de BES-eilanden opgelegde boeten, 
maar voorgesteld wordt dit vanaf 2025 ook te laten gelden voor door buitenlandse strafrechters 
opgelegde boeten. Net als in Europees Nederland vindt het kabinet het onderscheid in behandeling 
tussen binnenlandse en buitenlandse boeten niet langer wenselijk. Ondernemers gevestigd op de 
37 
 

Artikel 16, tweede lid, Wet IB BES beperkt de aftrek van premies voor levensverzekeringen, 
lijfrenten of pensioenverzekeringen. In artikel 16, tweede lid, eerste zin, Wet IB BES zijn een 
relatieve en een absolute beperking opgenomen. In artikel 16, tweede lid, tweede zin, Wet IB BES 
wordt het volgens de eerste zin van dat lid bepaalde maximum verlaagd met de ingevolge een 
pensioenregeling verplichte bijdrage in de pensioenpremies en de verplichte bijdragen voor spaar- 
en voorzieningsfondsen. In artikel 16, tweede lid, tweede zin, Wet IB BES wordt daartoe verwezen 
naar artikel 9, zevende lid, Wet IB BES. Omdat wordt voorgesteld laatstgenoemde bepaling te laten 
vervallen, wordt voorgesteld artikel 16, tweede lid, tweede zin, Wet IB BES zodanig aan te passen 
dat het volgens de eerste zin van dat lid bepaalde maximum wordt verminderd met de verplichte 
bijdrage van de werknemer aan pensioenen en pensioenfondsen die met toepassing van artikel 6, 
vijfde lid, onderdeel j, onder 1˚, Wet LB BES op het loon in mindering is gebracht. Ter voorkoming 
van discussie wordt tevens voorgesteld in artikel 16, tweede lid, tweede zin, Wet IB BES op te 
nemen dat die bijdrage in mindering wordt gebracht op het volgens de eerste zin van dat lid 
bepaalde maximum, nadat dit in verband met een afwijkend belastingtijdvak met toepassing van 
artikel 16, derde lid, Wet IB BES is verminderd.  
 
Artikel II, onderdeel H (artikel 24a van de Wet inkomstenbelasting BES) 
De voorgestelde wijziging in artikel 24a Wet IB BES heeft te maken met de voorgestelde 
wijzigingen in het tweeschijventarief voor de inkomstenbelasting. Het tarief van de eerste schijf 
bedraagt 30,4% en het tarief van de tweede schijf 35,4%. Door de koppeling tussen de 
tabelcorrectiefactor en de hoogte van de instap van de tweede schijf vanaf 2011 is het bedrag 
vanaf waar het tarief van de tweede schijf van toepassing wordt zo hoog geworden dat op dit 
moment nog slechts enkele personen met het tarief van de tweede schijf worden belast. In 2024 
worden enkel belastbare inkomens die hoger zijn dan USD 343.193 voor het meerdere in de 
tweede tariefschijf belast. Een andere reden om de instap van de tweede tariefschijf te verlagen is 
dat de belastingvrije som in de jaren 2023 en 2024 dermate is gestegen dat het effectieve tarief 
inkomstenbelasting vanaf 2023 fors is gedaald. Om de budgettaire derving deels te kunnen 
compenseren, maar vooral recht te doen aan het draagkrachtbeginsel, wordt voorgesteld de instap 
van de tweede schijf te verlagen tot USD 50.000. Deze instap zal wel jaarlijks – voor het eerst bij 
het begin van 2026 – met behulp van de tabelcorrectiefactor van artikel 25 Wet IB BES worden 
aangepast.  
 
Artikel II, onderdeel I (artikel 24b van de Wet inkomstenbelasting BES) 
Het in artikel 24b Wet IB BES opgenomen tarief voor inkomen uit aanmerkelijk belang is sinds de 
inwerkingtreding van de Wet IB BES zeer laag (5%) en een globaal evenwicht tussen de belasting- 
en premiedruk van een IB-ondernemer en een directeur-grootaandeelhouder (dga) is op de BES-
eilanden afwezig. Hierdoor wordt de keuze voor een ondernemingsvorm grotendeels bepaald door 
fiscale motieven. Daadwerkelijk behaalde winst in een vennootschap wordt immers ook niet in de 
heffing van winstbelasting betrokken. Daarom wordt voorgesteld om het aanmerkelijkbelangtarief 
zoals opgenomen in artikel 24b Wet IB BES, te verhogen. Voorgesteld wordt het tarief met ingang 
van 1 januari 2025 te verhogen naar 7,5%. Doordat de verhoging van het aanmerkelijkbelangtarief 
wordt gematigd, wordt het eerder vermelde globale evenwicht tussen de belasting- en premiedruk 
39 
 

Inkomen op jaarbasis 21.008,00 
Vaste kostenaftrek -280,00 
Belastbaar inkomen 20.728,00 
Belastingvrije som -20.728,00 
Belastbare som 0,00 
 
 
Artikel 25, tweede lid, Wet IB BES bevat de berekening van de tabelcorrectiefactor die wordt 
gebruikt voor de jaarlijkse inflatiecorrectie van de ouderenaftrek en de premiegrens. In artikel 25, 
tweede lid, Wet IB BES is onder meer de verdeelsleutel opgenomen die wordt gebruikt voor de 
bepaling van het gewogen gemiddelde van de afzonderlijke prijsindexcijfers voor Bonaire, Sint 
Eustatius en Saba aan de hand van het aantal inwoners van die eilanden. Met de voorgestelde 
wijziging van genoemd tweede lid wordt geregeld dat de verdeelsleutel aan de hand van de laatst 
bekende inwonersaantallen wordt aangepast, te weten de bewonersaantallen per 1 januari 2024 
zoals vastgesteld door het Centraal Bureau voor de Statistiek. 
Artikel 25, derde en vierde lid, Wet IB BES bevat een aantal bepalingen op basis waarvan kan 
worden afgeweken van de toepassing van de tabelcorrectiefactor zoals bepaald in artikel 25, eerste 
en tweede lid, Wet IB BES. Deze bepalingen zijn nimmer toegepast. Genoemd derde lid geeft 
regels indien wordt afgeweken van de basis van de prijsindexcijfers op basis waarvan de hoogte 
van de belastingvrije som, de ouderenaftrek de premiegrens en de instap van de tweede schijf van 
de inkomstenbelasting worden bepaald. De ministeriële regeling waarnaar wordt verwezen in 
genoemd derde lid is nooit opgesteld. Omdat het de verwachting is dat dit in de toekomst niet 
anders zal zijn, wordt voorgesteld om die bepaling te laten vervallen. Omdat de belastingvrije som 
wordt gekoppeld aan het wettelijk minimumloon per 1 januari van een jaar is de inhoudelijke 
regeling in artikel 25, vierde lid, Wet IB BES ook overbodig geworden en kan deze vervallen. 
 
Artikel II, onderdeel K (artikel 41a van de Wet inkomstenbelasting BES) 
De voorgestelde wijziging van artikel 41a, onderdeel a, Wet IB BES strekt ertoe te verduidelijken 
dat de loonbelasting die bij wijze van eindheffing van een werkgever is geheven op grond van de 
regeling in het nieuwe hoofdstuk V Wet LB BES, niet kan worden verrekend met de door een 
werknemer/belastingplichtige verschuldigde inkomstenbelasting.  
Voorgesteld wordt in onderdeel b van genoemd artikel vast te leggen dat de opbrengstbelasting die 
is geheven over een uitdeling van vermogen als bedoeld in artikel 5.8 van de Belastingwet BES niet 
als een voorheffing op de verschuldigde inkomstenbelasting wordt beschouwd. Genoemd artikel 5.8 
regelt dat wanneer een op de BES-eilanden gevestigde inhoudingsplichtige niet meer wordt 
aangemerkt als een lichaam als bedoeld in artikel 5.2, tweede en derde lid, van de Belastingwet 
BES of op grond van artikel 1.5 van de Belastingwet BES niet langer op de BES-eilanden is 
gevestigd, de inhoudingsplichtige geacht wordt op het direct daaraan voorafgaande tijdstip zijn 
vermogen te hebben uitgekeerd aan de deelgerechtigden naar de mate van hun 
deelgerechtigdheid. Dit betekent dat de inhoudingsplichtige op dat tijdstip de belasting 
verschuldigd wordt en op aangifte moet afdragen (exitheffing). In de praktijk bestaat 
onduidelijkheid of deze exitheffing mag worden verrekend met de op aanslag verschuldigde 
inkomstenbelasting. Aan deze onduidelijkheid wordt een einde gemaakt door de opbrengstbelasting 
41 
 

hiervoor bedoelde partner aan te merken als een fictieve dienstbetrekking. Voor het begrip partner 
wordt aansluiting gezocht bij de definitie in het voorgestelde artikel 6d, vijfde lid, onderdeel a, Wet 
LB BES. 
 
Artikel III, onderdeel C (artikel 5 van de Wet loonbelasting BES) 
In het voorgestelde artikel 5 Wet LB BES wordt de heffingsgrondslag voor de loonbelasting 
gedefinieerd als het belastbaar loon. Het in de huidige tekst van genoemd artikel 5 gebruikte 
begrip zuiver voljaarsloon verliest zijn betekenis met de invoering van de in de artikelen 8, 8a en 
8b Wet LB BES voorgestelde tariefsystematiek. De term ‘belastbaar loon’ sluit nauwer aan bij de 
inkomstenbelasting waarin wordt gesproken over belastbaar inkomen. Het belastbaar loon is het 
loon dat wordt berekend met toepassing van de artikelen 6 tot en met 6d Wet LB BES, verminderd 
met de in artikel 6e Wet LB BES bedoelde vaste kostenaftrek. 
 
Artikel III, onderdeel D (artikel 6 van de Wet loonbelasting BES) 
In artikel 6, tweede lid, Wet LB BES is geregeld dat aanspraken tot het loon behoren. Voorgesteld 
wordt deze regeling aan te vullen met de bepaling dat ook rechten van de werknemer jegens een 
spaar- en voorzieningsfonds als aanspraak worden aangemerkt. De fiscale behandeling van deze 
rechten is thans opgenomen in artikel 6, tweede lid, onderdeel d, Wet IB BES. Voorgesteld wordt 
de fiscale behandeling van deze voordelen te wijzigen. Deze wijziging wordt hierna toegelicht.  
Een spaarfonds wordt voornamelijk opgezet als oudedagsvoorziening voor de werknemer. Het 
fonds voorziet doorgaans in een kapitaalsuitkering bij beëindiging van de dienstbetrekking wegens 
ontslag, pensionering of overlijden van de werknemer. Een voorzieningsfonds voorziet in een of 
meer uitkeringen, afhankelijk van een of meer voorwaarden. Een voorzieningsfonds kan 
bijvoorbeeld een tegemoetkoming geven in ziektekosten van de werknemer of studiekosten van de 
kinderen van de werknemer vergoeden. 
Doorgaans storten zowel de werkgever als de werknemer een bijdrage in het fonds. Deze bijdragen 
worden bijgeschreven op een op naam van de werknemer gestelde geblokkeerde rekening. Op 
deze rekening wordt ook de op het tegoed genoten rente bijgeschreven. De rechten die een 
werknemer heeft jegens een spaar-en voorzieningsfonds kwalificeren als aanspraak. Dergelijke 
aanspraken behoren tot het loon. Aanspraken zijn niet in geld genoten loon. De waarde van een 
aanspraak wordt gesteld op het bedrag dat ter dekking van die aanspraak door werkgever en 
werknemer tezamen wordt gestort in het fonds. Op de aldus vastgestelde waarde mag de bijdrage 
6
 Resultaat is dat het loon wordt gesteld op het 
van de werknemer in mindering worden gebracht.
bedrag dat de werkgever in het fonds stort. De aangegroeide rente wordt niet tot het loon 
gerekend, maar behoort tot de opbrengst van roerend kapitaal als bedoeld in artikel 5 Wet IB BES. 
Volgens het aansprakenregime behoren uitkeringen uit belaste aanspraken niet tot het loon. Omdat 
het recht op een of meer uitkeringen ten laste van het fonds als een tot het loon te rekenen 
aanspraak wordt aangemerkt, behoort de uitkering uit het fonds niet tot het loon.  
De voorgestelde behandeling van deze aanspraken betekent een breuk met de wijze waarop deze 
aanspraken op dit moment worden behandeld in de opbouwfase. Thans worden de stortingen van 
7
de werkgever en de op het tegoed aangegroeide rente tot het loon gerekend. De storting van de 
 
6
 Volgens het ingevolge artikel II, onderdeel E, van deze wet gewijzigde artikel 6c, tweede lid, Wet LB BES 
7
 Artikel 6, tweede lid, onderdeel f, Wet IB BES. 
43 
 

te laten vervallen en artikel 6c, vijfde tot en met zevende lid (nieuw), Wet LB BES te vernummeren 
tot artikel 6c, vierde tot en met zesde lid, Wet LB BES.  
 
Artikel III, onderdeel F (artikelen 6d en 6e van de Wet loonbelasting BES) 
Voorgesteld wordt de zogenoemde gebruikelijkloonregeling op te nemen in een nieuw, in hoofdstuk 
II Wet LB BES onder te brengen artikel 6d Wet LB BES. De gebruikelijkloonregeling is thans 
opgenomen in artikel 9a Wet LB BES, dat op basis van dit voorstel komt te vervallen.  
Van de gelegenheid wordt gebruikgemaakt enkele wijzigingen voor te stellen in de 
gebruikelijkloonregeling. Deze wijzigingen worden hieronder toegelicht. Het voorgestelde artikel 
6d, tweede lid, Wet LB BES biedt de inhoudingsplichtige de mogelijkheid om aannemelijk te maken 
dat het in aanmerking te nemen loon op een lager bedrag moet worden gesteld dan voortvloeit uit 
de toepassing van het voorgestelde artikel 6d, eerste lid, Wet LB BES. Dit kan als aannemelijk is 
dat het loon uit de meest vergelijkbare dienstbetrekking lager is. Bij toepassing van de in het 
voorgestelde artikel 6d, tweede lid, Wet LB BES gegeven tegenbewijsmogelijkheid mag de 
inhoudingsplichtige rekening houden met een doelmatigheidsmarge. Die doelmatigheidsmarge 
geldt in situaties waarbij het loon uit de meest vergelijkbare dienstbetrekking hoger is dan het 
normbedrag. Het is echter niet de bedoeling dat toepassing van de doelmatigheidsmarge tot gevolg 
heeft dat het loon op een lager bedrag wordt gesteld dan het normbedrag (van tweemaal de 
belastingvrije som). De doelmatigheidsmarge is daarom niet van toepassing indien het loon uit de 
meest vergelijkbare dienstbetrekking lager is dan het normbedrag dan wel voor zover door 
toepassing van de doelmatigheidsmarge het loon lager is dan het normbedrag. In de 
gebruikelijkloonregeling zoals die tot en met 2023 op de BES-eilanden gold was de 
doelmatigheidsmarge alleen van toepassing op een vergelijkingsloon dat hoger is dan het 
normbedrag.Het is niet de bedoeling dat de doelmatigheidsmarge wordt toegepast bij een 
vergelijkingsloon dat lager is dan het normbedrag. Bij de recente aanpassing van de 
gebruikelijkloonregeling in het Belastingplan BES-eilanden 2024 is verzuimd recht te doen aan dit 
uitgangspunt. Met de voorgestelde wijziging van artikel 6d, tweede lid, Wet LB BES wordt deze 
omissie hersteld. 
Tevens wordt voorgesteld de in artikel 6d, vijfde lid, onderdeel a, Wet LB BES voor de 
gebruikelijkloonregeling geldende definitie van partner aan te passen ten opzichte van de huidige 
regeling. Op grond van de voorgestelde bepaling wordt – naast de echtgenoot – als partner 
aangemerkt de ongehuwde meerderjarige persoon die een notarieel samenlevingscontract is 
aangegaan met de belastingplichtige en met de belastingplichtige op hetzelfde woonadres is 
ingeschreven. De in het huidige artikel 6d, vijfde lid, onderdeel a, Wet LB BES opgenomen definitie 
van het begrip partner zou ertoe leiden dat ieder meerderjarig kind van de belastingplichtige dat op 
hetzelfde adres woont als de belastingplichtige wordt aangemerkt als partner. Dat is niet de 
bedoeling. Het meerderjarige kind wordt slechts aangemerkt als partner als hij en de 
belastingplichtige op hetzelfde woonadres staan ingeschreven en een notarieel 
samenlevingscontract zijn aangegaan. 
Per abuis is in het huidige artikel 9a, vijfde lid, onderdeel d, Wet LB BES het laatste deel van de 
tekst van artikel 9a, vijfde lid, onderdeel c, Wet LB BES in artikel 9a, vijfde lid, onderdeel d, 
aanhef, Wet LB BES terechtgekomen. In het nieuwe artikel 6d, vijfde lid, onderdelen c en d, Wet 
LB BES wordt dit hersteld. 
45 
 

Het huidige hoofdstuk III Wet LB BES heeft als opschrift ‘Wijze van berekening en inhouding’ en 
bevat bepalingen over het voorwerp van belasting, het tarief en de wijze van heffing. Voorgesteld 
wordt de bepalingen die betrekking hebben op het voorwerp van belasting op te nemen in 
hoofdstuk II Wet LB BES en de bepalingen die betrekking hebben op de wijze van heffing in het 
voorgestelde hoofdstuk IV Wet LB BES. Verder wordt voorgesteld in hoofdstuk III Wet LB BES de 
tariefbepalingen onder te brengen. In verband daarmee wordt voorgesteld het opschrift van dat 
hoofdstuk in die zin aan te passen. 
 
Artikel III, onderdeel H (artikel 7 van de Wet loonbelasting BES) 
Met de invoering van de voorgestelde tariefsystematiek in artikel 8 Wet LB BES en de voorgestelde 
artikelen 8a en 8b Wet LB BES en de verplaatsing van de resterende grondslagbepaling (vaste 
kostenaftrek) naar het voorgestelde artikel 6e Wet LB BES, heeft artikel 7 Wet LB BES geen belang 
meer en kan het daarom vervallen. 
 
Artikel III, onderdelen I en J (artikelen 8, 8a en 8b van de Wet loonbelasting BES) 
Met de voorgestelde wijziging van artikel 8 Wet LB BES en de voorgestelde invoering van de 
artikelen 8a en 8b Wet LB BES wordt beoogd het tariefregime te verduidelijken. Het huidige 
tariefstelsel bevat een aantal onduidelijkheden, is omslachtig en is niet eenduidig. Enerzijds moet 
de maatstaf van heffing over een van het kalenderjaar afwijkend loontijdvak (het tijdvakloon) 
10
worden herleid naar een maatstaf van heffing over een kalenderjaar (het jaarloon) , waarna op dit 
jaarloon de jaartabel wordt toegepast en de aldus berekende belasting wordt herleid naar een over 
het tijdvakloon verschuldigde belasting. Anderzijds worden voor de meest voorkomende 
11
loontijdvakken tabellen vastgesteld. In deze tabellen is het tarief van de jaartabel herleid naar 
een tarief voor het loontijdvak. In de praktijk vindt doorgaans geen herleiding plaats, maar wordt 
gebruikgemaakt van de tijdvaktabellen. Deze methode is ook de in Europees Nederland 
12
gebruikelijke en voorgeschreven methode. Daarom wordt voorgesteld te kiezen voor het gebruik 
van tijdvaktabellen en daarmee de huidige uitvoeringspraktijk te bestendigen.  
Met het oog op de duidelijkheid worden de bepalingen over het tarief ondergebracht in vier 
artikelen. In artikel 8 Wet LB BES blijven bepalingen opgenomen met betrekking tot het over een 
loontijdvak van een jaar genoten loon, in het voorgestelde artikel 8a Wet LB BES bepalingen over 
andere loontijdvakken dan een jaar en in het voorgestelde artikel 8b Wet LB BES bepalingen over 
loon dat eenmalig of eenmaal per jaar wordt genoten. Ten slotte worden in artikel 9 Wet LB BES 
tariefregels gegeven voor anonieme werknemers en buitenlandse artiesten. Deze voorgestelde 
nieuwe artikelen en de voorgestelde wijzigingen in bestaande artikelen worden hieronder nader 
toegelicht. 
 
Zowel het huidige als het voorgestelde artikel 8 Wet LB BES is de tariefbepaling voor een 
loontijdvak van een jaar en regelt dat daarvoor aansluiting wordt gezocht bij het tarief van de 
inkomstenbelasting, zoals geregeld in artikel 24a Wet IB BES. De inkomstenbelasting kent een 
 
10 
De belasting wordt geheven over het zuiver voljaarsloon (artikel 5 Wet LB BES) dat wordt verkregen door het tijdvakloon te herleiden 
naar een voljaarsloon (artikel 7, eerste lid, Wet LB BES) dat vervolgens wordt verminderd met enkele aftrekposten tot een zuiver 
 
voljaarsloon (artikel 7, vierde lid, Wet LB BES).
11
 Artikel 8 Wet LB BES. 
12
 Dit volgt uit de artikelen 20a en 20b Wet LB 1964 in verbinding met artikel 25 Wet LB 1964. 
47 
 

1. Het loon wordt vermenigvuldigd met 52/3. Op het aldus verkregen loon wordt de tarieftabel van de 
13
inkomstenbelasting toegepast, in beginsel nadat op het herleide loon de belastingvrije som in 
mindering is gebracht. Het volgens deze tarieftabel verschuldigde bedrag wordt vervolgens 
vermenigvuldigd met 3/52. 
2. het loon wordt gedeeld door 3. Op het aldus verkregen loon wordt de weektabel toegepast (omdat in de 
weektabel de belastingvrije som is verwerkt, behoeft dit loon niet te worden verminderd met de 
belastingvrije som). Het volgens de weektabel verschuldigde bedrag wordt vervolgens vermenigvuldigd 
met 3. 
 
Het voorgestelde artikel 8b, eerste lid, Wet LB BES regelt dat op beloningen die in de regel 
eenmalig of eenmaal per jaar worden toegekend, zoals tantièmes en gratificaties, niet de 
tijdvaktabel, maar de tabel bijzondere beloningen van toepassing is. Hiermee wordt beoogd de op 
het loon in te houden belasting zoveel mogelijk te laten aansluiten bij de over dat loon 
verschuldigde inkomstenbelasting. Andere voorbeelden van beloningen die in de regel eenmalig 
worden toegekend zijn een schadeloosstelling bij ontslag en de compensatie die een werknemer bij 
het einde van de dienstbetrekking ontvangt voor niet opgenomen vakantiedagen. Vakantiegeld en 
een eindejaarsbonus zijn voorbeelden van een beloning die in de regel eenmaal per jaar wordt 
toegekend. Wordt echter een evenredig deel van het vakantiegeld tegelijk met het periodieke 
salaris uitbetaald, dan is geen sprake van een beloning die in de regel eenmaal per jaar wordt 
toegekend. Op eerder of vertraagd uitbetaald tijdvakloon is niet de tabel bijzondere beloningen van 
toepassing, maar de tijdvaktabel. 
 
Voorbeeld 
Wegens een verschil van inzicht komen werkgever en werknemer op 1 maart overeen de dienstbetrekking 
per 1 juli te beëindigen. Op 1 maart betaalt de werkgever aan de werknemer de volgende bedragen: 
1. een schadeloosstelling wegens te derven inkomsten 
2. het salaris over de maanden maart tot en met juni 
3. een compensatie voor niet opgenomen vakantiedagen 
4. het vakantiegeld over de periode tot en met juni 
Daarna hebben partijen over en weer niets meer van elkaar te vorderen. 
De schadeloosstelling, de compensatie voor de niet opgenomen vakantiedagen en het vakantiegeld zijn 
beloningen die in de regel eenmalig of eenmaal per jaar worden toegekend. Op deze beloningen is de tabel 
bijzondere beloningen van toepassing. Het salaris over de maanden maart tot en met juni is periodiek loon 
dat wordt vooruitbetaald. Op dit loon is de tijdvaktabel van toepassing. Als het loontijdvak een maand is, 
wordt op het salaris per maand de maandtabel toegepast. Het volgens de maandtabel verschuldigde bedrag 
wordt vervolgens vermenigvuldigd met 3. 
 
Het voorgestelde artikel 8b, tweede lid, Wet LB BES regelt dat bijzondere beloningen aan het 
tijdvakloon mogen worden toegevoegd waarna op het totaal de tijdvaktabel wordt toegepast. 
Voorwaarde is dat deze wijze van berekenen niet leidt tot een hoger belastingbedrag. Op grond van 
het voorgestelde artikel 8b, derde lid, Wet LB BES mag ook overwerkloon worden belast volgens de 
tabel bijzondere beloningen. Het voorgestelde artikel 8b, vijfde lid, Wet LB BES omschrijft wat als 
overwerk wordt aangemerkt. Dat zijn de uren die meer worden gewerkt dan het aantal 
 
13
 Artikel 24a, eerste lid, Wet IB BES. 
49 
 

Het anoniementarief is op grond van het voorgestelde artikel 9, eerste lid, onderdeel c, Wet LB BES 
ook van toepassing in gevallen waarin de werknemer kennelijk onjuiste gegevens verstrekt en de 
inhoudingsplichtige dit weet of redelijkerwijs moet weten. Het gaat hierbij om gevallen waarin 
weliswaar een loonbelastingverklaring wordt ingeleverd, maar in die verklaring gegevens omtrent 
de werknemer voorkomen waarvan de inhoudingsplichtige weet of redelijkerwijs moet weten dat zij 
niet juist zijn. 
Het anoniementarief is bedoeld voor werknemers die niet voldoen aan de verplichting tot het 
verstrekken van gegevens omtrent hun persoon. Vergelijkbaar met een situatie waarin loon wordt 
betaald aan een anonieme werknemer is de situatie dat de werknemers weliswaar bekend zijn, 
maar de inhoudingsplichtige geen inzicht verschaft in de hoogte van het loon dat aan elk van hen is 
toegekomen. Het anoniementarief is daarom ook in die situatie van toepassing. 
Het anoniementarief is niet bedoeld voor situaties waarin men te goeder trouw, maar ten onrechte 
ervan is uitgegaan dat er geen dienstbetrekking was. Heeft de werkgever om die reden afgezien 
van het uitreiken van een loonbelastingverklaring, dan kan de inhoudingsplichtige uiteraard niet 
worden verweten dat hij de werknemer niet de benodigde gegevens heeft uitgevraagd en dat de 
werknemer hem geen gegevens heeft verstrekt. 
Voorgesteld wordt het anoniementarief gelijk te stellen aan het huidige toptarief van de 
inkomstenbelasting. De loonbelasting die dan verschuldigd is over het aan de anonieme werknemer 
betaalde loon bedraagt 35,4%. Bij de niet-anonieme werknemer wordt bij de bepaling van de over 
het loon verschuldigde loonbelasting, doordat artikel 24a Wet IB BES daarbij van overeenkomstige 
toepassing is, rekening gehouden met de ouderdomsverzekeringskorting, de weduwen- en 
wezenverzekeringskorting en de zorgverzekeringskorting (hierna: heffingskortingen). Het 
voorgestelde artikel 9, eerste lid, Wet LB BES is zo geformuleerd dat bij de bepaling van de over 
het loon verschuldigde loonbelasting van de anonieme werknemer geen rekening wordt gehouden 
met deze heffingskortingen. Dat zou ertoe leiden dat de anonieme werknemer over het aan hem 
verstrekte loon van 35,4% loonbelasting verschuldigd is, vermeerderd met de van toepassing 
zijnde premies AOV en AWW en de premie zorgverzekering (hierna samen met de loonbelasting 
gezamenlijk aangeduid als loonheffingen) verschuldigd is. In de sfeer van de inhouding zou dan in 
totaal meer dan 35,4% aan belasting en premies verschuldigd zijn. Om dit te voorkomen bepaalt 
het voorgestelde artikel 9, tweede lid, Wet LB BES dat wanner de werknemer tevens verzekerd is 
voor de volksverzekeringen en de zorgverzekering het totaal van de loonbelasting en de premies 
voor deze verzekeringen wordt gesteld op 35,4% van het loon.Uit de verwijzing naar de artikelen 
5, 8, 8a en 8b Wet LB BES in de tekst van het voorgestelde artikel 9, eerste lid, aanhef, Wet LB 
BES volgt – duidelijker dan uit de huidige tekst van deze bepaling – dat het anoniementarief wordt 
toegepast op het loon en niet op het belastbaar loon. Er wordt dus geen rekening gehouden met de 
vaste kostenaftrek, bedoeld in het voorgestelde artikel 6e Wet LB BES, de belastingvrije som, 
bedoeld in artikel 24, tweede lid, Wet IB BES, de ouderentoeslag, bedoeld in artikel 24, derde lid, 
Wet IB BES en het bedrag van de op artikel 8.19, onderdeel b, Belastingwet BES gebaseerde 
beschikking vermindering loonbelasting. De voorgestelde tekst is in zoverre derhalve bedoeld als 
verduidelijking en niet als een inhoudelijke wijziging. 
Het anoniementarief is niet bedoeld als strafmaatregel maar als maatregel om de werknemer en de 
inhoudingsplichtige ertoe te bewegen om alle informatie te verstrekken die de uitvoerende 
instanties nodig hebben om de heffing van loonbelasting en de in de inhoudingssfeer verschuldigde 
51 
 

Het in het huidige artikel 10, derde lid, Wet LB BES opgenomen formele vereiste dat, ingeval op 
grond van een verdrag of regeling van internationaal recht geen loonbelasting behoort te worden 
ingehouden, een inhoudingsplichtige alleen dan van inhouding van loonbelasting kan afzien indien 
de werknemer hem een daartoe strekkende verklaring heeft gegeven die de werknemer van de 
inspecteur heeft gekregen, vervalt. Het vervallen van dit vereiste betekent een administratieve 
lastenverlichting voor de inhoudingsplichtige. Het blijft overigens (facultatief) mogelijk voor 
inhoudingsplichtigen om in geval van twijfel over de al dan niet bestaande inhoudingsplicht een 
verklaring van de inspecteur te vragen. 
 
Artikel III, onderdeel O (artikel 11 van de Wet loonbelasting BES) 
In het voorgestelde artikel 11 Wet LB BES wordt geregeld op welke wijze de loonbelasting wordt 
geheven. Het voorgestelde artikel 11, eerste lid, Wet LB BES bepaalt dat de belasting wordt 
geheven bij wijze van inhouding. Op dit moment is dit geregeld in artikel 10, eerste lid, Wet LB 
BES. Dit leidt niet tot een inhoudelijke wijziging. 
In het voorgestelde artikel 11, tweede lid, Wet LB BES wordt voor het inhoudingstijdstip aansluiting 
gezocht bij het volgens het voorgestelde artikel 10, eerste lid, Wet LB BES bepaalde 
genietingsmoment. Thans is genietingsmoment geregeld in het huidige artikel 10, tweede lid, Wet 
LB BES.  
In het voorgestelde artikel 11, derde lid, Wet LB BES wordt geregeld dat de inhouding plaatsvindt 
volgens de op het tijdstip van inhouding voor de werknemer geldende tabel. Deze bepaling schept 
duidelijkheid over de van toepassing zijnde tabel in gevallen van vertraagde betaling, bijvoorbeeld 
loon over december dat wordt uitbetaald in januari van het volgende jaar. Dit loon moet worden 
belast volgens de tabel die geldt in laatstgenoemde maand. 
In het voorgestelde artikel 11, vierde lid, Wet LB BES wordt geregeld dat de inhoudingsplichtige 
verplicht is de in een tijdvak ingehouden belasting op aangifte af te dragen. Deze bepaling brengt 
voor de loonbelasting mee dat hoofdstuk VIII, titel 2, van de Belastingwet BES dat handelt over de 
heffing van belasting bij wege van voldoening of afdracht op aangifte van toepassing is. Een 
dergelijke expliciete bepaling ontbreekt tot op heden in de Wet LB BES. Met deze wijziging wordt 
dat verzuim hersteld. Dit leidt niet tot een inhoudelijke en van de huidige uitvoeringspraktijk 
afwijkende wijziging. 
 
Artikel III, onderdeel P (artikel 12 van de Wet loonbelasting BES) 
Loonbelasting wordt geheven bij wijze van inhouding (het voorgestelde artikel 11, eerste lid, Wet 
LB BES). Inhouden van loonbelasting kan slechts op het loon in geld. Artikel 12 Wet LB BES regelt 
dat wanneer het loon in geld niet voldoende is voor de inhouding, het ontbrekende geacht wordt te 
zijn ingehouden en wel op het tijdstip waarop de inhoudingsplichtige had moeten inhouden. In 
verband met de voorgestelde aanpassingen van de artikelen 10 en 11 Wet LB BES behoeft ook de 
verwijzing naar artikel 10 Wet LB BES aanpassing. Dat wordt met deze wijziging bewerkstelligd. 
Overeenkomstig hetgeen is opgemerkt bij de voorgestelde wijzigingen van de artikelen 10 en 11 
Wet LB BES is hiermee geen inhoudelijke wijziging beoogd. 
 
Artikel III, onderdeel Q (artikel 12a van de Wet loonbelasting BES) 
53 
 

bestendiging van de bestaande praktijk. Nieuw is de mogelijkheid om de inhoudingsplichtige te 
verplichten om bij de loonadministratie gegevens inzake niet tot het loon behorende uitkeringen en 
verstrekkingen vast te leggen. Deze uitkeringen en verstrekkingen worden niet in de loonstaat 
opgenomen, maar moeten wel bij de loonadministratie worden bewaard. Te denken valt aan 
vergoedingen ter dekking van door de werknemer te maken kosten tot verwerving van het loon en 
kostenvoorkomende verstrekkingen. Met de vastlegging van deze gegevens is beoogd het toezicht 
op een juiste fiscale verwerking van deze uitkeringen en verstrekkingen, bijvoorbeeld bij een 
boekenonderzoek voor de loonheffingen, te vergemakkelijken. 
Voorgesteld wordt in artikel 19, eerste lid, onderdeel e, Wet LB BES te regelen dat de 
inhoudingsplichtige de identiteit van de werknemer vaststelt aan de hand van een toegelaten 
identiteitsbewijs, de aard en het nummer daarvan opneemt in de loonadministratie en een kopie 
van het identiteitsbewijs bewaart bij de loonadministratie (identificatieplicht). Deze voorgestelde 
verificatieplicht voor de werkgever draagt bij aan de kwaliteit van de loonadministratie doordat de 
werkgever aan de hand van het identiteitsbewijs kan vaststellen dat de werknemer inderdaad 
degene is die hij zegt te zijn. Toegelaten identiteitsbewijzen zijn een door of namens de 
15
gezaghebber van het openbaar lichaam afgegeven identiteitskaart (de sedula) , een Nederlands 
16
paspoort en de documenten waarover een vreemdeling in de zin van de Wet toelating en 
uitzetting BES moet beschikken om zijn identiteit, zijn nationaliteit en zijn verblijfrechtelijke positie 
17
te kunnen laten vaststellen. Een rijbewijs kan niet dienen als toegelaten identiteitsbewijs, omdat 
op het rijbewijs niet de nationaliteit is vermeld en de nationaliteit van belang is om te kunnen 
bepalen of iemand recht heeft op de BES-eilanden te verblijven en te werken. Documenten 
waarvan de geldigheid inmiddels is verlopen, kunnen niet worden gebruikt voor de uit het 
voorgestelde artikel 19, eerste lid, onderdeel e, Wet LB BES voortvloeiende identificatieplicht. 
Omdat de identificatieplicht bedoeld is om werken in de illegaliteit tegen te gaan is deze slechts 
van toepassing als de werknemer loon uit tegenwoordige dienstbetrekking geniet. Loon uit 
tegenwoordige dienstbetrekking is loon dat ten nauwste verband houdt met bepaalde of in een 
bepaald tijdvak verrichte arbeid en daarvoor de directe tegenprestatie is, zoals het periodiek 
overeengekomen maand- of uurloon, stukloon, een tantième, een eindejaarsuitkering of een 
prestatiebonus. In de ministeriële regeling zal worden opgenomen dat de inhoudingsplichtige voor 
de datum van aanvang van de werkzaamheden van de werknemer, of voor de aanvang van de 
werkzaamheden indien de dienstbetrekking is overeengekomen op de datum waarop de 
werkzaamheden aanvangen de identiteit op de voorgeschreven wijze vaststelt. De 
identificatieverplichting is niettemin zo geformuleerd dat deze van toepassing is op iedere 
werknemer die loon uit tegenwoordige dienstbetrekking geniet. Dat betekent dat de verplichting tot 
het vaststellen van de identiteit ook geldt voor de werknemer die al vóór 1 januari 2025 in dienst 
was van de inhoudingsplichtige. 
In het voorgestelde artikel 19, eerste lid, onderdeel f, Wet LB BES wordt geregeld dat bij 
ministeriële regeling regels worden gesteld omtrent het melden van het einde van de 
inhoudingsplicht. Het betreft een verduidelijking van de bestaande praktijk, waarbij in de 
 
15
 Artikel 2, eerste lid, onderdeel a, van de Wet identificatieplicht BES juncto artikel 1a van de Wet identiteitskaarten BES. 
16
 Artikel 2, eerste lid, onderdeel b, van de Wet identificatieplicht BES juncto artikel 2, eerste lid, van de Paspoortwet. 
17
 Artikel 2, eerste lid, onderdeel d, van de Wet identificatieplicht BES. 
55 
 

Op het uitgangspunt van een eindheffing ten laste van de inhoudingsplichtige worden twee 
uitzonderingen gemaakt. In het voorgestelde artikel 20, onderdeel a, Wet LB BES wordt de 
inhoudingsplichtige de mogelijkheid geboden dat op zijn verzoek, in plaats van een 
naheffingsaanslag bij wijze van eindheffing, een op de betrokken werknemers verhaalbare 
naheffingsaanslag loonbelasting wordt opgelegd. De inhoudingsplichtige dient hiertoe alsnog de 
benodigde gegevens te verstrekken en de onjuiste of onvolledige administratieve verwerking van 
de betreffende loonbestanddelen per werknemer te herstellen, overeenkomstig de bij of krachtens 
het voorgestelde artikel 19 Wet LB BES gestelde verplichtingen. Deze mogelijkheid bestaat 
vanzelfsprekend niet indien de inhoudingsplichtige reeds rechtens dan wel feitelijk van de 
mogelijkheid van verhaal heeft afgezien. Doet de inhoudingsplichtige met succes een beroep op 
deze uitzondering, dan betekent dat niet zonder meer dat hij de verhaalbare naheffingsaanslag 
volledig op zijn werknemers moet verhalen. Hij kan altijd besluiten af te zien van verhaal. Op dat 
moment geniet de werknemer een tot het loon te rekenen voordeel ter grootte van de door de 
inhoudingsplichtige prijsgegeven vordering, dat de inhoudingsplichtige moet verwerken in de 
loonadministratie. In het voorgestelde artikel 20, onderdeel b, Wet LB BES wordt voor daartoe 
aanleiding gevende gevallen aan de inspecteur de bevoegdheid gegeven om bij voor bezwaar 
vatbare beschikking te besluiten geen naheffingsaanslag bij wijze van eindheffing op te leggen. 
Deze uitzondering wordt opgenomen omdat met de naheffing bij wijze van eindheffing louter 
beoogd is de doelmatigheid en eenvoud van de heffing te bevorderen. Indien het naheffen bij wijze 
van eindheffing kan leiden tot voor de werknemer aanzienlijke voordelen bij de heffing van 
inkomstenbelasting, andere belastingen of andere wettelijke regelingen, bijvoorbeeld 
tegemoetkomingen die afhankelijk zijn van de hoogte van het belastbaar inkomen, dient een 
nadere afweging plaats te vinden. 
Eindheffing bij naheffing is van toepassing als de verschuldigde belasting niet is geheven. Op basis 
van de Wet LB BES wordt loonbelasting geheven bij wijze van inhouding. Is de belasting wel 
ingehouden, maar niet afgedragen, dan is de belasting wel geheven. Als de inspecteur dan besluit 
voor de niet afgedragen loonbelasting een naheffingsaanslag op te leggen aan de 
inhoudingsplichtige is in zoverre geen sprake van een eindheffingsbestanddeel en is ook het 
eindheffingsregime niet van toepassing. 
De heffing bij wijze van eindheffing van loonbelasting bij de werkgever brengt geen wijziging in het 
karakter van de naheffingsaanslag. Een inhoudingsplichtige kan aan de inspecteur het verzoek 
doen het eindheffingsregime niet toe te passen. Indien de inhoudingsplichtige met succes een 
dergelijk verzoek doet nadat de naheffingsaanslag is opgelegd, wordt geen nieuwe 
naheffingsaanslag opgelegd, maar wordt de eerder opgelegde naheffingsaanslag geconverteerd in 
een verhaalbare naheffingsaanslag. Dat kan bijvoorbeeld gebeuren bij uitspraak van de inspecteur 
op een bezwaar dat de inhoudingsplichtige heeft ingediend tegen een aan hem opgelegde 
naheffingsaanslag waarbij de inhoudingsplichtige tevens met succes verzoekt het 
eindheffingsregime niet toe te passen. 
In het voorgestelde artikel 21 Wet LB BES wordt een van de kenmerkende aspecten van het 
eindheffingsregime geregeld, namelijk dat de loonbelasting wordt geheven van de 
inhoudingsplichtige. Hierin onderscheidt het eindheffingsregime zich van het werknemersregime, 
waarbij de werknemer de belastingplichtige is en de belasting wordt geheven bij wijze van 
inhouding.  
57 
 

de naheffingsaanslag wordt opgelegd. Het loon wordt daarbij gesteld op de belasting die 
verschuldigd was over de initiële loonverstrekking. 
 
Voorbeeld 
Een werkgever betaalt zijn werknemer op moment t een bonus van USD 1.000. Bij een boekenonderzoek 
wordt duidelijk dat de werkgever deze loonbetaling niet in de loonadministratie heeft verwerkt. De 
inspecteur besluit een naheffingsaanslag op te leggen. De naheffingsaanslag wordt opgelegd op moment 
t+1. Het volgens de tarieftabel van artikel 24a Wet IB BES verschuldigde tariefpercentage op moment t is 
30,4%. Het gebruteerde tarief op de momenten t en t+1 is 43,67%. 
In beginsel wordt een naheffingsaanslag naar moment t opgelegd met toepassing van het gebruteerde tarief. 
De naheffingsaanslag wordt als volgt berekend: USD 1.000 * 43,67% = USD 436. 
Indien de inhoudingsplichtige aannemelijk maakt dat hij op moment t zijn verhaalsrecht nog niet had 
prijsgegeven worden twee naheffingsaanslagen opgelegd: 
- een naheffingsaanslag (met toepassing van het enkelvoudige tarief) naar moment t, die als volgt 
wordt berekend: USD 1.000 * 30,4% = USD 304 
- een naheffingsaanslag (met toepassing van het gebruteerde tarief) naar moment t+1, die als volgt 
wordt berekend: USD 304 * 43,67% = USD 132 
 
 
Zoals hiervoor toegelicht vindt bij eindheffing wegens naheffing steeds brutering plaats. Dat is 
slechts anders als de inhoudingsplichtige met succes een verzoek doet om de eindheffing niet toe 
te passen. Als de inhoudingsplichtige de aan hem opgelegde verhaalbare naheffingsaanslag dan 
verhaalt op zijn werknemers, vindt in zoverre geen brutering plaats. Ziet de inhoudingsplichtige 
daarna alsnog af van verhaal op zijn werknemers, dan wordt het op dat moment ontstane voordeel 
herleid tot een grondslag waarover de belasting verschuldigd is. De werkgever verwerkt deze 
loonverstrekking in de loonstaat van de werknemer als werknemersloon. Het eindheffingsregime is 
hierop niet van toepassing. 
Het voorgestelde artikel 21a, vierde lid, Wet LB BES regelt dat bij toepassing van het 
eindheffingsregime de belasting globaal mag worden vastgesteld. In beginsel moet de eindheffing 
op het niveau van de individuele werknemer worden berekend. In de uitvoeringspraktijk wordt 
echter ook wel een meer globale benadering gehanteerd. Indien bijvoorbeeld een omvangrijke 
groep werknemers min of meer tot een gelijk bedrag gelijksoortig eindheffingsloon geniet en de 
inhoudingsplichtige aannemelijk maakt welk tarief voor die groep werknemers gemiddeld van 
toepassing is, kan de verschuldigde belasting aan de hand daarvan worden vastgesteld. Op grond 
van de feiten en omstandigheden kan aldus tot een doelmatiger belastingheffing worden gekomen 
met relatief lage administratieve lasten voor de werkgever. Met de zinsnede 'in hetzelfde 
loontijdvak of dezelfde loontijdvakken' wordt aangegeven dat het naast een beoordeling per 
loontijdvak ook mogelijk is om afhankelijk van de feitelijke situatie het aangiftetijdvak of het 
naheffingstijdvak als uitgangspunt te nemen. De verschuldigde belasting over eindheffingsloon 
dient wel redelijkerwijs overeen te komen met de belasting die bij individuele berekening 
verschuldigd zou zijn. Voorwaarde voor een globale vaststelling van de verschuldigde belasting is 
dat hierdoor een beduidende vereenvoudiging wordt bereikt. Van een beduidende vereenvoudiging 
is geen sprake indien de vaststelling van de verschuldigde belasting zonder globale vaststelling 
59 
 

middel van zegels. Dat moet voorkomen dat goederen in het vrije verkeer terecht komen zonder 
betaling van invoerrechten. Voorgestelde wordt aan artikel 2.55, eerste lid, DABES de bevoegdheid 
toe te voegen om identificatiemaatregelen te treffen met betrekking tot bergingsmiddelen, zoals 
containers. Deze bevoegdheid ontbrak in de DABES en deze omissie wordt hiermee hersteld. 
 
Artikel IV, onderdeel C (artikel 2.73 van de Douane- en Accijnswet BES) 
Artikel 2.73 DABES bevat een regeling voor het onjuist gebruik van een vrijstelling waarbij 
goederen zijn ingevoerd. Dit geldt ook voor de situatie waarin ten onrechte een vrijstelling wordt 
genoten vanwege de verstrekking van onjuiste of onvolledige gegevens. De douaneschuld ontstaat 
in dat geval op het moment dat wordt geconstateerd dat de voorwaarden van de vergunning niet 
of niet tijdig zijn nagekomen, of op het tijdstip van de invoer van de goederen. De schuldenaren in 
bovengenoemde gevallen is dan de vrijstellinggenieter. Voorgestelde wordt de regeling zodanig te 
wijzigen dat ook de aangever van de ingevoerde goederen als schuldenaar van een douaneschuld 
als bedoeld in artikel 2.73, eerste lid, onderdeel c, DABES kan worden aangemerkt. Hierdoor kan 
zowel de vrijstellingsgenieter als de aangever hoofdelijk aansprakelijk worden gesteld voor de 
betaling van de douaneschuld. 
 
Artikel IV, onderdeel D (artikel 2.128 van de Douane- en Accijnswet BES) 
Het voorgestelde artikel 2.128, derde lid, DABES regelt dat ook degene die medeplichtig is aan het 
niet, onjuist of onvolledig doen van aangifte of een verklaring tot inklaring of tot uitklaring 
strafbaar is. Hierdoor kan onder andere ook de importeur die onjuiste gegevens verschaft aan de 
douane-expediteur/vertegenwoordiger en daardoor medeplichtig is aan een onjuiste of onvolledige 
aangifte ook strafbaar worden gesteld. Artikel 2.128, derde en vierde lid, DABES worden 
vernummerd tot vierde en vijfde lid van dat artikel. 
 
Artikel IV, onderdeel E (artikel 2.134a van de Douane- en Accijnswet BES) 
Met het voorgestelde artikel 2.134a DABES wordt een nieuwe strafbepaling in die wet opgenomen, 
waarbij de categorie van geldboetes verwijst naar artikel 27, vierde lid, van het Wetboek van 
Strafrecht BES. Het gevolg van deze wijzigingen is dat de mogelijkheid wordt gecreëerd om niet 
naleving van artikel 2.55, derde lid, DABES, naast bestuursrechtelijk, ook strafrechtelijk af te doen.   
In het voorgestelde artikel 2.134a, eerste lid, DABES wordt het niet, niet tijdig of niet behoorlijk 
voldoen aan de verplichting tot het in stand houden van een aangebrachte identificatiemaatregel 
met betrekking tot goederen, bergingsmiddelen, verpakkingsmiddelen, werktuigen, leidingen, 
vervoermiddelen, gebouwen, terreinen of delen daarvan strafbaar gesteld, hetzij met een 
gevangenisstraf van ten hoogste een jaar of met een geldboete van de vijfde categorie 
(USD 56.000). De hoogte van deze strafbepaling sluit aan bij de hoogte van de strafbepalingen van 
andere overtredingen die in dit hoofdstuk van de DABES zijn opgenomen.  
In het voorgestelde artikel 2.134a, tweede lid, DABES is bepaald dat degene die de in  artikel 
2.134a, eerste lid, DABES genoemde feiten opzettelijk begaat, wordt gestraft met gevangenisstraf 
van ten hoogste twee jaren of een geldboete van de vijfde categorie, of (een combinatie van) beide 
straffen. De hoogte van deze strafbepaling sluit ook aan bij de hoogte van de strafbepalingen van 
gelijke overtredingen die zijn opgenomen in dit hoofdstuk van de DABES. 
61 
 

accijnsheffing worden onderworpen. Ook aan deze teruggaaf worden voorwaarden en beperkingen 
gesteld bij algemene maatregel van bestuur.  
 
Artikel V en VI 
 
Artikel V (artikel 26 van de Wet algemene ouderdomsverzekering BES) en artikel VI (artikel 29 van 
de Wet algemene weduwen- en wezenverzekering BES) 
In artikel 26 Wet AOV BES en artikel 29 Wet AWW BES worden voor de heffing van premies voor 
deze volksverzekeringen bij wijze van inhouding de in de Wet LB BES voorkomende bepalingen van 
overeenkomstige toepassing verklaard door middel van schakelbepalingen. Deze schakelbepalingen 
verwijzen naar de toepasselijke hoofdstukken van de Wet LB BES waarin de bepalingen over de 
wijze van heffing zijn opgenomen. Door de voorgestelde andere (hoofdstuk)indeling van de Wet LB 
BES behoeft ook de verwijzing naar de van toepassing zijnde hoofdstukken van de Wet LB BES in 
de beide heffingsbepalingen aanpassing. De bepalingen over de wijze van heffing worden 
opgenomen in hoofdstuk IV Wet LB BES. Voor de heffing van premie bij wijze van inhouding wordt 
aangesloten bij deze bepalingen en daarvoor wordt dus verwezen naar hoofdstuk IV Wet LB BES. 
Deze aanpassingen leiden niet tot inhoudelijke wijzigingen. 
Met de verwijzing naar hoofdstuk V Wet LB BES wordt het eindheffingsregime van overeenkomstige 
toepassing op de premieheffing voor de volksverzekeringen indien aan de werkgever een 
naheffingsaanslag wordt opgelegd omdat de over het loon verschuldigde premie niet is betaald. 
 
Artikelen VII tot en met IX 
 
Artikel VII, onderdeel A (artikel 1 van de Cessantiawet BES), artikel VIII, onderdeel A (artikel 1 van 
de Wet ongevallenverzekering BES) en artikel IX, onderdeel A (artikel 1 van de Wet 
ziekteverzekering BES) 
De maatstaf van heffing voor de premies werknemersverzekeringen (cessantia, 
ongevallenverzekering en ziekteverzekering) is het loon van de werknemer. Voor het begrip loon 
wordt aansluiting gezocht bij het loon, bedoeld in de Wet LB BES. In verband met de aanpassingen 
in de Wet LB BES worden de definitiebepalingen in de werknemersverzekeringswetten 
dienovereenkomstig aangepast. Thans wordt onder meer verwezen naar artikel 9a Wet LB BES (de 
gebruikelijkloonregeling). Omdat wordt voorgesteld de gebruikelijkloonregeling op te nemen in 
artikel 6d Wet LB BES behoeft ook de verwijzing naar artikel 9a Wet LB BES in de Cessantiawet 
BES, de Wet OV BES en de Wet ZV BES aanpassing. In het algemeen deel van deze memorie is 
aangegeven dat de gebruikelijkloonregeling onderdeel en nadere invulling is van het begrip loon, 
bedoeld in artikel 6 Wet LB BES. Om die reden is het niet nodig om in de verschillende 
heffingsbepalingen te verwijzen naar de gebruikelijkloonregeling. Verwijzing naar het begrip loon 
van artikel 6 Wet LB BES is voldoende. Van de gelegenheid wordt daarom gebruikgemaakt het 
begrip loon meer te stroomlijnen en de verwijzing naar de gebruikelijkloonregeling te laten 
vervallen. Dit leidt niet tot een inhoudelijke wijziging. 
 
63 
 

