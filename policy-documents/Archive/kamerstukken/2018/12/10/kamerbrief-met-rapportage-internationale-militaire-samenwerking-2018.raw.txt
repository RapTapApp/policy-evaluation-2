 
 
 
 
 
Ministerie van Defensie 
 
Plein 4 
MPC 58 B 
Postbus 20701 
2500 ES Den Haag 
www.defensie.nl 
 
 
 
 
 
> Retouradres Postbus 20701 2500 ES Den Haag 
 
 
de Voorzitter van de Eerste Kamer  
Onze referentie 
der Staten-Generaal 
BS2018029739 
Binnenhof 22 
 
2513 AA Den Haag 
 
 
 
de Voorzitter van de Tweede Kamer 
 
Bij beantwoording datum, 
der Staten-Generaal 
onze referentie en betreft 
Plein 2 
vermelden. 
2511 CR Den Haag 
Datum 10-12-2018 
Rapportage internationale militaire samenwerking 2018 
Betreft 
 
 
Inleiding 
Hierbij informeer ik u over de stand van zaken van de internationale militaire 
samenwerking. In deze rapportage ga ik in op de belangrijkste ontwikkelingen bij 
de strategische partners van Defensie, te weten België en Luxemburg, Duitsland, 
Frankrijk, Noorwegen, het Verenigd Koninkrijk en de Verenigde Staten. Zoals 
aangekondigd in de Defensienota, is Nederland in 2018 nog intensiever gaan 
samenwerken met deze strategische partners. Tevens geef ik een toelichting op 
de samenwerking in EU, NAVO en VN-verband.  
  
België en Luxemburg  
De Belgische defensiebegroting bedroeg in 2018 €4,2 miljard (0,93% van het 
BBP). Dit is een lichte stijging ten opzichte van 2017, toen de defensie-uitgaven 
€4 miljard (0,91% van het BBP) bedroegen. Na Luxemburg heeft België evenwel 
het laagste BBP-percentage van alle bondgenoten. De Belgische premier Michel 
heeft gemeld dat België de ambitie heeft de defensie-uitgaven te verhogen naar 
het gemiddelde van de Europese NAVO-bondgenoten die geen nucleaire wapens 
bezitten. Ook de Luxemburgse defensie-uitgaven stijgen. In het beleidsdocument 
Luxembourg Defence Guidelines for 2025 and Beyond staat dat Luxemburg de 
ambitie heeft de defensie-uitgaven te verhogen van €320 miljoen (0.5% van het 
BBP) in 2018 naar €410 miljoen (0.6% van het BBP) in 2020.  
 
Pagina 1 van 11  
 
 

 
 
 
Nederland is een van de belangrijkste defensiepartners van Duitsland. In het 
Duitse regeerakkoord staat expliciet dat Duitsland streeft naar de versterking van 
 
de bilaterale militaire samenwerkingsrelatie met Nederland. Ook in 2018 is de 
 
samenwerking met Duitsland verdiept. Er is gewerkt aan de harmonisatie van 
 
regelgeving en certificeringseisen, bijvoorbeeld voor het testen van munitie. Ook 
 
tekenden Duitsland en Nederland in januari 2018 een MoU inzake de 
samenwerking op medisch gebied. Deze MoU omvat afspraken ten aanzien van 
 
training en opleidingen, de uitwisseling van medische informatie, en kennis en 
onderzoek.  
 
Voorts maakten Duitsland en Nederland in 2018 stappen voorwaarts op het 
gebied van de tanksamenwerking. In april 2018 heeft de firma Kraus Maffei 
Wegmann de eerste drie 'Duits-Nederlandse' Leopard-II tanks overgedragen aan 
de Duitse landmacht. Deze Leopard-II tanks zijn uitgerust met een Nederlands 
communicatie- en informatiesysteem, waardoor zij naadloos kunnen optreden 
met Nederlandse eenheden. De tanks zullen worden gebruikt door het Duits-
Nederlandse 414 tankbataljon. Voorts tekenden Duitsland en Nederland in 
oktober 2018 een technische overeenkomst die het mogelijk maakt om in 
voorkomend geval tanks te leasen van Duitsland voor autonome Nederlandse 
inzet.  
 
Ook heeft Duitsland in 2018 wederom gebruik gemaakt van het Joint Support 
Ship (JSS) Zr.Ms. Karel Doorman. Militairen van het Seebatallion en de Division 
Schnelle Kräfte opereerden in september 2018 tijdens de nationale 
evacuatieoefening Schneller Adler vanaf het JSS. Ook is de samenwerking tussen 
het Seebatallion en de Koninklijke Marine in 2018 voortgezet. Militairen van het 
Seebatallion namen deel aan Nederlandse opleidingen en trainingen.  
 
Tevens is de materieelsamenwerking in 2018 voortgezet. In mei 2018 tekenden 
de Nederlandse en Duitse ministers van Defensie een intentieverklaring inzake de 
digitale integratie van de landeenheden. Nederland en Duitsland onderzoeken 
momenteel de opties voor de gezamenlijke verwerving van middelen voor de 
digitalisering van hun landmachten. In december 2018 zal ook een 
intentieverklaring worden getekend inzake de gemeenschappelijke aanschaf van 
middelen voor elektronische oorlogsvoering. 
 
Tot slot werkten Duitsland en Nederland in 2018 op operationeel gebied samen, 
waaronder in de Resolute Support missie in Afghanistan, Operation Inherent 
Resolve in Irak, MINUSMA in Mali en de Enhanced Forward Presence in Litouwen. 
Duitsland en Nederland leverden tevens een gezamenlijke bijdrage aan de NATO 
Response Force en het Eerste Duits-Nederlandse Legerkorps nam in oktober en 
november 2018 deel aan de NAVO-oefening Trident Juncture in Noorwegen. 
Tijdens deze oefening is het Eerste Duits-Nederlandse Legerkorps gecertificeerd 
als hoofdkwartier binnen de NATO Response Force 2019. 
 
Frankrijk 
Het Franse parlement heeft de militaire programmeringswet 2019-2025 in juli 
2018 goedgekeurd. Deze wet voorziet in de stijging van de Franse defensie-
uitgaven naar 2% van het BBP. Tot 2022 stijgt de Franse defensiebegroting met 
€1,7 miljard per jaar, en vanaf 2023 met €3 miljard per jaar. In 2018 gaf 
Frankrijk €34,2 miljard (1,81% van het BBP) uit aan Defensie, ten opzichte van 
€32,7 miljard in 2017 (1,78% van het BBP). De stijging van de defensiebegroting 
zal onder meer worden aangewend voor investeringen in hoogwaardige 
capaciteiten. Zo wil Frankrijk een impuls geven aan het ruimteprogramma voor 
Pagina 3 van 11  
 
 

 
 
 
Tot slot werkten Noorwegen en Nederland in 2018 nauw samen op operationeel 
gebied. In 2018 leveren beide landen militairen aan de Enhanced Forward 
 
Presence in Litouwen. Ook leveren Nederland en Noorwegen samen met Duitsland 
 
regelmatig gezamenlijk bijdragen aan de landcomponent van de NATO Response 
 
Force. 
 
 
Verenigd Koninkrijk 
 
De Strategic Defence and Security Review 2015 (SDSR15) is nog altijd de 
leidraad voor de ontwikkeling van de Britse krijgsmacht. In de SDSR15 staat dat 
het Verenigd Koninkrijk ten minste twee procent van het BBP zal blijven besteden 
aan Defensie en in de komende tien jaar £178 miljard (ongeveer €202 miljard) 
zal investeren in materieel. De Britse defensiebegroting bedroeg in 2018 £36,6 
miljard (ongeveer €41 miljard, 2,1% van het BBP) en stijgt in 2019 naar £37,2 
miljard (ongeveer €42,7 miljard, 2,1% van het BBP).  
 
In het voorjaar van 2018 heeft het Verenigd Koninkrijk de National Security 
Capability Review (NSCR18) gepubliceerd. De NSCR18 is gericht op de whole-of-
government aanpak van complexe dreigingen en het bereiken van de nationale 
veiligheidsdoelen, te weten (1) het beschermen van de bevolking, (2) het 
beschermen van de Britse mondiale invloed en (3) het bevorderen van welvaart. 
De NSCR18 besteedt tevens aandacht aan de capaciteiten die hiervoor benodigd 
zijn.  
 
Ondanks het aanstaande vertrek van het Verenigd Koninkrijk uit de Europese 
Unie, blijven het Verenigd Koninkrijk en Nederland op defensiegebied nauw 
samenwerken, waaronder in NAVO-verband en op bilaterale basis. Zoals 
afgesproken in het Joint Vision Statement van juni 2017, stelden het Verenigd 
Koninkrijk en Nederland in 2018 een actieplan op voor het verdiepen van de 
bilaterale samenwerking. Dit actieplan werd op 6 juni jl. in Den Haag 
ondertekend. In het actieplan zijn een aantal prioriteitsgebieden geïdentificeerd, 
te weten: (1) samenwerking in de Joint Expeditionary Force, (2) cyberdefensie, 
(3) safety, (4) de adaptieve krijgsmacht en (5) marinierssamenwerking.  
 
Het Verenigd Koninkrijk en Nederland ontplooiden in 2018 een groot aantal 
samenwerkingsactiviteiten. Zo was er sprake van uitgebreide kennisuitwisseling 
over veiligheid (safety) ten behoeve van de oprichting van de Inspectie Veiligheid 
Defensie. Het Verenigd Koninkrijk en Nederland maakten ook gezamenlijk 
plannen voor humanitaire assistentie in het Caribisch gebied en de landen 
verdiepten de samenwerking op het gebied van doctrine-ontwikkeling, onder 
meer door de plaatsing van een Nederlandse officier bij het Britse Development, 
Concepts and Doctrine Centre (DCDC). 
 
Voorts kondigden het Verenigd Koninkrijk en Nederland tijdens het staatsbezoek 
van het Koninklijk paar op 24 oktober jl. aan dat de samenwerking tussen de 
Royal Navy en de Koninklijke Marine zal worden versterkt. Zo heeft Nederland het 
voornemen om zich aan te sluiten bij de eerste inzet van het Britse vliegdekschip 
HMS Queen Elizabeth in 2021.  
 
Naast de versterking van de bilaterale samenwerking, hebben het Verenigd 
Koninkrijk en Nederland stappen gezet ten aanzien van de samenwerking in het 
kader van de Joint Expeditionary Force (JEF). Op 28 juni jl. tekenden de ministers 
van Defensie van Denemarken, Estland, Finland, Letland, Litouwen, Nederland, 
Noorwegen, het Verenigd Koninkrijk en Zweden in Londen de Comprehensive 
Memorandum of Understanding (C-MOU) inzake de JEF. De JEF biedt een 
raamwerk voor snelle, multinationale inzet en is opgebouwd rond Britse 
Pagina 5 van 11  
 
 

 
 
NAVO moet worden verbeterd. Zij verwachten dat Nederland volledige uitvoering 
zal geven aan de Wales Defence Investment Pledge uit 2014 en in 2024 2% van 
het BBP zal uitgeven aan Defensie, waarvan ten minste 20% wordt geïnvesteerd 
 
in materieel.  
 
 
 
De defensiesamenwerking tussen de Verenigde Staten en Nederland is in 2018 
 
versterkt. En marge van het bezoek van de minister-president aan president 
Trump op 2 juli 2018 werd het verdrag tussen het Koninkrijk der Nederlanden en 
 
de Verenigde Staten van Amerika inzake de totstandkoming van een raamwerk 
voor samenwerking op het gebied van defensieaangelegenheden (het 
'Raamverdrag') getekend. Met de ondertekening van dit Raamverdrag is 
Nederland toegetreden tot een selecte groep landen waarmee de Verenigde 
Staten soortgelijke verdragen hebben gesloten, te weten Australië, Canada en het 
Verenigd Koninkrijk. Het Raamverdrag bevat juridische standaardbepalingen op 
het gebied van onder meer aansprakelijkheid, uitwisseling en bescherming van 
informatie, bruikleen van materieel, logistieke ondersteuning en uitwisseling van 
personeel. Het is de bedoeling dat het Raamverdrag als 'algemene voorwaarden' 
wordt ingeroepen in toekomstige bilaterale MoU's. Hierdoor kunnen MoU's sneller 
tot stand worden gebracht.  
 
Tot slot is de nauwe materieelsamenwerking in 2018 voortgezet. In november 
2017 besloot Nederland de laatste zes F-35’s te bestellen in het kader van de 
zogenoemde block buy. Daarnaast kwamen de Verenigde Staten en Nederland in 
mei 2018 overeen dat 28 van de Nederlandse Apache-gevechtshelikopters zullen 
worden gemoderniseerd. Ook besloot Nederland in mei 2018 tot de aanschaf van 
een MQ-9 Reaper systeem, bestaande uit vier MALE UAV’s en een grondstation. 
Verder is in 2018 het groot onderhoud aan de Patriot grondgebonden lucht- en 
raketverdedigingssystemen begonnen en zijn voorbereidingen getroffen voor de 
upgrade van de MK-48 torpedo’s en de modernisering van de MK-46 torpedo’s. 
Om de materieelsamenwerking te faciliteren zijn in 2018 diverse 
samenwerkingsovereenkomsten getroffen, onder meer over research and 
development en explosievenopruiming. Deze overeenkomsten zijn nodig voor het 
uitwisselen van informatie en technische kennis.  
 
Europese Unie 
In 2018 heeft de Europese defensiesamenwerking een hoge vlucht genomen. Het 
afgelopen jaar zijn veel stappen gezet ten aanzien van Permanent 
gestructureerde samenwerking (PESCO), het European Defence Industrial 
Development Programme (EDIDP), het Europees Defensiefonds (EDF) en de 
Coordinated Annual Review on Defence (CARD). Daarnaast is de Military Planning 
and Conduct Capability (MPCC) herzien. 
 
Permanent gestructureerde samenwerking  
PESCO werd in december 2017 formeel gelanceerd. Het eerste PESCO-jaar stond 
in het teken van het inrichten van de PESCO-architectuur. Dit proces zal naar 
verwachting eind 2018 of begin 2019 worden voltooid. Daarna zal de nadruk nog 
meer komen te liggen op de uitvoering van de PESCO-projecten. In 2018 zijn 
twee reeksen PESCO-projecten goedgekeurd en gestart. Verder zijn 
Raadsaanbevelingen vastgesteld voor de governance van PESCO-projecten, 
evenals aanbevelingen met een nadere precisering van de twintig PESCO 
commitments. De onderhandelingen over de betrokkenheid van derde landen bij 
PESCO-projecten lopen nog. Naar verwachting zal hierover voor het einde van het 
jaar een Raadsbesluit worden genomen. Nederland neemt momenteel deel aan 
negen PESCO-projecten en is lead nation van het project Militaire Mobiliteit. Uw 
Kamer wordt hierover geregeld geïnformeerd in de geannoteerde agenda’s en 
verslagen van de Raad Buitenlandse Zaken.  
Pagina 7 van 11  
 
 

 
 
opgesteld, die de lidstaten meer inzicht geven in elkaar nationale 
defensieplannen. Zo wordt duidelijker op welke terreinen er mogelijkheden 
bestaan voor internationale samenwerking. In het kader van de CARD trial run 
 
heeft het EDA in de Europese hoofdsteden overleggen gevoerd. Alle 
 
landeninformatie die is voortgevloeid uit deze overleggen is opgenomen in een 
 
totaalrapport inzake de staat van de Europese krijgsmachten. Dit rapport kan 
 
andere initiatieven voeden, zoals PESCO en het EDIDP/EDF. De EDA-bestuursraad 
heeft het rapport op 20 november 2018 goedgekeurd.  
 
 
Military Planning and Conduct Capability 
De Military Planning and Conduct Capability (MPCC) is in juni 2017 opgericht en is 
verantwoordelijk voor de planning en aansturing van militaire EU-
trainingsmissies. In het najaar van 2018 vond een eerste herziening van de MPCC 
plaats. In Nederlandse optiek was een versterking nodig om intensievere 
coördinatie met de Civil Planning and Conduct Capability (CPCC) gestalte te 
kunnen geven en nauwer te kunnen samenwerken met EU-actoren die een rol 
spelen bij de geïntegreerde benadering. Nederland heeft ervoor gepleit dat de 
versterking van de MPCC nadrukkelijk aan deze doelstellingen wordt gekoppeld. 
De hervormde MPCC moet in staat zijn een beperkt aantal Europese non-
executieve (trainings) missies en een kleine executieve missie aan te sturen. 
Gelet op deze taakstelling heeft de Raad Buitenlandse Zaken op 19 november 
2018 besloten dat het MPCC wordt uitgebreid met 20 permanente voltijdsfuncties 
en 94 oproepbare voltijdsfuncties. 
 
Capaciteitenontwikkelingsprogramma’s 
Tot slot is het afgelopen jaar ook vooruitgang geboekt op de vier belangrijkste 
capaciteitsontwikkelingsprogramma’s die de Europese Raad is overeengekomen, 
te weten Air-to-Air Refueling (AAR), Remotely Piloted Aircraft Systems (RPAS), 
Governmental Satellite Communication en cyberdefensie. Nederland is lead nation 
van het Multi Role Tanker Transport (MRTT)-programma voor het opzetten van 
een multinationale vloot van tanker-transportvliegtuigen. De vloot bestaat uit 
zeven vliegtuigen, die naar verwachting tussen 2020 en 2022 worden geleverd. 
De vliegtuigen worden gevlogen door een multinationale eenheid die opereert 
vanaf de Main Operating Base Eindhoven en Forward Operating Base Keulen.  
 
Noord-Atlantische Verdragsorganisatie 
De NAVO is en blijft de hoeksteen van het Nederlandse veiligheidsbeleid. Artikel 5 
van het Noord-Atlantisch Verdrag vormt de ultieme veiligheidsgarantie voor 
Nederland. In bondgenootschappelijk verband levert Nederland bijdragen aan de 
uitvoering van de drie kerntaken van de NAVO, te weten de collectieve 
verdediging, crisisbeheersing en coöperatieve veiligheid.  
 
Gereedheid 
De NAVO wordt zowel ten oosten als ten zuiden van het verdragsgebied 
geconfronteerd met conventionele militaire en hybride dreigingen. Het 
bondgenootschap moet in staat zijn effectief te reageren op deze dreigingen. 
Daartoe werken de bondgenoten momenteel aan het verbeteren van de 
gereedheid en het reactievermogen van hun strijdkrachten. De meest recente 
ontwikkeling in dit opzicht is de verwelkoming van het Readiness Initiative tijdens 
de NAVO-top in Brussel op 11-12 juli 2018. De staatshoofden en regeringsleiders 
spraken toen af dat de NAVO vanaf 2020, aanvullend op de enhanced NATO 
Response Force, binnen dertig dagen dertig gemechaniseerde bataljons, dertig 
squadrons gevechtsvliegtuigen en dertig oorlogsschepen moet kunnen inzetten. 
Tijdens de bijeenkomst van de NAVO-ministers van Defensie in februari 2019 zal 
nader over dit initiatief worden gesproken. 
 
Pagina 9 van 11  
 
 

 
 
voor Defence Capacity Building. Dit geld zal over de DCB-landen (Georgië, Irak, 
Jordanië, Moldavië en Tunesië) en Oekraïne verdeeld worden.  
 
 
EU-NAVO samenwerking 
 
In 2018 zijn verdere stappen gezet ter verbetering van EU-NAVO samenwerking. 
 
Samenwerking tussen de EU en de NAVO is inmiddels de norm geworden. Beide 
 
organisaties zijn een lijst van maar liefst 74 samenwerkingsvoorstellen 
overeengekomen. Ook tekende Secretaris-generaal van de NAVO Stoltenberg 
 
samen met de voorzitter van de Europese Commissie Juncker en de voorzitter 
van de Europese Raad Tusk op 10 juli jl. een gezamenlijke EU-NAVO verklaring 
waarin de goede samenwerking wordt onderstreept. Nederland pleit voor het 
stellen van prioriteiten binnen de EU-NAVO samenwerkingsagenda, teneinde 
sneller concrete resultaten te bereiken. Ook zouden de NAVO-bondgenoten en 
EU-lidstaten nauwer moeten worden betrokken bij de EU-NAVO samenwerking. 
Wat Nederland betreft, moet de nadruk liggen op militaire mobiliteit, 
capaciteitsopbouw in derde landen, cyber en hybride oorlogsvoering.  
 
Verenigde Naties 
Nederland is in 2018 tijdelijk lid geweest van de VN-Veiligheidsraad. Defensie 
heeft het ministerie van Buitenlandse Zaken dit jaar geadviseerd over militaire en 
politie-aspecten van de onderwerpen die het afgelopen jaar door de 
Veiligheidsraad zijn behandeld, waaronder landendossiers, vredesmissies en 
thematische onderwerpen op het gebied van vrede en veiligheid. De thematische 
focus lag op verbetering van de aansturing en uitvoering van VN-vredesoperaties. 
Zo heeft Defensie de ontwikkeling en implementatie van het Action for 
Peacekeeping initiatief van de Secretaris-generaal van de VN ondersteund.  
 
Daarnaast heeft Defensie gestreefd naar versterking van de rule of law keten, 
waaronder de positie van politie-eenheden binnen vredesmissies. Een belangrijke 
prioriteit was ook de verbetering van de medische afvoerketen. Defensie heeft 
tevens bijgedragen aan de ontwikkeling van VN-handboeken en procedures op 
het gebied van inlichtingen en opruiming van explosieven (mijnen, IED’s, etc). 
Ten slotte heeft Defensie in samenwerking met andere landen conferenties 
georganiseerd over bescherming van de burgerbevolking tijdens vredesmissies, 
het vergaren van inlichtingen bij vredesoperaties, maritieme misdaad en 
maritieme veiligheid in het Caribisch gebied.  
 
De minister van Buitenlandse Zaken zal u separaat nader informeren over de 
resultaten van het Nederlandse lidmaatschap van de VN-Veiligheidsraad.  
 
 
DE MINISTER VAN DEFENSIE    
 
 
 
Drs. A.Th.B. Bijleveld-Schouten  
Pagina 11 van 11  
 
 

