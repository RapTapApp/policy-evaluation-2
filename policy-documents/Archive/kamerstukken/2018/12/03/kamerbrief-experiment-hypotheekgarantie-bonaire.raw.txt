 
 
 
> Retouradres Postbus 20011 2500 EA  Den Haag 
Ministerie van 
  
Binnenlandse Zaken en 
Aan de Voorzitter van de Tweede Kamer 
Koninkrijksrelaties 
 
der Staten-Generaal 
Turfmarkt 147 
Postbus 20018 
Den Haag 
Postbus 20011 
2500 EA  DEN HAAG 
2500 EA  Den Haag 
 
 
Kenmerk 
2018-0000894595 
 
 
Uw kenmerk 
 
Bijlage: 1 
 
  
 
Datum 3 december 2018 
Betreft Experiment Hypotheekgarantie Bonaire 
  
 
Voor veel inwoners van Caribisch Nederland blijkt het kopen van een eigen 
woning nog altijd een enorme uitdaging. Met name de betaalbaarheid en 
financierbaarheid van een woning vormen daarbij een belangrijk obstakel. Anders 
dan in Europees Nederland zijn banken in het Caribisch gebied over het algemeen 
slechts bereid om 70-80% van de woningwaarde (ongeveer gelijk aan de 
executiewaarde bij gedwongen verkoop) te financieren. Dit betekent voor veel 
potentiële huizenkopers dat zij een aanzienlijk deel eigen vermogen moeten 
inbrengen, waardoor veel potentiële hypotheekverstrekking niet tot stand komt. 
 
Veel mensen zijn niet in staat om voldoende eigen vermogen op te bouwen, 
terwijl zij op basis van hun inkomen volgens de in Caribisch Nederland geldende 
AFM-normen wel op verantwoorde wijze een hypotheek zouden kunnen dragen. 
De maximale aflossingsperiode van een hypotheek loopt daarnaast tot de 
pensioengerechtigde leeftijd van 65 jaar. Dit betekent dat het na het 35e 
levensjaar (looptijd hypotheek is maximaal 30 jaar) steeds moeilijker wordt om 
een hypotheek af te sluiten, aangezien deze in een steeds kortere periode 
terugbetaald moet worden. De problemen rond financiering leiden ertoe dat er 
relatief weinig woningen worden verkocht en gebouwd, terwijl er tegelijkertijd 
lange wachtlijsten bestaan voor (sociale) huurwoningen op met name Bonaire.  
 
Deze beperktere toegang tot hypotheekfinanciering zet een rem op de 
ontwikkeling van de woningmarkt. In Europees Nederland stimuleert de Nationale 
Hypotheek Garantie (NHG) de betaalbaarheid en toegankelijkheid van het eigen 
woningbezit. De NHG is momenteel echter alleen beschikbaar voor Europees 
Nederland. De mogelijkheid tot invoering van een hypotheekgarantieregeling in 
Caribisch Nederland is daarom al geruime tijd onderwerp van gesprek. Een 
dergelijke regeling zal voor verschillende groepen mensen uitkomst kunnen 
bieden. Met name starters, jonge gezinnen en de sociale middenklasse zullen naar 
verwachting baat kunnen hebben bij dit product.  
 
Het ministerie van Binnenlandse Zaken en Koninkrijksrelaties (BZK) heeft aan het 
Waarborgfonds Eigen Woningen (WEW) - als uitvoerder van de NHG in Nederland 
- gevraagd om te bezien welke mogelijkheden er zijn om een hypotheekgarantie-
regeling in te voeren in Caribisch Nederland. Deze verkenning heeft laten zien dat 
de NHG zoals deze wordt uitgevoerd in Europees Nederland niet één op één is in 
 
Pagina 1 van 4 
 

 
Ministerie van 
 
Binnenlandse Zaken en 
Koninkrijksrelaties 
 
Kenmerk 
2018-0000894595 
- Het experiment duurt vijf jaar;  
- Het gaat om een maximumaantal van 350 garanties voor de hele periode, 
met een maximum van 70 garanties per jaar;  
- De kostengrens voor Bonaire wordt overeenkomstig een representatieve 
woningwaarde voor middeninkomens vastgesteld op 225.000 USD;  
- De looptijd van de garanties betreft maximaal 30 jaar;  
- De lening moet in 30 jaar of korter annuïtair of lineair worden afgelost; 
- Alleen mensen met een vast arbeidscontract (en dus een stabiele 
inkomstenbron) worden in staat gesteld om een hypotheek met 
hypotheekgarantie af te sluiten;  
- Het experiment ziet alleen op het in eigendom verkrijgen van woningen 
na verhuizing. Oversluiten van een hypotheek en zaken als 
kwaliteitsverbetering, erfopvolging en andere zaken die in Europees 
Nederland aan de orde zijn, zoals de afkoop van erfpacht, zullen niet 
onder de garantie vallen; 
- Evenredig aan de NHG in Europees Nederland wordt een premie oftewel 
2
borgtochtprovisie gehanteerd ; 
- De maximale leensom (Loan-to-Value) zal net als in Europees Nederland 
100% van de woningwaarde betreffen. 
 
Als alternatief voor de ontbrekende BKR-toetsing is het WEW daarnaast 
voornemens om in de borgstellingsovereenkomst met de aangesloten banken af 
te spreken dat deze aangesloten moeten zijn bij het Caribbean Credit Bureau 
(CCB) en dat zij klanten ook volgens dit systeem moeten toetsen. Het WEW wil 
aanvullend op de CCB-toets op basis van bankafschriften het uitgavenpatroon van 
aanvragers toetsen op onregelmatigheden. Afschriften zullen daarmee onderdeel 
gaan uitmaken van de kernstukken. Het WEW zal daarnaast alle aanvragen 
handmatig toetsen voordat een garantie wordt verstrekt. Daarmee wordt op 
voorhand verzekerd dat de dossiers alle noodzakelijke informatie bevatten. Dit in 
tegenstelling tot Europees Nederland waarbij alleen achteraf getoetst wordt indien 
aanspraak wordt gedaan op de garantie. 
 
Evaluatie  
De effecten van het experiment zullen de komende jaren nauwgezet worden 
gemonitord en geëvalueerd. Hierbij wordt bezien of een hypotheekgarantie in een 
later stadium ook toepasbaar is op Saba en Sint Eustatius. Ten behoeve van de 
evaluatie zal in overleg met het WEW, het Centraal Bureau van de Statistiek en 
het ministerie van Financiën een traject worden opgesteld. Een nulmeting zal 
onderdeel uitmaken van dit traject. Tevens zal een jaarlijkse monitorrapportage 
worden opgesteld en wordt na vijf jaar een eindevaluatie uitgevoerd, waarin de 
doeltreffendheid en doelmatigheid van het experiment worden onderzocht. In de 
diverse evaluaties zal in ieder geval gekeken worden naar de effecten van het 
instrument op het eigen woningbezit, nieuwbouw, de huizenprijzen, de 
hypotheekrente en het aantal verliesdeclaraties.  
 
 
                                                
2
 De NHG premie voor 2018 bedraagt 1% van de koopsom. Met ingang van 1 januari 2019 
zal de NHG-premie 0,9% bedragen. 
Pagina 3 van 4 
 

