 
 
 
> Retouradres Postbus 20011 2500 EA  Den Haag 
Ministerie van Binnenlandse 
Voorzitter van de Eerste Kamer der Staten-Generaal 
Zaken en Koninkrijksrelaties 
Postbus 20017   
 
2500 EA Den Haag Turfmarkt 147 
Postbus 20011 
 
2500 EA  Den Haag 
www.rijksoverheid.nl 
www.facebook.com/minbzk 
www.twitter.com/minbzk 
 
Kenmerk 
2018-0000931473 
 
 
Uw kenmerk 
 
  
Datum 14 december 2018 
Betreft De rol van kerken in het Caribisch deel van het Koninkrijk 
  
 
In het debat met uw Kamer van 21 juni 2016 (Handelingen I 2015-2016, nr. 35, 
item 9) heeft mijn ambtsvoorganger in reactie op een vraag van het lid Van Dijk 
(SGP) toegezegd de rol van de kerken in het Caribisch deel van het Koninkrijk bij 
de bestrijding van armoede, jeugdproblematiek, prostitutie, criminaliteit en 
dergelijke te bezien en de samenwerking tussen kerken en de overheid zo nodig 
te bevorderen. Uw Kamer heeft nog geen nader bericht gekregen over deze 
toezegging en via deze brief wil ik deze omissie herstellen.   
 
Religie speelt een belangrijke rol in het leven van veel bewoners in het Caribische 
deel van het Koninkrijk. Zo is in Caribisch Nederland het overgrote deel van de 
bevolking kerkelijk en gaat van alle gelovigen 30 procent minstens één keer per 
1
week naar een godsdienstige bijeenkomst . Vanuit hun religieuze overtuiging 
spelen kerken een belangrijke rol bij het adresseren van sociale en 
maatschappelijke vraagstukken. De kerken ondersteunen mensen bij het oplossen 
van hun problemen, zowel preventief als reactief.  
 
Kerkbesturen maken eigen afwegingen en keuzes over de wijze waarop zij zich 
inzetten op sociaal en maatschappelijk terrein op de eilanden en ook over de 
manier waarop zij in verbinding staan met de lokale overheid, lokale 
schoolbesturen en andere stakeholders zoals Unicef. Een zekere afstand tot de 
Rijksoverheid acht ik wenselijk; ik wil dan ook terughoudend zijn bij het actief 
aanjagen van die samenwerking. 
 
Ik ben voorstander van praktische samenwerking tussen partijen om gezamenlijk 
betekenisvolle stappen te zetten en lokaal effect te sorteren. De Rijksoverheid 
heeft in praktische zin ook betrokkenheid bij projecten vanuit de kerken op de 
eilanden. Zo subsidieert het Rijk maatschappelijke organisaties in Caribisch 
Nederland die werken vanuit een christelijke visie en die in verbinding staan met 
kerken, bijvoorbeeld op het terrein van armoedebestrijding en jeugd. Voorbeelden 
hiervan zijn Krusada (o.a. verslaafdenopvang op Bonaire), Daughters of the King 
(naschoolse opvang op Sint Eustatius voor meisjes tussen 6 en 12 jaar) en Rosa 
Di Sharon (residentiele jeugdzorginstelling op Bonaire voor meisjes tussen 14 en 
                                                
1
 Centraal Bureau voor de Statistiek  Caribisch Nederland; kerkelijke gezindte, persoonskenmerken 
(http://statline.cbs.nl/StatWeb/publication/?DM=SLNL&PA=82868NED) 
Pagina 1 van 2 
 

