 
 
 
> Retouradres Postbus 20011 2500 EA  Den Haag 
Ministerie van 
  
Binnenlandse Zaken en 
Aan de Voorzitter van de Tweede Kamer 
Koninkrijksrelaties 
 
der Staten-Generaal 
Turfmarkt 147 
Postbus 20018 
Den Haag 
Postbus 20011 
2500 EA  DEN HAAG 
2500 EA  Den Haag 
 
 
Kenmerk 
2018-0000901850 
 
 
Uw kenmerk 
2018Z19450 
  
Datum 14 december 2018 
Betreft Verzoek om reactie op de Venezolaanse 
vluchtelingenproblematiek en de Nederlandse rol in de opvang 
  
 
Met deze brief geef ik – mede namens de minister van Buitenlandse Zaken - 
gehoor aan het verzoek van het Kamerlid Ozütok (GroenLinks) in het ordedebat 
van 30 oktober jl., waarin wordt verzocht om nader per brief te worden 
geïnformeerd over de Venezolaanse vluchtelingenproblematiek en de Nederlandse 
rol in de opvang van migranten.  
 
Uw Kamer is door de minister van Buitenlandse Zaken op gezette tijden nader 
geïnformeerd over de verslechterde situatie op politiek, economisch en 
mensenrechtengebied in Venezuela. Het kabinet houdt deze ontwikkelingen nog 
steeds nauwlettend in de gaten. De crisis in Venezuela heeft niet alleen gevolgen 
voor Venezuela, maar ook voor de humanitaire situatie en stabiliteit in de regio. 
Volgens UNHCR hebben de afgelopen jaren ruim 3 miljoen Venezolanen het land 
verlaten. Het merendeel van de Venezolaanse migranten heeft een onderkomen 
gezocht in buurlanden Brazilië, Colombia, Peru en Ecuador. Om landen in de regio 
te ondersteunen bij een humane opvang, heeft het kabinet afgelopen jaar 
verschillende internationale organisaties gesteund. In totaal is er 5,1 miljoen euro 
beschikbaar gesteld voor regionale hulpverzoeken van UNHCR, IOM en het 
Nederlandse Rode Kruis. Ook is het Koninkrijk betrokken bij regionale initiatieven 
op het gebied van migratie. Het ministerie van Buitenlandse Zaken was afgelopen 
maand vertegenwoordigd bij de migratieconferentie in Quito en de UNHCR missie 
aan Colombia, Ecuador en Peru.   
 
Er zijn op dit moment nog altijd geen aanwijzingen die duiden op een 
(aanstaande) grote migrantenstroom richting het Caribisch deel van het 
Koninkrijk. De migrantenstroom loopt zoals hierboven beschreven hoofdzakelijk 
over land. Dit neemt niet weg dat Aruba en Curaçao zich al geruime tijd 
geconfronteerd zien met problematiek rond de instroom van (illegale) migranten. 
De meest recente cijfers van de Kustwacht over het jaar 2018 laten zien dat in 
1
totaal 237 personen zijn onderschept. Het gaat daarbij om 44 personen bij 
Aruba, 185 personen bij Curaçao en 8 personen bij Sint Maarten. Over 2017 zijn 
ter vergelijking in totaal 326 personen aangehouden en over 2016 in totaal 122. 
Deze gegevens zijn beschikbaar in gepubliceerde jaarverslagen van de Kustwacht. 
 
                                                
1
 Peildatum Kustwacht op 7 december 2018 
 
Pagina 1 van 2 
 

