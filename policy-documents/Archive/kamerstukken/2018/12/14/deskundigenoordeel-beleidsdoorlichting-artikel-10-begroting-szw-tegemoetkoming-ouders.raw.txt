 
 
 
 
 
 
 
 
Reactie op Beleidsdoorlichting Artikel 10 begroting SZW "tegemoetkoming 
ouders” 
 
Dr. ir. Maroesjka Versantvoort 
Programmaleider Dynamiek op de Arbeidsmarkt 
Sociaal en Cultureel Planbureau 
 
Den Haag, 22 november 2018 
 
 
Procedure  
In overeenstemming met de aan mij verleende opdracht heb ik de 
Beleidsdoorlichting van Artikel 10 van de begroting SZW “tegemoetkoming ouders” 
beoordeeld op aanpak, volledigheid en coherentie. Tijdens het proces ben ik 
gevraagd te reflecteren op de startnotitie, een eerste conceptversie en de concept 
eindversie van de beleidsdoorlichting. Diverse reflecties zijn verwerkt in deze 
eindversie. 
 
Voornaamste inzichten en beperkingen 
Artikel 10 “tegemoetkoming ouders” beoogt ouders of verzorgers een financiële 
tegemoetkoming voor de kosten voor verzorging en opvoeding van kinderen te 
geven. Dit gebeurt op grond van de Algemene Kinderbijslagwet (AKW), de Wet op 
het kindgebonden budget (WKB) en de Wet kinderbijslagvoorziening BES, voor 
Caribisch Nederland (KB Bes). De beleidsdoorlichting gaat na of dit doelmatig en 
doeltreffend gebeurt. De beleidsdoorlichting is systematisch en zorgvuldig opgezet 
en baseert zich op data uit verschillende bronnen en op een verscheidenheid aan 
studies. Het betreft een synthese-analyse op basis van eerder uitgevoerde 
evaluaties en onderzoek, en nieuw onderzoek naar de ervaringen van burgers en 
uitvoerders met het beleid en naar de bestedingseffecten van het oormerken van 
de tegemoetkoming ouders als geld bestemd voor kinderen. De reikwijdte en 
beperkingen van de beleidsdoorlichting worden helder uiteengezet. Een daarvan is 
het gebrek aan informatie om inzicht te kunnen geven in de werking van de KB 
Bes. De belangrijkste beperking is dat harde uitspraken over doeltreffendheid en 
doelmatigheid niet mogelijk zijn gezien het ontbreken van meetbare normen voor 
doeltreffendheid van de tegemoetkomingen. De focus in de beleidsdoorlichting is 
komen te liggen op de mate van kostendekkend zijn van de tegemoetkomingen 
voor verschillende typen huishoudens met kinderen. Ik deel de conclusie dat de 
systematiek (van AKW en WKB) dat hogere bedragen worden uitgekeerd bij 
oudere kinderen niet volledig aansluit bij de kosten van oudere kinderen. Deze 
kosten lopen sterker op dan de tegemoetkomingen. Ook deel ik de conclusies dat 
de systematiek van de WKB waarbij lagere bedragen per kind worden uitgekeerd 
naarmate er meer dan twee kinderen zijn in een gezin niet volledig aansluit bij de 
ontwikkeling van de kosten van extra kinderen in een gezin, en dat de 
kostendekkendheid van kinderbijslag en  kindgebondenbudget opgeteld voor 
alleenstaande ouders behoorlijk hoger is dan voor alleen- en tweeverdieners als 
gevolg van de alleenstaande ouderkop in het kindgebonden budget. Het 
kindgebonden budget vergoedt voor alleenstaande ouders met lage inkomens 
veelal méér dan de kosten van kinderen.   
 
Bij deze conclusies is een aantal opmerkingen te maken om ze in perspectief te 
plaatsen. Die zet ik hieronder uiteen. 
 
Aandachtspunten 
Probleem-analyse. De beleidstheorie in de beleidsdoorlichting is zorgvuldig 
opgesteld met niet alleen aandacht voor output maar ook voor outcome, impact en 
neveneffecten. Wat echter ontbreekt is een probleem-analyse. Welk 
Pagina 1 van 2 

