ANTWOORDEN OP KAMERVRAGEN OVER NAJAARSNOTA 2018 
 
  

Vraag 2 
Welk deel van de 3,7 miljard euro aan onderschrijding blijft niet beschikbaar voor latere jaren? 
 
Antwoord op vraag 2 
De onderschrijding van 3,7 miljard euro is een saldo van alle mutaties in het begrotingsjaar 2018 tot 
nu toe. De onderschrijding kent dan ook verschillende oorzaken. Of middelen worden behouden voor 
latere jaren is van een aantal factoren afhankelijk. De aard van de uitgaven bepaalt of er gegronde 
redenen zijn om middelen beschikbaar te houden voor bestedingsdoelen in latere jaren. Voor zover 
middelen voor de Najaarsnota zijn meegenomen is dit toegelicht in de departementale 
begrotingsstukken en de bijbehorende begrotingsnota’s. 
 
Allereerst blijven intensiveringen uit het Regeerakkoord beschikbaar om de doelen uit het 
Regeerakkoord te realiseren. Ook andere middelen die uit 2018 zijn meegenomen naar latere jaren 
via kasschuiven blijven beschikbaar. Onderuitputting blijft beschikbaar voor besteding in latere jaren 
voor zover deze past binnen de eindejaarsmarge. Daarbij geldt voor investeringen bij IenW en 
Defensie een 100%-eindejaarsmarge. Bij Najaarsnota is 2,2 miljard euro onderuitputting bij IenW en 
Defensie reeds verwerkt. De omvang van de totale onderuitputting in 2018 staat nog niet vast. Bij 
Jaarverslag 2018 is bekend hoeveel de totale onderuitputting op de verschillende begrotingen 
bedraagt en hoe deze zich verhoudt tot de maximale eindejaarsmarge. 
 
Voor de resterende middelen geldt dat deze niet beschikbaar blijven voor besteding in latere jaren. 
Het betreft onder meer de premiegefinancierde uitgaven in de zorg en sociale zekerheid. In deze 
sectoren is sprake van meevallende uitgaven. Zo kent het plafond Zorg een onderschrijding van 1,5 
miljard euro in 2018, en het plafond Sociale Zekerheid een onderschrijding van 0,4 miljard euro. Dit 
betreft grotendeels premiegefinancierde uitgaven. Deze kennen geen eindejaarsmarge omdat er geen 
sprake is van overlopende verplichtingen.  
 
Daarnaast zijn er zogeheten generale dossiers met meevallers; dit betreft bijvoorbeeld de EU-
afdrachten en ontvangsten uit grote schikkingen zoals de schikking bij ING (0,6 miljard euro). Gezien 
het karakter van generale dossiers geldt hiervoor geen eindejaarsmarge. Deze middelen blijven 
daarom niet beschikbaar voor latere jaren. 
 
 
 
  

Vraag 4 
Kan de begrotingsreserve voor CO2-reductie nader worden toegelicht? Waar kan het geld aan worden 
uitgegeven? Welk deel van de 0,5 miljard euro verwacht de regering nog in 2018 uit te geven?  
 
Vraag 108 
Wat is de toegevoegde waarde van de oprichting van de begrotingsreserve Maatregelen voor CO2-
reductie? 
 
Vraag 109 
Leidt de storting van 500 miljoen euro in de begrotingsreserve Maatregelen CO2-reductie, in 2018 ook 
nog tot daadwerkelijke uitgaven? Zo ja, welk bedrag is daarmee gemoeid en waaraan wordt dit 
besteed? Zo nee, waar blijft in 2018 deze 500 miljoen euro? 
 
Vraag 131 
Zal de 500 miljoen euro in de reserve voor maatregelen tot CO2-reductie tot uitgaven leiden in 2019? 
Zo nee, waarom wordt deze toch aangemaakt? 
 
Vraag 136 
Met welke reden staat de begrotingsreserve Maatregelen voor CO2-reductie onder voorafgaand 
toezicht? Is dit gebruikelijk voor begrotingsreserves? Zo nee, waarom staat deze dan wel onder 
voorafgaand toezicht? 
 
Vraag 137  
Hoeveel CO2-reductie wordt beoogd met de begrotingsreserve? 
 
Vraag 140  
Hoe wordt door het kabinet in lijn met artikel 3.1 Comptabiliteitswet geborgd dat de uitgaven uit de 
tijdelijke begrotingsreserve Maatregelen voor CO2-reductie doeltreffend en doelmatig zijn? 
 
Vraag 141  
Op welke wijze wordt de Kamer, voordat uitgaven gedaan worden van deze reserve, geïnformeerd 
over de toets op doeltreffendheid en doelmatigheid? 
 
Vraag 201 
Waarom heeft het kabinet ervoor gekozen om het bedrag van 500 miljoen euro voor 
‘Begrotingsreserve Maatregelen CO2-reductie’ te reserveren? Hoe komt het kabinet op het bedrag van 
500 miljoen euro? Op basis waarvan is deze schatting gemaakt? 
 
Vraag 202 
Welke CO2-reductie moet er voor het eind van 2020 gedaan zijn door inzet van de begrotingsreserve? 
 
Antwoord op vraag 4, 108, 109, 131, 136, 137, 140, 141, 201 en 202 
De klimaatafspraken uit het Regeerakkoord en het te sluiten Klimaatakkoord betreffen belangrijke 
versnellers van het klimaatbeleid in Nederland, en het is mogelijk dat ook deze kabinetsperiode  al 
aanvullende maatregelen worden genomen om de CO2-uitstoot te verminderen. Omdat de aard en 
timing van de eventuele aanvullende maatregelen nog onzeker is, heeft het kabinet besloten deze 
eventuele maatregelen via een tijdelijke begrotingsreserve mogelijk te maken. De reserve loopt tot en 
met 2020, wordt gekoppeld aan artikel 4 (Een doelmatige energievoorziening en beperking van de 
klimaatverandering) van de EZK-begroting en staat onder voorafgaand toezicht van het Ministerie van 
Financiën. Het ministerie van Economische Zaken en Klimaat coördineert de set aan maatregelen om 
CO2 te reduceren. Andere departementen zoals LNV, IenW en BZK kunnen ook een beroep doen op 
deze middelen voor CO2-reducerende maatregelen. De reserve wordt eenmalig gevuld met 500 
miljoen euro. Eind 2018 is duidelijk geworden dat er gedurende het jaar financiële ruimte binnen de 

Vraag 5 
Klopt het dat in Tabel 2.2 op regel 20 zou moeten staan (= 17 - 4) in plaats van (= 17 - 5)? 
Antwoord op vraag 5 
Ja dit klopt. Dit is abusievelijk verkeerd opgenomen.  
  

Vraag 7 
Hoe hoog is de neerwaartse accresbijstelling als gevolg van de onderuitputting bij Najaarsnota? 
 
Vraag 8 
Is het logisch dat de accresbijstelling pas in juni 2019 wordt verwerkt vanwege een onderuitputting in 
2018? Worden lokale overheden dan met terugwerkende kracht gekort? 
 
Vraag 48 
Kunt u een overzicht geven vanaf Startnota van de bijstellingen van het accres als gevolg van 
onderuitputting van de rijksuitgaven? 
 
Vraag 144 
Wat is de meerjarige geraamde neerwaartse bijstelling van het accres voor het Gemeente- en 
Provinciefonds als gevolg van de onderuitputting van de rijksuitgaven die in de Voorjaarsnota 2019 zal 
worden verwerkt? 
 
Vraag 145 
Wat is de reden dat onderuitputting bij de Najaarsnota voor gemeenten en provincies pas in het 
voorjaar wordt verwerkt? 
Antwoord op vraag 7, 8, 48, 144, 145 
De accresontwikkeling van het Gemeentefonds en het Provinciefonds is afhankelijk van meerdere 
factoren. Dit zijn onder andere de uitgaven binnen het uitgavenplafond, maar ook loon- en 
prijsontwikkeling. De accresontwikkeling is dan ook niet enkel toe te schrijven aan onderschrijding van 
het plafond. 
 
De raming van het accres wordt twee keer per jaar bijgesteld, bij Voorjaarsnota en bij Miljoenennota 
(zie tabel 1). Gemeenten en provincies worden via de mei- en septembercirculaire geïnformeerd over 
de actuele ontwikkeling. Bij Najaarsnota is dus nog niet vast te stellen hoeveel de definitieve 
afrekening over 2018 zal bedragen. Het accres wordt definitief vastgesteld op basis van de 
realisatiestanden uit het Financieel Jaarverslag van het Rijk, zodat de normeringsystematiek actueel 
en narekenbaar is. Dit bedrag wordt vastgesteld bij Voorjaarsnota 2019 en verrekend met de 
accrestranche 2019.  
 
De accresontwikkeling wordt meerjarig gereserveerd op de aanvullende post van het Rijk en jaarlijks 
geactualiseerd tot en met t+5. Bij Voorjaarsnota en Miljoenennota worden de geactualiseerde 
tranches voor het jaar t-1 en t (bij Voorjaarsnota), t en t+1 (bij Miljoenennota) budgettair verwerkt op 
de begroting van het Gemeentefonds en Provinciefonds 
 
Tussen 2018 en 2023 neemt de omvang van het Gemeentefonds en het Provinciefonds tranchegewijs 
toe met respectievelijk 6,1 miljard euro en 0,7 miljard euro structureel. De horizontale ontwikkeling is 
dus positief, maar minder positief dan geraamd bij Startnota. 
 
Tabel 1: bijstelling accres sinds Startnota (stand Miljoenennota 2019) 
2018 2019 2020 2021 2022 
 
      
Accresontwikkeling 
GF/PF sinds startnota -403 -224 -361 -469 -652 
 

Vraag 9 
Wat is het totaal aan meevallers in deze Najaarsnota (dat wil zeggen gelabeld als autonoom en saldo 
verbeterend)? 
 
Vraag 10 
Wat is het totaal aan tegenvallers in deze Najaarsnota (dat wil zeggen gelabeld als autonoom en saldo 
verslechterend)? 
 
Vraag 11 
Wat is het totaal aan intensiveringen deze Najaarsnota (dat wil zeggen gelabeld als beleidsmatig en 
saldo verslechterend)? 
 
Vraag 12 
Wat is het totaal aan ombuigingen deze Najaarsnota (dat wil zeggen gelabeld als beleidsmatig en 
saldo verbeterend)? 
 
Vraag 13 
Kan bij bovenstaande vier totaalcijfers worden aangegeven welk deel incidenteel is en welk deel 
structureel 
 
Antwoord op vraag 9, 10, 11, 12, 13 
De begrotingsmutaties die verwerkt zijn bij Najaarsnota kunnen worden uitgesplitst in autonome, 
beleidsmatige en technische mutaties. In de Verticale Toelichting bij de Najaarsnota worden alle 
mutaties conform deze verdeling vermeld en toegelicht.  
De Najaarsnota geeft een eerste beeld van de onderuitputting in het lopende begrotingsjaar. Voor een 
deel van de onderuitputting is reeds duidelijk dat het incidenteel is, zoals de eenmalige ontvangsten 
uit de schikking met ING (0,6 miljard euro). Voor het overige deel van de onderschrijding is het bij 
Najaarsnota nog niet mogelijk om aan te geven welk deel incidenteel is en welk deel structureel. Pas 
bij het Jaarverslag 2018 is voldoende uitvoeringsinformatie beschikbaar om eerste uitspraken te 
kunnen doen over het incidentele en structurele karakter van de onderuitputting. 
 
 
  

Vraag 11 
Wat is het totaal aan intensiveringen deze Najaarsnota (dat wil zeggen gelabeld als beleidsmatig en 
saldo verslechterend)? 
 
Antwoord op vraag 11 
Zie antwoord op vraag 9. 
 
 
  

Vraag 13 
Kan bij bovenstaande vier totaalcijfers worden aangegeven welk deel incidenteel is en welk deel 
structureel 
 
Antwoord op vraag 13 
Zie antwoord op vraag 9. 
 
  

Vraag 15 
Wat is het totaal aan kasschuiven dat er ooit heeft plaatsgevonden van eerdere jaren naar 2018? 
 
Vraag 16 
Wat is het totaal aan kasschuiven dat er ooit heeft plaatsgevonden van 2018 naar eerdere jaren? 
 
Vraag 17 
Wat is het totaal aan kasschuiven dat er ooit heeft plaatsgevonden van latere jaren naar 2018? 
 
Vraag 18 
Wat is het totaal aan kasschuiven dat er ooit heeft plaatsgevonden van 2018 naar latere jaren? 
 
Vraag 19 
Hoeveel geld wordt er uit 2018 doorgeschoven en hoeveel valt er vrij voor schuldreductie? 
 
Vraag 28 
Kunt u een overzicht op hoofdlijnen geven voor het totale begrotingsjaar 2018 waarin duidelijk wordt 
welke posten en bedragen uit de oorspronkelijke begroting 2018 (stand Miljoennota 2018) inmiddels 
zijn doorgeschoven van 2018 naar 2019 of latere jaren (stand Najaarsnota 2018)? 
 
Vraag 29 
Kunt u daarbij onderscheid maken tussen enerzijds bedragen die zijn doorgeschoven naar latere jaren 
(via kasschuiven of eindejaarsmarge) en anderzijds bedragen die nu in 2018 vrijvallen zonder dat 
daar een beslag op toekomstige begrotingsjaren tegenover staat? 
 
Vraag 34 
Kunt u een meerjarig totaaloverzicht geven van de kasschuiven die in deze Najaarsnota zijn verwerkt, 
inclusief een optelling waaruit blijkt in welke jaren de plafonds per saldo worden belast of ontlast? 
 
Vraag 90 
Kunnen alle kasschuiven en de reden daarvoor uitputtend gegeven worden? 
 
Vraag 146 
Kan een uitgebreide toelichting gegeven worden op de hier genoemde kasschuiven? Zijn dit de enige 
kasschuiven die plaats vinden? Kunnen alle kasschuiven en de reden daarvoor uitputtend gegeven 
worden? 
Wat is het beleid voor kasschuiven vanuit de toekomst naar eerdere jaren c.q. naar 2018? Wat is het 
beleid ten aanzien van kasschuiven van 2018 naar toekomstige jaren, mede in relatie tot de 
eindejaarsmarge van de departementen? 
Wanneer wordt er gekozen voor een kasschuif vanuit de toekomst naar eerdere jaren, en wanneer 
moet een dergelijke tegenvaller gewoon opgevangen worden door meevallers elders op de begroting 
van een departement? 
 
Antwoord op vraag 15 t/m 19, 28, 29, 34, 90 en 146 
Kasschuiven kunnen worden ingezet om het kasritme van beschikbare middelen aan te laten sluiten 
bij het jaar waarin de uitgaven zijn voorzien. Zoals alle plafondrelevante uitgaven moeten ook 
kasschuiven worden ingepast onder het uitgavenplafond. Dat betekent dat het schuiven van middelen 
leidt tot ontlasting van het uitgavenplafond in het jaar waar de middelen vandaan komen, en tot een 
belasting voor het jaar waar de middelen naartoe worden geschoven. 

onderuitputting omdat gemeenten maar beperkt gebruik hebben gemaakt van deze regeling. Om deze 
voorfinanciering mogelijk te maken zijn eerder middelen van de bijstand middels een kasschuif naar 
voren gehaald. De niet aangevraagde middelen op de rijksbegroting worden conform afspraak weer in 
de oorspronkelijke jaren teruggezet door middel van een tegengestelde kasschuif. Ook is er een 
kasschuif als gevolg de uitvoering van het amendement Van Weyenberg t.a.v. scholingstrajecten 
richting een kansberoep en een kasschuif vanwege een juridische verplichting vanuit de vorige 
kabinetsperiode voor de uitbetaling van de compensatieregeling zwangerschaps- en 
bevallingsuitkering zelfstandigen (ZEZ). 
 
Kasschuiven bij Najaarsnota 2018 
Dit betreft het saldo van een aantal kleinere kasschuiven uit 2018 naar latere jaren voor het realiseren 
van het Regeerakkoord. Het gaat om kasschuiven bij VWS (33 miljoen euro op diverse 
beleidsartikelen) en LNV (10 miljoen euro klimaatmiddelen). Deze middelen worden meegenomen 
naar 2019 en blijven daardoor beschikbaar. Daarnaast is een kleine kasschuif (0,75 miljoen euro) voor 
de Algemene Rekenkamer naar 2019 opgenomen. Hiertegenover staan tegengestelde kasschuiven uit 
2019 naar 2018 op de begrotingen van OCW (15 miljoen euro uit de algemene mediareserve) en op 
de Aanvullende Post (8,4 miljoen euro ten behoeve van regionale knelpunten). Aangezien de 
Najaarsnota alleen op begrotingsjaar 2018 ziet, worden de tegenhangers van deze kasschuif in 2019 
verwerkt in de Voorjaarsnota 2019. 
Specifieke toelichtingen per departement zijn opgenomen in de Verticale Toelichtingen die als bijlage 
wordt meegezonden met iedere budgettaire nota. 
 
 
  

Vraag 17 
Wat is het totaal aan kasschuiven dat er ooit heeft plaatsgevonden van latere jaren naar 2018? 
 
Antwoord op vraag 17 
Zie antwoord op vraag 15. 
 
  

Vraag 19 
Hoeveel geld wordt er uit 2018 doorgeschoven en hoeveel valt er vrij voor schuldreductie? 
 
Antwoord op vraag 19 
Zie antwoord op vraag 15. 
 
  

Vraag 21 
Zijn "onderuitputting", "onderbesteding" en "onderschrijding" synoniemen van elkaar? Zo ja, zou u in 
het vervolg slechts één van deze termen kunnen hanteren? Zo nee, kunt u precies toelichten wat het 
verschil is tussen deze drie termen? 
 
Antwoord op vraag 21 
Zie antwoord op vraag 20. 
  

Vraag 23 
Hoe beoordeelt u achteraf de invulling van 225 miljoen euro van de in=uit-taakstelling bij 
Voorjaarsnota 2018? Klopt het dat de taakstelling ook volledig ingevuld had kunnen worden over 2018 
als er bij Voorjaarsnota een deel van de invulling was gebruikt ter dekking van andere 
moties/amendementen? 
 
Antwoord op vraag 24 
Zie antwoord op vraag 23. 
  

Vraag 25 
Klopt het dat ombuigingen kunnen worden gebruikt ter dekking van intensiveringen elders op de 
begroting? Hoeveel geld was er in 2018 achteraf beschikbaar geweest ter dekking van 
intensiveringen? 
 
Antwoord op vraag 25 
Zie antwoord op vraag 14. 
  

Vraag 27 
Welk deel van de juridisch verplichte uitgaven in 2018 zijn achteraf toch niet uitgegeven? Hoe zat dat 
in 2017 en eerder? Kan voor de afgelopen jaren worden weergeven welk deel van de juridisch 
verplichte uitgaven achteraf niet zijn uitgegeven en dus toch niet juridisch verplicht bleken te zijn? 
 
Antwoord op vraag 27 
Het jaar 2018 is nog niet afgelopen. Ik kan u daarom nog geen antwoord geven op uw vraag welk 
deel van de juridisch verplichte uitgaven in 2018 achteraf toch niet zijn uitgegeven.  
Informatie over vervallen verplichtingen wordt elk jaar opgenomen in het departementaal jaarverslag 
zoals voorgeschreven in de Regeling rijksbegrotingsvoorschriften. Bij de precieze invulling hiervan 
hebben departementen een bepaalde mate van vrijheid. Zo verantwoorden EZK en BZK in een 
specificatie van de verplichtingen op de saldibalans hoeveel aangegane verplichtingen in het 
verslaggevingsjaar 2017 niet tot uitbetaling zijn gekomen en derhalve zijn komen te vervallen. Bij EZK 
was dit bijvoorbeeld in 2017 886 miljoen euro (pagina 161 van het EZK-jaarverslag 2017). Justitie en 
Veiligheid, SZW en VWS melden omvangrijke bijstellingen van aangegane verplichtingen in de 
tekstuele toelichting op de saldibalans. Ik zal verkennen of verantwoording van verplichtingen 
(kwalitatief en kwantitatief) in de saldibalans ook wenselijk is voor het jaarverslag van Financiën. 
Buitenlandse Zaken, BHOS, Financiën en Infrastructuur en Waterstaat lichten omvangrijke (negatieve) 
bijstellingen toe op het beleidsartikel.  
Wij zullen er op blijven toezien dat alle departementen, conform de Regeling 
rijksbegrotingsvoorschriften, een adequate toelichting opnemen over vervallen verplichtingen in 2018 
opnemen in het departementaal jaarverslag 2018.  
 
  

Vraag 29 
Kunt u daarbij onderscheid maken tussen enerzijds bedragen die zijn doorgeschoven naar latere jaren 
(via kasschuiven of eindejaarsmarge) en anderzijds bedragen die nu in 2018 vrijvallen zonder dat 
daar een beslag op toekomstige begrotingsjaren tegenover staat? 
 
Antwoord op vraag 29 
Zie antwoord op vraag 15.  
  

Vraag 31 
In hoeverre bevat de additionele onderuitputting 2018 van 479 miljoen euro ook structurele 
onderuitputting? 
 
Vraag 32 
Bent u voornemens om na afloop van 2018 een analyse te doen naar de aard en oorzaak van de in 
2018 opgetreden onderuitputting? 
 
Vraag 13 
Kan bij bovenstaande vier totaalcijfers worden aangegeven welk deel incidenteel is en welk deel 
structureel 
 
Vraag 59 
Sinds de Miljoenennota 2019 is er een additionele onderuitputting van 479 miljoen euro. Deze staat 
tegenover een intensivering van 500 miljoen euro voor CO2-reductie. Welk deel van de additionele 
onderuitputting is structureel? 
 
Vraag 60 
In hoeverre bevat de additionele onderuitputting 2018 van 479 miljoen euro ook structurele 
onderuitputting?  
 
Vraag 94 
Heeft alle onderuitputting te maken met de ambitieuze agenda en de economische omstandigheden? 
Welke onderuitputting niet? 
 
Vraag 100 
Kunt u verder toelichten welke bijdrage de ambitieuze investeringsagenda voor het eerste 
kalenderjaar en de positieve economische situatie hebben geleverd aan de onderuitputting van 3,7 
miljard euro? 
 
Vraag 106 
In hoeverre bevat de aanvullende onderuitputting 2018 van 479 miljoen euro ook structurele 
onderuitputting? 
 
Vraag 107 
Op welke begrotingen is er ook voor 2019 structurele onderuitputting ingeboekt? Kunt u dit verder per 
post uitsplitsen met de bijbehorende bedragen? 
 
Vraag 113 
Welk deel van de onderuitputting binnen de verschillende uitgavenplafonds is structureel? Waarom 
wordt dit niet aangepast en welke methode wordt gebruikt om te ramen? 
 
Vraag 116 
Welk deel van de niet doorgeschoven 1,5 miljard euro aan onderuitputting is daadwerkelijk incidentele 
onderuitputting? Welk deel hiervan is alsnog structureel? 
 
Antwoord op bovenstaande vragen 
De Najaarsnota 2018 geeft een voorlopig beeld van de onderuitputting in het lopende begrotingsjaar. 
De verwachte onderuitputting is gebaseerd op uitvoeringsinformatie over het eerste deel van het jaar 
2018 en wordt alleen enkeljarig voor het lopende jaar ingeboekt.  
 
Voor een groot deel van de onderschrijding van het uitgavenplafond is reeds duidelijk dat het 
incidenteel is, zoals de ontvangsten uit de schikking met ING (624 miljoen euro). Voor het overige 
deel van de onderschrijding is het bij Najaarsnota nog niet mogelijk om aan te geven welk deel 
incidenteel is en welk deel structureel. Bij Jaarverslag 2018 zijn de definitieve realisatiecijfers 
beschikbaar. Regulier onderdeel van het opstellen van de begroting voor de volgende jaren is het 
analyseren van het karakter gerealiseerde onderuitputting en al dan niet herprioriteren daarvan. 
  

Vraag 33 
Vallen uitgaven die worden gedaan uit een al eerder opgebouwde begrotingsreserve ook onder het 
uitgavenplafond? Zo nee, hoe wordt dat begrotingstechnisch verwerkt? Zo ja, verdringen uitgaven 
gebaseerd op een beroep uit een opgebouwde reserve de facto andere uitgaven onder het plafond? 
 
Antwoord op vraag 33 
Zie antwoord op vraag 3. 
  

Vraag 35 
Is overwogen om via kasschuiven nog meer toekomstige uitgaven naar 2018 te halen om daarmee de 
meerjarige ruimte onder de plafonds gelijkmatiger te verdelen? Zo ja, waarom is dat niet gedaan? Zo 
nee, leidt het doorschuiven van uitgavenruimte naar latere jaren niet tot extra belasting van de ruimte 
onder de plafonds in toekomstige jaren? 
 
Antwoord op vraag 35 
Het kabinet kiest ervoor om trendmatig begrotingsbeleid te voeren. Dit draagt eraan bij dat in goede 
tijden budgettaire buffers worden opgebouwd, die in slechte tijden aangewend kunnen worden om de 
economie te stabiliseren. Daarbij zijn maximale uitgavenplafonds vastgesteld. Ruimte onder het 
uitgavenplafond mag worden uitgegeven, maar dat is niet noodzakelijk. De incidentele ruimte kan 
bovendien niet worden gebruikt voor structurele investeringen. 
 
Om RA-middelen die niet in 2018 besteed kunnen worden te behouden voor uitgaven in latere jaren, 
is bij Miljoenennota 2019 onderzocht welke mogelijkheden er zijn om middelen die voor latere jaren 
begroot staan naar 2018 te schuiven en in 2018 tot besteding te brengen. Hieruit bleek dat de 
vergoeding aan vervoersbedrijven ten behoeve van de OV-studentenkaart door middel van 
bevoorschotting vooruit betaald kon worden. Door deze vooruitbetaling ontstond ruimte om niet-
bestede RA-middelen in 2018 te behouden en via een kasschuif naar latere jaren te schuiven zonder 
dat dit zou leiden tot plafondoverschrijdingen. 
 
Bij deze Najaarsnota wordt 43 miljoen euro aan RA-middelen op de begroting van VWS en LNV 
meegenomen naar 2019, zodat de doelstellingen uit het regeerakkoord op deze onderwerpen kunnen 
worden gerealiseerd. Daarnaast is een kleine kasschuif van 0,75 miljoen euro voor de Algemene 
Rekenkamer opgenomen. Hiertegenover staan tegengestelde kasschuiven naar 2018 op de 
begrotingen van OCW (15 miljoen euro algemene mediareserve) en op de Aanvullende Post (8,4 
miljoen euro regionale knelpunten). Per saldo leiden deze kasschuiven tot een belasting van circa 20 
miljoen euro van het uitgavenplafond in 2019. Het is technisch echter niet haalbaar om voor dit 
bedrag nog een tegenstelde kasschuif naar 2018 op te nemen. Het kabinet zal daarom deze uitgaven 
van circa 20 miljoen euro bij Voorjaarsnota 2019 inpassen onder het uitgavenplafond.  
 
 
 
 
 
 
  

Vraag 37 
Klopt het dat er bij Financiën, SZW en VWS al sinds 2012 structureel meer onderuitputting is dan er 
kan worden meegenomen via de eindejaarsmarge? Klopt het dat er dus bij deze drie begrotingen al 
sinds 2012 geld terugvloeit naar de schatkist? Geldt dit ook voor andere departementen? Is het niet 
gek dat we op sommige begrotingen structureel geld overhouden, maar dat het voor de Kamer toch zo 
lastig is om beschikbaar geld te vinden ter dekking van moties en amendementen? Is de regering 
bereid mee te denken hoe dit anders kan? 
 
Antwoord op vraag 37 
De eindejaarsmarge is conform de reguliere systematiek vastgesteld op 1% van de ontwerpbegroting. 
Het klopt dat op de genoemde begrotingen de onderuitputting vanaf 2012 over meerdere jaren groter 
is dan de maximale eindejaarsmarge. De oorzaken van onderuitputting zijn divers en niet eenduidig. 
Daarbij kan sprake zijn van structurele onderuitputting, maar ook incidentele factoren spelen een rol. 
Daarbij gaat het bij SZW en VWS om onderuitputting op de begrotingsgefinancierde uitgaven. Het 
overgrote deel van de uitgaven van SZW en VWS betreft premiegefinancierde uitgaven. Deze kennen 
geen eindejaarsmarge omdat er geen sprake is van overlopende verplichtingen.  
 
Het kabinet maakt ieder jaar een zo goed mogelijke inschatting van de uitgaven. Als onderdeel 
hiervan kijkt het kabinet jaarlijks naar de zich voordoende onderuitputting. Indien blijkt dat 
onderuitputting een structureel karakter heeft, dan wordt de raming hierop aangepast. Deze eventuele 
ruimte die hierdoor ontstaat wordt door het kabinet betrokken bij de besluitvorming over de 
begroting. De ruimte kan worden gebruikt voor andere prioriteiten, tegenvallers of lagere uitgaven. De 
uitkomst van de besluitvorming landt in de Miljoenennota en de departementale begrotingen. Na 
indiening van de begrotingen volgt het debat met uw Kamer over de voorstellen van het kabinet en 
eventuele wensen tot herprioritering die kunnen rekenen op een meerderheid in het parlement. Het 
kabinet streeft altijd naar meer inzicht in oorzaken van onderuitputting en nog betere ramingen. 
Eventuele verbeterde ramingen zullen vervolgens onderdeel uitmaken van de ingediende begroting. 
 
 
  

Vraag 39 
Kunt u een overzicht geven van hoeveel onderuitputting in 2018 ieder departement momenteel, dus 
tot en met de Najaarsnota 2018, heeft gerealiseerd? En hoeveel daarvan mee gaat naar 2019 via de 
eindejaarsmarge? 
Vraag 64 
Kan een overzicht worden geven van hoeveel onderuitputting in 2018 ieder departement tot en met 
de Najaarsnota 2018, heeft gerealiseerd? Hoeveel daarvan gaat mee naar 2019 via de 
eindejaarsmarge? 
 
Vraag 84 
Welke onderschrijding is er in totaal in 2018 bij het infrastructuurfonds? Welke onderschrijding is er in 
totaal in 2018 bij het deltafonds? Welke onderschrijding is er in totaal in 2018 bij het 
investeringsartikel defensie? Hoeveel onderschrijding is er al gemeld? Hoe moet de genoemde 2,2 
miljard euro onderschrijding gezien worden in het licht van de onderschrijding van het deelplafond 
rijksbegroting van 1,8 miljard euro? Kan er een totaaloverzicht gegeven worden van alle 
onderschrijdingen in 2018 (zoals gemeld bij de Voorjaarsnota, Miljoenennota en Najaarsnota) 
 
Vraag 95 
Kan een uitsplitsing van de 1,5 miljard euro incidentele onderuitputting gegeven worden? 
 
Vraag 99 
Kunt u de onderuitputting van het totaalplafond met 3,7 miljard euro volledig uitsplitsen? Kunt u 
daarbij alle posten met de bijbehorende bedragen vermelden? Kunt u tevens per post vermelden of de 
onderuitputting is aangekondigd bij de Miljoenennota 2019 of dat het gaat om een ‘nieuwe’ 
onderuitputting? 
 
Vraag 103 
Een groot deel van de overige 1,5 miljard euro onderuitputting is incidenteel. Hierbij noemt u de 
schikking met ING (624 miljoen euro) als voorbeeld. Kunt u de 1,5 miljard euro verder uitsplitsen en 
aangeven welk deel incidenteel is? 
 
Antwoord op vraag 39, 64, 95, 99, 103 
Bij Miljoenennota 2019 was over 2018 al een onderuitputting gemeld van 1,2 miljard euro en 0,7 
miljard euro bij respectievelijk het investeringsartikel van Defensie en op het Infrastructuurfonds (zie 
bijlage 1 bij de Miljoenennota). Bij Najaarsnota is aanvullend 272 miljoen euro onderuitputting gemeld 
op het Infrastructuurfonds. De totale onderuitputting voor Infrastructuurfonds en Defensie tot en met 
Najaarsnota telt daarmee op tot 2,2 miljard euro.  
 
Daarnaast is op andere begrotingen bij Najaarsnota per saldo voor 1,5 miljard euro aan 
onderuitputting gemeld (de specificatie hiervan vindt u op pagina 3 van de Najaarsnota). Daarmee telt 
de totale onderschrijding van het uitgavenplafond bij Najaarsnota op tot 3,7 miljard euro. Voor het 
deelplafond Rijksbegroting is sprake van een plafondonderschrijding van 1,8 miljard euro. 
 
Voor een groot deel van de onderschrijding is reeds duidelijk dat het incidenteel is. De ontvangsten uit 
de schikking met ING (624 miljoen euro) zijn een incidentele meevaller. Voor het grootste deel van de 
onderschrijding is het bij Najaarsnota nog niet mogelijk om aan te geven welk deel incidenteel is en 
welk deel structureel. Bij Jaarverslag 2018 zijn de definitieve realisatiecijfers beschikbaar. Regulier 
onderdeel van het opstellen van de begroting voor de volgende jaren is het analyseren van het 
karakter gerealiseerde onderuitputting en al dan niet herprioriteren daarvan. 
 

 
Vraag 40 
Kunt u een overzicht geven van alle begrotingen 2019 (zoals die van VWS en JenV) waarvoor geldt 
dat deze sluitend zijn gemaakt door het op voorhand inboeken van onderuitputting? Om welke 
bedragen in welke jaren gaat het hierbij? 
 
Antwoord op vraag 40 
Zie antwoord op vraag 30. 
 
  

Vraag 42 
Herinnert u zich nog het amendement bij de Voorjaarsnota 2018 waarbij als dekking de invulling van 
de in=uit-taakstelling werd gebruikt? Was deze dekking in lijn met de begrotingsregels van het 
kabinet? Klopt het dat deze dekking achteraf prudent genoeg was, gelet op het feit hoe makkelijk de 
in=uit-taakstelling dit jaar is gehaald en hoeveel geld er nog over is? 
 
Antwoord op vraag 42 
Zie antwoord op vraag 22.  

Vraag 44 
Kan gesteld worden dat doorgeschoven bedragen voor Defensie-investeringen en infrastructuur, in de 
jaren 2019 en later, de reguliere geplande uitgaven verdringen doordat deze bedragen ingepast 
moeten worden binnen de bestaande plafonds met behulp van een taakstelling? 
 
Antwoord op vraag 44 
De onderuitputting op het investeringsartikel van Defensie en op het Infrastructuurfonds blijft 
behouden voor latere jaren en wordt via de eindejaarsmarge toegevoegd aan de begroting in 
komende jaren. Conform reguliere werkwijze gaat het toevoegen van de eindejaarsmarge in latere 
jaren vergezeld van een evenredige ophoging van de in=uittaakstelling. Door middel van deze 
systematiek heeft de toevoeging van de eindejaarsmarge geen effect op de ruimte onder het 
uitgavenplafond. Het inboeken van een taakstelling is daarom niet nodig. De verhoogde 
in=uittaakstelling kan vervolgens worden gevuld met het totaal aan onderuitputting en meevallers. Er 
vindt zodoende geen verdringing plaats van de reguliere geplande uitgaven.   
 
 
  

Vraag 46 
Kunt u toelichten waarom er op de Aanvullende Post “regeerakkoordmiddelen” voor 2018 nog in totaal 
44 miljoen euro resteert? 
 
Vraag 47 
Bent u van plan het resterende budget van 44 miljoen euro op de Aanvullende Post 
“regeerakkoordmiddelen” nog in 2018 uit te geven? Zo nee, wat gebeurt er met deze middelen? Zo ja, 
ontvangt de Kamer voor het kerstreces een brief hierover? 
 
Antwoord op vraag 46 en 47 
Zoals in het Regeerakkoord is opgenomen, worden intensiveringen uit het RA tijdelijk geparkeerd op 
de Aanvullende Post (AP) in afwachting van een doelmatig en doeltreffend bestedingsplan. De 44 mln. 
die nog voor 2018 op de AP staat, bestaat uit een niet-plafondrelevant bedrag voor Invest-NL van 30 
miljoen euro en een reservering voor kennisinstellingen van 14 miljoen euro. 
 
Omdat InvestNL pas na oprichting (voorzien Q2 2019) over zal gaan tot kapitaalstortingen, zal de 30 
miljoen euro dit jaar niet meer tot uitbetaling komen. Dit bedrag blijft behouden voor InvestNL en in 
het voorjaar zal het kabinet bezien aan welk begrotingsjaar deze middelen worden toegevoegd.   
 
Vanuit de reservering voor kennisinstellingen op de AP is er voor 2018 2,6 miljoen euro beschikbaar 
gesteld vanwege de overgang van ECN-Duurzaam naar TNO per 1 april 2018. Dit leidt tot een 
vermindering van de mogelijkheden voor ECN-Duurzaam om betaalde btw in vooraftrek te brengen en 
dus extra kosten voor TNO. Middels deze overboeking wordt hiervoor gecompenseerd. Bij Najaarsnota 
is de 2,6 miljoen euro wel toegevoegd aan de begroting van EZK maar per abuis niet afgeboekt van de 
AP waardoor er op de AP nog steeds 14 miljoen euro resteert. Bij Jaarverslag zal deze post alsnog 
worden gecorrigeerd en zal de resterende onderuitputting worden afgeboekt. De verwachting is dat de 
middelen voor kennisinstellingen in latere jaren wel volledig worden benut. De overboeking van de 
middelen voor latere jaren naar de begroting van EZK zal plaatsvinden nadat hiervoor eerst een 
doelmatig bestedingsplan is ingediend en afgestemd met Financiën. 
  

Vraag 48 
Kunt u een overzicht geven vanaf Startnota van de bijstellingen van het accres als gevolg van 
onderuitputting van de rijksuitgaven? 
 
Antwoord op vraag 48 
Zie antwoord op vraag 7. 
 
 
  

Vraag 50 
Heeft u de nieuwe beleidsvoornemens bij de Najaarsnota getoetst op de toepassing van artikel 3.1 van 
de Comptabiliteitswet (CW) door de verantwoordelijke ministers? 
 
Antwoord op vraag 50 
De kwaliteit van de toelichting op de beleidsvoornemens in deze wetten conform artikel 3.1 van de 
Comptabiliteitswet (CW) is de verantwoordelijkheid van de betreffende minister.  
 
Vanuit mijn stelselverantwoordelijkheid toets ik de bestedingsplannen voor de middelen op de 
aanvullende post op doelmatigheid en doeltreffendheid, en monitor ik de wijze waarop door 
ministeries invulling wordt gegeven aan de artikel 3.1 van de Comptabiliteitswet. De eerste resultaten 
van deze monitor zal ik met de Kamer delen in de eerste voortgangsrapportage van de operatie 
Inzicht in Kwaliteit begin 2019. 
 
 
 
 
 
  

Vraag 52 
Wat is uw verklaring voor het feit dat de meevaller bij de dividendbelasting niet eerder kon worden 
voorzien? 
 
Vraag 53 
Is de opwaartse bijstelling van de dividendbelasting met 350 miljoen euro incidenteel of structureel? 
Kan nader worden onderbouwd waar deze bijstelling vandaan komt? 
 
Vraag 54 
Klopt het dat de opbrengst dividendbelasting voor 2018 inmiddels is gestegen naar 4,3 miljard euro? 
Is dit ten opzichte van Miljoenennota 2019 een bijstelling met 350 miljoen euro en ten opzichte van 
aantreden kabinet met 1,2 miljard euro? 
 
Vraag 56 
Stel dat het kabinet zou besluiten om de dividendbelasting af te schaffen per 1 januari 2020. Hoeveel 
geld zou dat kosten, op basis van de meest recente cijfers? 
 
Vraag 162 
Is de meevaller bij de dividendbelasting incidenteel of meer structureel van aard? Kan deze meevaller 
leiden tot lagere opbrengsten bij de dividendbelasting in de komende jaren? 
Vraag 165 
Welk deel van de opwaartse bijstelling dividendbelasting van 350 miljoen euro gaat over dividend van 
beursgenoteerde ondernemingen en welke uit hogere dividenden van het midden- en kleinbedrijf 
(mkb)? 
Antwoord op vraag 52, 53, 54, 56, 162 en 165 
De dividendbelasting is een zeer volatiele belastingsoort door de aard van de belasting. De 
belastingopbrengst hangt immers af van de keuze van bedrijven om dividend uit te keren, en de vorm 
waarin dat gebeurt. Bedrijven keren nog meer dividend uit dan bij de Miljoenennotaraming was 
voorzien. Dat heeft gezorgd voor hogere kasontvangsten bij de dividendbelasting. 
Uit de aangiftecijfers blijkt dat ook in het derde kwartaal sprake is van een forse toename ten opzichte 
van datzelfde kwartaal vorig jaar. Daarnaast zit ook deze toename zowel bij aan de AEX-genoteerde 
bedrijven als bij het MKB. De ramingsbijstelling van 350 miljoen euro zelf betreft niet alleen 
gerealiseerde kasontvangsten, maar ook een inschatting voor de nog resterende maanden van dit 
jaar. Een uitsplitsing naar AEX genoteerde bedrijven en/of het MKB is daarom niet mogelijk. De 
raming komt voor 2018 nu uit op 4,3 miljard euro. De Najaarsnota bevat alleen een actualisatie van 
de raming voor 2018. Voor de jaren na 2018 zal een nieuwe raming worden opgesteld op basis van 
een geactualiseerd economisch beeld van het CPB voor deze jaren. Dat gebeurt op basis van het 
CEP2019 dat in het Voorjaar van 2019 verschijnt. De Voorjaarsnota zal een geactualiseerde raming 
voor 2019 bevatten. Omdat een actuele raming voor de jaren na 2018 niet beschikbaar is op basis 
van de Najaarsnotastand, zijn op basis van de Najaarsnota ook de kosten van het afschaffen van de 
dividendbelasting in 2020 niet te berekenen. 
 
 
  

Vraag 54 
Klopt het dat de opbrengst dividendbelasting voor 2018 inmiddels is gestegen naar 4,3 miljard euro? 
Is dit ten opzichte van Miljoenennota 2019 een bijstelling met 350 miljoen euro en ten opzichte van 
aantreden kabinet met 1,2 miljard euro? 
 
Antwoord op vraag 54 
Zie antwoord op vraag 52. 
 
  

Vraag 56 
Stel dat het kabinet zou besluiten om de dividendbelasting af te schaffen per 1 januari 2020. Hoeveel 
geld zou dat kosten, op basis van de meest recente cijfers? 
 
Antwoord op vraag 56 
Zie antwoord op vraag 52 
 
  

Vraag 58 
Heeft de additionele onderuitputting nieuwe consequenties voor het Gemeente- en Provinciefonds? 
 
Antwoord op vraag 58 
De onderuitputting in 2018 bij de Rijksoverheid loopt bij Najaarsnota iets verder op, maar er kunnen 
nog wijzigingen plaatsvinden tot het einde van het jaar. Bij Najaarsnota wordt de accresraming niet 
aangepast, dit zal in samenhang met de definitieve realisatie over 2018 gebeuren bij meicirculaire 
2019. Op dit moment is nog niet zichtbaar welke consequenties de additionele onderuitputting heeft 
voor het Gemeente- en Provinciefonds.  
 
  

Vraag 60 
In hoeverre bevat de additionele onderuitputting 2018 van 479 miljoen euro ook structurele 
onderuitputting?  
 
Antwoord op vraag 60 
Zie antwoord op vraag 31. 
 
  

Vraag 62 
Door welke oorzaak vallen de dividendontvangsten van de staatsdeelnemingen hoger uit dan 
geraamd? 
 
Vraag 123 
Welke staatsdeelnemingen kennen een naar boven bijgestelde winst? Hoe komt het saldo van 40 
miljoen tot stand? 
 
Vraag 133 
Bij welke staatsdeelnemingen zijn meer dividendopbrengsten te verwachten en bij welke eventueel 
minder? 
 
Antwoord op vraag 62, 123 en 133. 
Bij de tweede suppletoire begroting is de raming van de dividendontvangsten met 390 miljoen euro 
naar boven bijgesteld. Dit betreft zowel reguliere deelnemingen (bijv. Holland Casino), als financiële 
deelnemingen die in de crisis zijn genationaliseerd (bijv. ABN AMRO).  
 
Van de 390 miljoen euro is 40 miljoen euro toe te schrijven aan reguliere deelnemingen. Deze 
ontvangsten vallen onder het deelplafond rijksbegroting, en zijn daarom opgenomen in tabel 2.2 van 
de Najaarsnota. De ramingsbijstelling van 40 miljoen euro is te danken aan kleine meevallers bij het 
dividend van de deelnemingen BNG, FMO en Holland Casino. Daarnaast wordt de raming naar boven 
bijgesteld omdat portefeuillebreed ingecalculeerde risico’s zich niet voor hebben gedaan. 
 
Het resterende bedrag van 350 miljoen euro is toe te schrijven aan financiële deelnemingen die in de 
crisis zijn genationaliseerd. Deze ontvangsten vallen niet onder het deelplafond rijksbegroting, en zijn 
daarom niet opgenomen in tabel 2.2 van de Najaarsnota. De meevaller van 350 miljoen euro bij de 
financiële deelnemingen is volledig toe te schrijven aan het in augustus 2018 aangekondigde interim-
dividend van ABN Amro.  
 
  

Vraag 64 
Kan een overzicht worden geven van hoeveel onderuitputting in 2018 ieder departement tot en met 
de Najaarsnota 2018, heeft gerealiseerd? Hoeveel daarvan gaat mee naar 2019 via de 
eindejaarsmarge? 
 
Antwoord op vraag 64 
Zie antwoord op vraag 39. 
 
  

Tabel 2 geeft een overzicht met de bedragen die in Voorjaarsnota aan de begrotingen zijn toegevoegd 
voor de afgelopen vijf jaar. Via deze eindejaarsmarge is de onderuitputting op de betreffende 
begrotingen meegenomen, mits passend binnen de maximale eindejaarsmarge van 1%. 
Onderuitputting uit bijvoorbeeld 2013 is toegevoegd in het voorjaar van 2014 aan de begroting, maar 
staat in de tabel onder 2013 omdat dit doorgeschoven onderuitputting van dat jaar betreft.  
 
Tabel 2: Uitgekeerde middelen (in mln. euro, '+' is positieve eindejaarsmarge) 
    2013 2014 2015 2016 2017 
Algemene Zaken incl. de Koning en Staten- 3   4   0    3  -2 
neraal 
Veiligheid en Justitie   75    79    -59   -91  86 
Binnenlandse Zaken en Koninkrijksrelaties    8    14     4    20  9 
Onderwijs, Cultuur en Wetenschap   237   -57   326    128  96 
Financiën   36    84     73    57  33 
Defensie  -31    41   129   166  305 
Infrastructuur en Milieu (incl.    19     12    295    736  160 
Infrastructuurfonds & Deltafonds) 
Economische Zaken   108    216    47     18  35 
Sociale Zaken en Werkgelegenheid     17    52    15    43  64 
Volksgezondheid, Welzijn en Sport    39     39     46    80  25 
Wonen & Rijksdienst  -86   -231   -102     65  43 
Gemeente- en Provinciefonds   36    22   41    59  23 
HGIS*  168    643   112    325  156 
Totaal  629   917  927  1.607  1.033 
* De eindejaarsmarge HGIS mag worden verspreid over 3 jaar 
 
 
 
 
  

Vraag 67 
Hoe kan het dat de vraag uit de zorgsector om meer mensen en middelen verregaand is, maar er al 
jaren sprake is van een onderschrijding op het budget hiervoor? 
 
Vraag 69 
Hoe kan er sprake zijn van onderschrijding op zorg als er de komende jaren binnen de zorg duizenden 
arbeidskrachten tekort komen? 
 
Antwoord op vraag 67 en 69 
De raming van de zorguitgaven is gebaseerd op de verwachte zorgvraag, o.a. als gevolg van 
demografie. De raming houdt geen rekening met eventuele tekorten (of overschotten) op de 
arbeidsmarkt.  
 
Het uitgavenplafond Zorg wordt bij aanvang van de kabinetsperiode vastgesteld. Daarbij wordt 
gebruik gemaakt van de middellange termijn raming van het CPB over de groei van de zorguitgaven, 
aangevuld met de effecten die het kabinet verwacht van beleidsmaatregelen. Sinds 2013 zien we een 
onderschrijdingen op het uitgavenplafond ten opzichte van de verwachte zorguitgaven. De oorzaken 
hiervan zijn divers en verschillen per jaar en per sector (zie ook het antwoord op vraag 152). 
 
 
  

Vraag 69 
Hoe kan er sprake zijn van onderschrijding op zorg als er de komende jaren binnen de zorg duizenden 
arbeidskrachten tekort komen? 
 
Antwoord op vraag 69 
Zie antwoord op vraag 67. 
  

Vraag 71 
Zijn er wijzigingen te verwachten in de koopkrachtontwikkeling sinds de Miljoenennota 2019? 
 
Antwoord op vraag 71 
Het meest recente koopkrachtbeeld is gepresenteerd in de Miljoenennota van 2019; sindsdien is de 
koopkracht niet meer opnieuw geraamd. De eerstvolgende koopkrachtraming zal zijn bij de 
Decemberraming van het CPB, die wordt gepubliceerd op 19 december 2018. In de tussentijd hebben 
geen beleidsmatige wijzigingen plaatsgevonden. Zoals gewoonlijk is het wel mogelijk dat de stand van 
de economie gewijzigd is. Als gevolg hiervan kan het koopkrachtbeeld er anders uit komen te zien.  
 
 
 
 
  

Vraag 73 
Welke invloed heeft de verhoging van het verlaagde btw-tarief op de koopkracht, uitgesplitst per 
inkomenspercentielen of –decielen? 
 
Antwoord op vraag 73 
Het koopkrachteffect van alleen deze maatregel is niet bekend. In de koopkrachtramingen loopt de 
verhoging van het verlaagde btw-tarief mee via de inflatie, waardoor het effect op iedere 
inkomensgroep hetzelfde is. Dit is een goede benadering van de werkelijkheid aangezien statistieken 
van het CBS aantonen dat de uitgaven onder het verlaagde btw-tarief ongeveer gelijkmatig zijn 
verdeeld over verschillende inkomensgroepen als percentage van hun bestedingen.  
 
 
  

Vraag 75 
Welke economische sectoren gaan in 2019 (banen)groei verwachten? Waar zal die het sterkst zijn? 
 
Antwoord op vraag 75 
Zie antwoord op vraag 74. 
 
  

Vraag 77 
Hoe zal de loonstijging in 2019 zich verhouden tot de inflatie? 
 
Antwoord op vraag 77 
Het CPB stelt in de MEV2019 dat nominale loonvoet van bedrijven per uur in 2019 stijgt met 4,0%. 
Het contractloon van bedrijven stijgt naar verwachting met 2,9% in 2019. De inflatie (hicp) wordt 
geraamd op 2,5% in 2019. 
 
  

Vraag 79 
In welke mate zullen private investeringen in onderzoek stijgen in 2019? Welk deel hiervan komt via 
cofinanciering van publieke financiers tot stand? 
 
Antwoord op vraag 79  
De private investeringen liggen bij de private partijen, daarom weten wij niet in welke mate deze 
zullen stijgen en hierover is geen raming beschikbaar. Wel blijkt uit een rapport van Wederzijdse 
versterking van de Koninklijke Nederlandse Akademie van Wetenschappen (KNAW) d.d. 6 december jl. 
dat er een positief verband is tussen private en publieke investeringen en investeert het kabinet in 
onderzoek.   
  

Vraag 81 
Wat betekent het voor de koopkracht wanneer de energierekening met € 360 stijgt? 
 
Vraag 82 
Met welke groei van de energierekening is in de berekeningen voor de koopkracht rekening gehouden? 
 
Antwoord op vraag 81 en vraag 82 
Het koopkrachteffect van alleen deze maatregel is niet bekend. Veranderingen in de energielasten 
werken door in het algehele inflatiecijfer en beïnvloedden op die manier de geraamde 
koopkrachtontwikkeling. Het CPB raamt voor 2019 een inflatiecijfer van 2,5%. Dit betreft dus de 
prijsontwikkeling van alle goederen en diensten, niet alleen de prijsontwikkeling van energie.  
 
 
 
 
  

Vraag 83 
Wat betekent de sterkere dan de verwachte stijging van de inflatie voor de koopkrachtgroei? 
 
Antwoord op vraag 83 
Bij de meest recente raming van het koopkrachtbeeld van het CPB (MEV-raming 2019) is rekening 
gehouden met een inflatie van 1,6% voor dit jaar en 2,5% voor volgend jaar. Het CPB heeft in de 
tussentijd geen nieuwe raming van de inflatie gemaakt. Mocht de inflatie harder stijgen dan bij de 
MEV 2019 geraamd, dan zal dat ceteris paribus een neerwaarts effect hebben op de 
koopkrachtontwikkeling.  
 
 
 
  

Vraag 85 
Wat doet I&W om voldoende grotere projecten te hebben om onderbesteding te voorkomen en echt te 
investeren (weg, water, spoor)? Zijn er voldoende plannen in het Meerjarenprogramma Infrastructuur, 
Ruimte en Transport (MIRT) die een fase verder geholpen kunnen worden door middel van 
besluitvorming? Welke gevaren zijn er, zoals de PAS (Programmatische aanpak Stikstof) of 
rechtszaken, die juist weer roet in het eten kunnen gooien? Hoe wordt voorkomen dat de minister 
kleinere projecten gaat uitvoeren om zo sneller het geld uit te geven? Waarom heeft het ministerie 
van Financiën zo lang gewacht met vrijgave van 500 miljoen euro uit het regeerakkoord uit 2018, 
waardoor onderuitputting ook te verwachten viel omdat het jaar al bijna voorbij was voordat het werd 
vrijgegeven? 
Antwoord 85 
Er is voortvarend gestart aan de voorbereidingen van nieuwe projecten en programma’s volgend uit 
het regeerakkoord. Door de aard van de infrastructurele planning en de voorbereidende 
besluitvorming, is een aanloopperiode nodig voordat de daadwerkelijke uitgaven aan 
infrastructuurprojecten worden gedaan. Het Infrastructuurfonds is grotendeels belegd met concrete 
projecten en programma’s. Er zijn voldoende projecten en programma’s op het Infrastructuurfonds, 
maar vanwege bovengenoemde aanloopperiode vinden de uitgaven deels op een later moment plaats 
dan aan budget beschikbaar is gesteld in 2018.  
Verder heeft uw Kamer met de motie Dijkstra en Kröger de minister van Infrastructuur en Waterstaat 
verzocht om voorafgaand aan de Voorjaarsnota 2019 een plan te ontwikkelen tegen onderuitputting 
van het Infrastructuurfonds, in ieder geval gericht op extra overprogrammering, met oog voor verdere 
verbetering van de planning en financiële controle, zodat ook tijdig kan worden bijgestuurd bij 
vertraging van projecten. Dit plan zal ook de door u genoemde elementen bevatten. 
Zoals in het regeerakkoord is opgenomen, worden intensiveringen uit het RA tijdelijk geparkeerd op 
de Aanvullende Post (AP) in afwachting van een doelmatig en doeltreffend bestedingsplan. Zodra het 
bestedingsplan beschikbaar is, worden de desbetreffende middelen overgeheveld van de Aanvullende 
Post naar de departementale begroting. De middelen uit het RA voor infrastructuur zijn bij 
Voorjaarsnota 2018 meerjarig overgeheveld naar IenW. Deze werkwijze past bij het streven van het 
kabinet om beleid vooraf beter te onderbouwen en het inzicht in doelmatigheid van uitgaven te 
vergroten. De voorbereiding van de projecten liep parallel met dit proces.  

Vraag 87 
Kan aangegeven worden of, en zo ja hoeveel, het uitgavenplafond bijgesteld is naar aanleiding van 
loon- en prijsontwikkeling, statistische correcties en mutaties in de WW en de bijstand? Betekent de 0 
in de tabel een feitelijke 0 of is het de afronding? Kan aangegeven worden welke statische correcties 
uitgevoerd zijn? 
 
Antwoord op vraag 87 
 
Plafondtoets totaalplafond 2018 
(in miljarden euro)  
Uitgavenplafond totaal bij Miljoenennota 2019 278,1 
Aanpassing uitgavenplafond vanwege loon- en prijsontwikkeling 0,0 
Statistische correcties 0,0 
Aanpassing vanwege conjunctureel effect WW en bijstand 0,1 
Uitgavenplafond totaal bij Najaarsnota 2018 278,2 
 
Het totale uitgavenplafond is bij de Najaarsnota aangepast conform de hierboven gegeven uitsplitsing. 
Er is bij Najaarsnota geen aanpassing van het plafond geweest vanwege loon- en prijsbijstelling. Het 
plafond Sociale Zekerheid is aangepast met 67 miljoen euro vanwege het conjunctureel effect WW en 
bijstand. 
 
Op twee deelplafonds is sprake van een statistische correctie van in totaal 2 miljoen euro. Bij het 
plafond Rijksbegroting betreft dit een technische omboeking van in totaal 1,1 miljoen euro waarbij 
middelen van niet-plafondrelevant naar plafond-relevant zijn omgelabeld. Op het plafond Sociale 
Zekerheid is bij de ziektewet een plafondaanpassing gemaakt van 0,9 miljoen euro. Dit komt omdat er 
ten opzichte van de vorige raming minder werkgevers eigenrisicodrager zijn in de ziektewet. Bij de 
ziektewet wordt het plafond gecorrigeerd voor werkgevers die ervoor kiezen eigenrisicodrager te 
worden voor de ziektewet. Zij zijn dan niet langer verzekerd bij het UWV. Er is afgesproken dat het 
plafond gecorrigeerd wordt voor wijzigingen voor uitgaven aan de eigenrisicodragers.  
 
 
 
 
 
  

Vraag 89 
Hanteert elk ministerie/kader zijn eigen procentuele loon- en prijsbijstelling of is er een ‘standaard’? 
Indien het eerste: kunnen de verschillende gegeven worden? Indien het tweede: hoe wordt deze 
vastgesteld? 
 
Antwoord op vraag 89 
Zie antwoord op vraag 88.  

Vraag 91 
Kunnen alle verwachte eindejaarsmarges gegeven worden en de post(en) waar zij hun oorsprong 
vinden? 
 
Antwoord op vraag 91 
Zie antwoord op vraag 65. 
 
  

Vraag 93 
Is er ooit overwogen om de maximale eindejaarsmarge te verhogen of te verlagen? Wat was toen de 
overweging? 
 
Antwoord op vraag 93 
Zie antwoord op vraag 65. 
 
  

Vraag 95 
Kan een uitsplitsing van de 1,5 miljard euro incidentele onderuitputting gegeven worden? 
 
Antwoord op vraag 95 
Zie antwoord op vraag 39. 
 
  

Vraag 97 
Hoe wordt het conjuncturele deel van de WW en de bijstand vastgesteld? 
 
Vraag 98 
Waarom leidt het conjuncturele deel van de WW en de bijstand tot een opwaartse bijstelling in het 
uitgavenplafond? 
 
Vraag 147 
Hoe kan het dat er sprake is van een tegenvaller op de WW-uitgaven ten opzichte van de eerdere 
ramingen, terwijl de economie goed draait en de werkgelegenheid groeit en de werkloosheid daalt? 
Wat zijn de redenen voor de tegenvaller? Hoe worden de WW-uitgaven geraamd? Waarom zat men er 
zo naast en hoe accuraat was de raming in de afgelopen jaren? 
 
Vraag 149 
Wat is – gegeven de voortdurende daling van de WW-uitkeringen volgens CBS en UWV - de precieze 
verklaring voor de tegenvaller op de WW-uitgaven? 
 
Vraag 150 
Kunt u de onderbouwing nader toelichten – gelet op de meevaller in de WW-uitkeringen bij 
Voorjaarsnota en de tegenvaller bij de Najaarsnota –van de aanpassing van het uitgavenplafond in 
verband met de verwachting van de conjuncturele effecten van WW (en bijstand)? 
 
Antwoord op vraag 97, 98, 147, 149 en 150 
Dit kabinet heeft besloten om de conjuncturele component van de WW en bijstand buiten het 
uitgavenplafond te plaatsen om zo de Rijksbegroting minder gevoelig te maken voor conjuncturele 
schommelingen. In de technische uitwerking van de begrotingsregels 2018-2021 (bijlage 1 bij 
Startnota) is vervolgens vastgelegd dat mutaties in de werkloosheids- en bijstandsuitgaven (WW en 
Participatiewet) die niet het gevolg zijn van beleidsmatige keuzes, geen onderdeel van het 
uitgavenplafond zijn. Dit betekent in de praktijk dat het uitgavenplafond Sociale Zekerheid wordt 
aangepast voor alle mutaties (bijvoorbeeld een nieuwe werkloosheidsraming van het CPB of 
realisatiecijfers van het UWV of gemeenten) behalve de mutaties als gevolg van beleid.  
 
De opwaartse bijstelling van het uitgavenplafond wordt veroorzaakt door een aanpassing van de 
raming van de WW-uitgaven. De bijstelling in de Najaarsnota van de WW-uitgaven is een aanpassing 
ten opzichte van eerdere ramingen van de WW-uitkeringslasten voor 2018 (waarin ook al rekening 
gehouden werd met de ontwikkeling van de economisch groei en werkloosheid). In oktober zijn 
nieuwe realisatiecijfers van het UWV beschikbaar gekomen. De eerdere WW-ramingen zijn op basis 
van deze realisatiecijfers aangepast.  
 
Bij het ramen van de WW-uitkeringslasten wordt eerst een inschatting gemaakt van het aantal 
geregistreerde WW-uitkeringen, waar ook de nul-uitkeringen onder vallen (waarbij er wel sprake is 
van WW-recht, maar geen uitkering uitbetaald wordt). Vervolgens wordt een inschatting gemaakt 
welk deel van het WW-bestand bestaat uit betaalde uitkeringen versus nul-uitkeringen.  
Uit de realisatiecijfers blijkt dat een kleiner dan verwacht aandeel van het WW-bestand bestaat uit 
nul-uitkeringen. Dit betekent dat een groter deel van het bestand bestaat uit WW-uitkeringen waar 
ook daadwerkelijk uitgaven tegenover staan. Daarnaast tonen de realisatiecijfers ook een hogere 
uitstroom dan eerder verwacht, wat leidt tot lagere WW-uitkeringslasten. Dit effect is echter kleiner 
dan het effect van de nul-uitkeringen.  
 
  

Vraag 99 
Kunt u de onderuitputting van het totaalplafond met 3,7 miljard euro volledig uitsplitsen? Kunt u 
daarbij alle posten met de bijbehorende bedragen vermelden? Kunt u tevens per post vermelden of de 
onderuitputting is aangekondigd bij de Miljoenennota 2019 of dat het gaat om een ‘nieuwe’ 
onderuitputting? 
 
Antwoord op vraag 99 
Zie antwoord op vraag 39. 
 
  

Vraag 101 
Kunt u de 2,2 miljard euro van de onderuitputting in 2018 die wordt meegenomen naar latere jaren 
uitsplitsen? Kunt u de precieze bedragen noemen die door het infrastructuurfonds, deltafonds en 
investeringsartikel defensie worden meegenomen naar latere jaren? Kunt u tevens inzicht geven in 
hoe deze bedragen per post over de jaren zullen worden verdeeld? 
 
Vraag 118 
Welk deel van de 2,2 miljard euro onderuitputting die doorgeschoven wordt naar latere jaren was al 
voorzien in 2018? Waarom is dit niet eerder gecorrigeerd? 
 
Antwoord op vraag 101 en 118 
Op basis van uitvoeringsgegevens melden departementen onderuitputting, zodra deze bekend is. 
Departementen doen vervolgens bij het eerstvolgende begrotingsmoment een voorstel om de 
onderuitputting te boeken in het jaar waarin op basis van de meest actuele uitvoeringsgegevens de 
uitgave wordt verwacht.  
 
De 2,2 miljard euro onderuitputting op het Infrastructuurfonds en bij Defensie bestaat uit twee delen. 
Het eerste deel bestaat uit 1,9 miljard euro die bij Miljoenennota 2019 is gemeld, zie bijlage 15 
Verticale Toelichting bij de Miljoenennota. Het tweede deel van 0,3 miljard euro uit onderuitputting is 
nu bij deze Najaarsnota 2018 gemeld. Zie hiervoor de Verticale Toelichting bij de Najaarsnota.  
 
De 1,9 miljard euro bij Miljoenennota 2019 is reeds via de Eindejaarsmarge doorgeschoven naar latere 
jaren. Deze bestaat uit 1,2 miljard euro bij Defensie en 0,7 miljard euro op het Infrastructuurfonds.  
 
De verwachte onderuitputting bij Defensie is via de eindejaarsmarge aan de Defensiebegroting in de 
jaren 2020 (0,6 miljard euro) en 2021 (0,6 miljard euro) toegevoegd.  
 
De verwachte onderuitputting op het Infrastructuurfonds is via de eindejaarsmarge aan het 
Infrastructuurfonds in de jaren 2020 (0,3 miljard euro) en 2021 (0,4 miljard euro.) toegevoegd. 
 
Op het Infrastructuurfonds is bij deze Najaarsnota 2018 aanvullende onderuitputting van 0,3 miljard 
euro gemeld. Via de 100% eindejaarsmarge blijven deze middelen behouden voor het 
Infrastructuurfonds. Bij Voorjaarsnota 2019 zal bezien worden in welke jaren deze 0,3 miljard euro 
wordt toegevoegd aan het Infrastructuurfonds.  
 
Op het Deltafonds is geen onderuitputting gemeld. 
 
 

Vraag 103 
Een groot deel van de overige 1,5 miljard euro onderuitputting is incidenteel. Hierbij noemt u de 
schikking met ING (624 miljoen euro) als voorbeeld. Kunt u de 1,5 miljard euro verder uitsplitsen en 
aangeven welk deel incidenteel is? 
 
Antwoord op vraag 103 
Zie antwoord op vraag 39. 
  

Vraag 105 
Op welke begrotingen is in 2018 structurele onderuitputting ingeboekt? 
 
Antwoord op vraag 105 
Zie antwoord op vraag 30. 
 
 
 
  

Vraag 107 
Op welke begrotingen is er ook voor 2019 structurele onderuitputting ingeboekt? Kunt u dit verder per 
post uitsplitsen met de bijbehorende bedragen? 
 
Antwoord op vraag 107 
Zie antwoord op vraag 31. 
 
  

Vraag 109 
Leidt de storting van 500 miljoen euro in de begrotingsreserve Maatregelen CO2-reductie, in 2018 ook 
nog tot daadwerkelijke uitgaven? Zo ja, welk bedrag is daarmee gemoeid en waaraan wordt dit 
besteed? Zo nee, waar blijft in 2018 deze 500 miljoen euro? 
 
Antwoord op vraag 109  
Zie antwoord op vraag 4. 
 
 
  

Vraag 111 
Welke maatregelen worden genomen, nu de inhoud van het Brexitakkoord bekend is, om de 
economie te wapenen tegen de verwachte crisis? 
Vraag 112 
Welke directe investeringen in de economie kunnen worden gedaan om de economie te versterken 
voor de verwachte crises? 
Antwoord op vraag 111 en 112 
In de MEV2019 gaat het CPB uit van een economische groei van 2,8% in 2018 en 2,6% in 2019. Een 
crisis wordt dan ook niet verwacht door het CPB. Wel is het zo dat er bij deze groei neerwaartse 
risico’s bestaan, zoals bijvoorbeeld door een mogelijk harde Brexit of een toenemend handelsconflict. 
 
Het is moeilijk om de precieze impact van zulke risico’s op de economie en begroting te meten. Maar 
het CPB laat zien dat zulke schokken een flink negatief effect op de economische groei kunnen 
hebben. De Schokproef overheidsfinanciën in de Miljoenennota laat zien dat de staatsschuld bij een 
economische schok al snel boven de 60% bbp kan komen. Daarom is het verstandig dat het kabinet 
vasthoudt aan trendmatig begrotingsbeleid en dat de schuld verder daalt. Dan is de begroting beter 
bestand tegen zulke schokken. Ook zorgt dit beleid er zo voor dat er in tijden van economische 
neergang meer mogelijkheden zijn voor automatische stabilisatie.  
 
 
 
  

Vraag 113 
Welk deel van de onderuitputting binnen de verschillende uitgavenplafonds is structureel? Waarom 
wordt dit niet aangepast en welke methode wordt gebruikt om te ramen? 
 
Antwoord op vraag 113 
Zie antwoord op vraag 31. 
 
  

Vraag 115 
Welke begrotingen bevatten posten met structurele onderuitputting? 
 
Antwoord op vraag 115 
Zie antwoord op vraag 30. 
  

Vraag 117 
Hoe verklaart u dat uw collega’s op hun eigen begrotingen voor 2019 onderuitputting voorzien en dit 
als dekking voor amendementen op de begroting voorstellen? Waarom wordt hiervoor geen nota van 
wijziging gestuurd? 
 
Antwoord op vraag 117 
Zie antwoord op vraag 38. 
  

Vraag 119 
Welk deel van de 2,2 miljard euro onderuitputting is bedoeld voor investeringen in Defensie? Voor 
welke investeringen is dit bedoeld? 
 
Antwoord op vraag 119 
Van de genoemde 2,2 miljard euro is 1,2 miljard euro onderuitputting bij Defensie. Defensie heeft in 
2018 met een kasschuif op de investeringen in totaal 1,2 miljard euro (de verwachte onderrealisatie op 
investeringen) doorgeschoven naar 2020 en 2021, zodat het beschikbare budget beter aansluit bij de 
investeringsplanning. Het betreft investeringen in nieuw materieel, IT en infrastructuur.  
 
 
 
 
 
  

Vraag 121 
Kan de systematiek rond HGIS uitgelegd worden? Wanneer wordt er overgeboekt van en naar HGIS? 
 
Antwoord op vraag 121 
De HGIS is een budgettaire overzichtsconstructie. Sinds 1997 worden de uitgaven van de 
verschillende ministeries op het gebied van het buitenlandbeleid gebundeld in de HGIS-nota en het 
HGIS-jaarverslag die jaarlijks naar de Tweede Kamer worden gestuurd. Dit met als belangrijkste doel 
niet alleen politiek maar ook financieel een geïntegreerd en coherent buitenlandbeleid te voeren. 
Jaarlijks wordt, als onderdeel van de voorbereidingen voor de Miljoenennota van het daaropvolgende 
jaar, in samenhang besloten over de inzet van deze HGIS-middelen. Indien een deel van dit budget 
buiten deze onderdelen wordt besteed, dan neemt het HGIS budget af. Indien binnen de gehele 
rijksbegroting uitgaven worden bestemd voor inzet op buitenlandbeleid, dan neemt de HGIS toe. 
Gedurende het jaar kan er sprake zijn van uitvoeringsmutaties, zoals in dit geval bij de Najaarsnota. 
 
  

 
Vraag 123 
Welke staatsdeelnemingen kennen een naar boven bijgestelde winst? Hoe komt het saldo van 40 
miljoen tot stand? 
 
Antwoord op vraag 123 
Zie antwoord op vraag 62. 
 
 
  

Vraag 125 
Hoeveel dragen de niet EU-landen in 2017, 2018 en 2019 af aan de EU (graag per land uitsplitsen)? 
 
Antwoord op vraag 125 
De bijdrage die deze landen leveren loopt voor een belangrijk deel niet via de EU-begroting, maar via 
andere kanalen. Noorwegen draagt bijvoorbeeld bij via de zgn. Norway grants die geen onderdeel zijn 
van de Europese begroting. Op basis van openbare informatie is het volgende niet-limitatieve 
overzicht opgesteld. 
 
De Noorse bijdrage: 
- 391 miljoen euro per jaar (periode 2014-2021) aan EEA/Norway grants. 
- Bijdrage aan EU-programma’s (periode 2014-2020) gemiddeld 447 miljoen euro per jaar. 
- Bijdrage voor ‘justice and home affairs’ ivm deelname aan Schengen, ca. 6 miljoen euro per 
jaar (cijfer 2015). 
- Deelname Interreg, ca. 25 miljoen euro per jaar (periode 2014-2020). 
 
De Zwitsere bijdrage: 
- Zwitserland heeft in 2017 aangekondigd om 1,3 miljard euro CHF (ca. 1,15 miljard euro) bij te 
dragen in de komende 10 jaar aan de EU voor het cohesiebeleid, net zoals in de afgelopen 10 
jaar is gebeurd.  
- Daarnaast betaalt Zwitserland een bijdrage voor de programma’s waaraan zij deelneemt, zoals 
Horizon. Deze bijdrage is in dezelfde verhouding als de omvang van het Zwitserse BBP in 
verhouding tot het EU-BBP. 
 
 
  

Vraag 127  
Leidt een onttrekking in 2019 uit een begrotingsreserve tot een belasting van het budgettaire beeld in 
dat jaar? 
 
Antwoord op vraag 127 
Zie antwoord op vraag 3. 
 
 
  

Vraag 129 
Waarom is er onder de post “overige mutaties” in het uitgavenkader Rijksbegroting sprake van een 
tegenboeking van de HGIS-post in de plafondtoets? Waarom was dit nodig en om welk bedrag gaat 
het? 
Antwoord op vraag 129 
De tegenboeking in de post overig zorgt ervoor dat de overboeking van HGIS-middelen budgettair 
neutraal verloopt binnen het plafond Rijksbegroting. Het betreft hier namelijk overboekingen van 
HGIS naar andere begrotingen die geen effect hebben op het totale uitgavenniveau.  
In de post overig zijn nog een aantal andere mutaties opgenomen, zoals extra uitgaven voor de OV-
chipkaart en hoger dan geraamde veilingopbrengsten van benzinestations langs Rijkswegen.  
 
 
  

Vraag 131 
Zal de 500 miljoen euro in de reserve voor maatregelen tot CO2-reductie tot uitgaven leiden in 2019? 
Zo nee, waarom wordt deze toch aangemaakt? 
 
Antwoord op vraag 131 
Zie antwoord op vraag 4. 
 
 
 
  

Vraag 133 
Bij welke staatsdeelnemingen zijn meer dividendopbrengsten te verwachten en bij welke eventueel 
minder? 
 
Antwoord op vraag 133 
Zie antwoord op vraag 62. 
  

Vraag 135  
Wat is de systematiek rond de budgettaire verwerking van boetes, schikkingen en invorderingen? Zijn 
deze voor J&V of de algemene middelen? 
 
Antwoord op vraag 135 
Alle mutaties op de geraamde opbrengsten van boetes, schikkingen en invorderingen kennen een 
generale behandeling. Dit geldt dus zowel voor mee- als tegenvallers. 
  

Vraag 137  
Hoeveel CO2-reductie wordt beoogd met de begrotingsreserve? 
 
Antwoord op vraag 137 
Zie antwoord op vraag 4. 
 
 
 
  

Vraag 139 
Klopt het dat de ramingen van “afpakken, boeten en transacties JenV” sinds 2017 structureel lijken 
tegen te vallen? Zo ja, wat is daarvan de oorzaak? 
Antwoord op vraag 139 
In 2017 was er ten opzichte van de stand Miljoenennota 2017 een tegenvaller van circa 134 miljoen 
euro (raming B&T en Afpakken 1294 miljoen euro realisatie 1160 miljoen euro). In 2018 is er door de 
schikking met de ING sprake van een grote meevaller.  
Bij de eerste Wijzigingswet 2017 is de B&T-raming met circa 120 miljoen euro structureel neerwaarts 
bijgesteld op basis van de realisatie 2016. De afpakraming is in 2017 bij Najaarsnota met 90 miljoen 
euro verlaagd. Bij het Regeerakkoord is de afpakraming voor 2018 en verder verlaagd met 
structureel30 miljoen euro. Deze bijstelling is gebaseerd op de realisatie in 2017. Er zijn op dit 
moment geen indicaties die duiden op een structurele tegenvaller ten opzichte van deze bijgestelde 
raming. 
  

Vraag 141  
Op welke wijze wordt de Kamer, voordat uitgaven gedaan worden van deze reserve, geïnformeerd 
over de toets op doeltreffendheid en doelmatigheid? 
 
Antwoord op vraag 141  
Zie antwoord op vraag 4. 
 
 
  

Vraag 143 
Hoe vaak wordt het accres bijgesteld naar aanleiding van de stand van de rijksbegroting? 
 
Antwoord op vraag 143 
De raming van het accres wordt tweemaal per jaar bijgesteld naar aanleiding van de stand van de 
rijksbegroting. Dit gebeurt bij Voorjaarsnota en bij Miljoenennota. Deze ramingen worden ook 
gepubliceerd in de mei- en septembercirculaire waarin gemeenten en provincies worden geïnformeerd 
over de omvang en de verdeling van het Gemeente- en Provinciefonds.  
 
 
  

Vraag 145 
Wat is de reden dat onderuitputting bij de Najaarsnota voor gemeenten- en provincies pas in het 
voorjaar wordt verwerkt? 
 
Antwoord op vraag 145 
Zie antwoord op vraag 7. 
  

Vraag 147 
Hoe kan het dat er sprake is van een tegenvaller op de WW-uitgaven ten opzichte van de eerdere 
ramingen, terwijl de economie goed draait en de werkgelegenheid groeit en de werkloosheid daalt? 
Wat zijn de redenen voor de tegenvaller? Hoe worden de WW-uitgaven geraamd? Waarom zat men er 
zo naast en hoe accuraat was de raming in de afgelopen jaren? 
Antwoord op vraag 147 
Zie antwoord op vraag 89. 
  

Vraag 149 
Wat is – gegeven de voortdurende daling van de WW-uitkeringen volgens CBS en UWV - de precieze 
verklaring voor de tegenvaller op de WW-uitgaven? 
Antwoord op vraag 149 
Zie antwoord op vraag 98. 
  

Vraag 151 
Waarom vallen de uitgaven onder het uitgavenplafond Zorg in 2018 naar verwachting 1,5 miljard euro 
lager uit dan bij aanvang van de regeerperiode werd verondersteld? 
 
Antwoord op vraag 151 
Bij Najaarsnota zijn op basis van gegevens van het Zorginstituut en de NZa, de ramingen van de Zvw- 
en Wlz-uitgaven in 2018 geactualiseerd. Dit leverde een onderschrijding van in totaal 0,7 miljard euro 
op. De belangrijkste sectoren waarbinnen deze onderschrijding zich aftekent betreffen de 
eerstelijnszorg, wijkverpleging, ggz en genees- en hulpmiddelen (zie ook het antwoord op vragen 159, 
160 en 182). De overige 0,8 miljard euro aan onderschrijding zijn eerder gemeld in de Miljoenennota. 
Dit betreft onder andere een neerwaartse bijstelling (450 miljoen euro) van de geneesmiddelenraming 
als gevolg van onder meer de lagere koers van het Britse pond (via de Wet geneesmiddelenprijzen), 
en de scherpere inkoop door verzekeraars.  
 
  

Vraag 153 
Is er een relatie tussen de vooraf voor een begrotingsjaar geraamde zorgkosten, de achteraf blijkende 
feitelijk gemaakte kosten en de hoogte van de premies en eigen bijdragen? Zo ja, hoe is deze relatie? 
Zo nee, mag dan geconcludeerd worden dat premies en bijdragen sinds 2013 in feite te hoog zijn 
vastgesteld in relatie tot de feitelijke gemaakte zorgkosten? 
 
Antwoord op vraag 153 
De nominale Zvw-premie wordt vastgesteld door zorgverzekeraars. Zij baseren zich daarbij niet op de 
uitgavenraming van VWS, maar op hun eigen uitgavenraming. Sinds 2013 zijn verzekeraars in alle 
jaren uitgegaan van lagere uitgaven dan VWS. Een groot deel van de uitgavenmeevaller die VWS in 
deze jaren heeft gemeld, is dus door de verzekeraars gelijk al verwerkt in lagere premies. 
Uitgavenmeevallers die de verzekeraars ook niet voorzagen bij de premiestelling hebben verzekeraars 
toegevoegd aan hun reserves of ingezet om de premiestijging in het volgende jaar te mitigeren. 
Verzekeraars hebben de afgelopen vijf jaar circa 6 miljard euro aan resultaat en reserves 
teruggegeven aan verzekerden door de premie onder kostendekkend niveau vast te stellen. Dit was 
mede mogelijk vanwege de uitgavenmeevallers en daarnaast is de solvabiliteit afgenomen van 160% 
in 2015 naar 140% in 2017.  
 
Tot en met 2017 was de hoogte van het wettelijk eigen risico gekoppeld aan de zorguitgaven. Dit 
heeft een dubbel effect. De indexatie gebeurt immers altijd op basis van de raming van de 
zorguitgaven in het betreffende jaar ten opzichte van de raming van de zorguitgaven in het 
voorgaande jaar ten tijde van de vorige begroting. Hierdoor zorgt een te hoge raming in één jaar voor 
een te hoog eigen risico en het jaar erna voor een te laag eigen risico. Door dit effect in combinatie 
met de afrondingsregels valt dus moeilijk vast te stellen of het eigen risico te hoog is vastgesteld 
vanaf 2013. Het eigen risico dat verzekerden betalen – tot het maximum van € 385 per jaar - is 
afhankelijk van hun zorgconsumptie en dus van de werkelijke zorguitgaven.  
 
 
  

Vraag 155 
Wat zijn de afspraken over overboekingen of bijstortingen vanuit het Pensioenfonds Caribisch 
Nederland vanwege een te lage dekkingsgraad? 
 
Vraag 209 
Waarom staat er bij de begroting VWS een bijdrage van 7,2 miljoen euro aan het Pensioenfonds 
Caribisch Nederland vanwege een te lage dekkingsgraad? 
 
Antwoord op vraag 155 en 209 
Het Pensioenfonds Caribisch Nederland (PCN) heeft afgelopen jaren een te lage dekkingsgraad gehad. 
Daarom is met het bestuur van PCN afgesproken dat de betrokken overheidswerkgevers een 
incidenteel bedrag van 20 miljoen euro zullen storten. Op basis van een verdeelsleutel tussen de 
actieve deelnemers van het fonds heeft VWS een incidentele bijdrage van 6,9 miljoen euro geleverd. 
Daarnaast brengen de gezamenlijke werkgevers voor een periode van zes jaar een herstelpremie op 
van circa 0,83% van de loonsom. De uitgaven voor deze extra maatregel komt voor VWS uit 
op283.000 euro in 2018. Daarmee komt het totale bedrag uit op 7,2 miljoen euro.  
 
 
  

Vraag 157 
Kan de ramingsformule voor de erf- en schenkbelasting gegeven worden? Welk aspect wijkt af? 
 
Vraag 163 
In hoeverre heeft deze tegenvaller te maken met de ICT-problemen van de systemen die gebruikt 
worden voor de erf- en schenkbelasting? 
 
Vraag 168 
Hoe komt het dat er 237 miljoen euro minder aan erf- en schenkbelasting is opgehaald? 
 
Vraag 177 
Waarom moeten de ramingen voor de erf- en schenkbelasting voor 2018 met 237 miljoen euro 
omlaag worden bijgesteld? Gaat het hier voornamelijk om de erfbelasting of om de schenkbelasting? 
Hoe kan het dat sinds de Miljoenennota 2019 nu alweer een ramingsbijstelling moet plaats vinden? 
 
Antwoord op vraag 157, 163, 168 en 177 
Het ramingsmodel voor de belasting- en premieontvangsten wordt beschreven in bijlage 5 van de 
Miljoenennota 2019. De raming van een belastingsoort, zoals gepresenteerd in budgettaire nota’s, 
gebeurt op basis van de ontvangst van de desbetreffende belastingsoort in het voorafgaande jaar en 
de relevante macro-economische ontwikkelingen. Als in de tussenliggende periode sprake is geweest 
van fiscale maatregelen, worden deze ook meegenomen in de raming. 
 
In de reguliere methodiek zou voor de raming van de schenk- en erfbelasting in 2018 het laatst 
gerealiseerde ontvangst op jaarbasis (2017) veranderd worden ten gevolge van beleidswijzigingen en 
de huizenprijsontwikkeling. De huizenprijsontwikkeling is gekozen omdat het de grondslagontwikkeling 
van de erf- en schenkbelasting benadert. Dat strookt met de bevinding van het CBS. Het CBS heeft 
geconstateerd dat het nagelaten huis (saldo woningwaarde en hypotheekschuld) de grootste 
5
vermogenscomponent is van het nagelaten vermogen. 
 
In het geval van de schenk- en erfbelasting geeft 2017 echter een vertekend beeld door de vertraagde 
oplevering van de nieuwe ICT-systemen voor de schenk- en erfbelasting. Om die reden is voor dit 
uitzonderlijke geval gekozen voor een andere ramingssystematiek bij de Miljoenennota 2019 en de 
6
Najaarsnota 2018.  
 
De raming in de Miljoenennota 2019 begint met de kasrealisaties tot en met juli 2018 met 
daarbovenop de raming voor de kasontvangsten voor de maanden augustus tot en met december 
2018. Uit managementinformatie over de door de zomertaskforce verwerkte aangiftes in de maanden 
juli en augustus is meer inzicht gekomen in de waarde van de opgelegde aanslagen. In de raming is 
aangenomen dat de waarde van deze aanslagen representatief is voor de nog op te leggen aanslagen 
voor de rest van het jaar. De gemiddelde waarde van de door de zomertaskforce verwerkte aangiften 
is ook in lijn met de gemiddelde waarde van verwerkte aangiften in de afgelopen jaren. 
 
De raming in de Najaarsnota 2018 volgt dezelfde methodiek als in de Miljoenennota 2019. Het verschil 
tussen de raming in de Najaarsnota 2018 en de Miljoenennota 2019 zijn ontvangsten, die over meer 
maanden gerealiseerd zijn. In de Najaarsnota 2018 is tot en met oktober 2018 gerealiseerd en bij de 
Miljoenennota tot en met juli 2018. De kasrealisaties over de drie extra beschikbare maanden 
(augustus, september en oktober) zijn aanleiding om de geraamde ontvangsten uit de schenk- en 
erfbelasting neerwaarts bij te stellen met 237 miljoen euro. Het grootste deel hangt samen met de 
                                                
5
 https://www.cbs.nl/nl-nl/nieuws/2018/31/nagelaten-vermogen-neemt-weer-toe-in-2015  
6
 Zie ook: https://www.rijksoverheid.nl/documenten/kamerstukken/2018/09/28/kamerbrief-toezegging-raming-
schenk-en-erfbelasting  

Vraag 158 
Kunnen de ramingen en de realisaties in de erf en schenkbelasting voor de budgettaire nota’s van dit 
kabinet gegeven worden? 
 
Antwoord op vraag 158 
In onderstaande tabel wordt een overzicht van de ramingen en realisaties van de schenk- en 
erfbelasting gegeven. 
 
Tabel: raming en realisatie van de ontvangst uit schenk- en erfbelasting voor verschillende 
budgettaire nota’s voor deze kabinetsperiode (in miljoenen euro’s) 
Budgettaire nota 2017 2018 2019 
Startnota 1.850   
Najaarsnota 2017 1.400   
Financieel Jaarverslag Rijk 2017  1.440   
Voorjaarsnota 2018  2.290  
Miljoenennota 2019  1.938 1.558 
Najaarsnota 2018  1.701  
Toelichting: onderstreepte waarden betreffen realisaties. Daarmee is dat betreffende jaar gerealiseerd 
en wordt dus niet meer geraamd. 
 
 
 
 
 
  

Vraag 160 
Zijn er binnen de totale ramingsbijstelling van 720 miljoen euro in 2018 ook structurele meevallers? 
Zo ja, welke? 
 
Antwoord 160 
Zie antwoord op vraag 159. 
 
 
 
 
  

Vraag 162 
Is de meevaller bij de dividendbelasting incidenteel of meer structureel van aard? Kan deze meevaller 
leiden tot lagere opbrengsten bij de dividendbelasting in de komende jaren? 
Antwoord op vraag 162 
Zie antwoord op vraag 52 
  

Vraag 164 
a. Wat zijn de redenen voor de onderschrijding op de wijkverpleging, de eerstelijnszorg, de 
geestelijke gezondheidszorg en de genees- en hulpmiddelen? Waardoor worden deze 
veroorzaakt? Hoe is de verdeling van de onderschrijding op de verschillende onderdelen? 
b. Heeft de te verwachten ‘onderschrijding’ in de geestelijke gezondheidszorg een relatie met de 
lange wachttijden? Zo ja, kunt u dit nader onderbouwen? Zo nee, wat is hiervoor dan wel de 
verklaring?  
c. Hoe moet deze onderschrijding gezien worden tot de structurele onderschrijding die eerder is 
ingezet voor de dekking van de afbouw van de gaswinning in Groningen 
 
Antwoord op vraag 164 
Voor onderdeel a. wordt verwezen wordt naar het antwoord op vraag 159, 160, 182. 
 
Onderdeel b: 
De oorzaken van de (zeer voorlopige) onderschrijding in 2018 in de geestelijke gezondheidzorg zijn op 
dit moment niet duidelijk. Nadere analyse van (jaar)cijfers zal hierin meer inzicht moeten verschaffen. 
Daarover wordt in het jaarverslag 2018 nader gerapporteerd.  
 
We zien ook dat er sprake is van een wachttijden in de ggz. Om problemen rondom wachttijden aan te 
pakken zijn specifieke afspraken gemaakt in het hoofdlijnenakkoord 2019 – 2022 (Kamerstuk 25 424, 
nr. 420) t.a.v. het (bij)contracteren en omzetplafondverhoging.  
 
Onderdeel c:  
Het is nog niet bekend welk deel van de voorlopige onderschrijding 2018 wel of niet structureel is. Dit 
wordt pas meer duidelijk in het voorjaar van 2019 als er meer uitvoeringsgegevens over 2018 bekend 
zijn. De in het voorjaar gesignaleerde ruimte onder het zorguitgavenplafond maakte het mogelijk voor 
het kabinet om binnen de totale collectieve uitgaven de gasproblematiek te kunnen inpassen. De 
afgesproken begrotingsnormering mede gericht op beheersing van de collectieve uitgaven, staat toe 
dat ruimte onder het ene uitgavenplafond gebruikt mag worden om tekorten onder een ander 
uitgavenplafond te compenseren.  
  

Vraag 166 
Wat is de reden achter de naar beneden bijgestelde bankenbelasting? 
 
Antwoord op vraag 166 
De ontvangsten uit de bankenbelasting komen in de regel in oktober binnen in de kas bij de 
Belastingdienst. Nu de kasrealisaties voor oktober beschikbaar zijn kan geconcludeerd worden dat 
minder belasting ontvangen is dan werd geraamd in de Miljoenennota. 
 
  

Vraag 168 
Hoe komt het dat er 237 miljoen euro minder aan erf- en schenkbelasting is opgehaald? 
 
Antwoord op vraag 168 
Zie antwoord op vraag 157. 
 
  

Vraag 170 
Wat is de reden van de tegenvaller voor belastingen op milieugrondslag? Is er bijvoorbeeld meer 
verduurzaamd dan werd verwacht? 
 
Antwoord op vraag 170 
De neerwaarts bijgestelde raming van de belastingen op milieugrondslag is het gevolg van een lagere 
raming van de energiebelasting. Deze bijstelling is gedaan op basis van de kasontvangsten tot en met 
de maand oktober. Of meer verduurzaming daarbij een rol heeft gespeeld valt niet vast te stellen. 
 
 
  

Vraag 172 
Wordt het terugkopen van eigen aandelen gezien als een maatregel die niet voor economische groei 
zorgt, maar wel symbool staat voor de verrijking van grootaandeelhouders en CEO’s? 
 
Antwoord op vraag 172 
De inkoop van eigen aandelen is een bedrijfseconomische keuze, die afhankelijke kan zijn van 
specifieke bedrijfseconomisch omstandigheden. Over de keuzes daartoe vind ik het daarom niet 
gepast uitspraken te doen. 
 
  

Vraag 174 
In de Najaarsnota wordt duidelijk dat de verhuurderheffing voor 2018 hoger uitvalt dan geraamd bij 
de Miljoenennota, namelijk 24 miljoen euro. Zijn er nieuwe inzichten op basis waarvan een meer 
accurate inschatting gemaakt kan worden van de WOZ-waardeontwikkeling en daarmee de 
opbrengsten voor de verhuurderheffing in de jaren tot en met 2022? 
 
Vraag 175 
Het kabinet heeft aangegeven dat er deze kabinetsperiode circa 200 miljoen euro aan extra opbrengst 
bij de verhuurderheffing te verwachten valt, door hogere stijging van WOZ-waarden, dan voorzien. Is 
deze inschatting nog steeds actueel? Kunt u een geüpdatete, onderbouwde inschatting geven van 
deze verwachte stijging? 
 
Antwoord op vraag 174 en 175 
De ontvangsten uit de verhuurderheffing komen voor het overgrote deel in september binnen in de 
kas bij de Belastingdienst. Op basis van de kasrealisaties tot en met de maand oktober is 
geconcludeerd dat meer belasting ontvangen is dan werd geraamd in de Miljoenennota. 
 
De Najaarsnota betreft alleen een actualisatie van de ramingen voor 2018 op basis van de 
gerealiseerde kasontvangsten tot en met de maand oktober. Een actualisatie van de raming voor de 
verdere kabinetsperiode vereist een actueel economische beeld van het CPB tot en met 2021. Dat 
komt in het voorjaar beschikbaar in het CEP 2019 van het CPB. 
 
 
  

Vraag 176 
De Autoriteit Woningcorporaties verzamelt ieder jaar de prognosecijfers (dPi) van corporaties waaruit 
naar voren komt hoe hoog de verwachte opbrengst van de verhuurderheffing is. Kunt u aangeven hoe 
hoog deze verwachte opbrengsten liggen voor de jaren tot en met 2022?” 
 
Antwoord op vraag 176 
In de meest recente dPi-cijfers (december 2017) zit de volgende reeks voor opbrengsten van de 
verhuurderheffing tot en met 2022: 
 
2019 2020 2021 2022 
 
Verhuurderheffing (x 1.000.000€)  1.734   1.843   1.938   2.028  
 
 
De Autoriteit woningcorporaties ontvangt via de meerjarenplannen van corporaties jaarlijks informatie 
over de te verwachten te moeten betalen verhuurderheffing door corporaties gegeven de regelgeving 
en ontwikkeling van hun woningvoorraad. In deze cijfers is de generieke verlaging van €100 miljoen 
euro in de verhuurderheffing door middel van een verlaging van het tarief per 1 januari 2019, zoals 
deze is voorgesteld in het Belastingplan, nog niet meegenomen. Die was op moment van indiening 
van de meerjarenplannen immers nog niet bekend. Onduidelijk is in hoeverre woningcorporaties in 
hun prognoses al rekening hebben gehouden met de bij het regeerakkoord voorgestelde nieuwe 
heffingsvermindering voor verduurzaming in de verhuurderheffing, die ook in het Belastingplan is 
meegenomen en per 2019 in werking treedt. 
  

Vraag 178 
Daalt naar verwachting de overheidsschuld in respectievelijk landen als Frankrijk, Spanje en Portugal 
in 2018? 
 
Antwoord op vraag 178 
Onderstaande tabel geeft de publieke schuld weer van Frankrijk, Spanje en Portugal van 2017 en 
2018, in % BBP. Bron AMECO database op basis van de Autumn Forecast 2018 van de Europese 
Commissie. 
 
Tabel. Schuld in % BBP en miljarden euro van Frankrijk, Spanje en Portugal 
 
2017 2018 
Frankrijk 98,5% (2257,8 mrd) 98,7% (2320,6 mrd) 
Spanje 98,1% (1144,4 mrd) 96,9% (1175,6 mrd) 
Portugal 124,8 (242,8 mrd) 121,5% (244,8 mrd) 
 
 
 
 
 
  

Vraag 180 
Met welke reden wordt er een verdeelsleutel afgesproken en hoe gaat de verdeelsleutel eruit zien? 
 
Antwoord op vraag 180 
De loon- en inkomstenbelasting worden in een gecombineerde heffing met de premies 
volksverzekeringen geïnd. De ontvangsten van de loonbelasting/premie volksverzekeringen (LB/PVV) 
en de inkomstenbelasting/premie volksverzekeringen (IB/PVV) worden verdeeld in een belastingdeel 
voor het Rijk en een premiedeel voor de sociale fondsen. Op basis van de regeling Wet financiering 
sociale verzekeringen (Wfsv) worden hiervoor verdeelpercentages gehanteerd. De voorlopige 
verdeelsleutels zijn gebaseerd op de premieraming van het CPB. De definitieve verdeelsleutels worden 
na een vast aantal in de regeling Wfsv afgesproken jaren vastgesteld op basis van de daadwerkelijk 
door de Belastingdienst gerealiseerde bedragen. 
Deze verdeelsleutels worden ook toegepast op de belasting- en invorderingsrente die de 
Belastingdienst m.b.t. de LB/PVV en IB/PVV in rekening brengt of vergoedt. De definitieve percentages 
die dit jaar definitief zijn vastgesteld zijn voor de LB/PVV van belastingjaar 2016 een verdeelsleutel 
van 57,83%/42,17% en voor de IB/PVV van belastingjaar 2014 een verdeelsleutel van -
64,55%/165,55%. 
 
 
 
  

Vraag 182 
Kunt u het bedrag van 720 miljoen euro bij de post ‘Actualisatie zorguitgaven’ verder uitsplitsen? 
Waar is dit bedrag uit opgebouwd (inclusief bijbehorende bedragen)? 
 
Antwoord 182 
Zie antwoord op vraag 159. 
  

Vraag 184 
Kunt u het bedrag van 109,7 miljoen euro bij de post ‘diversen’ (Gemeentefonds) verder uitsplitsen? 
 
Antwoord op vraag 184 
Dit betreft het totaalbedrag samenhangend met 50 overboekingen van verschillende departementen 
naar het Gemeentefonds. Daarvan heeft het overgrote deel betrekking op bestaande of nieuwe 
decentralisatie-uitkeringen. De omvang van de overboeking loopt uiteen van 24 miljoen euro voor de 
regio-envelop Rotterdam Zuid tot 10.000 euro voor een aanvulling op de Pilot Weerbaar opvoeden.  
 
De belangrijkste overboekingen betreffen: 
- Regio-envelop Rotterdam Zuid van LNV voor 24 miljoen euro. 
- Baankansen van SZW voor 17 miljoen euro. 
- Bodemsanering van I&W voor 13,7 miljoen euro. 
- Vergoeding raadsleden kleine gemeenten van BZK voor 10 miljoen euro. 
- Nationaal Samenwerkingsprogramma Luchtkwaliteit van I&W voor 9 miljoen euro. 
- Voorkomen van schulden en bestrijding van armoede van SZW voor 8 miljoen euro. 
- Handhaving excessen huurwoningmarkt van BZK voor 6,2 miljoen euro. 
 
Daar tegenover staat een interne verschuiving binnen het Gemeentefonds, waarbij 12,2 miljoen euro 
vrijval bonus beschut werk is gerealloceerd van de decentralisatie-uitkeringen naar de integratie-
uitkering sociaal domein. 
 
Een totaaloverzicht van alle mutaties is te vinden in de tweede suppletoire begroting van het 
Gemeentefonds (TK 35095-B). 
 
 
  

Vraag 186 
Hoe zit het precies met de dekking van het amendement Van den Hul? In eerste instantie wordt het 
budget voor OV-bedrijven met 19,5 miljoen euro verlaagd vanwege dit amendement. Om te 
voorkomen dat OV-bedrijven worden gekort, wordt in 2018 19,5 miljoen extra gegeven aan deze OV-
bedrijven. Waar komt dit geld vandaan? Klopt het dat de oorspronkelijke dekking uit het amendement 
nu is vervangen door een nieuwe dekking door de regering? 
Antwoord op vraag 186 
In het amendement is aangegeven dat de verhoging van de OCW-begroting in 2018 met 19,5 miljoen 
euro (zodat er een vooruitbetaling kan worden gedaan aan de OV-bedrijven) in de tweede suppletoire 
begroting 2018 zal worden geregeld. Die verhoging wordt ingepast in de ruimte onder het 
uitgavenplafond in 2018. Hiermee is de dekking in lijn met het amendement Van den Hul. 
 
 
 
 
 
  

Vraag 188 
Wat is de oorzaak van de tegenvaller bij het Openbaar Ministerie op het gebied van ICT (10 miljoen 
euro)? 
 
Antwoord op vraag 188 
Het tekort van ruim 10 miljoen euro kent aantal verschillende oorzaken. De kosten van een aantal 
ICT-projecten vielen hoger uit dan vooraf was geraamd. Daarnaast bleek de begroting voor de 
beheeruitgaven te krap voor de werkelijke uitgaven.  
 
 
 
  

Vraag 190 
Uit welke posten op de BZK begroting is het resterende bedrag vrijgemaakt? Wat is de oorzaak van de 
onderuitputting op deze posten? 
Antwoord op vraag 190 
Het resterende bedrag (6,6 miljoen euro) voor aardgasvrije wijken (proeftuinen) heeft BZK 
vrijgemaakt door beschikbaar budget voor Subsidie Energiebesparing Eigen Huis (SEEH) voor VvE’s (2 
miljoen euro) in 2018 te verlagen. Tevens zijn de aangehouden loon- en prijsontwikkeling (LPO) 
middelen voor aardgasvrije wijken (ca. 2,3 miljoen euro) en beschikbare budget uit beleidsprogramma 
energiebesparing (ca. 2,2 miljoen euro) ingezet.  
 
 
 
  

Vraag 192 
Waar wordt op gedoeld bij “Ook maakt OCW een bijdrage over aan DUO ter dekking van problematiek 
in de uitvoering. Er zijn concrete afspraken gemaakt ter verbetering en aanpak van de onderliggende 
problematiek.”? 
 
Antwoord op vraag 192 
In de tweede suppletoire begroting van OCW is aangegeven dat DUO een tegenvaller heeft op zijn 
begroting. Deze tegenvaller is het gevolg van extra beheer en onderhoud aan ICT-systemen (onder 
andere door de overstap naar het nieuwe ICT-systeem PVS) en tegenvallers in de personele uitgaven 
(bijvoorbeeld om de dienstverlening aan studenten op peil te houden). Om te voorkomen dat DUO een 
negatief eigen vermogen ontwikkelt, wordt voor 2018 de bijdrage aan het agentschap DUO vanuit 
OCW met 12,8 miljoen euro verhoogd. De genoemde problematiek is deels structureel van aard, zoals 
extra kosten voor noodzakelijk onderhoud en vervanging van verouderde ICT-systemen en voor 
compliance. De problematiek wordt nader in beeld gebracht en bij Voorjaarsnota 2019 wordt de 
Tweede Kamer geïnformeerd over de omvang en dekking van de structurele problematiek. 
 
 
 
  

Vraag 194 
Waarom is er destijds “oordeel Kamer” gegeven op een amendement, dat nu weer “hersteld” moet 
worden, gelet op de tekstpassage “Ook bevat deze post de dekking van het amendement Van den Hul 
om de korting op de subsidieregeling praktijkleren in 2019 terug te draaien. Hiervoor wordt het 
budget voor OV-bedrijven met 19,5 miljoen euro verlaagd in 2019. Om te voorkomen dat dit ertoe 
leidt dat OV-bedrijven worden gekort, wordt de OCW-begroting in 2018 met 19,5 miljoen euro 
verhoogd op artikel 11 (Studiefinanciering), zodat er een vooruitbetaling kan worden gedaan aan de 
OV-bedrijven.” 
Antwoord op vraag 194 
Met de verhoging van de OCW-begroting in 2018 voert het kabinet het aangenomen amendement uit; 
zie ook het antwoord op vraag 186. 
 
  

Vraag 196 
Welke ICT-projecten zijn vertraagd? Welke projecten zijn eerder gestart? 
 
Antwoord op vraag 196 
Op het Rijks ICT-dashboard (www.rijksictdashboard.nl) staat een overzicht van de omvangrijke ICT-
projecten binnen het ministerie van Financiën. Deze omvangrijke ICT-projecten lopen allemaal bij de 
Belastingdienst. Sommige ICT-projecten zijn vertraagd of eerder gestart, de interne prioritering en 
planning wordt continu geoptimaliseerd. 
 
  

Vraag 198 
Hoeveel is de inruilwaarde per dienstauto verlaagd? Kunt u dit uitsplitsen naar oorzaak en naar type 
belasting? 
 
Antwoord op vraag 198 
In de recent goedgekeurde herijking van de businesscase over civiele dienstauto’s is het 
ontvangstenbudget voor inruil van dienstvoertuigen neerwaarts bijgesteld met cumulatief 59,2 miljoen 
euro. Dit cumulatieve bedrag heeft betrekking op de planperiode 2019-2023 en betreft circa 5.500 
voertuigen. Enkele elementen die een rol spelen bij de verlaging zijn dat in de actualisatie van de 
business case meer rekening gehouden is met de diversiteit van de samenstelling van het wagenpark, 
de marktwaarde van bepaalde types gedaald is ten opzichte van de eerder verwachte restwaarde en 
het wagenpark langer gebruikt kon worden dan eerder gedacht. Uitsplitsen naar oorzaak is niet 
mogelijk. 
 
 
 
 
 
 
 
 
 
 
 
  

Vraag 200 
Kunt u de post ‘diversen’ (Infrastructuur en Waterstaat) verder uitsplitsen? Waar is het bedrag van 
83,5 miljoen euro uit opgebouwd? 
Antwoord 200 
De opbouw van de 83,5 miljoen staat toegelicht op pagina 25 onder het kopje Diversen – technische 
mutaties, uitgaven in de Najaarsnota. Deze bestaat voor 1,5 miljoen euro uit desalderingen en voor 
85 miljoen euro uit interdepartementale overboekingen uit de IenW begrotingen. Onderstaande tabel 
geeft een uitsplitsing van deze interdepartementale overboekingen conform tweede suppletoire 
begroting van het ministerie van Infrastructuur en Waterstaat (p.7).  
 
Interdepartementale overboekingen (in miljoenen euro): 
• Waarvan uit het Infrastructuurfonds  -55,9 
• Waarvan uit het Deltafonds   3,9   
• Waarvan uit het Hoofdstuk XII   -33,0 
  

Vraag 202 
Welke CO2-reductie moet er voor het eind van 2020 gedaan zijn door inzet van de begrotingsreserve? 
 
Antwoord op vraag 202 
Zie antwoord op vraag 4. 
  

Vraag 204 
Blijft de onderuitputting op de subsidieregeling verduurzaming bij versterking Groningen behouden 
voor het beleidsdoel? Loopt dit mee in de eindejaarsmarge? 
Antwoord op vraag 204 
Woningen die vanwege het risico op aardbevingen niet aan de veiligheidsnorm voldoen, worden 
versterkt en dit biedt de kans om ook meteen de woning te verduurzamen tot een maximum van 7000 
euro per woning. Hiervoor is middels de subsidieregeling “Duurzaamheid in combinatie met 
Versterking” een totaalbedrag van 42,7 miljoen euro gereserveerd in de jaren 2018-2021. 
De uitgaven in 2018 blijven met 6,4 miljoen euro achter bij de oorspronkelijke raming vanwege het 
kleinere aantal huizen dat in 2018 versterkt wordt. Het totaalbedrag blijft echter hetzelfde en in 2019 
zullen er vanuit de begroting van EZK weer middelen worden ingepast voor deze 
verduurzamingsubsidies. 
 
 
  

Vraag 206 
Welke ontvangsten worden hier gedesaldeerd met welke uitgaven? 
 
Antwoord op vraag 206 
Dit betreft desalderingen op het R-deel van de Rijksbegroting van SZW. Het gaat o.a. om ontvangsten 
bij de Rijkssschoonmaakorganisatie (RSO) en ontvangsten van de SVB die worden gedesaldeerd met 
uitgaven bij de RSO en de SVB.  
 
  

Vraag 208 
Kunt u uitsplitsen hoe de taakstellende onderuitputting is ingevuld? Is dit ingevuld door (al dan niet 
incidentele) meevallers of door beleidsbijstellingen? 
 
Antwoord op vraag 208 
De taakstellende onderuitputting van 41,3 miljoen euro is ingevuld met meevallers. Voor invulling van 
de taakstellende onderuitputting is het overigens niet van belang of de meevaller incidenteel of 
structureel is. Het gaat alleen om (in dit geval) invulling voor het jaar 2018.  
 
  

Vraag 210 
Kunt u inzicht geven in de ‘contractafspraken’ die er zijn gemaakt met het ziekenhuis in Bonaire en 
welke zorgvraag wordt hiermee opgelost? 
 
Antwoord op vraag 210 
Tijdens het sluiten van het zorgcontract met Mariadal is gekeken naar de noodzakelijke behoeften in 
het ziekenhuis om uit te groeien tot een volwaardig ziekenhuis. Hier is uit naar voren gekomen dat het 
contract tussen het ZVK en het ziekenhuis jaarlijks opgehoogd dient te worden met 2,5 miljoen euro 
per jaar met terugwerkende kracht op 2017. Deze toezegging wordt budgettair verwerkt in de 
suppletoire begroting van VWS. Met deze jaarlijks ophoging is de zorg in het ziekenhuis uitgebreid bij 
diverse specialismen, zoals anesthesiologie, oogheelkunde en nierdialyse. Het streven van VWS en het 
ziekenhuis is dat 80% van de tweedelijns medisch specialistische zorg door dit ziekenhuis op het 
eiland geboden kan worden. 
 
 
  

Vraag 212 
Hoe strookt het onuitgegeven geld voor onderhoud aan wegen en kunstwerken met het beeld van 
inspectierapporten van o.a. Rijkswaterstaat, die achterstallig onderhoud bij Nederlandse bruggen 
signaleren? 
Antwoord 212 
De onderuitputting zoals die is gemeld in de tweede suppletoire begroting van het Infrastructuurfonds 
bevat geen middelen ten behoeve van onderhoud aan wegen en kunstwerken. Immers deze middelen 
voor onderhoudsmaatregelen vloeien volledig in het agentschap en daar komen deze middelen tot 
besteding. Geregeld voert Rijkswaterstaat een inspectieprogramma uit waaruit 
onderhoudsmaatregelen voortkomen, welke geadviseerd worden om binnen een bepaalde tijdspanne 
uit te voeren. Rijkswaterstaat stelt onder andere op basis van deze inspecties een 
onderhoudsprogrammering op en gaat vervolgens contracten aan om het onderhoud te realiseren. Op 
jaarbasis kan het onderhoud sneller of langzamer gaan dan gepland, en kunnen aanbestedingen 
meevallen of tegenvallen. Dit leidt tot financiële verschillen en die worden boekhoudkundig verwerkt 
op de post ‘Nog uit te voeren werkzaamheden’. Uitgangspunt is dat infrastructuur voldoet aan de 
veiligheidsnormen en de prestaties kan leveren waarvoor het bedoeld is. Daar waar achterstallig 
onderhoud optreedt wordt ingegrepen. 

