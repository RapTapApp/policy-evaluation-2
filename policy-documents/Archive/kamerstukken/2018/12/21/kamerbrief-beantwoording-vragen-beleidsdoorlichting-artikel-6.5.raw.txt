 
 
 
> Retouradres Postbus 20011 2500 EA  Den Haag 
Directoraat-generaal 
De Voorzitter van de Tweede Kamer der Staten-Generaal 
Overheidsorganisatie 
Postbus 20018  
 
2500 EA  Den Haag Turfmarkt 147 
Den Haag 
Postbus 20011 
2500 EA  Den Haag 
 
Kenmerk 
2018-0000956196 
 
Uw kenmerk 
 
30 985 
 
Bijlage(n) 
 
  
Datum 21 december 2018 
Betreft Beantwoording vragen schriftelijk overleg (VSO) 
Beleidsdoorlichting artikel 6.5 
  
 
 
 
Met belangstelling heb ik kennisgenomen van het verslag van het schriftelijk 
overleg van de vaste commissie voor Binnenlandse Zaken en Koninkrijksrelaties 
over de beleidsdoorlichting van artikel 6.5 (Reisdocumenten en Basisadministratie 
Personen). Dit naar aanleiding van mijn brief met daarbij de opzet van de 
beleidsdoorlichting van 11 september 2018 (TK, 30985, nr. 28). 
Ik dank de leden van de VVD-fractie, de fractie van D66 en de CDA-fractie voor 
hun bijdrage. Hieronder ga ik in op de gestelde vragen van de leden van de 
verschillende fracties. In de beantwoording zijn de vragen geordend naar 
onderwerp. 
 
 
1. De centrale vraagstelling van de beleidsdoorlichting en de 
doelstelling van het beleid 
De VVD-fractie wil graag naast de vraag over de juistheid en volledigheid ook de 
doeltreffendheid en doelmatigheid van het beleid betrekken. 
De leden van de D66-fractie vragen of de staatssecretaris kan toelichten in 
hoeverre de centrale vraagstelling ziet op de doeltreffendheid en doelmatigheid 
van het beleid en ook of de vraagstelling niet meer ziet op rechtmatigheid. De 
leden van D66 stellen daarnaast ook de vraag of in de beleidsdoorlichting ook 
wordt nagegaan of het doel van de BRP, namelijk het verstrekken van 
persoonsgegevens aan overheidsorganisaties, wordt bereikt. 
 
De centrale vraagstelling in de beleidsdoorlichting luidt als volgt: “In hoeverre zijn 
de gegevens in de BRP juist en volledig en in hoeverre is de BRP daarmee een 
waarheidsgetrouwe afspiegeling van de werkelijkheid?” (TK 30985, nr. 28). 
 
Een beleidsdoorlichting is bedoeld om vast te stellen of de doelen van het beleid 
zijn gerealiseerd (doeltreffendheid) en of dat met zo min mogelijk kosten is 
gegaan (doelmatigheid).  
De primaire doelstelling van de Basisregistratie Personen is om overheidsorganen 
en private partijen met een publieke taak gegevens over burgers te verstrekken 
die zij nodig hebben voor een efficiënte uitvoering van hun publieke taken. Deze 
doelstelling kan alleen worden gerealiseerd als de gegevens in de BRP actueel, 
 
Pagina 1 van 4 
 

 
Directoraat-generaal 
 
Overheidsorganisatie 
 
 
 
Kenmerk 
beleidsdoorlichting. Ook wil de VVD weten waarom efficiëntie van de BRP de 2018-0000956196 
hoofdvraag is in plaats van het gebruiksgemak van het systeem. 
 
In de beleidsdoorlichting wordt zeker aandacht besteed aan de mate waarin 
andere ministeries en uitvoeringsorganisaties gebruik maken van de BRP en ook 
de samenwerking met andere overheidsinstanties krijgt een plaats in de 
beleidsdoorlichting. Dat kan ook niet anders, want de BRP is een basisregistratie 
waarvan het juist de bedoeling is dat die wordt gebruikt door andere 
overheidsorganisaties. De BRP is alleen doeltreffend en doelmatig als het systeem 
toegankelijk en gebruiksvriendelijk is. Dus niet alleen de efficiëntie van de BRP 
maar ook het gebruiksgemak maakt deel uit van de beleidsdoorlichting. 
 
De vraag naar de gebruiksvriendelijkheid en toegankelijkheid van de BRP zal 
onder andere in de interviews met de gebruikers van de BRP terugkomen, evenals 
de vraag hoe vaak andere ministeries en uitvoeringsorganisaties gebruik maken 
van de BRP. 
 
Overigens zal ik daarnaast in deze beleidsdoorlichting nog op een andere manier 
onderzoeken of het beleid doelmatig is geweest. Ik denk concreet aan een 
kwantitatief onderzoek naar de mate waarin overheidsinstanties de verplichting 
tot gebruik van authentieke gegevens uit de BRP naleven. Indien mogelijk zal ook 
de frequentie van het gebruik van de BRP daarbij worden betrokken. Het is een 
kwantitatief onderzoek waarvan de aanpak nog moet worden uitgewerkt.  
 
4. Het effect van het beleid op de burgers 
De fractie van D66 stelt de vraag of er bij de beleidsdoorlichting ook wordt 
onderzocht of de BRP ertoe heeft geleid dat de dienstverlening aan de burgers 
efficiënter is geworden.  
De leden van de CDA-fractie vinden een dergelijk onderzoek vanzelfsprekend en 
stellen de vraag om bij dit onderzoek ook in te gaan op de problematiek van de 
staatlozen. 
 
De BRP is er niet alleen voor bedoeld om de uitvoering van publieke taken 
efficiënter te maken. Deze persoonsregistratie is ook bedoeld om burgers te 
ontlasten. Dit op basis van het principe ‘eenmalig verstrekken, meervoudig 
gebruiken’. Daarom wordt in de beleidsdoorlichting ook, zoals de fracties van het 
CDA en D66 voorstellen, gekeken naar het effect van het beleid op de 
dienstverlening voor de burgers. Hiervoor wordt een vergelijkend onderzoek 
gedaan naar de situatie vandaag de dag en die uit het verleden, i.c. de situatie 
waarin de burger bij diverse overheidsloketten dezelfde gegevens opnieuw moest 
doorgeven.  
Zoals gevraagd door de fractie van het CDA zal de registratie van staatlozen in de 
BRP ook terugkomen in de beleidsdoorlichting. 
 
5. De planning van de beleidsdoorlichting 
De VVD-fractie vraagt of de beleidsdoorlichting sneller kan worden afgerond zodat 
er nog tijd en ruimte is voor aanvullend onderzoek. Ook de leden van de D66-
fractie vragen of er nog voldoende tijd is voor eigen aanvullend onderzoek.  
 
Pagina 3 van 4 
 
 

