 
 
 
 
Directoraat-Generaal 
Aan de Voorzitter van de Tweede Kamer 
Koninkrijksrelaties  
der Staten-Generaal                                   
Ministerie van 
Binnenlandse Zaken en 
Postbus 20018                                          
Koninkrijksrelaties 
2500 EA DEN HAAG 
 
 
Turfmarkt 147   
2511 DP  
Den Haag 
Postbus 20011  
2500 EA 
 
Den Haag 
 
www.rijksoverheid.nl 
www.facebook.com/minbzk 
www.twitter.com/minbzk 
  
 
 
Datum 21 december 2018 
Kenmerk 
Betreft Duurzaam bouwen en wonen in de overzeese Koninkrijksdelen 
2018-0000952918 
 
  Uw kenmerk 
 
 
Met deze brief ga ik in op de motie van het lid Van Tongeren (GroenLinks) waarin 
verzocht wordt om te onderzoeken hoe regelingen voor energiebesparing in de 
eigen woning of bij sociale huurwoningen gerealiseerd kunnen worden voor 
1
Bonaire, Sint Eustatius en Saba (Caribisch Nederland) alsmede op de motie van 
het lid Van Tongeren (GroenLinks) waarin verzocht wordt om samen met de 
landen en de openbare lichamen initiatieven te nemen om duurzaam bouwen te 
2
stimuleren. 
 
Naar aanleiding van de moties heb ik de Rijksdienst voor Ondernemend Nederland 
(RVO) gevraagd een inventarisatie uit te voeren naar bestaande regelingen 
gericht op energiebesparing voor zowel het Caribische als het Europese deel van 
Nederland. Tevens heb ik verzocht om per regeling te bezien of de regeling 
opengesteld zou kunnen worden voor Caribisch Nederland, waar dat niet al het 
geval is. Mijn ministerie heeft daarbij samen met de RVO diverse gesprekken 
gevoerd met deskundigen over de kansen van energiebesparingsmaatregelen en 
duurzame opwek in de gebouwde omgeving in het Caribische deel van het 
Koninkrijk. De gesprekspartners bestonden uit afgevaardigden vanuit de openbare 
lichamen, een Cura√ßaose architect, de lokale woningbouwstichting op Bonaire en 
het directoraat-generaal Energie, Telecom en Mededinging van het ministerie van 
Economische Zaken en Klimaat (EZK).  
 
Verkenning bestaande subsidieregelingen  
De inventarisatie laat zien dat momenteel meerdere subsidieregelingen zijn 
opengesteld dan wel in het verleden waren opengesteld ter bevordering van 
duurzaamheid in Caribisch Nederland. Deze subsidieregelingen zijn of waren vaak 
ook toegankelijk voor de landen binnen het Koninkrijk, zoals de Demonstratie 
Energie Innovatie (DEI) en TKI Urban Energy. Voor de DEI-tenders zijn ook 
projectvoorstellen ingediend voor, door of vanwege een link met Caribisch 
Nederland. De aanvragen voor de tweede tender worden momenteel beoordeeld.  
 
                                                
1
 Kamerstuk 34 775 IV, nr. 13 
2
 Kamerstuk 34 775 IV, nr. 12 
 
Pagina 1 van 3 
 

 
Datum 
 
12 december 2018 
 
Kenmerk 
2018-0000952918 
energiebesparing in de woning onder de bevolking. Er zijn, behalve het gebruik 
van zonnepanelen, ook weinig praktische voorbeelden bekend van 
energiebesparing in woningen in Caribisch Nederland. Omdat het gemiddelde 
elektriciteitsverbruik per huishouden in Caribisch Nederland hoger ligt dan in 
Europees Nederland, kunnen energiebesparingen de lokale huishoudens helpen 
om de energierekening te verlagen. Om te kunnen bepalen wat zinvol is, dient er 
beter beeld te zijn van de oorzaken van het hoge gemiddelde 
elektriciteitsverbruik. Er is met name meer inzicht benodigd over de 
mogelijkheden van energiebesparing in alle gebouwen in het Caribisch gebied en 
de daarmee gemoeide kosten en besparingen. Een belangrijke notie hierbij is dat 
de energiebesparing in Europees Nederland een andere focus heeft, namelijk het 
terugdringen van stookkosten (gas); die noodzaak is er in Caribisch Nederland 
niet. Er wordt nauwelijks energie gebruikt voor verwarming. Ook de beperkte 
schaalvoordelen in Caribisch Nederland zijn hier van belang.  
 
De minister van BZK laat in 2019 de voorlichtingsorganisatie Milieu Centraal, in 
samenwerking met lokale organisaties, de kansen omtrent praktische 
verduurzamingsmaatregelen in woningen voor Caribisch Nederland in beeld te 
brengen. Milieu Centraal zal vervolgens via haar kanalen ook informatie geven 
over de mogelijkheden van energiebesparing voor de inwoners in Caribisch 
Nederland. De minister zal u van de bevindingen en voorlichtingsacties van Milieu 
Centraal op de hoogte brengen.  
 
Het algehele belang van duurzaamheid wordt door dit kabinet onderstreept. Ik 
ondersteun de integratie van bouwen en wonen met duurzaamheid binnen het 
gehele Koninkrijk. De voordelen zijn evident en veelomvattend. Een duurzame 
woning verbetert de kwaliteit van het wonen, levert direct voordeel op voor de 
gezondheid en het milieu en is (op de lange termijn) financieel aantrekkelijk.  
 
 
 
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops 
 
 
 
 
Pagina 3 van 3 
 
 

