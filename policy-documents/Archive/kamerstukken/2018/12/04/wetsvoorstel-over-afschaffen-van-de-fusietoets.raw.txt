 
 
 
 
Voorstel van Wet tot wijziging van de Wet op het primair onderwijs, de Wet op 
het voortgezet onderwijs, de Wet op de expertisecentra en de Wet 
medezeggenschap op scholen in verband met het afschaffen van de fusietoets 
in het funderend onderwijs  
 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is om de Wet op het primair 
onderwijs, de Wet op het voortgezet onderwijs, de Wet op de expertisecentra en de Wet 
medezeggenschap op scholen aan te passen in verband met het afschaffen van de 
fusietoets in het funderend onderwijs; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
ARTIKEL I. WIJZIGING WET OP HET PRIMAIR ONDERWIJS 
 
De Wet op het primair onderwijs wordt als volgt gewijzigd: 
 
A 
In hoofdstuk I, titel III vervallen de opschriften ‘Afdeling 1. Fusietoets’ en ‘Afdeling 2. 
Overige bepalingen’.  
 
B 
In artikel 64, eerste lid, wordt ‘In deze afdeling” vervangen door ‘In artikel 64a’. 
 
C 
Artikel 64a komt als volgt te luiden: 
 
Artikel 64a Fusie-effectrapportage 
1. Het bevoegd gezag dan wel de betrokken bevoegde gezagsorganen stellen een fusie-
effectrapportage op voor iedere institutionele of bestuurlijke fusie. 
 W8879.K-1 1 

3. Bij ministeriële regeling wordt een modelformulier voor de fusie-effectrapportage 
vastgesteld. 
 
C 
De artikelen 53g, 53h en 53i vervallen. 
 
D 
Artikel 72 komt als volgt te luiden:  
 
Artikel 72. Samenvoeging scholen of scholengemeenschappen 
1. Met inachtneming van artikel 53f kan Onze Minister een school of 
scholengemeenschap die is ontstaan door samenvoeging van scholen of scholen-
gemeenschappen voor bekostiging in aanmerking brengen, indien: 
a. voor alle bij de samenvoeging betrokken scholen of scholengemeenschappen geldt dat 
ten minste een bij ministeriële regeling vast te stellen percentage van de leerlingen van 
een vestiging van die school of scholengemeenschap afkomstig is uit dezelfde postcode-
gebieden als de leerlingen van een vestiging van een andere bij de samenvoeging 
betrokken school of scholengemeenschap; of 
b. voor ten minste een van de bij de samenvoeging betrokken scholen of 
scholengemeenschappen sprake is van een bijzondere omstandigheid als bedoeld in 
artikel 108, vierde lid. 
2. Indien niet wordt voldaan aan de voorwaarden, bedoeld in het eerste lid, kan Onze 
Minister met inachtneming van artikel 53f een school of scholengemeenschap die is 
ontstaan door samenvoeging van scholen of scholengemeenschappen voor bekostiging 
in aanmerking brengen indien de bij de samenvoeging betrokken vestigingen van de 
scholen of scholengemeenschappen zijn gelegen in dezelfde gemeente dan wel in 
aangrenzende gemeenten. 
3. Na een samenvoeging kan op een vestiging in elk geval onderwijs worden verzorgd in 
dezelfde schoolsoorten, in dezelfde profielen als bedoeld in de artikelen 10b en 10d en in 
dezelfde leerjaren als op de desbetreffende vestiging voor de samenvoeging werd 
verzorgd. 
4. Een samenvoeging kan slechts plaatsvinden met ingang van 1 augustus van enig 
kalenderjaar. 
 
E 
 
Artikel 72a komt als volgt te luiden:  
 
Artikel 72a. Verticale scholengemeenschappen  
1. Met inachtneming van artikel 53f en van de artikelen 2.1.8 tot en met 2.1.12 van de 
Wet educatie en beroepsonderwijs kan Onze Minister voor bekostiging in aanmerking 
brengen een school:  
a. voor mavo, vbo of praktijkonderwijs die wordt samengevoegd met een verticale 
scholengemeenschap waar een regionaal opleidingencentrum onderdeel van uitmaakt, 
indien ten minste een bij ministeriële regeling vast te stellen percentage van de 
leerlingen van een vestiging van de bij de samenvoeging betrokken school voor mavo, 
vbo of praktijkonderwijs afkomstig is uit dezelfde postcodegebieden als de leerlingen van 
een vestiging van de verticale scholengemeenschap,  
b. voor mavo of praktijkonderwijs die wordt samengevoegd met een verticale 
scholengemeenschap waar een agrarisch opleidingscentrum onderdeel van uitmaakt, 
indien ten minste een bij ministeriële regeling vast te stellen percentage van de 
leerlingen van een vestiging van de bij de samenvoeging betrokken school voor mavo of 
praktijkonderwijs afkomstig is uit dezelfde postcodegebieden als de leerlingen van een 
vestiging van de verticale scholengemeenschap; of 
 W8879.K-1 3 

 
Artikel IV. WIJZIGING WET MEDEZEGGENSCHAP OP SCHOLEN 
 
In artikel 10, eerste lid, onderdeel h, van de Wet medezeggenschap op scholen, wordt 
‘bedoeld in artikel 64b van de Wet op het primair onderwijs, artikel 66b van de Wet op 
de expertisecentra en artikel 53f van de Wet op het voortgezet onderwijs’ vervangen 
door ‘bedoeld in artikel 64a van de Wet op het primair onderwijs, artikel 66a van de Wet 
op de expertisecentra en artikel 53f van de Wet op het voortgezet onderwijs’. 
 
Artikel V. INWERKINGTREDING 
 
Deze wet treedt in werking op een bij koninklijk besluit te bepalen tijdstip. 
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
Gegeven 
 
 
 
 
 
De Minister voor Basis- en Voortgezet Onderwijs en Media, 
 
 
 
Arie Slob
 W8879.K-1 5 

A  ALGEMEEN  
 
1. Wetsvoorstel 
1.1 Doel wetsvoorstel 
Dit wetsvoorstel regelt dat er geen fusietoets meer plaatsvindt op fusies in het 
1
funderend onderwijs. Het wetsvoorstel heeft tot doel schoolbesturen meer ruimte te 
geven de lokale samenwerking op te zoeken en gezamenlijk in de regio een 
toekomstbestendig onderwijsaanbod te realiseren, waarbij de schoolbesturen de 
keuzevrijheid van leerlingen en ouders kunnen blijven borgen, zonder dat de minister 
hier nog in zal treden. Vergaande samenwerking tussen schoolbesturen is in sommige 
situaties noodzakelijk om een breed en divers onderwijsaanbod in stand te houden, 
bijvoorbeeld bij dalende leerlingenaantallen. Het biedt besturen bovendien 
mogelijkheden om kleinere scholen open te houden en zo het onderwijs voor de 
individuele leerling en leraar toegankelijk, herkenbaar en overzichtelijk te houden.  
 
Tevens regelt dit wetsvoorstel dat bij een institutionele fusie in het voortgezet onderwijs 
2
- wanneer het vereiste percentage overlap in voedingsgebieden niet gehaald wordt - de 
scholen enkel institutioneel kunnen fuseren als de vestigingen van de betrokken scholen 
in dezelfde of aangrenzende gemeente of gemeenten liggen. Daarbij wordt een 
uitzondering gemaakt op beide vereisten voor de scholen die vallen onder artikel 108, 
vierde lid, van de Wet op het voortgezet onderwijs. Ook hiermee krijgt de lokale 
samenwerking tussen schoolbesturen meer ruimte om een toekomstig onderwijsaanbod 
te realiseren. 
 
1.2 Kabinetsvoornemen 
3
In het regeerakkoord ‘Vertrouwen in de toekomst’ is de afschaffing van de fusietoets in 
het basisonderwijs en in het voortgezet onderwijs bij krimpproblematiek aangekondigd. 
Dit naar aanleiding van de daling van de leerlingenaantallen die forse effecten hebben op 
het funderend onderwijs. De opdracht uit het regeerakkoord wordt breed 
 4
geïnterpreteerd, wat betekent dat de fusietoets in het gehele funderend onderwijs 
wordt afgeschaft. In paragraaf 4.1wordt hier verder op ingegaan.  
 
1.3 Afwegingsproces  
Op lokaal niveau blijft een zorgvuldig afgewogen fusieproces te allen tijde gewaarborgd 
door het behoud van de verplichte fusie-effectrapportage en het instemmingsrecht van 
de medezeggenschap. Er zijn op deze manier nog steeds wettelijke procesvereisten die 
er voor kunnen zorgen dat een fusie geen doorgang vindt. Deze maatregelen 
garanderen dat leerlingen, ouders en leraren via de medezeggenschap in alle fasen van 
het besluitvormingsproces betrokken zijn. Zij kunnen wel of niet instemmen met een 
fusie en hiermee hun stem laten horen. Het afwegingsproces rondom fusies komt 
daarmee weer volledig op lokaal niveau te liggen.  
 
2. Wet Fusietoets 
Sinds de inwerkingtreding van Wet van 27 januari 2011 tot wijziging van diverse 
5
onderwijswetten in verband met het invoeren van een fusietoets in het onderwijs 
(hierna: Wet fusietoets) is goedkeuring van de minister een vereiste voor een groot deel 
van de institutionele en bestuurlijke fusies in het basisonderwijs en voortgezet onderwijs 
en voor alle fusies in het (voortgezet) speciaal onderwijs, middelbaar beroepsonderwijs 
en hoger onderwijs. De minister kan zijn goedkeuring onthouden wanneer sprake is van 
een significante belemmering in de variatie van het onderwijsaanbod. Dit geldt specifiek 
                                                
1
 In deze memorie van toelichting wordt onder funderend onderwijs de sectoren primair, (voorgezet) speciaal en 
voortgezet onderwijs verstaan. 
2
 Artikelen72 en 72a van de WVO. 
3 
Kamerstukken II, 2017/18, 34700, nr. 34. 
4
 Kamerstukken II, 2017/18, 31293, nr. 390. 
5
 Stb. 2011, 287. 
 W8879.K-1 7 

9
(hierna: WMS) vastgelegd. Met de introductie van de fusie-effectrapportage in 2011 
werd de medezeggenschapsraad beter in staat gesteld deze taak uit te voeren. In deze 
rapportage werd vanaf dat moment de benodigde informatie overzichtelijk beschikbaar 
gesteld. In de afgelopen jaren is het instemmingsrecht van de medezeggenschap bij wet 
reeds verder versterkt. Sinds de inwerkingtreding van de Wet van 7 juni 2017 tot 
wijziging van de Wet op het primair onderwijs, de Wet medezeggenschap op scholen en 
de Wet primair onderwijs BES in verband met maatregelen voor een toekomstbestendig 
onderwijsaanbod in het basisonderwijs (hierna: Wet toekomstbestendig 
10
onderwijsaanbod) op 1 januari 2018 geldt dat bij overdracht of fusie van een school in 
het funderend onderwijs er verplicht een achterbanraadpleging onder ouders plaatsvindt 
voordat de medezeggenschap haar instemming aan de fusie verleent. Met de Wet van 
15 juni 2016 tot wijziging van een aantal onderwijswetten in verband met versterking 
van de bestuurskracht van onderwijsinstellingen (hierna: Wet versterking 
bestuurskracht) was per 1 januari 2017 de positie van de medezeggenschapsraad reeds 
11
verder versterkt in de WMS. Met laatstgenoemde wijziging werd geregeld dat de 
medezeggenschapsraad rechtstreeks de noodzakelijke kosten vergoed krijgt van het 
bevoegd gezag, zonder dat daarvoor nog een faciliteitenregeling vereist is.  
 
2.2 Fusietoets 
Het tweede instrument, de daadwerkelijke fusietoets, is geïntroduceerd vanuit de wens 
om grip te houden op het behoud van de keuzevrijheid voor ouders en leerlingen. Met de 
fusietoets overweegt de minister of met de voorgenomen fusie de toegankelijkheid van 
het onderwijs gewaarborgd blijft en of hij in het verlengde van zijn conclusie op dit punt 
goedkeuring verleent. Hij doet daarmee een extra controle op het reeds bestaande 
lokale proces. De minister velt als het ware een eindoordeel over een fusie, waar de 
medezeggenschapsraad –als vertegenwoordiging van de gemeenschap van de school- 
reeds een beslissing op heeft genomen. Met dit wetsvoorstel vervalt deze extra 
goedkeuring van de minister ofwel het tweede instrument; de fusietoets.  
 
3. Achtergrond fusietoets in het onderwijs  
3.1 Introductie fusietoets  
Fusies en schaalvergroting in het onderwijs zijn al langere tijd onderwerp van debat. In 
de laatste decennia van de vorige eeuw heeft de overheid schaalvergroting in het 
onderwijs gestimuleerd. Het streven was om te komen tot robuuste instellingen en 
schoolbesturen, waarbij schaalvergroting de professionaliteit, de kwaliteit en de 
diversiteit van het onderwijsaanbod kon bevorderen.  
 
In de loop der jaren nam de kritiek op de schaalvergroting echter toe en kwamen er 
signalen over de nadelige effecten ervan. Zo zou er sprake zijn van verminderde sociale 
12
cohesie, verminderde betrokkenheid en verminderde veiligheid. In 2011 is als gevolg 
van bovengenoemde kritiek op schaalvergroting de fusietoets in het onderwijs 
geïntroduceerd. De introductie van de fusietoets paste in een breder voornemen van het 
13
kabinet Balkenende IV om het onderwijs meer op menselijke maat te organiseren. 
Het kabinet had verschillende redenen om te pleiten voor kleinschaligheid in het 
onderwijs. Het kabinet Balkenende IV vond het belangrijk dat een onderwijsinstelling 
overzichtelijk zou blijven, zodat betrokkenen en belanghebbenden zeggenschap en 
keuzevrijheid hadden en zich samen verantwoordelijk wisten voor de onderwijsinstelling. 
Ook vond het kabinet Balkenende IV het zeer belangrijk korte lijnen van besluitvorming 
te kunnen hanteren. Het ging erom dat de school een herkenbare gemeenschap vormde 
voor de ouders, leerlingen en (onderwijs)personeel. De wet is tot stand gekomen in 
                                                
9 
Stb. 2006, 658. 
10
 Stb. 2017, 261. 
11
 Stb. 2016, 273. 
12
 Feenstra, W. et al. (2008). De menselijke maat. Amsterdam; Regioplan. 
13
 Kamerstukken II, 2008/09, 31 135, nr. 16. 
 W8879.K-1 9 

De mogelijkheid is er dat in voorkomende gevallen een medezeggenschapsraad minder 
snel van haar rechten gebruik zal maken (zoals naar de Geschillencommissie stappen) 
als de CFTO een toets uitvoert. Mede hierdoor roept de Wet fusietoets in het veld veel 
weerstand op. De evaluatie adviseert een fundamentele heroverweging van de Wet 
fusietoets en de daaronder hangende Regeling en beleidsregels fusietoets in het 
onderwijs, zoals deze luidde in 2015. Daarbij zou moeten worden bezien hoe de wet- en 
regelgeving zo kan worden ingericht dat partijen op lokaal en regionaal niveau optimaal 
kunnen samenwerken en het toetskader meer focust op de echte risicogevallen voor de 
menselijke maat en keuzevrijheid.  
 
Veldraadpleging  
Aansluitend op deze evaluatie vond in 2016 een veldraadpleging over de fusietoets 
20
plaats. Het verslag hiervan is met de Tweede Kamer gedeeld. De uitkomsten van de 
veldraadpleging komen overeen met de aanbevelingen uit het evaluatierapport. De wens 
voor een procedurele check op het fusieproces wordt onderschreven door alle 
betrokkenen. Ook is uit deze veldraadpleging op te maken dat men nadelen van de 
fusietoets ondervindt bij het anticiperen op de daling van de leerlingaantallen. Dit wordt 
gezien als gevolg van de uitgebreide overheidsbemoeienis, waarbij het proces van 
toestemming van de minister te lang duurt en de uitkomst ongewis is.  
 
Het is voor fusiepartijen vooraf moeilijk in te schatten hoe het ruim opgezette toetskader 
voor hen zal uitvallen en geïnterpreteerd zal worden. Het gevoel van onvoorspelbaarheid 
over de uitkomst van de toets maakt besturen terughoudend met anticiperen op de 
daling door te gaan fuseren. Dit geldt ook voor besturen in situaties waar fusies 
maatschappelijk gewenst of zelfs noodzakelijk zijn voor de instandhouding van het 
onderwijsaanbod. Om de fusietoets te ontwijken zoeken schoolbesturen soms een 
oplossing in alternatieve samenwerkingsvormen, zoals een personele unie, een holding 
of een coöperatie. Soms is er daarmee sprake van een pseudo-fusie, waarbij de 
21
waarborg van inspraak door ouders, leerlingen en (onderwijs)personeel ontbreekt.  
 
Aan de andere kant laten de evaluatie en de veldraadpleging zien dat de versterking van 
de legitimatie van het fusieproces op lokaal niveau met de fusie-effectrapportage heeft 
gewerkt zoals beoogd. De fusie-effectrapportage komt als behulpzaam en nuttig 
instrument naar voren, omdat het instrument echt bijdraagt aan de transparantie van 
het fusieproces. De fusietoets daarentegen, geïntroduceerd als waarborg voor de 
keuzevrijheid, lijkt niet het beoogde effect te bereiken. Zowel uit de evaluatie als de 
veldraadpleging komt naar voren dat de betrokkenen vinden dat de afweging en zorg 
voor keuzevrijheid goed belegd is op lokaal niveau. 
 
Versoepeling fusietoets na evaluatie en veldraadpleging 
Om gehoor te geven aan de uitkomsten van de veldraadpleging en evaluatie is in juli 
22
2017 de Regeling fusietoets 2017 vastgesteld. In deze regeling is voor het basis- en 
voortgezet onderwijs onderscheid aangebracht tussen de lichte en de inhoudelijke toets. 
Voor de uitvoering van de lichte toets door de minister is, in tegenstelling tot het proces 
van de inhoudelijke toets, sinds 1 augustus 2017 geen advies nodig van een 
onafhankelijke commissie. Bij de lichte toets worden aanvragen uitsluitend door DUO 
bekeken en beoordeeld op volledigheid en doorlopen procedure. Tevens is een nieuw 
afwegingskader geïntroduceerd om te beoordelen of er sprake is van een significante 
belemmering en is de fusie-effectrapportage aangevuld met bijvoorbeeld vragen die 
gaan over de borging van de menselijke maat.  
                                                
20
 Kamerstukken II, 2016/17, 32040, nr. 26. 
21
 Een situatie waarbij al voor langere tijd een personele unie tussen betrokken organisaties bestaat en de administratie 
vervlochten raakt, hierdoor is de samenwerking lastig te ontvlechten. Formeel zijn de betrokken organisaties gescheiden. 
Dit levert complicaties en intransparanties op als gevolg van het scheiden van de verantwoording, jaarrekening, 
bekostiging en dergelijke. 
22
 Stcrt. 41402. 
 W8879.K-1 11 

aanbod ten behoeve van een kwalitatief hoogstaand en dekkend technisch vmbo. 
Uiteindelijk zal er een regionaal gedeeld beeld moeten ontstaan over het 
onderwijsaanbod. Hierbij is samenwerking en de mogelijkheid tot fusie een belangrijk 
onderdeel. 
 
4.2 Veranderende context 
Niet alleen de maatschappelijke context is veranderd, ook de mogelijkheden om de 
pluriformiteit van het onderwijsaanbod te behouden zijn vergroot. Op deze manier blijft 
de keuzevrijheid van ouders en leerlingen geborgd en hoeft er voor hen, na bijvoorbeeld 
een fusie, niet zo veel te veranderen. Het is hierbij belangrijk om aan te merken dat ook 
een groot schoolbestuur kleinschalig georganiseerde scholen onder zich kan hebben. 
Sinds de inwerkingtreding van de wet Samen sterker door vereenvoudiging 
samenwerkingsschool (hierna: Wet samenwerkingsschool) op 1 januari 2018 is de 
mogelijkheid om een samenwerkingsschool of een samenwerkingsbestuur te vormen 
26
verruimd. Deze bijzondere vorm van de inrichting van scholen of besturen kan in het 
geval van leerlingendaling soms het laatste middel zijn om een divers onderwijsaanbod 
in stand te houden in een gemeente. De Wet samenwerkingsschool regelt dat een 
school, die ontstaat door een fusie, onderwijs kan bieden op verschillende grondslagen. 
Op een samenwerkingsschool wordt zowel openbaar onderwijs als bijzonder onderwijs 
gegeven. Dit kabinet heeft in het regeerakkoord ‘Vertrouwen in de toekomst’ ook 
aangekondigd een nieuwe systematiek voor het stichten van scholen te introduceren, 
waarmee ruimte ontstaat om het onderwijsaanbod meer aan te laten sluiten bij de 
27
wensen van ouders en leerlingen. 
 
4.3 Menselijke maat bij fusies  
Bij de introductie van de Wet fusietoets in 2011 bestond de wens om het onderwijs meer 
op menselijke maat te organiseren. Het huidige kabinet hecht ook belang aan de 
herkenbaarheid van de schoolorganisatie voor ouders en leerlingen. In de Regeling 
fusietoets 2017 is de fusie-effectrapportage versterkt met vragen over de wijze waarop 
de menselijke maat in de praktijk gestalte krijgt en is gewaarborgd. Met het 
voorliggende wetsvoorstel wordt het onderdeel menselijke maat in de fusie-
effectrapportage ook wettelijk geborgd. De borging van de menselijke maat is hiermee 
expliciet onderdeel geworden van de afweging voor fusie. Op deze manier moeten 
medezeggenschapsorganen en schoolbesturen die een fusie voorbereiden in gesprek 
gaan over de gevolgen van de fusie voor de menselijke maat. Zij kunnen op lokaal 
niveau de afweging maken voor een passende maat.  
 
4.4 De fusiebewegingen in cijfers  
Sinds de invoering van de Wet fusietoets in 2011 zijn er 219 fusieaanvragen in het 
28
funderend onderwijs ingediend. De CFTO heeft over 15 fusies negatief geadviseerd. In 
bijna de helft van de gevallen heeft de minister dit negatieve advies overgenomen. Het 
ging dan bijvoorbeeld om een fusie die zou leiden tot een samenwerkingsbestuur, waar 
niet werd voldaan aan het wettelijke criterium dat met de fusie werd voorkomen dat een 
school binnen zes jaar werd opgeheven. Inmiddels is dit criterium uit de wet geschrapt 
met de Wet samenwerkingsschool. In 8 gevallen is de minister afgeweken van het 
advies van de CFTO, onder andere vanwege de strikte interpretatie van de wet- en 
regelgeving door de commissie of door de onvermijdelijkheid van de fusie. 
 
  
                                                
26
 Stb. 2017, 327. 
27
 Zie voetnoot 2. 
28
 Vanaf de wijzigingen in 2014 was het in enkel gevallen ook mogelijk te fuseren zonder besluit van de minister en dus 
zonder fusieaanvraag. Deze zijn daarom niet opgenomen in dit totaal. 
 W8879.K-1 13 

Tabel 4. Gemiddelde schoolgrootte en omvang schoolbesturen in het voortgezet 
onderwijs 2011 en 2017 
Voortgezet onderwijs 2011 2017 
Gemiddelde schoolgrootte 1.453 leerlingen 1.522 leerlingen 
Gemiddelde omvang bestuur 2.735 leerlingen 2.936 leerlingen 
2 scholen 2 scholen 
Besturen met minder dan 5 scholen 93% 91% 
Besturen met 1 school 73% 71% 
Besturen met 10 scholen of meer 2% 2% 
 
4.5 Geografische binding bij institutionele fusies in het voortgezet onderwijs  
In het voortgezet onderwijs is een aanvullende voorwaarde voor institutionele fusie dat 
de voedingsgebieden van de betrokken scholen voor een bepaald percentage met elkaar 
29
overlappen. Dit betekent dat leerlingen uit het voedingsgebied van de ene school naar 
de andere school gaan en vice versa. Dit vereiste wordt gesteld, zodat er al sprake is 
van enige geografische binding tussen de scholen voorafgaand aan de fusie. De regering 
acht het onwenselijk als de afstand tussen fusiepartners bij een institutionele fusie te 
groot is.  
 
Er zijn echter situaties waar het vastgestelde percentage overlap niet gehaald wordt, 
bijvoorbeeld door de ligging van de scholen of door de ernstige leerlingendaling in de 
regio of doordat leerlingenstromen maar één kant opgaan zoals bij de Waddeneilanden, 
waar leerlingen wel op het vasteland naar school gaan, maar andersom niet van het 
vasteland naar een school op de Waddeneilanden. Het vereiste percentage overlap 
vormt in dit soort gevallen een belemmering bij institutionele fusie. Terwijl fusie ook op 
die plekken maatschappelijk gewenst kan zijn voor de instandhouding van het 
onderwijsaanbod. Daarom maakt onderliggend wetsvoorstel het mogelijk dat bij een 
institutionele fusie in het voortgezet onderwijs - wanneer het vereiste percentage 
overlap in voedingsgebieden niet gehaald wordt - de scholen institutioneel kunnen 
fuseren als de vestigingen van de betrokken scholen in dezelfde of aangrenzende 
gemeente(n) liggen. Dit zorgt ervoor dat de drempel deels wordt weggenomen, maar 
dat wel gewaarborgd blijft dat er al enige geografische binding is tussen de te fuseren 
scholen.  
 
Een uitzondering op bovenstaande wordt gemaakt voor de scholen die vallen onder 
artikel 108, vierde lid, van de WVO. Gezien de unieke situatie van deze scholen en het 
beperkte aantal scholen dat onder dit artikel valt, worden zij vrijgesteld van deze 
aanvullende vereisten voor institutionele fusie. Wel blijven de overige vereisten bij fusie 
gelden voor deze scholen. 
 
5. Fuseren in het funderend onderwijs: de praktijk na afschaffing fusietoets 
Schoolbesturen en scholen in het funderend onderwijs zullen door de afschaffing van de 
fusietoets beter in staat zijn om proactief beleid te voeren en samen te werken. Ook 
kan, naast fuseren, gedacht worden aan het samenvoegen van leerjaren in 
combinatieklassen of samenwerking tussen scholen en besturen anderszins. Uiteindelijk 
zal er een regionaal gedeeld beeld moeten ontstaan over de vormgeving en 
instandhouding van het onderwijsaanbod. De kern van het fusieproces blijven hierbij de 
fusie-effectrapportage en het instemmingsrecht van de medezeggenschap. 
Vooruitlopend op onderliggend wetsvoorstel is met ingang van 1 augustus 2018 geregeld 
dat alle fusies in het funderend onderwijs enkel nog de lichte toets doorlopen.  
 
                                                
29
 Artikel 72 en 72a van de WVO. Het specifieke percentage wordt geregeld in de Regeling voorzieningenplanning vo 2018. 
 W8879.K-1 15 

bereikbaarheid van de voorzieningen. Ook kan een fusie van invloed zijn op de 
menselijke maat. Daarom wordt in de fusie-effectrapportage beschreven hoe na de 
fusie gezorgd wordt voor een overzichtelijke, herkenbare en toegankelijke 
organisatie. Denk hierbij aan de toegankelijkheid van het bestuur voor personeel, 
ouders en leerlingen en de overzichtelijkheid van alle faciliteiten op locatieniveau. 
De wijze waarop de school is vormgegeven is hierbij bepalender dan de omvang 
van de totale organisatie. 
4. De financiële gevolgen van de fusie 
Bij dit onderdeel geeft het bestuur weer wat de financiële kosten en baten zijn van 
de fusie. Tevens geeft het bestuur aan wat de gevolgen zijn voor de financiële 
continuïteit en welke risico’s zij zien. In het modelformulier wordt onder dit 
onderdeel tevens gevraagd de niet-financiële kosten en baten te beschrijven. De 
communicatie over de fusie, de wijze waarop medezeggenschapsraden, de Raad 
van Toezicht, het personeel, leerlingen, ouders en externen zijn en worden 
betrokken. 
In dit onderdeel staat beschreven op welke manier de betrokkenen, binnen en 
buiten de school of het schoolbestuur, zijn meegenomen in het fusieproces. Het 
gaat hierom niet enkel om een passief informeren van de betrokkenen, maar ook 
het actief afstemmen deze betrokkenen. 
5. Evaluatie van de fusie 
In dit onderdeel beschrijft het bestuur wanneer en hoe de fusie wordt geëvalueerd, 
met name op de punten omvang, continuïteit en keuzevrijheid. In dit onderdeel 
kunnen ook afspraken gemaakt worden over de omgang met de uitkomsten van de 
evaluatie. 
6. Het advies van burgemeester en wethouders  
Onderdeel van de fusie-effectrapportage is het advies van het college van 
burgemeester en wethouders van de betrokken gemeente(n). Met dit advies geeft 
het college weer hoe zij tegen de fusie aankijkt en of zij achter het besluit tot fusie 
staat. Dit advies betreft een informerend advies en is niet bindend. Het stelt 
betrokkenen in staat kennis te nemen van het standpunt van het college en dit mee 
te nemen in de overwegingen voor het al dan niet aangaan van de fusie. Het advies 
wordt in ieder geval gegeven door de gemeente(n) waarin door de fusie een 
verandering van de onderwijsvoorzieningen plaatsvindt.  
 
5.3 Positie van de medezeggenschap 
Betrokkenheid van de medezeggenschap waarborgt de inspraak van ouders, leerlingen 
en het (onderwijs) personeel. Het instemmingsrecht van de medezeggenschapsraden is 
een belangrijk onderdeel van de checks and balances rondom fusie. Met behulp van de 
fusie-effectrapportage kunnen zij de voorgenomen fusie kritisch tegen het licht houden. 
De instemming van de medezeggenschapsraden is een noodzakelijke voorwaarde voor 
de fusie. 
 
In de WMS is het instemmingsrecht van de medezeggenschap bij fusies vastgelegd. 
Daaraan verandert met dit voorstel niets. Tevens is in de WMS geregeld dat een 
geschillencommissie kan optreden bij geschillen tussen de medezeggenschapsraad en 
het bevoegd gezag. De uitspraak van de geschillencommissie is bindend. Ook dit blijft 
gelden in de toekomst.  
 
Ouders, leerlingen en (onderwijs)personeel zijn daardoor gedurende het gehele 
fusietraject een belangrijke gesprekspartner voor het schoolbestuur. Sinds de 
30
inwerkingtreding van de Wet toekomstbestendig onderwijsaanbod op 1 januari 2018 
geldt daar bovenop dat bij overdracht of fusie van een school er verplicht een 
                                                
30
 Stb. 2017, 261. 
 W8879.K-1 17 

6. Advies en (internet)consultatie 
 
6.1 Openbare internetconsultatie 
In juli 2018 is het voorliggende wetsvoorstel aangeboden voor openbare 
internetconsultatie. Met de openbare internetconsultatie wordt een ieder de mogelijkheid 
geboden om te reageren op het wetsvoorstel. Het merendeel van de binnengekomen 
reacties zijn gegeven door belangenorganisaties en scholen. De reacties waren 
overwegend positief. Wel zijn er enkele kritische vragen gesteld, die zijn samen te 
vatten in onderstaande drie punten. Hieronder wordt ook aangegeven op welke manier 
het wetsvoorstel is aangepast aan de reacties.  
 
1. Rol medezeggenschap 
Uit de reacties blijkt dat het instemmingsrecht van de medezeggenschap gezien wordt 
als een belangrijke waarborg in het fusieproces. Ook gelet op de verplichte 
achterbanraadpleging onder ouders. Wel roept deze waarborg de vraag op of en hoe 
gecontroleerd kan worden of aan deze belangrijke voorwaarde voor fusie is voldaan. 
Tevens wordt gevraagd of de medezeggenschap voldoende in staat is een tegenstem te 
bieden.  
 
Met het schrappen van de fusietoets komt meer ruimte voor het lokale afwegingsproces 
rondom fusies. Belangrijke speler in dit lokale proces is de medezeggenschap. In 
paragraaf 5.3 wordt ingegaan op de positie van de medezeggenschap en is aangegeven 
dat deze de afgelopen jaren al versterkt is. Daarnaast worden medezeggenschapsraden 
vanuit het project ‘Versterking medezeggenschap’ geholpen hun rol als gezaghebbende 
32
gesprekspartner ten opzichte van het bestuur beter te vervullen. Ook is een 
handreiking beschikbaar voor de medezeggenschap om te helpen bij het aandragen van 
33
alternatieven bij fusie of sluiting. Naast deze mogelijkheden kan de medezeggenschap 
in het uiterste geval altijd naar de geschillencommissie stappen. 
 
2. Rol gemeente(n) 
Onderdeel van de fusie-effectrapportage is een advies van het college van burgemeester 
en wethouders van de betrokken gemeente(n). In de internetconsultatie zijn vragen 
gesteld over hoe zwaarwegend het advies van de gemeente is en hoe te bepalen wat 
“betrokken gemeente(n)” zijn. Op basis van deze vragen is de toelichting in paragraaf 
5.2 aangevuld.  
 
Ook is verzocht het advies van het college van burgemeester en wethouders uit de 
betrokken gemeente(n) in zijn geheel te doen laten vervallen. Omdat de gemeente 
gezien kan worden als belanghebbende daar waar het gaat om onderwijsvoorzieningen 
in en om de gemeente, is het laten vervallen van dit advies geen logische stap. De 
gemeente heeft, anders dan veel andere betrokkenen, de mogelijkheden om vanuit 
bredere (gemeentelijke) ontwikkelingen naar de onderwijsvoorzieningen te kijken. Dit 
maakt het advies van het college van burgemeester en wethouders een waardevolle 
bron van informatie voor diegenen die een afweging maken over de fusie. Wanneer 
openbaar onderwijs betrokken is bij de fusie bestaat de gemeentelijke plicht om te 
voorzien in een genoegzaam aanbod van kwalitatief openbaar onderwijs. Het advies van 
het college van burgemeester en wethouders van de betrokken gemeente(n) blijft 
gezien bovenstaande redenen als onderdeel van de fusie-effectrapportage behouden. 
 
3. Opting-out of ontvlechting 
                                                
32
 https://www.infowms.nl/content/project-versterking-medezeggenschap. 
33
 Mentink, D. en Sperling, J. (2018). Handreiking aan de MR voor het voorstellen van alternatieven bij fusie of sluiting van 
een school. Utrecht: Expertisecentrum Onderwijsgeschillen. Vindbaar op: 
https://infowms.nl/sites/default/files/publicaties/20180101%20Expertisecentrum%20Handreiking%20MR%20fusie%20of
%20sluiting%20school.pdf 
 W8879.K-1 19 

7. Financiële gevolgen 
Afgezien van het vrijvallen van de uitvoeringskosten heeft dit wetsvoorstel geen 
gevolgen voor de rijksbegroting. 
 
8. Regeldruk 
Met onderliggend wetsvoorstel wordt het fuseren voor scholen en schoolbesturen in het 
funderend onderwijs eenvoudiger gemaakt, omdat de fusietoets vervalt. In de huidige 
situatie kan een fusie in een van drie categorieën vallen, te weten niet-toetsplichtig, 
lichte fusietoets en inhoudelijke fusietoets. In welke van deze categorieën de fusie valt, 
is met name afhankelijk van de leerlingenaantallen op de betrokken scholen of van het 
aantal scholen binnen de betrokken schoolbesturen. Met dit wetsvoorstel worden in de 
nieuwe situatie alle fusies in het funderend onderwijs vergelijkbaar met de eerste 
categorie (de niet-toetsplichtige fusie). In tabel 5 is inzichtelijk gemaakt welke 
verschillende stappen in de oude en nieuwe situatie van toepassing zijn. Het bevoegd 
gezag doorloopt deze stappen voor zowel een institutionele als een bestuurlijke fusie. In 
de tabel is zichtbaar dat met het afschaffen van de fusietoets het besluit van de minister 
en ook het eventuele onderzoek door de CFTO vervalt. Deze beide stappen brengen veel 
tijd met zich mee voor scholen en schoolbesturen. Ook vraagt het onderzoek door de 
CFTO vaak extra inspanning onder andere in de vorm van gesprekken. In tabel 5 wordt 
duidelijk welke onderdelen behouden blijven, waaronder het advies wat door het college 
van burgemeester en wethouders van de betrokken gemeente(n) wordt afgegeven en 
welke onderdelen komen te vervallen 
 
Tabel 5. Vereiste stappen bij fusie in huidige situatie en nieuwe situatie 
 Huidige situatie Huidige situatie Huidige situatie  Nieuwe situatie 
Niet- Lichte toets Inhoudelijke  
toetsplichtige toets 
fusie 
1. Fusie- Fusie- Fusie- Fusie-
effectrapportage effectrapportage effectrapportage effectrapportage 
2. Advies college van Advies college van Advies college van Advies college van 
burgemeester en burgemeester en burgemeester en burgemeester en 
wethouders wethouders wethouders wethouders 
3. Instemming Instemming Instemming Instemming 
medezeggenschap medezeggenschap medezeggenschap medezeggenschap 
4.  Aanvraag Aanvraag  
fusietoets bij DUO fusietoets bij DUO 
5.   Onderzoek door  
CFTO 
6.  Besluit minister Besluit minister  
van Onderwijs, van Onderwijs, 
Cultuur en Cultuur en 
Wetenschap  Wetenschap 
7. BRIN- BRIN- BRIN- BRIN-
mutatieformulier, mutatieformulier, mutatieformulier, mutatieformulier, 
incl. akte van incl. akte van incl. akte van incl. akte van 
37 38 39 40
overdracht overdracht  overdracht  overdracht  
 
De administratieve lasten blijven in de nieuwe situatie gelijk aan de administratieve 
lasten van fusies die in de huidige situatie in de categorie niet-toetsplichtig vallen. De 
                                                
37
 Akte van overdracht bij: 1) institutionele fusie tussen instellingen van twee bevoegde gezagsorganen waarbij een of 
meer instellingen moeten worden overgedragen van bestuur A naar bestuur B, en 2) in geval van een bestuurlijke fusie. 
38
 Idem  
39
 Idem 
40
 Idem 
 W8879.K-1 21 

B ARTIKELSGEWIJS  
Artikelen I, II, onderdelen A en B, en III. Wijziging van de Wet op het primair onderwijs, 
de Wet op het voortgezet onderwijs en de Wet op de expertisecentra 
De artikelen I, II en III wijzigen de Wet op het primair onderwijs, de Wet op het 
voortgezet onderwijs en de Wet op de expertisecentra. Met het laten vervallen van de 
artikelen 64a, 64b, 64c en 64d van de Wet op het primair onderwijs, de artikelen 53f, 
53g, 53h en 53i van de Wet op het voortgezet onderwijs en de artikelen 66a, 66b, 66c 
en 66d van de Wet op de expertisecentra wordt het afschaffen van de fusietoets voor 
het funderend onderwijs geregeld. Hierdoor hebben de fusies geen toestemming meer 
nodig van de minister en hoeven ze daartoe ook geen aanvraag meer in te dienen. 
Daarmee vervalt ook de toets van de aanvraag en is geen advies meer nodig. De 
inhoudelijke toets en het onafhankelijk advies zijn per 1 augustus 2018 al met een 
wijziging van de Regeling fusietoets 2017 buiten toepassing gesteld voor het funderend 
44
onderwijs. 
 
De verplichting voor rechtspersoon om een fusie-effectrapportage op te stellen voor 
iedere fusie blijft bestaan. De fusie-effectrapportage draagt bij aan de verspreiding van 
principes van goed bestuur, zoals verwoord in de memorie van toelichting op het 
voorstel van wet tot wijziging van de Wet op het primair onderwijs, de Wet op de 
expertisecentra, de Wet op het voortgezet onderwijs, de Wet medezeggenschap op 
scholen en de Leerplichtwet 1969 in verband met de invoering van 
bekostigingsvoorschriften voor minimumleerresultaten, alsmede een aanvulling van de 
interventiemogelijkheden in het kader van het overheidstoezicht, en de verbetering van 
45
het intern toezicht . De fusie-effectrapportage is een instrument voor een zorgvuldige 
afweging en voorbereiding van ingrijpende fusiebesluiten. De rapportage draagt bij aan 
de verheldering en versterking van de relaties tussen het bestuur, de interne 
toezichthouder en de verschillende belanghebbenden. Het document stelt bovendien de 
interne toezichthouder beter in staat om toe te zien op een goede invulling van de 
horizontale dialoog en verantwoording. 
 
Artikel II, onderdelen C en D 
In de artikelen 72 en 72a van de Wet op het voortgezet onderwijs wordt geregeld dat er 
bij institutionele fusie sprake moet zijn van enige geografische binding. Tevens wordt in 
deze artikelen geregeld dat wanneer het vereiste percentage overlap niet gehaald wordt 
de scholen institutioneel kunnen fuseren als de vestigingen van de betrokken scholen in 
aangrenzende gemeenten of dezelfde gemeente liggen. Een uitzondering wordt gemaakt 
voor de scholen die vallen onder artikel 108, vierde lid van de WVO. Zij worden met de 
artikelen 72 en 72a vrijgesteld van deze aanvullende vereisten voor institutionele fusie.  
 
Artikel IV. Wijziging van de Wet medezeggenschap op scholen 
Met artikel IV worden in artikel 10, eerste lid, onderdeel h, van de Wet 
medezeggenschap op scholen de verwijzingen naar de artikelen over de fusie-
effectrapportage in de Wet op het primair onderwijs, de Wet op het voortgezet onderwijs 
en de Wet op de expertisecentra aangepast. 
 
de Minister voor Basis- en Voortgezet Onderwijs en Media, 
 
 
 
Arie Slob 
                                                
44
 Stcrt. 40728 
45
 Kamerstukken II, 2008/09, 31 828, nr. 3 
 W8879.K-1 23 

