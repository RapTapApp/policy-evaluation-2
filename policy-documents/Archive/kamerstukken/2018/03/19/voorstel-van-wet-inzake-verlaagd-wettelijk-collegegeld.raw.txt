 
 
 
 
Voorstel van Wet tot wijziging van de Wet op het hoger onderwijs en 
wetenschappelijk onderzoek in verband met de introductie van een grondslag 
voor de verlaging van het wettelijk collegegeld voor groepen van studenten 
(verlaagd wettelijk collegegeld) 
 
 
 
Voorstel van wet 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is in de Wet op het hoger 
onderwijs en wetenschappelijk onderzoek een grondslag te introduceren op basis 
waarvan voor bepaalde groepen studenten in het hoger onderwijs het wettelijk 
collegegeld verlaagd kan worden; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
Artikel I. Wijziging Wet op het hoger onderwijs en wetenschappelijk onderzoek 
 
De Wet op het hoger onderwijs en wetenschappelijk onderzoek wordt als volgt 
gewijzigd: 
 
A 
 
Artikel 6.7 wordt als volgt gewijzigd: 
 
1. In het eerste lid wordt “het volledige wettelijke collegegeld dat op grond van artikel 
7.45, vijfde lid, bij algemene maatregel van bestuur is vastgesteld en op de wijze daarin 
bepaald is geïndexeerd” vervangen door “het wettelijk collegegeld, bedoeld in artikel 
7.45, eerste of vijfde lid”. 
 
2. In het vierde lid wordt “het volledige wettelijk collegegeld dat op grond van artikel 
7.45, vijfde lid, bij algemene maatregel van bestuur is vastgesteld en op de wijze daarin 
bepaald is geïndexeerd” vervangen door “het wettelijk collegegeld, bedoeld in artikel 
7.45, eerste of vijfde lid”. 
 
 W8832.K-2 1 

 
2. Onder vernummering van het tweede tot en met vijfde lid tot derde tot en met zesde 
lid wordt een lid ingevoegd, luidende: 
2. In afwijking van het eerste lid, wordt bij algemene maatregel van bestuur voor de in 
het eerste lid bedoelde studenten een verlaagd collegegeld OU worden vastgesteld. De 
artikelen 7.45, zesde lid, en 7.45a, vijfde lid, zijn van overeenkomstige toepassing. 
 
3. In het derde lid (nieuw) wordt “volledige wettelijke collegegeld” vervangen door 
“volledig wettelijk collegegeld”. 
 
4. In het vierde lid (nieuw) wordt “tweede lid” vervangen door “derde lid”. 
 
5. In het vijfde lid (nieuw) wordt “een student als bedoeld in het tweede lid” vervangen 
door “een student als bedoeld in het derde lid” en wordt “het collegegeld OU, bedoeld in 
het eerste lid” vervangen door “het collegegeld OU, bedoeld in het eerste of tweede lid”. 
 
F 
 
Artikel 7.46 wordt als volgt gewijzigd: 
 
1. In het derde lid wordt “volledige wettelijke collegegeld” vervangen door “volledig 
wettelijk collegegeld”. 
 
2. In het vierde lid wordt “wettelijke collegegeld” vervangen door “wettelijk collegegeld”. 
 
G 
 
Artikel 7.48 wordt als volgt gewijzigd: 
 
1. Het eerste lid wordt als volgt gewijzigd: 
a. In de eerste volzin wordt voor “tenzij” een punt geplaatst. 
b. De tweede en derde volzin (nieuw) worden vervangen door een volzin, luidende: 
Indien het betaalde dan wel te betalen bedrag voor de eerste inschrijving lager is dan 
het volledig wettelijk collegegeld, bedoeld in artikel 7.45, eerste lid, is het verschil 
verschuldigd. 
 
2. In het tweede lid wordt “eerste lid” vervangen door “eerste of vijfde lid” en wordt 
“wettelijke collegegeld” vervangen door “wettelijk collegegeld”. 
 
3. In het zesde lid wordt “artikel 7.45b, eerste lid” vervangen door “artikel 7.45b, eerste 
of tweede lid”. 
 
4. Na het zesde lid wordt een lid toegevoegd, luidende: 
7. Bij algemene maatregel van bestuur kan worden bepaald dat de verplichting tot 
betaling van het verschil, bedoeld in het eerste lid, tweede volzin, buiten toepassing 
blijft indien een student voor een van diens inschrijvingen verlaagd wettelijk collegegeld 
verschuldigd is en voorts voldoet aan de daarbij te stellen voorwaarden.  
 
H 
 
Artikel 7.49 wordt als volgt gewijzigd: 
 
1. In het eerste lid wordt “volledige wettelijke collegegeld” vervangen door “volledig 
wettelijk collegegeld”. 
 
 W8832.K-2 3 

van de WHW en voor zover van toepassing, gelezen in samenhang met artikel 6.7 van 
de WHW.  
 
Artikel III. Inwerkingtreding 
Deze wet treedt in werking op een bij koninklijk besluit te bepalen tijdstip, dat voor de 
verschillende artikelen of onderdelen daarvan verschillend kan worden vastgesteld. Bij 
koninklijk besluit kan bepaald worden dat de artikelen of onderdelen daarvan 
terugwerken tot en met een in dat besluit te bepalen tijdstip. 
 
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
 
Gegeven 
 
 
 
 
 
De Minister van Onderwijs, Cultuur en Wetenschap, 
 
 
 
 
 
 
 W8832.K-2 5 

4 5
lerarenopleidingen te verhogen. In het plan van aanpak lerarentekort wordt hier 
expliciet aandacht aan besteed. Het lerarentekort is niet oplosbaar met enkel een 
grotere in- en doorstroom naar lerarenopleidingen. De halvering van het collegegeld is 
één van de maatregelen die worden genomen om het lerarentekort terug te dringen en 
is daarmee onderdeel van een totaalpakket. Via de maatregel halvering collegegeld 
wordt in ieder geval bijgedragen aan het aantrekken van meer studenten naar 
6
lerarenopleidingen. Uit onderzoek blijkt dat de intentie van scholieren en mbo-
studenten niveau 4 om leraar te worden groter wordt naarmate zij een vergoeding 
krijgen voor het collegegeld. Door de halvering van het collegegeld voor studenten aan 
lerarenopleidingen ook in het tweede jaar toe te kennen wordt het aantrekkelijker 
gemaakt om voor een lerarenopleiding te kiezen. Bovendien kan hiermee de keuze om 
na het eerste jaar te switchen naar een lerarenopleiding of om juist op de 
lerarenopleiding te blijven en niet te switchen naar een andere opleiding mogelijk 
worden gestimuleerd. 
 
De regering is van mening dat er niet één eenvoudige oplossing is voor het 
lerarentekort. Deze maatregel is uiteindelijk een stukje van de puzzel die de oplossing 
van het lerarentekort is. Ook de andere in genoemde brieven beschreven maatregelen 
ter bestrijding van het lerarentekort moeten uiteindelijk in die puzzel gelegd worden. Of 
de onderhavige maatregel dan past – en dus effectief is in het totaal van maatregelen – 
zal in de praktijk moeten blijken. Het totaal van de maatregelen voor meer instroom in 
de lerarenopleiding en een aantrekkelijker lerarenberoep met meer salaris en minder 
werkdruk moet uiteindelijk zorgen voor meer leraren en dus voor een vermindering van 
het lerarentekort. 
 
Inbedding in het bestaande beleid 
De afgelopen decennia zijn verschillende beleidswijzigingen doorgevoerd (deels is daar 
7
ook weer van afgezien ) die een differentiatie in collegegeld in zich droegen, zoals het 
8
hogere wettelijk collegegeld voor University colleges. Met de voorgenomen maatregel 
tot halvering van het collegegeld, wordt nu ook met het collegegeld gedifferentieerd in 
de vorm van een verlaging. Met het totaalpakket aan collegegelddifferentiatie worden 
aldus verschillende doelgroepen bediend. In principe geldt er een basisniveau van het 
wettelijk collegegeld (de hoofdregel). Hierin wordt nu gedifferentieerd zowel naar boven 
(zwaardere en selectievere programma’s) als naar beneden (betere toegankelijkheid, 
beïnvloeding studiekeuze). 
 
2. Inhoudelijk  
 
2.1 Algemeen  
In de Wet op het hoger onderwijs en wetenschappelijk onderwijs (hierna: ‘WHW’) en 
onderliggende regelgeving is vastgelegd welke studenten wettelijk collegegeld 
verschuldigd zijn en welke studenten instellingscollegegeld betalen. Ook is in de WHW 
vastgelegd dat de hoogte van het wettelijk collegegeld bij algemene maatregel van 
bestuur (hierna: ‘amvb’) wordt vastgesteld. 
 
                                                
4
 In deze memorie van toelichting wordt onder lerarenopleidingen steeds zowel de opleidingen tot 
leraar basisonderwijs (pabo-opleiding) als lerarenopleidingen eerste en tweede graads verstaan. 
5
 Plan van aanpak lerarentekort, Kamerstukken II 2016/17, 27 923, nr. 245. 
6
 ‘Invloed van opleidingsniveau ouders, sociaaleconomische status en doorstroomintentie naar het 
hoger onderwijs op de intentie van scholieren en mbo-4 studenten om leraar te worden’, Qompas 
2017, Kamerstukken II 2017/18, 27 923, nr. 281. 
7
 De Wet verhoging collegegeld langstudeerders (Stb. 2011, 368) en Wet intrekking 
langstudeerdersmaatregel (Stb. 2013, 70). 
8
 Wet ruim baan voor talent, Stb. 2011, 369. 
 W8832.K-2 7 

9
betalen gedurende die hele periode van 12 maanden het gehalveerde collegegeld. Dit 
geldt zowel voor studenten die overstappen naar een andere opleiding aan dezelfde 
instelling als voor studenten die overstappen naar een opleiding aan een andere 
instelling. Deze studenten kunnen dan met hun Bewijs Betaald Collegegeld (BBC) van de 
eerste opleiding naar de andere opleiding stappen zodat zij nog steeds het resterende 
jaar van de halvering kunnen genieten. Buiten deze periode van 12 aaneengesloten 
maanden wordt overstappen naar een andere opleiding niet gecompenseerd. Dit 
betekent dat een student die start met een opleiding tegen gehalveerd collegegeld, 
vervolgens na enkele maanden stopt en zich na afloop van de periode van 12 
aaneengesloten maanden laat inschrijven voor een andere opleiding geen recht heeft op 
halvering van het wettelijk collegegeld gedurende de nog niet benutte resterende 
maanden. Dit is alleen anders wanneer de latere inschrijving ligt binnen de periode van 
twaalf maanden die is begonnen bij de eerste inschrijving. Er wordt niet voorzien in een 
‘trekkingsrecht’ gedurende meerdere jaren. De reden daarvan is dat deze studenten al 
zijn begonnen met studeren en dus niet meer gestimuleerd hoeven te worden.  
 
Experiment vraagfinanciering  
10
Momenteel loopt in het hoger onderwijs het experiment vraagfinanciering. Binnen het 
experiment is sprake van een vrije tariefstelling tot een maximum. Het is onwenselijk dit 
experiment te verstoren met een tussentijdse wijziging van de tariefstelling in verband 
met het verlaagd wettelijk collegegeld. Juist het bijzondere collegegeldregime binnen het 
experiment is nadrukkelijk onderwerp van het onderzoek naar de vraag of de specifieke 
regels binnen het experiment leiden “tot een vraaggerichter en aantrekkelijker aanbod 
van hoger onderwijs van goede kwaliteit tegen redelijke prijzen, voor zowel werkenden, 
werkgevers als werkzoekenden, en daardoor tot een hogere deelname aan en 
diplomering in het hoger beroepsonderwijs”. Een verandering in het collegegeldregime 
gedurende de looptijd vertroebelt daarom de uitkomsten van het experiment. Tot slot 
maakt het doorvoeren van collegegeldverlaging het experiment en de halvering van het 
collegegeld lastiger uitvoerbaar. In de amvb zal om bovengenoemde redenen worden 
beschreven dat studenten die deelnemen aan het experiment vraagfinanciering niet in 
aanmerking komen voor een halvering van het collegegeld.  
Voor studenten die na afloop van hun deelname aan het experiment nog wensen door te 
studeren in het reguliere bekostigde onderwijs, geldt het volgende. De halvering van het 
collegegeld voor eerstejaars studenten is dan niet aan de orde omdat deze studenten al 
zijn toegetreden tot het hoger onderwijs. Zij worden op dat vlak gelijk behandeld met 
studenten in het reguliere bekostigde onderwijs die ook niet voor een nieuwe 
onderwijsloopbaan opnieuw voor halvering in aanmerking komen. Studenten die na 
afloop van hun deelname aan het experiment starten aan een lerarenopleiding kunnen 
wel nog in aanmerking komen voor een jaar halvering van het collegegeld (de halvering 
tweede jaar lerarenopleidingen), mits het gaat om studenten die niet eerder dan per 
studiejaar 2018-2019 zijn toegetreden tot het hoger onderwijs. Studenten die al 
deelnamen aan het experiment vraagfinanciering vóór studiejaar 2018-2019 komen 
hiervoor dus niet in aanmerking.  
 
                                                
9
 Met het oog op gelijke behandeling van studenten die op een andere datum dan 1 september zijn 
ingestroomd, zal in de amvb worden geregeld dat de periode van 12 maanden, gerekend vanaf hun 
instroomdatum, als ‘studiejaar’ wordt gezien.  
10
 Binnen het experiment krijgen de bekostigde hogescholen meer ruimte om flexibel te werken. Zo 
kunnen studenten worden geworven en ingeschreven voor losse modules van opleidingen (30 
studiepunten per keer, in plaats van voor een hele opleiding). Ook krijgen hogescholen vrijheid van 
vestigingsplaats. De bekostigde instellingen zien in een systeem van vraagfinanciering af van de 
reguliere bekostiging. In plaats daarvan worden vouchers gefinancierd door OCW en kunnen 
studenten kiezen bij welke bekostigde of niet-bekostigde instelling zij deze inzetten. De rest van de 
kosten worden gedekt door de student en eventueel de werkgever. Hierdoor is er meer ruimte om 
maatwerk te leveren bij gelijke financieringsvoorwaarden voor publieke en private opleidingen. Aan 
dit experiment nemen alleen deeltijdse- en duale studenten deel. 
 W8832.K-2 9 

Voor studenten die in het tweede jaar dat zij in aanmerking komen voor een halvering 
van het collegegeld de academische pabo volgen, geldt een afwijkende extra voorwaarde 
om in aanmerking te komen voor een halvering van het collegegeld. Wat deze studenten 
bijzonder maakt, is dat zij om de academische pabo te kunnen doen, zich moeten 
inschrijven bij een combinatie van twee opleidingen, bijvoorbeeld naast de pabo-
opleiding voor de opleiding pedagogische wetenschappen. Omdat deze route naar de 
lerarenbevoegdheid gelijk moet worden behandeld met andere routes naar een 
lerarenbevoegdheid, kan hier niet worden verlangd dat de student volledig wettelijk 
collegegeld betaalt voor de twee opleidingen die gezamenlijk de academische pabo 
vormen. Omdat hier echter hetzelfde misbruikrisico speelt als bij andere 
lerarenopleidingen, wordt in de voorgenomen amvb een aanvullende voorwaarde 
gesteld. Voor studenten aan de academische pabo zal worden geregeld dat zij alleen in 
aanmerking komen voor het tweede jaar halvering collegegeld, indien zij hun pabo-
opleiding in het tweede jaar bij dezelfde hogeschool volgen als in het eerste jaar. De 
inschrijving van de student aan de pabo-opleiding in zowel het eerste als het tweede 
jaar wordt hiermee gebruikt als mechanisme ter voorkoming van misbruik.  
 
Twee jaar halvering in de praktijk  
In onderstaande tabel is een aantal studieroutes opgenomen. De lichtgrijze velden 
geven aan dat een student in dat studiejaar gehalveerd collegegeld betaalt. Daarmee 
wordt inzichtelijk in welke gevallen studenten al dan niet in aanmerking komen voor een 
tweede jaar halvering. In de tabel is te zien dat een student die alleen een 
lerarenopleiding volgt (‘lero’), zoals de pabo-opleiding, in het eerste en tweede 
studiejaar een halvering van het collegegeld krijgt (voorbeeld 1). Studenten die 
beginnen met een andere opleiding dan een lerarenopleiding – als voorbeeld wordt de 
opleiding Economie genomen (‘ec’) – en op een later moment een lerarenopleiding gaan 
volgen, kunnen op dat moment in aanmerking komen voor het tweede jaar halvering. 
Daarbij kan het gaan om een student die één jaar Economie studeert en vervolgens 
besluit over te stappen naar een lerarenopleiding (voorbeeld 2). Deze student krijgt op 
het moment dat hij begint aan die lerarenopleiding nog één jaar halvering en ontvangt 
daarmee dus in totaal twee jaar halvering. Ook kan het gaan om een student die de wo-
bachelor en wo-master Economie heeft afgerond en daarna besluit de universitaire 
lerarenopleiding te gaan doen. Deze student krijgt in het eerste jaar van zijn bachelor 
een jaar halvering en een tweede jaar halvering op het moment dat hij begint aan de 
(universitaire) lerarenopleiding (voorbeeld 3). Hetzelfde geldt voor een student die 
bijvoorbeeld een hbo-opleiding Economie doet en daarna een kopopleiding 
(tweedegraads leraar) gaat volgen. Studenten die een lerarenopleiding volgen en in 
aanmerking komen voor het tweede jaar halvering, maar op dat moment twee studies 
volgen, verliezen – vanwege het uitsluiten van oneigenlijke dubbele inschrijvingen – hun 
recht op het tweede jaar halvering (voorbeeld 4).  
  
Tabel 1 
 18/19 19/20 20/21 21/22 22/23 23/24 
vb.1 lero lero lero lero     
vb.2 ec lero lero lero lero   
vb.3 ec ec ec ec lero 
 
vb.4 ec + lero ec + lero ec + lero ec + lero     
Legenda: grijs = halvering collegegeld; wit = vol tarief. 
 
2.3 Hoogte van het verlaagd wettelijk collegegeld 
In de amvb zal worden beschreven dat de halvering van het collegegeld automatisch 
wordt gekoppeld aan de hoogte van het wettelijk collegegeld dat de student normaal 
gesproken moet betalen, inclusief de jaarlijkse indexering. Dit betekent dat de halvering 
dus altijd 50 procent van dat bedrag bedraagt. Een student die dus het volledig wettelijk 
collegegeld verschuldigd is, betaalt in zijn eerste studiejaar niet € 2.060, maar € 
 W8832.K-2 11 

volledig wettelijke collegegeld moeten betalen en pas op een later moment tijdens zijn 
studie het te veel betaalde bedrag terugkrijgen.   
 
Uit de analyse is gebleken dat de aanpassingen in deze voorkeursvariant technisch 
haalbaar zijn voor alle partijen in de keten. Op basis van de impactanalyse is daarom 
met de Vereniging van Universiteiten (hierna: ‘VSNU’) en de Vereniging Hogescholen 
(‘VH’) afgesproken met de voorkeursvariant te gaan werken. De belangrijkste 
randvoorwaarden voor tijdige implementatie die in de impactanalyse worden genoemd 
zijn dat zo weinig mogelijk aanpassingen in het huidige proces (techniek) nodig zijn en 
dat de aangepaste systemen tijdig en gelijktijdig worden getest. Ook is het van belang 
dat er snel duidelijkheid is over de definities.  
 
2.5 Gevolgen voor studiefinanciering 
Het recht op studiefinanciering is neergelegd in de Wet studiefinanciering 2000 (hierna: 
‘WSF 2000’). Voor studenten die een opleiding volgen in het hoger onderwijs bestaat 
studiefinanciering uit de mogelijkheid om te lenen, een aanvullende beurs, het 
studentenreisproduct en het collegegeldkrediet. Het collegegeldkrediet is een lening 
bedoeld voor de betaling van het collegegeld. Studenten kunnen het bedrag aan 
15
collegegeldkrediet lenen dat zij feitelijk betalen aan collegegeld. Wanneer het 
collegegeld wordt verlaagd, betekent dit automatisch dat de student ook niet meer mag 
lenen dan het verlaagd wettelijk collegegeld. De hiervoor noodzakelijke aanpassing van 
de studiefinancieringssystemen bij DUO kan niet worden gerealiseerd voor de start van 
studiejaar 2018-2019. Dit betekent dat studenten in studiejaar 2018-2019 een hoger 
bedrag kunnen lenen dan wat zij aan collegegeld verschuldigd zijn. Hetzelfde geldt voor 
het levenlanglerenkrediet. Studenten hebben echter wel grip op het bedrag dat zij 
feitelijk lenen en kunnen er online via Mijn DUO voor kiezen om per maand een lager 
bedrag te lenen. Ook kan het collegegeldkrediet maandelijks worden gewijzigd of 
stopgezet. Uiteindelijk betalen studenten hun totale studielening na afloop van hun 
studie terug, inclusief het eventueel in studiejaar 2018-2019 extra geleende bedrag. 
Studenten zullen hierover worden geïnformeerd, zodat zij een weloverwogen keuze 
kunnen maken. Dit zal onderdeel uitmaken van het communicatieplan. Naar verwachting 
zal vanaf studiejaar 2019/2020 de noodzakelijke aanpassing van de systemen bij DUO 
zijn gerealiseerd en kunnen studenten dus, overeenkomstig de WSF 2000, het bedrag 
aan collegegeldkrediet respectievelijk levenlanglerenkrediet lenen dat zij feitelijk betalen 
aan collegegeld.  
  
3. Uitvoering en handhaving  
DUO is nauw betrokken geweest bij de totstandkoming van dit wetsvoorstel en het 
voorgenomen ontwerpbesluit. DUO heeft een bijdrage geleverd aan de impactanalyse en 
heeft een uitvoeringstoets uitgebracht, waaraan ook de Inspectie van het onderwijs en 
de Auditdienst Rijk een bijdrage hebben geleverd. Met dit wetsvoorstel wordt de 
wettelijk basis geïntroduceerd op grond waarvan bij amvb voor bepaalde groepen 
studenten in het hoger onderwijs het wettelijk collegegeld kan worden verlaagd. Het 
wetsvoorstel zelf heeft geen gevolgen voor DUO. DUO heeft op basis van de uitwerking 
in het ontwerpbesluit aangegeven dat deze voor DUO uitvoerbaar is per studiejaar 2018-
2019. De corresponderende beperking van het collegegeldkrediet en 
levenlanglerenkrediet in het kader van de WSF 2000 kan worden ingevoerd per het 
studiejaar 2019/2020. De incidentele kosten voor DUO bedragen € 0,5 miljoen in 2018 
en € 0,5 in 2019. De structurele uitvoeringskosten blijven naar verwachting binnen het 
geraamde bedrag van € 1 miljoen. 
 
                                                
15
 Het bedrag wat studenten kunnen lenen is gemaximeerd tot vijf keer het volledig wettelijk 
collegegeld. Deze bepaling is met name van belang voor studenten die instellingscollegegeld 
betalen.  
 W8832.K-2 13 

Het wetsvoorstel en het ontwerpbesluit zijn voorgelegd voor toetsing op regeldruk aan 
17
het Adviescollege toetsing regeldruk (hierna: ATR). De ATR heeft vier adviezen 
gegeven. Het eerste advies is om in de memorie van toelichting concreet te vermelden 
in welke mate de maatregel naar verwachting de toegankelijkheid van het hoger 
onderwijs zal verbeteren en het lerarentekort zal terugdringen. Het tweede advies 
betreft het uitwerken van een terugvaloptie voor het geval de keten niet voor 1 mei 
2018 alle processen heeft kunnen aanpassen. Daarnaast adviseert de ATR de 
impactanalyse openbaar te maken. Tevens constateert de ATR dat de gevolgen voor de 
regeldruk door het ministerie volledig in beeld zijn gebracht, berekend en onderbouwd. 
Ze vormden echter geen onderdeel van de consultatie eind december. Het college 
adviseert daarom de gevolgen voor de regeldruk in de toelichting op te nemen.  
 
De adviezen van de ATR zijn verwerkt in de paragrafen 1, 2 en 5 van deze memorie van 
toelichting. De impactanalyse is op 12 januari 2018 door het onderzoeksbureau 
18
gepubliceerd. 
 
6. Gevolgen voor de gegevensverwerking 
Voor de uitvoering van de verlaging van het collegegeld kan gebruik gemaakt worden 
van de reguliere infrastructuur die is ingericht voor de geautomatiseerde inschrijving van 
studenten en vaststelling van de hoogte van het verschuldigde collegegeld via studielink. 
Daarmee wordt een nieuwe gegevensstroom voorkomen en worden geen wijzigingen 
aangebracht aan gegevens die worden uitgewisseld, partijen waarmee wordt 
uitgewisseld of de wijze van beveiliging van en toezicht op de gegevensverwerking.  
 
Naar aanleiding van het wetgevingsadvies van de Autoriteit Persoonsgegevens van 23 
februari 2018 wordt hieronder uitvoeriger ingegaan op de bestaande en gewijzigde 
uitvoeringspraktijk in relatie tot de gegevensverwerking. De autoriteit adviseerde het 
wetsvoorstel niet in te dienen dan nadat de privacyparagraaf een betere invulling heeft 
gekregen en aandacht is besteed aan de eisen die het EU-Handvest van de grondrechten 
(artikel 8) het EU-Werkingsverdrag (artikel 16), het EVRM (artikel 8) en de Grondwet 
(artikel 10) stellen aan de bescherming van persoonsgegevens. 
 
Vooropgesteld wil de regering benadrukken dat bij het ontwerp van onderhavig 
wetsvoorstel uiteraard goed en grondig is stilgestaan bij de bescherming van 
persoonsgegevens. Doordat echter de hierna beschreven gegevensverwerking geen 
betekenisvolle gevolgen heeft voor de bescherming van persoonsgegevens, achtte de 
regering het voldoende om daar in de onderhavige toelichting slechts kort bij stil te 
staan, hetgeen ook in lijn is met de Aanwijzingen voor de regelgeving (4.43). Het 
voorstel brengt geen verandering in de rechten van betrokkenen en de plichten van de 
verwerkingsverantwoordelijken, bijvoorbeeld op het vlak van bewaartermijnen, 
beveiliging, transparantie en dataminimalisatie. 
 
De huidige gegevensverwerking is gebaseerd op de artikelen 7.31a tot en met 7.31f van 
de WHW. Voor het gebruik van gegevens uit het basisregister onderwijs (bron) in het 
kader van de aanmelding en inschrijving van studenten bevat hoofdstuk 6a van de Wet 
op het onderwijstoezicht de grondslag; in het bijzonder de artikelen 24b, eerste lid, 
onder e, en 24f, lid 1a. Voor de juiste vaststelling van de hoogte van het voor een 
student geldende wettelijk collegegeld, wordt na de invoering van het verlaagd wettelijk 
collegegeld aan het berichtenverkeer tussen DUO en de instellingen een nieuwe letter 
                                                
17
 Door de ATR uitgebrachte adviezen over voorgenomen wetgeving worden gepubliceerd op 
 <www.atr-regeldruk.nl/adviezen/voorgenomen-adviezen/>.  
18
 Andersson Elffers Felix, Eindrapportage Een goed begin is het halve werk, Impactanalyse van de 
maatregel Collegegeldverlaging in het hoger onderwijs, 18 december 2017 
<https://aefbucket.s3.amazonaws.com/uploads/ckeditor/attachments/196/Eindrapportage_Impact
analyse_maatregel_collegegeldverlaging.pdf>. 
 W8832.K-2 15 

bijzonder aandacht gevraagd voor de groep studenten die valt onder de Wet 
studievoorschot hoger onderwijs (studenten die gestart zijn in de studiejaren 
2015/2016, 2016/2017 en 2017/2018). Alle studenten die al voor invoering van dit 
voorstel zijn begonnen aan een opleiding in het hoger onderwijs hoeven niet meer 
gestimuleerd te worden om te gaan studeren. Dit is de reden waarom huidige studenten 
naar het oordeel van de regering niet in aanmerking hoeven te komen voor de halvering 
van het collegegeld. Anders dan sommigen in reactie op de internetconsultatie stellen, 
hebben studenten in de genoemde cohorten wel degelijk ook baat bij de investeringen in 
het hoger onderwijs die mogelijk zijn geworden dankzij de invoering van het 
19
studievoorschot. Instellingen hebben voorinvesteringen gedaan en deze studenten 
krijgen bij afstuderen een voucher van €2.000. Deze voucher kunnen ze tussen de 5 tot 
10 jaar na hun afstuderen gebruiken om nogmaals scholing te volgen. In reactie op 
opmerkingen over de grondwettelijkheid van dit voorstel, is in paragraaf 9 van deze 
toelichting ingegaan op het (grond)wettelijk kader en internationaal recht.  
 
Tenslotte hebben de instellingen opmerkingen gemaakt over de uitvoerbaarheid en 
haalbaarheid van het voorstel. Een aantal instellingen vraagt aandacht voor de tijdige 
invoering van de maatregel. Om de maatregel per studiejaar 2018-2019 te kunnen 
invoeren zijn wijzigingen in de gehele onderwijsketen nodig, waaronder bij de 
instellingen. Op basis van de impactanalyse is gekozen voor een directe aanpassing in 
het huidige werkproces per studiejaar 2018-2019. Deze aanpassingen worden technisch 
haalbaar geacht door alle partijen in de keten. Uit de reacties in de internetconsultatie 
blijkt echter dat een aantal individuele instellingen zich er wel zorgen over maken.  
Daarnaast geven instellingen aan dat het feit dat de aanspraak gedurende een 
aaneengesloten periode van 12 maanden geldt, tot problemen in de uitvoering kan 
leiden. Dit geldt in het geval van studenten die op een ander moment dan per 1 
september (start studiejaar) instromen. Deze studenten krijgen volgens het voorstel 
eerst een aanspraak op verlaagd wettelijk collegegeld voor het resterende aantal 
maanden van het lopende studiejaar. Vanaf september van het daaropvolgende 
studiejaar krijgen zij dan nog aanspraak op verlaagd collegegeld voor het resterende 
aantal maanden. De rest van dat studiejaar betalen zij vervolgens het reguliere bedrag. 
De indicatie soort collegegeld (ISC) die de instellingen van DUO ontvangen loopt vanaf 
het moment van inschrijven tot het einde van het studiejaar. Dit betekent dat 
instellingen voor studenten die tussentijds instromen in het nieuwe studiejaar deels zelf 
moeten bijhouden hoe lang er nog recht bestaat op verlaagd collegegeld. Het is voor 
studiejaar 2018-2019 niet mogelijk de geautomatiseerde processen in de gehele keten 
zo in te richten dat de instellingen ook voor het nieuwe studiejaar (2019-2020) de juiste 
ISC krijgen van DUO en kunnen verwerken. Dit speelt voor het eerst in studiejaar 2019-
2020. DUO zal samen met de ketenpartners in het komende jaar de mogelijkheden 
verkennen om dit proces efficiënter in te richten waarmee zo min mogelijk 
uitvoeringslasten bij de instellingen belanden.  
Verder voorzien instellingen een toename van het aantal bezwaar- en beroepzaken. 
Enkele instellingen stellen voor de afhandeling hiervan door DUO te laten doen. De 
indicatie soort collegegeld die DUO afgeeft aan de instellingen is echter geen besluit 
(geen beslissing gericht op rechtsgevolg), maar een dienstverlening van DUO aan de 
instellingen. Het is uiteindelijk aan de instelling om de juiste hoogte van het collegegeld 
vast te stellen. Studenten die het daarmee oneens zijn zullen daartegen bij de instelling 
bezwaar moeten maken. Het is dan ook niet mogelijk de afhandeling van de bezwaar- en 
beroep bij DUO onder te brengen. Wel is het van belang om (aankomend) studenten 
goed te informeren over de aanspraak op verlaagd collegegeld. Daartoe zal door OCW 
een communicatieplan worden opgesteld.  
                                                
19
 Zie ook de het onderzoek van de Algemene Rekenkamer “Voorinvesteringen en 
medezeggenschap hoger onderwijs” en de beleidsreactie daarop. 
 W8832.K-2 17 

11. Monitoring  
De regering vindt het van belang de komende jaren de gevolgen van dit wetsvoorstel te 
monitoren. De effecten van deze maatregel worden daarom gemonitord via de jaarlijkse 
monitor beleidsmaatregelen hoger onderwijs. Deze monitor verschijnt in de eerste helft 
van 2019. Daarin zal in ieder geval aandacht worden besteed aan motieven en intenties 
van aspirant-studenten om wel of niet door te stromen naar het hoger onderwijs en aan 
de effecten op de instroomcijfers, zowel generiek als voor de lerarenopleidingen. 
 
12. Inwerkingtreding  
Het wetsvoorstel zal in werking treden op een bij koninklijk besluit te bepalen tijdstip. In 
verband met de wachttermijn die is opgenomen in de Wet raadgevend referendum, kan 
deze wet zo nodig in werking treden met terugwerkende kracht tot het begin van het 
studiejaar 2018-2019.  
 
II. Artikelsgewijze toelichting 
 
Artikel I, onderdeel A (6.7 WHW) 
In artikel 6.7, dat gaat over de hoogte van het collegegeld voor het zogenoemde 
kleinschalige en intensieve onderwijs, wordt de mogelijkheid van het vaststellen van een 
verlaagd wettelijk collegegeld doorgevoerd door te verwijzen naar artikel 7.45 eerste of 
vijfde lid. Zie inhoudelijk verder de toelichting bij artikel 7.45. De zinsnede over 
indexatie is onnodig en vervalt. In artikel 7.45 blijkt reeds dat het bedrag wordt 
vastgesteld en geïndexeerd in een amvb.  
Wetstechnisch wordt de verwijzing naar artikel 7.45, vijfde lid, vervangen door een 
verwijzing naar 7.45, eerste lid, in welk artikellid feitelijk de grondslag ligt voor het 
vaststellen van het wettelijk collegegeld. Het vijfde lid (nieuw) wordt vervolgens 
toegevoegd om aan te geven dat het ook om een hoger verlaagd wettelijk collegegeld 
kan gaan.  
 
Artikel I, onderdeel B (7.43 WHW) 
In artikel 7.43 worden de opties voor de toepasselijke collegegeldregimes genoemd, die 
in de artikelen 7.45 en 7.45a verder worden uitgewerkt. De aanspraak op het verlaagd 
wettelijk collegegeld kan, gelet op artikel 7.45, vijfde lid, en 7.45a, vijfde lid, over de 
studiejaargrens heen bestaan, waardoor in enig jaar bijvoorbeeld zowel verlaagd als 
volledig, of zowel verlaagd als gedeeltelijk wettelijk collegegeld verschuldigd kan zijn. 
Dat gegeven is met name van belang voor de restitutie van verschuldigd collegegeld bij 
tussentijdse beëindiging van een opleiding (7.48, vierde lid, WHW). Wanneer een 
student in enig studiejaar bijvoorbeeld voor de eerste vijf maanden aanspraak heeft op 
verlaagd wettelijk collegegeld en vervolgens nog zeven maanden op volledig wettelijk 
collegegeld, dan heeft de student bij restitutie ook aanspraak op het corresponderende 
aantal maanden verlaagd wettelijk collegegeld en volledig wettelijk collegegeld. Een 
betaalritme in termijnen of een betaling van de optelsom van het bedrag van verlaagd 
wettelijk collegegeld en het volledig wettelijk collegegeld kan de student niet van zijn 
aanspraak op verlaagd wettelijk collegegeld voor de eerste vijf maanden afhouden.  
 
Artikel I, onderdelen C en D (7.45 en 7.45a WHW) 
Onderdelen 1 en 2. In het eerste en tweede lid van artikel 7.45 wordt een redactionele 
verbetering doorgevoerd. 
Onderdeel 3. In het derde lid is thans de hoogte van het gedeeltelijk wettelijk 
collegegeld gemaximeerd op het bedrag van het wettelijk collegegeld. Daaraan wordt 
toegevoegd dat het gedeeltelijk wettelijk collegegeld niet meer mag bedragen dan het 
verlaagd wettelijk collegegeld wanneer op een student ook een verlaagd bedrag van 
toepassing is. Daarnaast wordt dezelfde redactionele verbetering doorgevoerd als in het 
eerste en tweede lid. 
 W8832.K-2 19 

verlaagd collegegeld ook voor (groepen van) studenten aan de OU geldt. Dat geldt 
uitsluitend voor de doelgroep die in aanmerking komt voor het wettelijk collegegeld, en 
dus niet voor de groep die in artikel 7.45b, derde lid (nieuw) wordt bedoeld (de groep 
die instellingscollegegeld verschuldigd is). Voorts is de differentiatiemogelijkheid die 
wordt opgenomen in artikel 7.45a, vijfde lid, van overeenkomstige toepassing, evenals 
de mogelijkheid om het bedrag jaarlijks te indexeren (artikel 7.45, zesde lid (nieuw)). 
Onderdelen 3 en 4. De wijziging van het vierde en vijfde lid (nieuw) is de wetstechnische 
doorwerking van het invoegen van een tweede lid. 
 
Artikel I, onderdeel F (7.46 WHW) 
In het derde en vierde lid wordt een redactionele verbetering doorgevoerd. 
 
Artikel I, onderdeel G (7.48 WHW) 
Onderdeel 1. De bijzin, beginnend met ‘tenzij’, die is opgenomen in de eerste volzin van 
het eerste lid, bevat thans de voorwaarden voor de situatie waarin een student voor een 
tweede inschrijving het verschil dient bij te betalen. Die bijzin wordt losgeknipt van de 
eerste volzin en samengevoegd met de thans tweede volzin waarin het rechtsgevolg was 
opgenomen van die ‘tenzij’. Zo kan het zevende lid gemakkelijker afwijken van het 
eerste lid, tweede volzin. Met deze wijziging is geen materiële wijziging beoogd.  
Onderdeel 2. Artikel 7.48, tweede lid, wordt gewijzigd opdat studenten die een mbo-
opleiding combineren met een ho-opleiding met verlaagd wettelijk collegegeld, alleen 
het verschil tussen het lesgeld en het verlaagd collegegeld hoeven te betalen. Indien dit 
collegegeld lager is dan het reeds voldane bedrag dan wordt de student vrijgesteld van 
betalen. Ook wordt een redactionele verbetering doorgevoerd. 
Onderdeel 3. In het zesde lid wordt het verlaagd wettelijk collegegeld toegevoegd aan 
de bepaling op basis waarvan de OU een regeling moet treffen voor studenten met een 
inkomen van minder dan 110% van het belastbaar minimumloon. Het ligt in de rede dat 
de OU het verlaagd collegegeld eveneens naar rato zal verlagen voor deze groep 
studenten. 
Onderdeel 4. In het nieuwe zevende lid wordt een grondslag gegeven voor het maken 
van een uitzondering op het eerste lid. In dat eerste lid is in de eerste volzin bepaald dat 
een student bij een dubbele inschrijving slechts één keer wettelijk collegegeld 
verschuldigd is. In de tweede volzin is bepaald dat wanneer het verschuldigde bedrag 
voor de eerste inschrijving lager is dan het volledig wettelijk collegegeld, de student het 
verschil te allen tijde bijbetaalt. In het zevende lid wordt mogelijk gemaakt dat dat 
bijbetalen achterwege kan blijven wanneer er sprake is van een gelijktijdige inschrijving 
aan een opleiding waar verlaagd wettelijk collegegeld voor geldt. Omdat daarin het risico 
schuilt van misbruik van inschrijving aan een opleiding met verlaagd collegegeld, kan 
dat uitsluitend in bij amvb te bepalen gevallen en voor zover de student voldoet aan de 
daarin te stellen voorwaarden. Deze grondslag is in ieder geval specifiek bedoeld voor de 
studenten aan de academische pabo. Zij zijn namelijk verplicht zich in te schrijven bij 
meerdere opleidingen (zowel hbo als wo), in een combinatie van de opleiding tot leraar 
basisonderwijs en een wo-opleiding onderwijskunde, onderwijswetenschappen, of 
pedagogische wetenschappen. Om misbruik te voorkomen zal als aanvullende 
voorwaarde worden gesteld dat de student zijn pabo-opleiding in het tweede jaar volgt 
bij dezelfde pabo-instelling als in het eerste jaar. Wanneer een instelling het Bindend 
Studieadvies (BSA) hanteert, wordt daarmee het BSA als het ware gebruikt ter 
voorkoming van misbruik. Studenten die zich enkel inschrijven bij de pabo en niet 
deelnemen aan het onderwijs zullen een negatief BSA krijgen. Zij kunnen de pabo dan 
niet vervolgen bij dezelfde instelling, maar alleen aan een andere instelling. Ook in de 
gevallen waarin een instelling geen BSA hanteert, kan de continuïteit van de inschrijving 
aan de pabo van het eerste naar het tweede jaar worden gebruikt als mechanisme ter 
voorkoming van misbruik.  
 
  
 W8832.K-2 21 

