33 846 Vaststelling van een geactualiseerd stelsel van openbare 
bibliotheekvoorzieningen (Wet stelsel openbare 
bibliotheekvoorzieningen) 
 
Nr.    Verslag van een schriftelijk overleg 
 
Vastgesteld d.d. … 
 
Binnen de vaste commissie voor Onderwijs, Cultuur en Wetenschap hebben 
enkele fracties de behoefte om vragen en opmerkingen voor te leggen over 
de brief van de minister van Onderwijs, Cultuur en Wetenschap d.d. 22 
december 2017 over de midterm review Wet stelsel openbare 
bibliotheekvoorzieningen (Wsob) (Kamerstuk 33 846, nr. 52). Bij brief van 
... heeft de minister deze beantwoord. Vragen en antwoorden zijn hierna 
afgedrukt.  
  
Voorzitter van de commissie 
Van Tellegen 
 
Adjunct-griffier van de commissie 
   Arends 
 
   Inhoud 
 
I Vragen en opmerkingen uit de fracties 
 
- Algemeen 
- Het algemene beeld over de eerste twee jaar van de 
Wsob 
- Beleidsreactie op specifieke onderdelen 
 
II Reactie minister van Onderwijs, Cultuur en Wetenschap 
 
I Vragen en opmerkingen uit de fracties 
 
Algemeen 
 
De leden van de CDA-fractie hebben met belangstelling kennisgenomen van de midterm review 
Wet stelsel openbare bibliotheekvoorzieningen. Deze leden hechten groot belang aan de openbare 
bibliotheek als een laagdrempelige, algemene publieke voorziening die bijdraagt aan persoonlijke 
ontwikkeling en verbetering van maatschappelijke kansen. 
Deze leden waarderen het dat de openbare bibliotheken met hun activiteiten een belangrijke rol 
spelen in de lokale gemeenschap. 
 
De leden van de D66-fractie hebben met interesse kennisgenomen van de tussentijdse evaluatie 
van de Wet stelsel openbare bibliotheekvoorzieningen. De leden hebben nog enkele vragen. 
 
De leden van de GroenLinks-fractie hebben met interesse kennisgenomen van de midterm review 
Wet stelsel openbare bibliotheekvoorzieningen en de bijbehorende beleidsreactie van de minister 
van Onderwijs, Cultuur en Wetenschap. Zij zijn verheugd om te lezen dat het aantal leden van 
bibliotheken onder de jeugd is toegenomen. Voor de taalontwikkeling is het van belang dat juist 
deze groep veel leest of wordt voorgelezen. Toch hebben de leden van deze fractie nog enkele 
vragen.  
 
De leden van de SP-fractie hebben kennisgenomen van de midterm review Wsob en hebben 
hierover nog enkele vragen en opmerkingen.  
 
1 
 

dekking van voorzieningen te garanderen. In dit verband achten deze leden het stimuleren van 
burgerinitiatieven en de goede aansluiting met (gemeentelijk) beleid van belang. 
Hoe bevordert de minister de continuïteit van burgerinitiatieven, die immers afhankelijk zijn van 
vrijwilligers? Op welke wijze houdt de minister zicht op deze ontwikkelingen? Hoe brengt de 
minister de bestaande ervaring binnen de bibliotheeksector met een “right to challenge”-regeling in 
bij de verdere concretisering? Ook vragen zij of de minister nader kan toelichten waarom zij een 
5
specifieke AMvB met procesvereisten voor het beheer door burgers van een bibliotheekvoorziening 
niet nodig vindt. 
De minister stelt dat haar beeld is dat gemeenten hun verantwoordelijkheid voor de 
bibliotheekvoorzieningen serieus nemen. De leden vragen in dit verband naar de constatering dat 
van de 390 gemeenten (eind 2016) er 16 zijn zonder volwaardige openbare bibliotheekvoorziening 
in de zin van de Wsob. Welke instrumenten heeft de minister ten opzichte van deze gemeenten? 
Zij vragen tevens of gemeenteraden voldoende op de hoogte zijn van de eisen van de Wsob om de 
verantwoordelijke wethouder op dit punt te controleren. 
De leden van deze fractie onderkennen met de minister dat in dunbevolkte regio’s en in 
krimpgebieden volwaardige voorzieningen moeilijk te exploiteren zijn. Zij vragen op welke wijze de 
minister de positie van de openbare bibliotheken inbrengt in het kabinetsbeleid ten aanzien van 
krimpregio’s. 
De minister stelt dat de openbare bibliotheken een sleutelrol spelen bij het aanleren van de digitale 
vaardigheden, onder andere de digitale vaardigheden die nodig zijn voor het gebruik van digitale 
overheidsdiensten. De leden vragen de minister nader in te gaan op het bredere vraagstuk van de 
noodzakelijke digitale vaardigheden die de samenleving vraagt. Op welke wijze kunnen openbare 
bibliotheken daarin een rol spelen, zo vragen de voornoemde leden. 
 
De leden van de D66-fractie vragen of de minister zich bewust is van de sterke vergrijzing onder 
het personeel in de bibliotheekbranche. Kan de minister aangeven hoe zij de uitstroom te lijf gaat 
en zorgt voor nieuwe instroom, zodat de bibliotheekbranche een toekomstbestendig 
personeelsbestand kan opbouwen om de kwaliteit van het hedendaagse bibliotheekwerk in de 
toekomst te borgen, zo vragen deze leden. 
 
De leden van de GroenLinks-fractie constateren dat het aantal gemeenten zonder 
bibliotheekvoorziening is toegenomen en het totaal aantal vestigingen in Nederland de laatste jaren 
is afgenomen. Ook is de gemiddelde afstand tot een bibliotheekvestiging opgelopen van 1,7 
kilometer in 2012 naar 1,9 kilometer in 2016. Dit zijn gemiddelden. In Zeeland is dit bijvoorbeeld 
3,5 kilometer. Deze leden vinden dit een zorgelijke trend. De voornoemde leden vragen of de 
minister kan aangeven of het principe van de Wsob dat iedere inwoner van Nederland toegang 
moet hebben tot de fysieke en digitale openbare bibliotheek hiermee volstaat. Waar ligt de grens 
waarbij niet wordt voldaan aan dit principe van de wet, zo vragen deze leden. De leden van deze 
fractie constateren dat de minister het behoud van bibliotheken in kleine gemeenten agendeert 
voor het bestuurlijk overleg met de VNG en IPO, zodat zij gezamenlijk de situatie kunnen 
monitoren en kunnen bespreken hoe de toegang van elke burger tot een bibliotheekvoorziening 
gewaarborgd kan worden. Kan de minister aangeven aan welke maatregelen zij denkt om de 
toegang voor elke burger tot bibliotheekvoorziening te waarborgen, zo vragen deze leden.  
De eerder genoemde leden constateren dat een (hoofd)vestiging minimaal 15 uur per week 
geopend is. Niet alleen de afstand maar ook de openingstijden zijn van belang voor de 
toegankelijkheid. Kan de minister aangeven hoeveel uur per week gemiddeld een (hoofd)vestiging 
open is? Tevens vragen de leden of zij hierbij een onderscheid kan maken tussen stedelijk en niet-
stedelijk gebied. Kan de minister tevens aangeven of het gemiddelde aantal uren dat een vestiging 
open is, is toegenomen of afgenomen de afgelopen jaren, zo vragen deze leden.  
 
De leden SP-fractie zijn van mening dat bibliotheken van essentieel belang zijn om 
laaggeletterdheid tegen te gaan, om kinderen kennis te laten maken met het plezier van lezen en 
als openbare plek om informatie en kennis te verzamelen. Zij vinden het dan ook een zorgelijke 
ontwikkeling dat er door gemeenten fors bezuinigd wordt op deze voorzieningen. Zij kunnen dit 
niet los zien van de forse bezuinigingen op het gemeentefonds die de vorige kabinetten hebben 
doorgevoerd. Zij vragen naar de mening van de minister hierover. De genoemde leden vragen of 
                                                 
5
 AMvB: Algemene Maatregel van Bestuur 
3 
 

overleg voorzien wordt, zoals zij aangeeft in haar brief. Is de minister het met de leden eens dat 
bestuurlijk overleg geen vervanging kan zijn van een noodzakelijk plan voor de beschikbaarheid en 
bereikbaarheid van bibliotheekvoorzieningen voor iedereen? Zij vragen wat de minister nu meer 
gaat doen dan in overleg treden en uitgaan van haar bestaande inzet, waarbij er dus wel sprake is 
van de negatieve trend die in de midterm review en door de sector worden benoemd. Welke steun 
is zij voornemens te bieden aan gebieden waar bibliotheektoegang niet langer vanzelfsprekend en 
verdwenen is of dreigt te verdwijnen? Hoeveel financiële middelen is zij bereid om daarvoor uit te 
trekken? Zij vragen of de minister verder bereid is om in haar aangekondigde bestuurlijk overleg 
niet alleen over de bibliotheeksector te praten maar vooral met de sector, door ze hierbij actief te 
betrekken. Zo nee, waarom niet, zo vragen de voornoemde leden. 
 
II Reactie minister van Onderwijs, Cultuur en Wetenschap 
 
Ik heb met interesse kennisgenomen van de vragen van de fracties van het CDA, D66, GroenLinks,  
SP en PvdA en dank de fracties voor hun inbreng. In mijn beantwoording van de vragen is dezelfde 
volgorde aangehouden als in de vraagstelling. Waar mogelijk zijn vragen in samenhang 
beantwoord. 
 
Het algemene beeld over de eerste twee jaar van de Wsob 
De leden van de CDA-fractie constateren dat in de midterm review verschillende voorbeelden 
worden genoemd van het werk van openbare bibliotheken voor ouderen. Deze  leden vragen de 
Minister nader in te gaan op de positie en de wensen van ouderen, voor wie de fysieke nabijheid 
van een bibliotheekvoorziening van groot belang is. 
 
De openbare bibliotheek is er voor iedereen. Uit onderzoek is bekend dat de gebruikers en 
bezoekers van de openbare bibliotheek een goede afspiegeling van de bevolking vormen. 
Bibliotheken houden rekening met de verschillende doelgroepen en bieden daarom ook activiteiten 
en diensten voor ouderen. Deze activiteiten liggen vooral op de gebieden gezondheid 
(mantelzorgcafés, dementiecafés) en digitale vaardigheden. Op het terrein van digitale 
vaardigheden bieden de openbare bibliotheken de cursus Digisterker (omgaan met de e-overheid) 
aan, zijn er digitale spreekuren en is er een structurele samenwerking met Seniorweb. De  
Koninklijke Bibliotheek (KB) en de provinciale ondersteuningsinstellingen ondersteunen de lokale 
bibliotheken bij deze activiteiten.  
 
De leden van de CDA-fractie vragen op welke wijze de Minister de bibliotheken op het gebied van 
integratie en inburgering ondersteunt. 
 
OCW verstrekt de KB een rijksbijdrage voor taken voor het bibliotheekstelsel als geheel. Onderdeel 
van deze taken is kennisuitwisseling. Openbare bibliotheken kunnen van elkaar leren en elkaars 
best practices gebruiken. Bij integratie en inburgering betreft dit met name ondersteuning bij het 
aanleren van basisvaardigheden. Zo levert het programma ‘Bibliotheek en basisvaardigheden’ 
materiaal voor dienstverlenging aan personen met beperkte taal- en digivaardigheden. Daarnaast 
speelt de KB een rol bij het ontwikkelen en delen van programma’s en materiaal voor specifieke 
doelgroepen, zoals de ‘Taalkit Dutch’. Deze taalkit richt zich op vluchtelingen die nog geen status 
hebben. Het biedt lesmateriaal voor de cursist en begeleidend materiaal voor vrijwilligers die 
lesgeven. Verder onderneemt de KB de volgende activiteiten op het gebied van integratie en 
inburgering: 
 De KB stelt bibliotheken materiaal ter beschikking waarmee deelnemers kunnen oefenen voor 
hun inburgeringsexamen; 
 De KB heeft voor bibliotheken die actief zijn met vluchtelingenkinderen de aanschaf van 
tweetalige boeken mogelijk gemaakt, zodat vluchtelingenkinderen al vroeg aan hun 
taalontwikkeling kunnen werken. 
 
Door hun inbedding in de lokale gemeenschap kunnen de openbare bibliotheken gebruik maken 
van de inzet van groepen vrijwilligers bij de uitvoering van activiteiten op het gebied van 
inburgering en integratie.   
 
 
5 
 

bibliotheek heeft in november 2017 bij de Rijksdienst Caribisch Nederland (RCN) zorgen geuit over 
de financiële situatie. Komende maanden zal de RCN OCW een completer beeld geven van de 
situatie. 
 
De leden van de fracties van D66 en GroenLinks merken op dat uit de rapporten blijkt dat de 
9
samenwerking en resultaten van de samenwerking tussen de bibliotheken en de KB nog niet altijd 
goed zichtbaar zijn. Zij vragen hoe de Minister de samenwerking tussen bibliotheken en de KB wil 
stimuleren.  
 
Op grond van de Wsob verricht de KB een aantal taken voor het bibliotheekstelsel als geheel. Dat 
betreft onderwerpen en vraagstukken die het niveau van de individuele lokale bibliotheek 
10
overstijgen. Het is evident dat de KB deze taken alleen in samenwerking met de lokale 
bibliotheken kan uitvoeren. De KB vervult deze rol sinds 2015 en heeft hiervoor verschillende 
vormen van overleg en afstemming met de branche ingericht. Het is mijn ervaring dat partijen 
elkaar steeds beter weten te vinden. Belangrijke recente resultaten van deze samenwerking zijn 
o.a. het gezamenlijk collectieplan, de gezamenlijke innovatie-agenda 2016-2018, de actie-agenda 
2017-2018 en het nationale programma ‘Bibliotheek en basisvaardigheden’.  
 
11
De leden van de D66-fractie vragen de Minister te reflecteren op het pleidooi van de VOB om de 
digitale bibliotheek een gezamenlijke verantwoordelijkheid van de openbare bibliotheken en 
Koninklijke Bibliotheek te maken, zodat snelle en goede afstemming tussen fysieke en digitale 
dienstverlening bij de lokale bibliotheek gerealiseerd kan worden. De leden refereren aan de wens 
van de bibliotheekbranche meer invloed te hebben op de aanschaf van e-content door de KB. Zij 
vragen of dit onderwerp besproken kan worden in het bestuurlijk overleg met VNG en IPO. 
 
Op grond van de Wsob draagt de KB de wettelijke verantwoordelijkheid voor het beheer en de 
12
ontwikkeling van de landelijke digitale openbare bibliotheek. Deze verantwoordelijkheid omvat 
het beheer en de doorontwikkeling van de landelijke digitale infrastructuur en de inkoop en het ter 
beschikking stellen van e-content voor de gebruikers van de openbare bibliotheek. De resultaten 
over de eerste twee jaar van de Wsob laten zien dat de KB deze taak succesvol uitvoert: eind 2016 
omvatte de digitale openbare bibliotheek ruim 14.000 titels, waren er ruim 340.000 gebruikers en 
bijna 5 miljoen digitale uitleningen. Op dit moment liggen deze cijfers al weer substantieel hoger. 
De Nederlandse digitale openbare bibliotheek behoort met de omvang van de collectie, het aantal 
gebruikers en de gebruiksvriendelijkheid (‘one copy, multiple users’) tot de Europese voorhoede.   
 
De wetsgeschiedenis en parlementaire behandeling van de Wsob geven de overwegingen weer die 
ten grondslag liggen aan de inrichting van de digitale openbare bibliotheek en aan de centrale rol 
en verantwoordelijkheid van de KB: 
1. Er zijn in Nederland in 2016 154 lokale en 8 provinciale bibliotheekorganisaties. Het is niet 
efficiënt, als elk van deze organisaties een eigen digitale bibliotheek met een eigen digitale 
infrastructuur en eigen e-content zou opzetten. Dat leidt tot versnippering van publieke 
middelen en gebrekkige dienstverlening aan de gebruiker. De openbare bibliotheken hebben 
daarom al in een eerder stadium besloten hun inspanningen op het gebied van de digitale 
bibliotheek te bundelen in een centrale projectorganisatie, de stichting Bibliotheek.nl. De taken 
van deze projectorganisatie hebben vanaf 2015 via de Wsob een structurele inbedding en 
structurele financiering gekregen bij de KB. Hiermee is er een stevig fundament voor de 
digitale openbare bibliotheek en voor de digitale dienstverlening aan het algemene publiek; 
2. Het positioneren van de digitale taken bij de KB heeft als voordeel dat een combinatie kan 
worden gelegd met de digitale taken die de KB op grond van de Wet op het hoger onderwijs en 
wetenschappelijk onderzoek (WHW) in het wetenschapsdomein uitvoert. In aanvulling hierop 
zijn tegelijkertijd met de invoering van de Wsob ook de activiteiten van de veel geraadpleegde 
Digitale Bibliotheek voor de Nederlandse Letteren (DBNL) per 1 januari 2015 bij de KB 
ondergebracht. Op deze manier zijn drie grote publieke digitale bibliotheken samengebracht. 
                                                 
9
 KB: Koninklijke Bibliotheek 
10
 Deze taken zijn vastgelegd in artikel 9 Wsob. 
11
 VOB: Vereniging van Openbare Bibliotheken 
12
 De digitale taken van de KB zijn beschreven in de artikelen 17 en 18. 
7 
 

succesvolle voorbeelden van. Zo bestaat in Deventer de Wijkwinkel, onderdeel van de Bibliotheek 
Deventer. De Wijkwinkel is een platform voor vragen van inwoners over wonen, welzijn en zorg. De 
Wijkwinkel geeft informatie en kan verwijzen naar andere organisaties, zoals het algemeen 
maatschappelijk werk of een ouderenadviseur. Ook is het mogelijk een afspraak te maken of 
binnen te lopen bij één van de spreekuren in de Wijkwinkels. Bijvoorbeeld voor het 
belastingspreekuur of het inloopspreekuur van de sociaal raadslieden. 
 
Ook op landelijk niveau is er aandacht voor de  rol van de bibliotheek in het sociaal domein. De KB 
voert met het Ministerie van VWS drie pilots uit – met de bibliotheken Dalfsen, Deventer en 
Zoetermeer – om te bekijken welke rol de bibliotheken kunnen spelen op het gebied van zorg en 
welzijn en de ondersteuning van de inwoners. Op landelijk niveau faciliteert de KB dit door de 
ontwikkeling van een landelijk dekkende sociaal-educatieve kaart waarmee bibliotheken inwoners 
op weg kunnen helpen. Deze kaart bevat op dit moment het aanbod van bibliotheken in het kader 
van de samenwerking met de Belastingdienst. Dit aanbod wordt getoond op de website van de 
lokale bibliotheek en op de landelijke website voor eindgebruikers, het zgn. Digitaal Hulpplein dat 
ontwikkeld is in opdracht van de Ministeries van SZW en van BZK. Binnen de netwerkstructuur van 
het bibliotheekstelsel kunnen goede voorbeelden van lokale of provinciale bibliotheekorganisaties 
via de KB worden doorontwikkeld en algemeen beschikbaar worden gesteld. De rol van de 
bibliotheek in het sociale domein is ook terug te vinden in de gezamenlijke innovatie-agenda, 
opgesteld door de KB, de VOB, IPO en VNG. 
 
Beleidsreactie op specifieke onderdelen 
De leden van de CDA-fractie vragen hoe de Minister de continuïteit van burgerinitiatieven 
bevordert? Op welke manier houdt de Minister zicht op de ontwikkelingen? Hoe brengt de Minister 
de bestaande ervaringen in bij de concretisering van het right to challenge. Waarom denkt de 
Minister dat het inbrengen van een specifieke AMvB met procesvereisten niet nodig? 
 
Burgerinitiatieven kunnen helpen om lacunes in het bibliotheeknetwerk te voorkomen en het bereik 
van de voorziening te vergroten. De besproken casussen van burgerinitiatieven in de midterm 
review laten zien dat een burgerinitiatief op verschillende manieren vorm kan krijgen. Voor het 
niveau en de duurzaamheid van de dienstverlening zijn de initiatieven gebaat bij de ondersteuning 
vanuit het openbare bibliotheeknetwerk. De Minister van BZK, de VNG en de gemeenten zijn al 
langere tijd bezig om processen rond burgerinitiatieven te verbeteren en de rol van deze 
initiatieven binnen de lokale democratie vorm te geven. Als onderdeel van dit proces zal de 
Minister van BZK dit jaar een actieplan voor de versterking van de lokale democratie aan de Kamer 
sturen. Het actieplan zal ook ingaan op de voorstellen in het Regeerakkoord over het ‘right to 
challenge’. Naar verwachting biedt dit actieplan handreikingen voor gemeenten en 
burgerinitiatieven, die ook van toepassing zijn op burgerinitiatieven voor bibliotheekvoorzieningen. 
De ervaringen die bij burgerinitiatieven voor openbare bibliotheken zijn opgedaan, zal ik daarbij 
inbrengen. Een specifieke AMvB met procesvereisten voor burgerinitiatieven bij openbare 
bibliotheken acht ik niet nodig. Er ontstaat overbodige regelgeving, als de overheid voor elk 
beleidsterrein waar burgerinitiatieven vorm kunnen krijgen met specifieke procesvereisten komt. 
Bij de evaluatie van de Wsob in 2019 zal ik de situatie van vrijwilligers- en burgerinitiatieven op 
het gebied van openbare bibliotheken opnieuw onderzoeken. 
 
De leden van de fracties van het CDA en van GroenLinks refereren aan het feit dat van de 390 
gemeenten (eind 2016) er 16 zijn zonder volwaardige openbare bibliotheekvoorziening in de zin 
van de Wsob. Zij vragen het oordeel van de Minister over deze situatie en vragen naar mogelijke 
instrumenten van de Minister ten opzichte van deze gemeenten. 
 
Zoals in de midterm review uiteengezet, komen bij dit onderwerp twee principes van de Wsob bij 
elkaar. Het inhoudelijke principe dat iedere inwoner van Nederland toegang moet hebben tot de 
fysieke en digitale openbare bibliotheek en het bestuurlijke principe dat de gemeenten 
verantwoordelijk zijn voor het lokale voorzieningenniveau en daar eigen keuzes in kunnen maken.  
Het samenspel tussen deze principes heeft als resultaat dat er in Nederland 16 gemeenten zijn 
zonder volwaardige bibliotheekvoorziening in de zin van de Wsob. Daarbij moet worden opgemerkt 
dat in 12 van deze gemeenten wel een beperkte bibliotheekvoorziening beschikbaar is of de 
toegang tot de bibliotheek in een buurgemeente is geregeld. Per saldo zijn er vier gemeenten 
9 
 

De verdeling van de middelen die hier bedoeld wordt, betreft het actieprogramma ‘Tel mee met 
Taal’. Vanuit ‘Tel mee met Taal’ ontvangen de Stichting Lezen en de KB voor de ondersteuning van 
bibliotheken bij het voorkomen van laaggeletterdheid in de periode 2016-2018  € 3.350.000,- per 
jaar.  De Stichting Lezen & Schrijven ontvangt voor de ondersteuning van gemeenten bij de 
aanpak van laaggeletterdheid bij volwassenen ruim € 10.000.000,- per jaar.  
 
In aansluiting op mijn antwoord op een vraag van de D66-fractie over hetzelfde onderwerp wijs ik 
er op dat het voorkomen van laaggeletterdheid met name in het onderwijs plaatsvindt. De inzet 
van bibliotheken is een aanvulling op het onderwijs.  
 
De leden van de SP-fractie vragen hoe het staat met de invoering van één landelijke 
bibliotheekpas. 
 
Onder de aanduiding nationale bibliotheekpas ontwikkelt de bibliotheekbranche een landelijke pas. 
Leden kunnen met die pas niet alleen in de eigen lokale bibliotheek boeken lenen en terugbrengen, 
maar ook in vestigingen van andere bibliotheekorganisaties. De technische randvoorwaarden zijn 
geregeld voor bibliotheken die werken met de twee meest gebruikte bibliotheeksystemen. 
Bibliotheken kunnen zelf besluiten of zij met de nationale bibliotheekpas willen werken. Circa 90% 
van de bibliotheken doet er op dit moment aan mee.   
 
De leden van de PvdA-fractie stellen verschillende vragen over de wijze van uitvoering van de 
motie Asscher, zoals beschreven in de midterm review. Met deze motie heeft de Tweede Kamer de 
regering verzocht zich in te spannen voor het behoud van bibliotheken in kleine gemeenten en een 
plan op te stellen met de ambitie iedereen toegang tot de openbare bibliotheek te geven. De leden 
van de PvdA-fractie stellen dat de voorgestelde acties onvoldoende tegemoet komen aan de 
strekking van de motie en wijzen op gebieden waar bibliotheekvoorzieningen onder druk staan. 
Ook de fracties van het CDA, GroenLinks en de SP vragen aandacht voor de spreiding en 
bereikbaarheid van de openbare bibliotheek.  
 
De midterm review constateert dat Nederland met circa 1.200 bibliotheeklocaties beschikt over een 
fijnmazig netwerk van bibliotheekvoorzieningen. In de midterm review zijn naar aanleiding van de 
motie Asscher de volgende lijnen uitgezet ten aanzien van de spreiding en bereikbaarheid van 
bibliotheekvoorzieningen: aandacht voor de positie van openbare bibliotheken in het beleid voor 
krimpgebieden, een meer expliciete rol voor de provincies bij het regionale voorzieningenniveau en 
bespreking van het onderwerp in een bestuurlijk overleg met VNG en IPO. Naar aanleiding van de 
vragen van de fracties van de PvdA, het CDA, GroenLinks en de SP over deze lijnen wil ik graag 
nader op dit onderwerp ingaan. Het aantal bibliotheekvestigingen in de klassieke zin van het woord 
laat over een reeks van jaren een dalende ontwikkeling zien (tabel 1). De vragenstellers leggen 
een relatie tussen de ontwikkelingen in het aantal bibliotheeklocaties en het publieksbereik van de 
openbare bibliotheek. De meerjarencijfers over ontwikkelingen in de aantallen vestigingen, 
gebruikers en uitleningen laten echter zien dat deze relatie niet één-op-één gelegd kan worden. In 
de periode dat het aantal locaties is teruggelopen van 1.674 (2012) naar 1.167 (2016), is het 
aantal jeugdleden gegroeid van 2,2 mln. naar 2,3 mln. (tabel 2).  
 
Tabel 1  
Vestigingen openbare bibliotheken 2012-2016  
 2012 2013 2014 2015 2016 
Aantal bibliotheekorganisaties 162 160 157 156 154 
Aantal vestigingen en hoofdvestigingen 843 810 802 770 767 
Aantal servicepunten 220 225 209 232 194 
Aantal mini-servicepunten 106 87 59 56 56 
Aantal afhaalpunten 0 14 31 56 63 
Onbemande zelfbedieningsbibliotheken 6 4 4 11 19 
Aantal haltes bibliobus 499 262 212 141 68 
Totaal vestigingen/locaties 1.674 1.402 1.317 1.266 1.167 
Aantal vestigingen bibliotheek op school PO     2.398 
11 
 

Jaarlijks worden op grond van de Wsob via de Regeling gegevenslevering openbare bibliotheken 
kerngegevens opgevraagd bij de lokale bibliotheken, de provinciale ondersteuningsorganisaties en 
de digitale bibliotheek. De openingsuren van openbare bibliotheken worden niet opgevraagd. Er 
zijn daardoor ook geen gegevens beschikbaar over de ontwikkeling in openingstijden.   
 
De leden van de SP-fractie vragen of de Minister bereid is de afstand tot de bibliotheek beter in 
kaart te brengen. 
 
De midterm review bevat de geaggregeerde cijfers over de afstand tot de openbare bibliotheek op 
provinciaal niveau. Het onderliggend onderzoek heeft gebruik gemaakt van de CBS-statistiek 
‘Nabijheid voorzieningen’, die  de afstand tot maatschappelijke voorzieningen per provincie, per 
18
gemeente en in de grotere gemeenten per wijk en buurt beschrijft. Hiervoor is geen aanvullend 
onderzoek nodig.  
 
                                                 
18
 CBS, 15 december 2017, Nabijheid voorzieningen, afstand locatie, wijk- en buurtcijfers. 
13 
 

