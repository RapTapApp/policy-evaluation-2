TWEEDE KAMER DER STATEN-GENERAAL 
 
Vergaderjaar 2017/18 
 
 
34 878 Voorstel van wet inzake bundeling en aanpassing van regels over de registers 
met betrekking tot onderwijsdeelnemers (Wet register onderwijsdeelnemers) 
 
 
Nr. xxx Nota van wijziging 
 
 
Ontvangen 
 
Het voorstel van wet wordt als volgt gewijzigd: 
 
A 
In artikel 1 komt de begripsomschrijving van vervangende leerplicht te staan na de 
begripsomschrijving van register onderwijsdeelnemers. 
 
B 
Artikel 5, tweede lid, onderdeel g, komt te luiden:  
g. de uitvoering van aanmeldings-, toelatings- en inschrijvingsprocedures door 
onderwijsinstellingen als bedoeld in de WEB, de WHW en de WEB BES en van 
aanmeldings-, toelatings-, inschrijvings- en uitschrijvingsprocedures door 
onderwijsinstellingen als bedoeld in de WPO, de WEC, de WVO, de WPO BES en de WVO 
BES. 
 
C 
Artikel 5, tweede lid, onderdeel h, komt te luiden: 
h. de verstrekking van waardedocumenten door onderwijsinstellingen. 
 
D 
In artikel 11, eerste lid, onderdeel b, wordt “tweede tot en met vierde lid” vervangen 
door: tweede en derde lid. 
 
E 
Artikel 15 wordt als volgt gewijzigd: 
1. In het eerste lid wordt “en de begrotings- en beleidsvoorbereiding” vervangen door: de 
begrotings- en beleidsvoorbereiding en het toezicht op de naleving van de Wet normering 
topinkomens.  
2. Het tweede lid komt te luiden: 
2. Bij de verstrekking, bedoeld in het eerste lid, kunnen persoonsgegevens worden 
verwerkt, indien dat noodzakelijk is voor de in het eerste lid genoemde doelen, 
onverminderd de verplichting voor de verwerkingsverantwoordelijke om passende 
technische en organisatorische maatregelen te treffen als bedoeld in artikel 25 van de 
Algemene verordening gegevensbescherming. Gegevens over de geslachtsnaam, de 
voornamen, het adres en de geboortedatum van onderwijsdeelnemers worden niet 
verstrekt. 
3. Het vierde lid vervalt. 
 
F 
Artikel 17, tweede lid, komt te luiden: 
 W6672.NvW 
1 
OCW 
109
28 

 
L 
In artikel 33 wordt na onderdeel A een onderdeel ingevoegd, luidend: 
 
AA 
Artikel 2 wordt als volgt gewijzigd: 
1. In het eerste lid vervallen “of een bewijs van uitschrijving van een andere school” en 
“of bij gebreke daarvan zo mogelijk zijn onderwijsnummer”. 
2. In het eerste lid wordt na de tweede volzin een volzin ingevoegd, luidend: 
Bij gebrek aan een burgerservicenummer wordt zo mogelijk het onderwijsnummer van de 
jongere overgelegd. 
3. In het vijfde lid wordt “tweede en derde volzin” vervangen door: tweede, derde en 
vierde volzin. 
 
M  
In artikel 33 wordt na onderdeel B een onderdeel ingevoegd, luidend: 
 
BA 
Artikel 4a wordt als volgt gewijzigd:  
1. In het vierde lid vervallen “of een bewijs van uitschrijving van een andere school of 
instelling” en “of bij gebreke daarvan zo mogelijk zijn onderwijsnummer”. 
2. In het vierde lid wordt na de eerste volzin een volzin ingevoegd, luidend: 
Bij gebrek aan een burgerservicenummer wordt zo mogelijk het onderwijsnummer van de 
jongere overgelegd. 
 
N 
Na artikel 33 wordt een artikel ingevoegd, luidend: 
 
Artikel 33a. Wijziging Leerplichtwet BES 
 
De Leerplichtwet BES wordt als volgt gewijzigd: 
 
A 
In artikel 6, eerste lid, vervalt: bewijs van uitschrijving van een andere school. 
 
B 
In artikel 11, vierde lid, vervalt: bewijs van uitschrijving van een andere school of 
instelling. 
 
O 
In artikel 34 wordt na onderdeel A een onderdeel ingevoegd, luidend: 
 
AA 
In artikel 40b, tweede lid, vervalt: dan wel een door een andere school of een school voor 
ander onderwijs verstrekt bewijs van uitschrijving. 
 
P 
In artikel 35 wordt na onderdeel A een onderdeel ingevoegd, luidend: 
 
AA 
In artikel 42a, tweede lid, vervalt: of een door een andere school of een school voor 
ander onderwijs verstrekt bewijs van uitschrijving. 
 
 W6672.NvW 
3 
OCW 
109
28 

X 
In artikel 53 wordt na “voor de verschillende artikelen of onderdelen daarvan” ingevoegd: 
, voor de verschillende onderwijssectoren.  
 
 
Toelichting 
 
Algemeen 
Deze nota van wijziging omvat de volgende wijzigingen: 
 verstrekking van gegevens aan scholen in het basisonderwijs (PO) en speciaal 
onderwijs (SO) ten behoeve van verbetering van de kwaliteit van schooladviezen; 
 verstrekking van gegevens ten behoeve van de uitvoering van aanmeldings-, 
toelatings-, inschrijvings- en uitschrijvingsprocedures in het PO, SO, voortgezet 
speciaal onderwijs (VSO) en voortgezet onderwijs(VO); 
 verbeteringen van technische aard. 
 
I. Verstrekking van gegevens aan scholen in het PO en SO ten behoeve van 
verbetering van de kwaliteit van schooladviezen 
 
1. Inleiding 
Het schooladvies vanuit het PO vormt de basis voor de toelating van leerlingen tot het 
VO. Deze nota van wijziging strekt ertoe scholen voor PO in staat te stellen bij het 
evalueren van door hen gegeven schooladviezen gebruik te maken van informatie over 
individuele oud-leerlingen in het eerste, tweede en derde leerjaar van het VO. Met een 
gedegen evaluatie van schooladviezen kunnen scholen kwalitatief betere adviezen 
afgeven, zodat leerlingen een grotere kans hebben om op het bij hen passende niveau 
terecht te komen en hun schoolcarrière zonder onnodige hindernissen of vertraging 
kunnen doorlopen.  
 
In het “Bestuursakkoord voor de sector primair onderwijs” (2014) hebben het ministerie 
van OCW en de PO-Raad het belang onderstreept van een goede aansluiting tussen het 
PO en VO. In dit bestuursakkoord is onder meer afgesproken dat OCW de terugkoppeling 
van gegevens over de schoolloopbaan in het VO aan individuele instellingen in het PO 
realiseert en dat daarbij de privacy van leerlingen in acht wordt genomen. Deze afspraak 
maakt tevens deel uit van de Regeldrukagenda Onderwijs 2014-2017.  
 
De PO-Raad en VO-Raad hebben in februari 2015 in een brief aan de Tweede Kamer 
verzocht bij het ministerie van OCW aan te dringen op het realiseren van deze 
terugkoppeling. De Tweede Kamer heeft op 3 maart 2015 een motie van het lid Van 
Meenen c.s. aangenomen die de regering verzoekt ervoor zorg te dragen dat de 
terugkoppeling van rendementscijfers in de onderbouw VO naar basisscholen verbeterd 
1
wordt. De toenmalige Staatssecretaris van OCW heeft aangegeven de wet te willen 
2
wijzigen om dit mogelijk te maken. 
 
In het vernieuwd inspectietoezicht is de standaard “vervolgsucces” opgenomen. Hierin 
beschrijft de Inspectie van het onderwijs dat PO-scholen zicht moeten hebben op de 
bestemming van leerlingen na het verlaten van de PO-school en dat dit ten minste aan de 
verwachtingen van de school moet voldoen. In de uitwerking is opgenomen dat PO-
scholen hierbij kunnen denken aan conclusies over de mate waarin het vervolgsucces 
aansluit bij de gegeven eindadviezen. Om deze conclusies te kunnen trekken, hebben PO-
scholen inzicht nodig in het niveau van oud-leerlingen in het VO. 
                                           
1
 Kamerstukken II 2014/15, 31 289, nr. 229. 
2
 Kamerstukken II 2016/17, 31 289, nr. 343. 
 W6672.NvW 
5 
OCW 
109
28 

leidend is in de overgang van PO naar VO, is het noodzakelijk dat leerkrachten die deze 
adviezen afgeven, optimaal in staat worden gesteld om hun adviezen te evalueren. Een 
gedegen evaluatie kan plaatsvinden wanneer scholen in het PO over voldoende informatie 
5
beschikken hoe het oud-leerlingen vergaat in het VO.  
 
Uit onderzoek naar informatiegebruik voor kwaliteitsverbetering blijkt dat een goed 
gebruik van gegevens cruciaal is bij scholen die succesvol zijn in opbrengstgericht werken 
6
en door goede kwaliteitszorg tot continue verbetering van het onderwijs komen. Deze 
scholen geven aan behoefte te hebben aan betere doorstroominformatie, zodat zij die 
kunnen benutten voor het verder verbeteren van het onderwijs. Hiervoor is het van 
belang dat scholen op individueel niveau de terugkoppeling ontvangen zodat zij dit 
kunnen gebruiken om het gegeven schooladvies te evalueren.  
 
3. Doel en voorstel 
Dit voorstel heeft als doel om scholen in staat te stellen de kwaliteit van de (evaluatie van 
de) advisering te verbeteren. Hierdoor hebben leerlingen een grotere kans om het bij hen 
passende onderwijs te volgen, zodat zij hun schoolcarrière zonder onnodige hindernissen 
of vertraging kunnen doorlopen. Tegelijkertijd stelt het scholen voor VO, VSO, PO en SO 
in staat om optimaal samen te werken doordat zij beschikken over dezelfde gegevens. 
Het voorstel is om de positie (leerjaar en schoolsoort of leerweg) van individuele oud-
leerlingen in het eerste, tweede en derde leerjaar van het VO terug te koppelen aan 
scholen voor PO of SO via het register onderwijsdeelnemers. Wanneer de oud-leerlingen 
het onderwijs vervolgen in het VSO is het voorstel om van de eerste drie leerjaren  
7
gegevens van het uitstroomprofiel terug te koppelen. 
 
Het voorgestelde nieuwe onderdeel c van artikel 20, vierde lid, vormt de basis voor de 
verstrekking van doorstroominformatie aan scholen voor PO en SO. Een specificatie van 
de gegevens die aan scholen worden verstrekt (leerjaar en schoolsoort of leerweg, dan 
wel leerjaar en gegevens van het uitstroomprofiel), wordt niet in onderdeel c gegeven, 
maar zal worden gegeven in de algemene maatregel van bestuur (amvb) op grond van 
8
artikel 20, zevende lid. Deze delegatie past bij de algemene opzet van dit wetsvoorstel. 
 
Er is een aantal alternatieven voor de voorgestelde gegevensverstrekking overwogen. Zij 
worden hierna beschreven, met een toelichting waarom voor deze alternatieven niet is 
gekozen.  
 
Geaggregeerde gegevens  
De afgelopen jaren is een doorstroommonitor beschikbaar gesteld die op geaggregeerd 
niveau aan basisscholen terugkoppelt waar een groep leerlingen die naar een bepaalde 
VO-school is gegaan gemiddeld genomen terecht is gekomen. Een school kan met deze 
gegevens zien of de som van alle adviezen die ze hebben afgegeven goed (bestendig) is. 
Deze informatie blijkt ontoereikend voor PO-scholen voor een gedegen evaluatie omdat 
zij niet kunnen nagaan welke adviezen bestendig waren en welke niet. De school heeft 
een volledig en betrouwbaar overzicht van het niveau van leerlingen in het VO nodig om 
een goede analyse te kunnen maken, zodat ze een beeld kan krijgen of er structurele 
factoren zijn die samenhangen met de kwaliteit van de adviezen die zij afgeven. Zo kan 
                                           
5
 De verstrekking van informatie over leerlingen door de PO-school aan de VO-school is geregeld in 
artikel 42 WPO en het Besluit uitwisseling leer- en begeleidingsgegevens. Op grond hiervan krijgt de 
VO-school van de PO-school het onderwijskundig rapport en het schooladvies.  
6
 M. Oomens e.a., Informatiegebruik voor kwaliteitsverbetering. Onderzoek in opdracht van het 
ministerie van OCW door Oberon en KBA (2015). 
7
 Het VSO kent drie uitstroomprofielen: het uitstroomprofiel vervolgonderwijs, het 
arbeidsmarktgerichte uitstroomprofiel en het uitstroomprofiel dagbesteding (artikel 14 WEC). 
8
 Zie paragraaf 2.1 van de memorie van toelichting (Kamerstukken II 2017/18, 34 878, nr. 3). 
 W6672.NvW 
7 
OCW 
109
28 

in adequate autorisaties en toegang van haar personeel tot (delen) van 
leerlingadministratiesystemen. Deze systemen hebben bewezen betrouwbaar te zijn en zij 
werken met actuele en adequate informatiebeveiliging- en privacystandaarden. Dit draagt 
eraan bij dat de gegevensuitwisseling veilig is (en ten opzichte van de huidige situatie 
een vooruitgang voor de bescherming van persoonsgegevens zal betekenen).  
 
Advies Autoriteit Persoonsgegevens 
De Autoriteit Persoonsgegevens is om advies gevraagd over deze nota van wijziging. Op 
9
5 juni 2018 heeft de Autoriteit Persoonsgegevens advies uitgebracht. Met betrekking tot 
het onderdeel “verstrekking van gegevens aan PO- en SO-scholen ten behoeve van 
evaluatie van schooladviezen” is de Autoriteit Persoonsgegevens van mening dat dit 
onderdeel heroverweging behoeft op het punt van proportionaliteit en subsidiariteit. Dit 
betreft dan met name de vraag of het inderdaad nodig is dat “rendementscijfers” 
individueel worden teruggekoppeld en het in ogenschouw nemen van alternatieven.  
 
De Autoriteit Persoonsgegevens merkt op dat de toelichting niet aangeeft in welke 
gevallen een individueel schooladvies naderhand moet worden bekeken voor een goede 
evaluatie en hoe vaak zich dit voordoet. Naar aanleiding hiervan merk ik het volgende op. 
De behoefte aan doorstroominformatie op individueel niveau doet zich onder meer voor 
bij schooladviezen waar de school twijfels over had op het moment dat zij de adviezen 
gaf. Om inzichtelijk te krijgen of deze adviezen uiteindelijk bestendig zijn gebleken, zijn 
gegevens op individueel niveau nodig. De geaggregeerde gegevens op schoolniveau 
geven hier geen inzicht in. Individuele doorstroominformatie is ook belangrijk vanwege 
kansengelijkheid. Immers, de school moet kunnen weten of leerlingen door 
achtergrondkenmerken eventueel verkeerd zijn ingeschaald. Alleen met een volledig en 
betrouwbaar overzicht van het niveau van leerlingen in het VO kunnen PO-scholen in hun 
eigen context een zorgvuldige analyse maken en maatregelen nemen ter verbetering. Het 
belang van de leerling staat hierbij voorop. Scholen hebben een cruciale rol in het bieden 
van het best mogelijke onderwijs voor ieder kind. Het onderwijs strekt zich uit over 
verschillende sectoren, waarbij het faciliteren van een doorlopende leerlijn voor leerlingen 
van groot belang is. Schooladviezen zijn bepalend voor de plaatsing van leerlingen in het 
VO en dus is het van groot belang dat scholen over de informatie beschikken die hen in 
staat stelt schooladviezen van zo hoog mogelijke kwaliteit af te geven. De toelichting 
(paragraaf 3) is aangevuld naar aanleiding van deze opmerking van de Autoriteit 
Persoonsgegevens.  
 
De Autoriteit Persoonsgegevens geeft in haar advies twee alternatieven in overweging. Zij 
wijst op de optie dat de toestemming voor de uitwisseling van gegevens tussen de VO- en 
de PO-school reeds kan worden gevraagd bij de bespreking van het schooladvies met de 
ouders. Dit zou evenwel slechts een deel van de administratieve lasten wegnemen. De 
PO-scholen zouden de gegevens nog steeds moeten opvragen en de VO-scholen zouden 
deze gegevens moeten blijven verstrekken. De afhankelijkheid van VO-scholen blijft 
bestaan, terwijl PO-scholen hier meerwaarde uit putten. De verwachting is dat dit 
alternatief in de praktijk onvoldoende effect zal sorteren om het beoogde doel – een 
adequate en betrouwbare informatievoorziening om tot het beste advies voor iedere 
leerling te komen – te bereiken. Naast het voordeel dat de administratieve last bij een 
gegevenslevering vanuit het register tot een minimum wordt beperkt, wordt de 
gegevensuitwisseling gestandaardiseerd en adequaat beveiligd door systemen bij DUO en 
leerlingadministratiesystemen, waar de bescherming van leerlinggegevens bij gebaat is. 
 
De Autoriteit Persoonsgegevens heeft verder de suggestie gedaan om te voorzien in een 
opt-out mogelijkheid, zodat ouders die bezwaar hebben tegen deze gegevensuitwisseling 
                                           
9
 Advies z2018-5647. 
 W6672.NvW 
9 
OCW 
109
28 

Om ervoor te zorgen dat alle kinderen goed in beeld blijven wanneer zij van school 
wisselen en te voorkomen dat scholen dubbele bekostiging ontvangen voor dezelfde 
leerling krijgt elke leerling in het PO, (V)SO en VO een uitschrijfbewijs. De functie van het 
uitschrijfbewijs is onbetwist, in de huidige praktijk leidt de vorm echter tot een 
aanzienlijke administratieve last. In 2013 is door Regioplan onderzoek gedaan naar het 
gebruik van het uitschrijfbewijs in het PO en VO en de wenselijkheid om dit bewijs af te 
schaffen. Uit het onderzoek komt naar voren dat het voor scholen wenselijk zou zijn om 
het fysieke uitschrijfbewijs af te schaffen zodra er mogelijkheden zouden zijn om de 
10
betreffende gegevens digitaal uit te wisselen met het basisregister onderwijs (BRON). 
Vanwege het programma Doorontwikkelen BRON (dBRON) is er nu de mogelijkheid 
ontstaan de gegevens die nodig zijn voor de in- en uitschrijving van leerlingen tussen 
onderwijsinstellingen digitaal uit te wisselen. 
 
2. Probleembeschrijving 
Scholen in PO, (V)SO en VO zijn verplicht om bij uitschrijving van een leerling een bewijs 
van uitschrijving te verstrekken. Volgens de wetgeving geeft de school bij een 
uitschrijving een uitschrijfbewijs mee aan leerling. De nieuwe school mag de leerling 
alleen inschrijven als er een uitschrijfbewijs van de vorige school is ingeleverd. Dit bewijs 
dient door de leerling verplicht gebruikt te worden bij de 
inschrijving op een nieuwe school. De nieuwe school dient dit bewijs op te slaan in 
de eigen administratie. Na inschrijving op de nieuwe school dient de nieuwe 
school schriftelijk mededeling van de inschrijving aan de oude school te doen, 
waarop de uitschrijvingsdatum en de inschrijvingsdatum van de leerling op elkaar worden 
11
aangepast. 
 
In de praktijk bestaat er onduidelijkheid bij scholen over het uitschrijfbewijs. Het 
blijkt dat de in- en uitschrijvingsprocedures in de praktijk vaak afwijken van de 
hierboven geschetste procedure en het uitschrijfbewijs wordt vrijwel nooit aan de 
leerling of zijn ouders of verzorgers verstrekt. Een deel van de scholen stuurt pas een 
uitschrijfbewijs naar de 'nieuwe' school wanneer een bevestigingsdocument van 
inschrijving binnen is. Ook werken sommige scholen met een digitale versie van 
het uitschrijfbewijs. Andere scholen zouden dit ook willen, maar twijfelen over de 
rechtsgeldigheid hiervan.  
 
De procedures rondom het uitschrijfbewijs zijn (onnodig) ingewikkeld. Scholen hebben te 
maken met administratieve lasten die weggenomen kunnen worden. 
 
3. Voorstel 
Het voorstel is om het in- en uitschrijvingsproces te ondersteunen met gegevens uit het 
register onderwijsdeelnemers (thans BRON). Wanneer de digitale uitwisseling van 
gegevens uit het register mogelijk is en goed functioneert, kan het fysieke uitschrijfbewijs 
worden afgeschaft. Hiervoor is het nodig om:  
 in het wetsvoorstel register onderwijsdeelnemers een grondslag op te nemen 
voor het verstrekken van gegevens uit het register aan PO-, (V)SO- en VO-
scholen, ten behoeve van in- en uitschrijvingsprocedures van die scholen. Dit 
wordt geregeld in deze nota van wijziging; 
 in de amvb op grond van artikel 20, zevende lid, van dit wetsvoorstel op te 
nemen welke gegevens DUO aan onderwijsinstellingen mag verstrekken vanwege 
in- en uitschrijvingsprocedures; 
                                           
10
 Regioplan, De functie van het uitschrijfbewijs in het PO, VO en MBO (2014). 
11
 Artikelen 7 en 8 Besluit bekostiging WPO, artikelen 6 en 7 Besluit bekostiging WEC, artikelen 4 en 
5 Bekostigingsbesluit WVO. 
 W6672.NvW 
11 
OCW 
109
28 

het register onderwijsdeelnemers, kan ook in Caribisch Nederland het bewijs van 
uitschrijving – dat ook in de wetgeving voor Caribisch Nederland is voorgeschreven - 
worden vervangen door een digitale, door het register ondersteunde 
12
gegevensuitwisseling.  
 
III. Verbeteringen van technische aard 
 
Modernisering van bepalingen over het gebruik door de minister en de inspectie van niet 
tot personen herleidbare registergegevens 
Artikelen 15, tweede lid, 17, tweede lid, 18, tweede lid, en artikel 19, tweede lid, van dit 
wetsvoorstel bepalen dat de verstrekking van gegevens die uit het register worden 
verstrekt aan de minister (voor bekostiging, planning en begrotings- en 
beleidsvoorbereiding) en aan de inspectie (voor het toezicht op het onderwijs), uitsluitend 
zodanige gegevens betreft dat de betrokken onderwijsdeelnemer niet wordt 
geïdentificeerd of identificeerbaar is. Deze bepalingen zijn ontleend aan bepalingen uit de 
13
nu geldende registerwetgeving. Dankzij de toegenomen technologische mogelijkheden 
en beschikbaarheid van gegevens, blijken gegevens die bij de totstandkoming van die 
bepalingen nog niet als tot een individu herleidbaar werden beschouwd, mogelijk wel tot 
een individu herleidbaar te zijn. De Algemene verordening gegevensbescherming 
benadrukt in overweging 26 dat om te bepalen of een natuurlijke persoon identificeerbaar 
is, rekening moet worden gehouden met alle middelen waarvan redelijkerwijs valt te 
verwachten dat zij gebruikt worden om de natuurlijke persoon direct of indirect te 
identificeren. “Om uit te maken of van middelen redelijkerwijs valt te verwachten dat zij 
zullen worden gebruikt om de natuurlijke persoon te identificeren, moet rekening worden 
gehouden met alle objectieve factoren, zoals de kosten van en de tijd benodigd voor 
identificatie, met inachtneming van de beschikbare technologie op het tijdstip van 
verwerking en de technologische ontwikkelingen.” Ook wordt overwogen dat 
gepseudonimiseerde persoonsgegevens die door het gebruik van aanvullende gegevens 
aan een natuurlijke persoon kunnen worden gekoppeld, als gegevens over een 
identificeerbaar individu moeten worden beschouwd. 
 
Dat heeft tot gevolg dat bij het noodzakelijk gebruik van gegevens uit het register door 
de minister en de inspectie in het kader van de bekostiging, de planning, de begrotings- 
en beleidsvoorbereiding en het toezicht, mogelijkerwijs persoonsgegevens worden 
verwerkt. Het gaat daarbij om gegevens die niet direct tot een individu herleidbaar zijn, 
maar waarmee door de huidige stand van de techniek en de mogelijke koppeling met 
andere gegevens, indirect wel een individu identificeerbaar zou kunnen zijn. Voorgesteld 
wordt dit te expliciteren in de wet. Een en ander doet vanzelfsprekend niet af aan de 
toepasselijkheid van de beginselen van gegevensverwerking, zoals het beginsel van 
dataminimalisatie, en de verplichtingen van de verwerkingsverantwoordelijke, zoals de 
verplichting om passende technische en organisatorische maatregelen te treffen bij de 
verwerking van persoonsgegevens. Dergelijke maatregelen zijn getroffen. Zo is in de 
Regeling gebruik gegevens bron en de Regeling informatievoorziening WVO, die een 
nadere uitwerking betreffen van de precieze gegevensverstrekking aan de minister en de 
inspectie, geregeld dat het persoonsgebonden nummer voor minister en voor de inspectie 
elk afzonderlijk vervangen wordt door een ander nummer of een code. De ministeriële 
regeling op grond van dit wetsvoorstel zal dezelfde waarborgen bevatten.  
 
Met de voorgestelde wijziging wordt niet beoogd om de huidige gegevensverwerkingen uit 
te breiden, maar om de bepalingen te moderniseren en de bestaande informatiestructuur 
                                           
12
 Zie de artikelen 8 en 9 Besluit bekostiging WPO BES en 4 en 5 Bekostigingsbesluit WVO BES. 
13
 Artikelen 178c WPO, 164c WEC, 103d WVO, 2.3.6c en 2.5.5c WEB, 7.52b WHW en 24k en 24q 
WOT.  
 W6672.NvW 
13 
OCW 
109
28 

verbreed naar het PO, (V)SO en VO. Dit is toegelicht in onderdeel II van het algemeen 
deel van deze toelichting.  
Naast de aanmelding en de inschrijving wordt in de WEB de toelating onderscheiden. In 
het kader van de toelating tot opleidingen toetst de instelling onder meer of de student 
aan vooropleidingseisen voldoet. Hierbij kan de instelling gebruik maken van gegevens 
uit BRON. Artikelen 24b, eerste lid, onderdeel d, en 24f, lid 1a, van de WOT vormen 
16
hiervoor de grondslag. In de WHW wordt in de context van de toegang tot opleidingen 
eveneens het begrip toelating gehanteerd, alsook toelatingseisen (onder meer in artikel 
7.30b WHW). Ook de WPO, WEC en WVO bevatten wettelijke bepalingen over toelating. 
In artikel 24b, eerste lid, WOT en artikel 5, onderdeel g, van dit wetsvoorstel wordt thans 
alleen verwezen naar aanmeldings- en inschrijvingsprocedures. Om buiten twijfel te 
stellen dat het gebruik van basisgegevens voor het uitvoeren van toelatingsprocedures is 
toegestaan, wordt een verwijzing naar toelatingsprocedures opgenomen in onderdeel g 
van artikel 5. 
 
Onderdeel C (wijziging artikel 5, onderdeel h) 
Dit wetsvoorstel maakt het mogelijk dat aan VO- en MBO-onderwijsinstellingen vanuit het 
register de geboorteplaats van de onderwijsdeelnemer wordt verstrekt, ten behoeve van 
17
een accurate vermelding van dit gegeven op het diploma. In verband hiermee is in 
artikel 5, onderdeel h, van het wetsvoorstel als doel van verstrekking van basisgegevens 
benoemd: de verstrekking van waardedocumenten door onderwijsinstellingen als bedoeld 
18
in de WVO en de WEB. Deze doelomschrijving wordt met deze nota van wijziging 
enigszins veralgemeniseerd. De achtergrond hiervan is, in de eerste plaats, dat de 
verstrekking van basisgegevens aan onderwijsinstellingen niet alleen in de sectoren VO 
en MBO bijdraagt aan de accurate vermelding van gegevens op het diploma, maar ook in 
de sector HO; de basisgegevens omvatten mede naamgegevens en geboortedatum. In de 
tweede plaats wordt het gebruik van basisgegevens ten behoeve van diplomering ook 
relevant voor onderwijsinstellingen in Caribisch Nederland, nadat deze 
onderwijsinstellingen zijn aangesloten op het register. Het is wenselijk daar in de 
doelomschrijving rekening mee te houden. De inwerkingtredingsbepaling (artikel 53) 
maakt het mogelijk bepalingen uit dit wetsvoorstel voor Europees en Caribisch Nederland 
op verschillende tijdstippen in werking te laten treden.  
 
Onderdelen E, F, G en H (wijziging artikelen 15, 17, 18 en 19) 
Deze wijziging moderniseert de wettelijke grondslag voor het gebruik van 
registergegevens voor bekostiging, planning, beleids- en begrotingsvoorbereiding en 
toezicht. Dit is toegelicht in onderdeel III van het algemeen deel van deze toelichting.  
Onderdeel E voegt daarnaast aan artikel 15, eerste lid, de bepaling toe dat basisgegevens 
aan de minister verstrekt worden voor zover nodig voor het toezicht op de naleving van 
de Wet normering topinkomens (WNT). Het toezicht op de WNT berust bij personen die 
19
worden aangewezen door de vakministers. De Regeling bezoldiging topfunctionarissen 
OCW-sectoren geeft hier uitvoering aan voor het OCW-domein. Deze regeling bepaalt 
onder meer dat voor het bepalen van de bezoldigingsklasse voor topfunctionarissen van 
onderwijsinstellingen onder andere wordt gekeken naar het aantal bekostigde leerlingen, 
deelnemers of studenten van de betrokken onderwijsinstelling. Deze informatie kan 
worden ontleend aan het register (thans BRON). Dit is geen inhoudelijke wijziging ten 
opzichte van de huidige registerwetgeving, omdat artikel 24e van de WOT thans in 
                                           
16
 Artikel 24b, eerste lid, onderdelen d en e, WOT is per 1 januari 2018 gewijzigd. Bij de Wet 
invoering associate degree-opleiding is de doelomschrijving in deze artikelonderdelen enigszins 
verruimd (zie Kamerstukken II 2016-2017, 34 678, nr. 5).  
17
 Zie paragraaf 2.2 van de memorie van toelichting (Kamerstukken II 2017/18, 34 878, nr. 3, p. 
10). 
18
 Zie Kamerstukken II 2017/18, 34 878, nr. 3, p. 13 en 29. 
19
 Artikel 5.1 van de Wet normering topinkomens. 
 W6672.NvW 
15 
OCW 
109
28 

verplichting om gegevens aan het register te leveren wordt verplaatst van de WHW naar 
de Wet register onderwijsdeelnemers, wordt artikel 6.9 WHW aangevuld met een 
verwijzing naar laatstgenoemde wet. 
 
Onderdeel T (wijziging artikel 38, onderdeel C) 
Bij de Wet invoering associate degree-opleiding is geregeld dat de rechtspersonen voor 
23
hoger onderwijs worden aangesloten op BRON en het diplomaregister. Daartoe zijn een 
aantal artikelen van de WHW over het gebruik van het persoonsgebonden nummer van 
toepassing verklaard op de rechtspersonen voor hoger onderwijs (zie artikel 7.1, derde 
lid, WHW). Artikel 7.39 WHW over het verstrekken van het persoonsgebonden nummer 
bij de inschrijving is in deze opsomming niet opgenomen. Deze wijziging herstelt dit.  
 
Onderdeel X (wijziging artikel 53) 
Met de wijzigingen die deze nota van wijziging aanbrengt in het wetsvoorstel, kan er 
behoefte ontstaan om bepaalde artikelen of artikelonderdelen voor verschillende 
onderwijssectoren op verschillende momenten in werking te laten treden. Te denken valt 
aan de verstrekking van basisgegevens aan het bevoegd gezag ten behoeve van 
aanmeldings- en inschrijvingsprocedures, waar het voor de sectoren PO en (V)SO 
wenselijk kan zijn om een andere inwerkingtredingsdatum te bepalen dan voor de sector 
VO. Daarom wordt het inwerkingtredingsartikel op zo’n manier gewijzigd dat fasering van 
de inwerkingtreding ook naar onderwijssector mogelijk is.  
 
Deze nota van wijziging wordt gegeven mede namens de Minister voor Basis- en 
Voortgezet Onderwijs en Media. 
 
De Minister van Onderwijs, Cultuur en Wetenschap,  
 
 
 
 
 
Ingrid van Engelshoven 
                                           
23
 Kamerstukken II 2016-2017, 34 678, nrs. 5 en 8. 
 W6672.NvW 
17 
OCW 
109
28 

