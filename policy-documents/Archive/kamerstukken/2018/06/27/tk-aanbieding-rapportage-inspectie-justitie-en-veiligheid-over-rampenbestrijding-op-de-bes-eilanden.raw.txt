 
1 
 
 
> Retouradres Postbus 20301 2500 EH  Den Haag 
 
 Minister van Justitie en 
Veiligheid  
Aan de Voorzitter van de Tweede Kamer 
DGPOL/DVCB/AV 
  
der Staten-Generaal 
Turfmarkt 147 
Postbus 20018  
2511 DP  Den Haag 
2500 EA  DEN HAAG 
Postbus 20301 
2500 EH  Den Haag 
 
www.rijksoverheid.nl/jenv 
 
  
Ons kenmerk 
2284562 
  
Bijlagen 
1 
 
  
Bij beantwoording de datum 
en ons kenmerk vermelden. 
Datum 27 juni 2018 
Wilt u slechts één zaak in uw 
Onderwerp Aanbieding rapportage Inspectie Justitie en Veiligheid over 
brief behandelen. 
 
rampenbestrijding op de BES-eilanden 
 
 
 
Hierbij bied ik uw Kamer, mede namens de Staatssecretaris van Binnenlandse 
Zaken en Koninkrijksrelaties (BZK) de rapportage van de Inspectie Justitie en 
Veiligheid over het systeem van rampenbestrijding op de BES-eilanden aan.  
De hoofdvraag van dit onderzoek was hoe het systeem van rampenbestrijding op 
de BES-eilanden vorig jaar heeft gefunctioneerd voor, tijdens en na de orkanen 
Irma, Jose en Maria. Ik heb ervoor gekozen dit rapport zo snel mogelijk openbaar 
te maken en aan uw Kamer te zenden, opdat de aanbevelingen voor de korte 
termijn kunnen worden betrokken bij de (verdere) voorbereiding op het nieuwe 
orkaanseizoen.  
 
De Inspectie constateert dat de onderdelen van het systeem ieder voor zich goed 
hebben gefunctioneerd. De Inspectie constateert dat alle partijen zich op de 
komst van Irma hebben voorbereid en dat de plannen en procedures op de BES-
eilanden grotendeels aanwezig zijn. De fysieke voorbereidingen op de eilanden 
voorafgaand aan de passage van de orkanen zijn goed verlopen. De continuïteit 
van de crisisorganisatie heeft onder druk gestaan, maar is dankzij de grote inzet 
van alle betrokkenen niet in gevaar geweest. Ik spreek mijn waardering uit voor 
de wijze waarop de eilanden de orkaancrisis hebben aangepakt. 
 
De Inspectie maakt ook een aantal kanttekeningen. Kern daarvan is dat, hoewel 
de onderdelen ieder voor zich goed hebben gefunctioneerd, vooral de samenhang 
en afstemming verbetering behoeven. Daartoe doet de Inspectie een aantal 
aanbevelingen. Deze aanbevelingen vergen overleg met de besturen van de 
openbare lichamen en de andere ministeries. Hierbij merk ik op dat de eilanden 
en de ministeries op grond van evaluaties al bezig zijn met verbetermaatregelen. 
Als voorbeeld daarvan noem ik de voortgang van de versterking ten aanzien van 
de (crisis)communicatiemiddelen Caribisch Nederland, waarover ik uw Kamer met 
mijn brief van 19 juni jl. heb geïnformeerd. 
 
Ik zal het rapport van de Inspectie JenV onder de aandacht brengen van de 
betrokkenen, waaronder de eilandbesturen, de Rijksvertegenwoordiger en 
ministeries, en hen verzoeken de aanbevelingen voor de korte termijn uit het 
rapport - voor zover deze nog niet reeds zijn opgepakt - te betrekken bij de 
(verdere) voorbereiding op het nieuwe orkaanseizoen.  
 
 
  
 Pagina 1 van 2 
 

