 
 
 
 
 
Besluit van  
tot wijziging van het Bekostigingsbesluit WVO, het Formatiebesluit WVO en het 
Uitvoeringsbesluit WEB in verband met wijziging van de 
bekostigingssystematiek voor nieuwkomers in het voortgezet onderwijs 
 
 
 
 
Op de voordracht van Onze Minister voor Basis- en Voortgezet Onderwijs en Media, van 
10 april 2018, nr. WJZ/1347413 (7536), directie Wetgeving en Juridische Zaken; 
 
Gelet op de artikelen 84, eerste lid, 96n, eerste lid, en 106, derde lid, van de Wet op het 
voortgezet onderwijs; 
 
De Afdeling advisering van de Raad van State gehoord (advies van 25 april 2018, nr. 
W05.18.0087/I); 
 
Gezien het nader rapport van Onze Minister voor Basis- en Voortgezet Onderwijs en 
Media, van 1 juni 2018, nr. WJZ/1356856 (7536), directie Wetgeving en Juridische 
Zaken;  
 
Hebben goedgevonden en verstaan: 
 
 
 
Artikel I. Wijziging Bekostigingsbesluit WVO 
 
Het Bekostigingsbesluit WVO wordt als volgt gewijzigd: 
 
A 
 
In artikel 1 wordt in de alfabetische rangschikking een begripsbepaling opgenomen, 
luidend: 
nieuwkomer: leerling die vreemdeling als bedoeld in artikel 1 van de 
Vreemdelingenwet 2000 is en op 1 oktober korter dan één jaar in Nederland verblijft. 
B7536.K-1 

 
 
5. Onze Minister stelt vier keer per jaar de rijksbijdrage vast voor een agrarisch 
opleidingscentrum voor de exploitatiekosten voor het voorbereidend beroepsonderwijs 
aan leerlingen als bedoeld in het vierde lid. Daartoe worden de leerlingen als bedoeld in 
het vierde lid meegeteld die op 1 januari, 1 april, 1 juli of 1 oktober aan een agrarisch 
opleidingscentrum staan ingeschreven voor voorbereidend beroepsonderwijs. Het bedrag 
per leerling wordt bij ministeriële regeling vastgesteld. 
 
 
Artikel IV. Inwerkingtreding 
 
Dit besluit treedt in werking op een bij koninklijk besluit te bepalen tijdstip dat voor de 
verschillende artikelen en onderdelen daarvan verschillend kan worden vastgesteld, en 
werkt met uitzondering van artikel I, onderdeel E, terug tot en met 1 oktober 2016.  
 
 
Lasten en bevelen dat dit besluit met de daarbij behorende nota van toelichting in het 
Staatsblad zal worden geplaatst. 
 
 
 
De Minister voor Basis- en Voortgezet Onderwijs en Media, 
 
 
 
B7536.K-1 

 
 
bekostigingssystematiek voor nieuwkomers, die – naast de wijzigingen in dit besluit – 
ook is vastgelegd in de Regeling aanvullende bekostiging eerste opvang nieuwkomers vo 
2017 (verder: de regeling). De nieuwe bekostigingssystematiek komt erop neer dat 
scholen op basis van vier peildata worden bekostigd voor de nieuwkomers die in het 
betreffende kwartaal zijn ingeschreven. Het bekostigingsbedrag omvat zowel het bedrag 
per leerling dat ook voor reguliere leerlingen wordt verstrekt, als een aanvullend bedrag 
dat op grond van de ministeriële regeling specifiek voor nieuwkomers wordt verstrekt.  
 
Als alternatief is overwogen om maandelijks te bekostigen, of tweemaal per jaar. Er is 
uiteindelijk in overleg met hierboven genoemde betrokkenen gekozen voor vier peildata. 
Daarmee zijn de noodzakelijke flexibiliteit en de administratieve lasten het beste in 
balans. 
 
De voorliggende wijziging is het sluitstuk van de veranderde bekostigingssystematiek 
voor nieuwkomers. Om te bewerkstelligen dat er voor de bekostiging van nieuwkomers 
met vier peildata kan worden gewerkt, is wijziging van het Bekostigingsbesluit WVO, 
Formatiebesluit en Uitvoeringsbesluit WEB noodzakelijk. Vanwege de samenhang tussen 
de regeling en dit wijzigingsbesluit worden in deze toelichting zowel de hoofdlijnen van 
de regeling als de wijziging in dit besluit toegelicht. 
 
Naast de wijzigingen die verband houden met de nieuwe bekostigingssystematiek voor 
nieuwkomers, wordt het Bekostigingsbesluit WVO op een ander punt gewijzigd. In de 
Wet van 20 december 2017 tot wijziging van enige onderwijswetten in verband met het 
aanbrengen van enkele aanpassingen met beperkte beleidsmatige gevolgen en enkele 
technische wijzigingen met betrekking tot onder andere de bekostiging van passend 
onderwijs en de invoering van het lerarenregister (Stb. 2018, 12) vastgelegd dat de 
wachtgeldvereveningsregeling die geldt voor scholen, ook voor 
samenwerkingsverbanden passend onderwijs gaat gelden. In dit besluit wordt de 
noodzakelijke aanpassing van artikel 15f van het Bekostigingsbesluit WVO geregeld. Met 
deze wijziging wordt de wachtgeldvereveningsregeling – conform genoemde wet – ook 
van toepassing op samenwerkingsverbanden. Deze wijziging wordt verder toegelicht in 
de artikelsgewijze toelichting bij artikel I, onderdeel E. 
 
 
2. Nieuwe bekostigingssystematiek voor nieuwkomers 
 
In de reguliere bekostigingssystematiek werd tot nu toe geen onderscheid gemaakt 
tussen de leerlinggebonden bekostiging voor nieuwkomers en voor andere leerlingen. 
Dat betekende dat de school waar een nieuwkomer op 1 oktober was ingeschreven voor 
het hele jaar bekostiging ontving, ook al verhuisde deze nieuwkomer in het eerste jaar 
van verblijf in Nederland nog een aantal keer. Met deze wijziging van het 
Bekostigingsbesluit WVO, het Formatiebesluit WVO en het Uitvoeringsbesluit WEB wordt 
– in samenhang met de regeling - een nieuwe bekostigingssystematiek vastgesteld. Het 
gevolg is dat nieuwkomers die korter dan een jaar in Nederland zijn niet meer meetellen 
voor de reguliere leerlinggebonden bekostiging die scholen ontvangen. In plaats daarvan 
zijn vier peildata geïntroduceerd waarop het aantal nieuwkomers wordt geteld dat op 
een school is ingeschreven. De bekostiging voor nieuwkomers, die een bedrag per 
leerling inhoudt, wordt ook per kwartaal vastgesteld. Scholen ontvangen dus vier keer 
per jaar een bedrag voor de nieuwkomers die op de peildata zijn ingeschreven. De 
hoogte van dat bedrag komt nagenoeg  overeen met de som van de leerlinggebonden 
bekostiging voor een vmbo-leerling en het bedrag dat voorheen als aanvullende 
bekostiging voor nieuwkomers werd verstrekt. Dat komt neer op een bedrag van 
ongeveer €11.000 per leerling. 
B7536.K-1 

 
 
8. Financiële gevolgen 
 
De wijziging heeft als gevolg dat scholen de bekostiging voor nieuwkomers per kwartaal 
ontvangen, in plaats van op basis van de reguliere 1-oktobertelling. De wijziging heeft 
dus geen financiële gevolgen: er wordt een verandering  aangebracht in het betaalritme, 
maar niet in het bedrag. De wijziging vraagt wel capaciteit van DUO in de uitvoering. 
 
 
9. Inwerkingtreding 
 
Voor alle wijzigingen wordt geregeld dat ze bij koninklijk besluit in werking treden, dit in 
verband met de parlementaire betrokkenheid in de vorm van voorhang. 
 
Het overgrote deel van dit besluit werkt terug tot 1 oktober 2016. Dat is nodig omdat de 
voorliggende wijziging het sluitstuk vormt van de nieuwe bekostigingssystematiek voor 
nieuwkomers. De nieuwe systematiek, zoals geregeld in dit besluit en de eerder 
genoemde regeling, wordt sinds 1 januari 2017 toegepast, waarbij de teldatum van 1 
oktober 2016 leidend is geweest. Daarom werkt dit besluit terug tot die datum. De 
scholen waarop dit besluit betrekking heeft zijn vroegtijdig uitvoerig geïnformeerd en 
zijn betrokken geweest bij de totstandkoming van de nieuwe bekostigingssystematiek. 
 
De inwerkingtreding van de wijziging in verband met de wachtgeldvereveningsregeling 
wordt bij koninklijk besluit geregeld. Streefdatum voor inwerkingtreding is 1 januari 
2019. Het besluit zal gelijktijdig met de samenhangende wetswijziging in werking 
treden. 
B7536.K-1 

 
 
In het nieuwe zevende lid is vastgelegd dat de hoogte van de bekostiging wordt 
vastgesteld bij ministeriële regeling. In deze Regeling eerste opvang nieuwkomers vo 
2017 zal niet alleen het bedrag worden vastgesteld, maar wordt ook de aanvullende 
bekostiging vastgesteld voor nieuwkomers die tussen één en twee jaar in Nederland 
verblijven. Bovendien wordt een aantal regels nader uitgewerkt. 
 
Artikel I, onderdeel E 
 
Een medewerker in dienst van een school of van een samenwerkingsverband die wordt 
ontslagen, heeft recht op een tijdelijke uitkering, ofwel wachtgeld. De kosten van de 
wachtgelden worden door DUO, via uitvoerders zoals het UWV, betaald aan de ex-
werknemers. Deze kosten worden in mindering gebracht op de bekostiging van de 
scholen. Dit gebeurt op basis van een vereveningssystematiek, die inhoudt dat de 
kosten voor een deel (75 procent) ingehouden worden op de bekostiging van het 
collectief van vo-scholen en voor een deel (25 procent) op de bekostiging van de school 
waar de ex-werknemer werkzaam was. Deze vereveningssystematiek is momenteel 
verankerd in de Wet op het voortgezet onderwijs, het Bekostigingsbesluit WVO en de 
Regeling nadere voorschriften met betrekking tot de verrekening van uitkeringskosten.  
 
Sinds de invoering van passend onderwijs zijn de samenwerkingsverbanden 
afzonderlijke rechtspersonen. De voornoemde wachtgeldvereveningsregeling is echter 
alleen van toepassing op scholen in het voortgezet onderwijs, niet op 
samenwerkingsverbanden. Dat betekent dat een samenwerkingsverband volledig 
verantwoordelijk is voor eventuele wachtgeldkosten. Dat is onwenselijk, omdat dit voor 
samenwerkingsverbanden in de praktijk een moeilijk beheersbare kostenpost kan 
opleveren. Bovendien leidt dit ertoe dat de prikkel ontstaat om personeel niet zelf in 
dienst te nemen, maar in te huren bij een aangesloten schoolbestuur. In de Wijziging 
van enige onderwijswetten in verband met het aanbrengen van enkele aanpassingen 
met beperkte beleidsmatige gevolgen en enkele technische wijzigingen met betrekking 
tot onder andere de bekostiging van passend onderwijs en de invoering van het 
lerarenregister (Kamerstukken II 2017/18, 34 732, A) wordt in artikel 96n van de Wet 
op het voortgezet onderwijs geregeld dat de samenwerkingsverbanden in het voortgezet 
onderwijs aansluiten bij de wachtgeldverevening van de scholen. Met de voorgestelde 
wijziging wordt, conform voornoemde wetswijziging, in artikel 15f van het 
Bekostigingsbesluit WVO verankerd dat de wachtgeldvereveningsregeling ook op de 
samenwerkingsverbanden in het voortgezet onderwijs van toepassing zal zijn. Daarmee 
wordt bewerkstelligd dat samenwerkingsverbanden niet meer voor 100 procent van de 
wachtgelden risicodrager zijn, maar voor 25 procent. De overige 75 procent wordt 
gedragen door het collectief van de vo-scholen. 
 
Artikel II 
 
Door deze wijziging van het Formatiebesluit WVO wordt geregeld dat nieuwkomers niet 
meetellen voor de berekening van de bekostiging van de reguliere personeelskosten.  
 
Artikel III 
 
Voor de nieuwkomers die voor voorbereidend beroepsonderwijs zijn ingeschreven bij een 
agrarisch opleidingscentrum gaat dezelfde systematiek gelden als voor nieuwkomers in 
het reguliere voortgezet onderwijs. Ook voor het vbo-groen worden de nieuwkomers die 
op de teldatum korter dan een jaar in Nederland zijn, niet meegeteld voor de 
bekostiging per kalenderjaar. In plaats daarvan worden ze op de vier peildata geteld en 
wordt per kwartaal de bekostiging vastgesteld.  
B7536.K-1 

