Vragen en antwoorden Jaarverslag 
 
Vragen & antwoorden Jaarverslag SZW 2017 
 
Vraag 1 
Uit hoeveel inburgeringsplichtigen bestaat het cohort 2013? 
 
Vraag 2 
Hoeveel inburgeringsplichtigen uit cohort 2013 hebben hun inburgeringsplicht voldaan? 
 
Vraag 3 
Hoeveel inburgeringsplichtigen uit cohort 2013 hebben de inburgeringstermijn van 3 jaar verwijtbaar 
overgeschreden? 
 
Vraag 4 
Hoeveel inburgeringsplichtigen uit cohort 2013 hebben verlenging gekregen van de inburgeringstermijn en op welke 
grond? 
 
Vraag 5 
Hoeveel inburgeringsplichtigen uit cohort 2013 zijn ontheven van hun inburgeringsplicht en op welke grond? 
 
Vraag 6 
Hoeveel inburgeringsplichtigen uit cohort 2013 hebben een sanctie op gelegd gekregen als gevolg van het 
verwijtbaar niet inburgeren binnen de gestelde termijn? 
 
Vraag 7 
Hoeveel inburgeringsplichtigen uit cohort 2013 hebben na het behalen van het inburgeringsexamen een baan? 
 
Vraag 8 
Hoeveel inburgeringsplichtigen uit cohort 2013 stroomt na het behalen van het inburgeringsexamen door in een 
opleiding? 
 
Vraag 9 
Hoeveel inburgeringsplichtigen uit cohort 2013 ontvangen na het behalen van het inburgeringsexamen nog steeds 
een bijstandsuitkering? 
 
Vraag 10 
Uit hoeveel inburgeringsplichtigen bestaat het cohort 2014? 
 
Vraag 11 
Hoeveel inburgeringsplichtigen uit cohort 2014 hebben hun inburgeringsplicht voldaan? 
 
Vraag 12 
Hoeveel inburgeringsplichtigen uit cohort 2014 hebben de inburgeringstermijn van 3 jaar verwijtbaar 
overgeschreden? 
 
Vraag 13 
Hoeveel inburgeringsplichtigen uit cohort 2014 hebben verlenging gekregen van de inburgeringstermijn en op welke 
grond? 
 
Vraag 14 
Hoeveel inburgeringsplichtigen uit cohort 2014 zijn ontheven van hun inburgeringsplicht en op welke grond? 
 
Vraag 15 
Hoeveel inburgeringsplichtigen uit cohort 2014 hebben een sanctie op gelegd gekregen als gevolg van het 
verwijtbaar niet inburgeren binnen de gestelde termijn? 
 
Vraag 16 
1 
 

Vragen en antwoorden Jaarverslag 
 
 
Vraag 33 
Hoeveel inburgeringsplichtigen uit cohort 2016 hebben hun inburgeringsplicht voldaan? 
 
Vraag 34 
Hoeveel inburgeringsplichtigen uit cohort 2016 zijn ontheven van hun inburgeringsplicht en op welke grond? 
 
Vraag 35 
Hoeveel inburgeringsplichtigen uit cohort 2016 hebben na het behalen van het inburgeringsexamen een baan? 
 
Vraag 36 
Hoeveel inburgeringsplichtigen uit cohort 2016 stroomt na het behalen van het inburgeringsexamen door in een 
opleiding? 
 
Vraag 37 
Hoeveel inburgeringsplichtigen uit cohort 2016 ontvangen na het behalen van het inburgeringsexamen nog steeds 
een bijstandsuitkering? 
 
Vraag 38 
Uit hoeveel inburgeringsplichtingen bestaat het cohort 2017? 
 
Vraag 39 
Hoeveel inburgeringsplichtingen uit cohort 2017 zijn gestart met het inburgeringstraject? 
 
Vraag 40 
Hoeveel inburgeringsplichtigen uit cohort 2017 zijn nog niet gestart met het inburgeringstraject? 
 
  
3 
 

Vragen en antwoorden Jaarverslag 
 
Antwoord 3, 6, 12, 15, 23, 26 
Bij het verwijtbaar overschrijden van de inburgeringstermijn wordt een boete opgelegd. Van een verwijtbare 
termijnoverschrijding is sprake als de inburgeringsplichtige drie jaar na ingang inburgeringsplicht (eventueel 
aangevuld met verlengingen) minder dan 300 uur les heeft gevolgd bij een instelling met Blik-op-Werkkeurmerk en 
minder dan 2 examenpogingen heeft gedaan (voor alle nog niet behaalde examenonderdelen). De aantallen in de 
tabel hieronder betreffen boetes die door DUO definitief zijn opgelegd, maar waartegen de inburgeringsplichtige 
nog in bezwaar of beroep kan gaan. Voor cohort 2015 bestaat nog geen volledig beeld van het aantal boetes, omdat 
de formele inburgeringstermijn nog niet is verstreken. Dit jaar is daarom niet opgenomen. 
 
Cohort Boetes 
2013 1.470 
2014 1.229 
Peildatum 1 mei 2018 
  
  
5 
 

Vragen en antwoorden Jaarverslag 
 
Antwoord 20, 21, 31, 32, 39 en 40 
Inburgeringsplichtigen kunnen zelf kiezen op welke wijze ze zich voorbereiden op het inburgeringsexamen. De 
meeste inburgeringsplichtigen sluiten bij DUO een lening af en volgen een cursus bij een instelling met Blik-op-
Werkkeurmerk. Bij DUO is dan bekend dat zij bezig zijn met inburgeren. Ook als inburgeringsplichtigen een 
examenpoging doen, weet DUO dat zij bezig zijn met inburgeren. De onderstaande tabel geeft aan van hoeveel 
inburgeringsplichtigen bij DUO bekend is dat zij inburgeringsactiviteiten ondernemen (of al hebben voldaan aan de 
inburgeringsplicht). Bij de personen van wie bij DUO geen inburgeringsactiviteit bekend is, kan het zijn dat zij zich 
zelfstandig voorbereiden maar nog geen examenpoging hebben gedaan. 
 
2
Cohort Totaal   
  Wel activiteit bekend Geen activiteit 
bekend 
2013 9.439 9.311 (99%) 128 (1%) 
2014 17.238 16.922 (98%) 316 (2%) 
2015 24.796 23.859 (96%) 937 (4%) 
2016 32.539 29.702 (91%) 2.837 (9%) 
2017 22.446 15.927 (71%) 6.519 (29%) 
 
  
                                                
2
 Cohortindeling op basis van de datum kennisgeving inburgeringsplicht 
7 
 

Vragen en antwoorden Jaarverslag 
 
Vraag 41 
In hoeveel gevallen is er in 2017 gekort op de uitkering bij verwijtbaar niet inburgeren en welke gemeenten hebben 
dit gedaan? 
 
Antwoord 41  
Als een inburgeraar zich onvoldoende inspant om in te burgeren, belemmert dat zijn kansen om uit de bijstand te 
komen. De gemeente kan dan een korting opleggen. Het is niet bekend hoe vaak dat om deze reden gebeurt omdat 
deze gegevens geen deel uitmaken van de bijstanduitkeringsstatistiek (BUS) van het CBS. 
  
9 
 

Vragen en antwoorden Jaarverslag 
 
Vraag 43 
Hoe kan verklaard worden dat de economische groei in 2017 3,2% bedroeg, maar de mediane koopkrachtgroei 
slechts 0,3%? 
 
Antwoord 43 
De mediane koopkrachtgroei van 0,3% betreft de statische koopkracht. De statische koopkracht is heel geschikt om 
de effecten van beleid op de koopkracht te onderzoeken, maar minder geschikt om de aansluiting te maken met de 
economische groei. De reële beloning is hiervoor beter geschikt. De reële beloning corrigeert het statische 
koopkrachtcijfer onder meer voor mutaties in de werkgelegenheid en de zogeheten incidentele loonontwikkeling 
(het deel van de loonontwikkeling dat niet komt uit de cao, zoals promotie). De reële beloning ligt met 2,4% in 2017 
beduidend hoger dan de statische koopkracht vanwege de groei in het aantal gewerkte uren. Desondanks blijft de 
ontwikkeling van de reële beloning in 2017 ook achter bij de economische groei van 3,1%. Voor 2018 en 2019 
raamt het CPB echter dat de reële beloning juist wat hoger ligt dan de economische groei. De volledige aansluiting 
tussen de statische koopkracht en reële beloning is opgenomen in de brief over de brede koopkrachtontwikkeling 
(Tweede Kamer, 34 775 XV, nr.95). 
  
11 
 

Vragen en antwoorden Jaarverslag 
 
Vraag 45 
Kunt u nader ingaan op hoe groot het deel van de beroepsbevolking is waarbij (nu en binnen nu en vijf jaar) hun 
vaardigheden niet aansluiten bij wat de werkgever vraagt? 
 
Antwoord 45 
In de toekomst kijken is altijd lastig, maar wij hebben wel een beeld bij het deel van de beroepsbevolking waarvan 
de vaardigheden potentieel minder goed aansluiten bij de eisen van werkgevers, voor zover die veranderen in de 
komende 5 jaar. Deze informatie wordt structureel bijgehouden door het SCP in het Arbeidsvraagpanel waarover 
tweejaarlijks wordt gerapporteerd. Uit de meest recente rapportage (Vraag naar arbeid, SCP, september 2017) blijkt 
dat 17,3% van de werkgevers rapporteert dat haar personeel onvoldoende is toegerust voor de eisen van het werk. 
Dit percentage schommelt al sinds 2003 rond dit niveau. 57,3% van de werkgevers zegt dat er sprake is van ‘snel 
veranderende benodigde kennis en vaardigheden’. Ook dit percentage is vrij constant door de tijd. Hieruit valt af te 
leiden dat het deel van de beroepsbevolking waarvan de vaardigheden niet aansluiten bij het werk niet stijgt, 
ondanks de perceptie van een meerderheid van werkgevers dat de benodigde kennis en vaardigheden snel 
veranderen. 
  
13 
 

Vragen en antwoorden Jaarverslag 
 
Vraag 47 
Hoeveel procent van de groep zzp’ers beneden het sociaal minimum heeft een pensioenvoorziening opgebouwd die, 
samen met de AOW, volstaat met 71% van het gemiddelde inkomen? 
 
Antwoord 47 
Er zijn geen cijfers beschikbaar over welk deel van de groep ZZP’ers met een inkomen onder het sociaal minimum 
een pensioenvoorziening heeft opgebouwd die, samen met de AOW, gelijk of hoger is dan de genoemde grens van 
71%. 
  
15 
 

Vragen en antwoorden Jaarverslag 
 
Vraag 49 
Hoeveel procent van de groep zzp’ers beneden het sociaal minimum heeft een pensioenvoorziening opgebouwd die, 
samen met de AOW, volstaat voor een totaal pensioeninkomen ter hoogte van 71% van het gemiddelde inkomen, 
genoten vóór de AOW-leeftijd? 
 
Antwoord 49 
Zie het antwoord op vraag 47.  
17 
 

Vragen en antwoorden Jaarverslag 
 
Vraag 51 
Hoeveel van de bijna één miljoen mensen die formeel niet werkloos zijn, hebben werk, maar niet substantieel (12 
uur in de week)? 
 
Antwoord 51 
In 2017 werkten 955.000 mensen meer dan 1 uur maar minder dan 12 uur per week (CBS, Statline, geraadpleegd 
29-05-2018).  
19 
 

Vragen en antwoorden Jaarverslag 
 
Vraag 53 
Is de achterblijvende loonontwikkeling reden voor de regering om de eerder gepresenteerde 
koopkrachtontwikkelingen voor de komende jaren aan te passen en zo ja, hoe zien deze er dan uit? 
 
Antwoord 53 
De verwachte koopkrachtontwikkeling voor 2019 is bij de laatste CPB-raming uit maart in lijn met de verwachting 
uit het regeerakkoord. De geraamde loonontwikkeling is weliswaar lager, maar de inflatieverwachting is eveneens 
naar beneden bijgesteld. Per saldo komt het beeld van maart (+ 1,6% in doorsnee) zelfs iets beter uit dan bij het 
regeerakkoord werd verwacht. Voor de jaren na 2019 is nog geen nieuwe raming beschikbaar. 
  
21 
 

Vragen en antwoorden Jaarverslag 
 
Vraag 55 
Kan worden aangegeven hoeveel schijnzelfstandigen er in Nederland werkzaam zijn? 
 
Antwoord 55 
Zoals het IBO Zzp aangeeft is de vraag of er sprake is van schijnzelfstandigheid – de situatie waarin een 
arbeidsrelatie formeel als zelfstandige arbeid wordt gepresenteerd terwijl de feiten en omstandigheden duiden op 
werknemerschap – moeilijk te onderzoeken, omdat het afhangt van de omstandigheden van het geval. Desondanks 
zijn de afgelopen jaren meerdere onderzoeken uitgevoerd waarin is geprobeerd ‘schijnzelfstandigheid’ te 
kwantificeren, waarbij de kanttekening moet worden geplaatst dat de resultaten als een indicatie moeten worden 
gezien, aangezien de gebruikte definitie niet de juridische is.  
 
SEOR heeft in 2013 gepoogd schijnzelfstandigheid kwantitatief te onderzoeken op basis van informatie over het 
aantal opdrachtgevers, werkuren en de mate van autonomie (SEOR tussen werknemers en zzp’er). Zij kwamen tot 
de conclusie dat er in de door hen onderzochte sectoren – de bouw, de zorg, het vervoer, de IT en het 
managementadvies – sprake is van een aandeel schijnzelfstandigen van tussen de 2 en 17 procent. Onderzoek van de 
van de OESO laat zien dat in 2010 de werkcondities van ongeveer 15% van de zzp’ers in Nederland erg lijken op 
die van werknemers (OESO, Employment Outlook 2014, 2014). Recent onderzoek van het CBS naar economische 
en organisatorische afhankelijkheid van zelfstandigen laat zien dat 5% van de zzp’ers zegt één klant of 
opdrachtgever te hebben gehad in de voorgaande twaalf maanden, en dat 17% van de zelfstandige ondernemers 
zonder personeel voor minimaal 75% van de omzet afhankelijk is van één opdrachtgever, en dat de combinatie bij 
5% van de zzp’ers voorkomt (Kösters, L. en Smits, W., Zelfstandig of toch niet?, Tijdschrift voor 
Arbeidsmarktvraagstukken, 2018:1). 
 
  
23 
 

Vragen en antwoorden Jaarverslag 
 
Vraag 57 
Hoeveel procent van de groep zzp’ers beneden het sociaal minimum belandt in de bijstand? 
 
Antwoord 57 
Zie het antwoord op vraag 46.  
25 
 

Vragen en antwoorden Jaarverslag 
 
Vraag 59 
Wat is precies de ontwikkeling geweest in de capaciteit verzekeringsartsen in 2017? Welk deel van de capaciteit 
bestaat uit artsen, welk deel uit artsen in opleiding, en welk deel uit medewerkers die door taakdelegatie bijdragen 
aan de capaciteit? 
 
Antwoord 59 
U wordt periodiek geïnformeerd over de capaciteit verzekeringsartsen, voor de laatste maal met de vierde monitor 
artsencapaciteit op 13 december 2017 (Tweede Kamer, 26 448, nr. 599). In deze laatste monitor is aangegeven dat 
fundamentele keuzes gemaakt moeten worden, wil UWV zijn taken waar artsen aan te pas komen toekomstvast 
kunnen uitvoeren. Hierover heeft een groep van experts advies uitgebracht aan UWV. De minister zal u hierover 
voor de zomer informeren en hierop zijn visie geven. In die brief wordt ook ingegaan op de resultaten over het hele 
jaar 2017, waaronder de capaciteit aan artsen in opleiding en welk deel van de artsen met taakdelegatie werkt. 
 
27 
 

Vragen en antwoorden Jaarverslag 
 
Vraag 61 
Welk deel van de UWV-populatie die een verzekeringsarts had moeten zien in 2017, heeft ook daadwerkelijk een 
(her)keuring gehad? 
 
Antwoord 61 
Er zijn twee soorten herbeoordelingen: vraaggestuurd en professioneel. Vraaggestuurde herbeoordelingen worden 
uitgevoerd op verzoek van de verzekerde, de werkgever of diens verzekeraar of omdat UWV signalen ontvangt dat 
een herbeoordeling aan de orde is, bijvoorbeeld omdat uit de polisadministratie blijkt het verdienvermogen is 
toegenomen.  
 
Anders is dit voor professionele herbeoordelingen, waarbij de verzekeringsarts inschat dat na een bepaalde periode 
zich een wijziging in de situatie van de verzekerde voorgedaan kan hebben. UWV had voor 2017 geraamd 44.700 
vraaggestuurde en professionele herbeoordelingen te verrichten en heeft er hiervan circa 36.900 gerealiseerd. Er is 
sprake van een voorraad nog te verrichten herbeoordelingen en een achterstand in deze voorraad. 
 
  
29 
 

Vragen en antwoorden Jaarverslag 
 
Vraag 63 
Op welke ontslaggronden en hoeveel per ontslaggrond werd er in 2017 door de rechter ontslagen? 
 
Antwoord 63 
Er zijn geen data voorhanden welke inzichtelijk maakt op welke specifieke ontslaggrond de rechter de 
arbeidsovereenkomst heeft ontbonden. Deze statistieken worden niet bijgehouden noch is hier onderzoek naar 
verricht. 
  
31 
 

Vragen en antwoorden Jaarverslag 
 
Vraag 65 
Hoeveel kosten bij de ‘rechterlijke macht’ waren er in 2017 gemoeid met ontslagzaken en hoe verhoudt zich dit tot 
2016, 2015, 2014 en 2013? 
 
Antwoord 65 
Er zijn geen data beschikbaar die inzichtelijk maakt de kosten die zijn gemoeid met specifiek ontslagzaken.  
 
  
33 
 

Vragen en antwoorden Jaarverslag 
 
Vraag 67 
Hoeveel van de asielmigranten die aan (vrijwilligers)werk zijn geholpen hebben vrijwillig, respectievelijk betaald 
werk? 
 
Antwoord 67 
In 2017 zijn er in het project ‘aan de slag’ 6.141 koppelingen gemaakt tussen asielmigranten en 
vrijwilligerswerkklussen. Voor wat betreft statushouders en betaald werk zijn CBS-gegevens beschikbaar. De 
ministeries van Sociale Zaken en Werkgelegenheid (SZW), Justitie en Veiligheid (J&V), Onderwijs, Cultuur en 
Wetenschap (OCW) en Volksgezondheid, Welzijn en Sport (VWS) hebben het Centraal Bureau voor de Statistiek 
(CBS) gevraagd om in kaart te brengen hoe het de statushouders die vanaf 2014 in Nederland zijn aangekomen, 
vergaat op terreinen als de asielprocedure, arbeidsmarkt, sociale zekerheid, onderwijs, zorg en criminaliteit. Het 
CBS publiceert de uitkomsten van dit onderzoek in een dashboard. Het dashboard bevat nu gegevens van 
statushouders die vanaf 1 januari 2014 t/m 1 juli 2017 in Nederland aankwamen. 
Van de statushouders in de leeftijdsgroep 18-64 jaar die in 2014 aankwamen had 11% betaald werk 30 maanden na 
het verkrijgen van de verblijfsvergunning, van de groep die in 2015 aankwam was dit 4% anderhalf jaar na het 
verkrijgen van de vergunning, van de groep die in 2016 aankwam was dit 2% 6 maanden na verkrijgen vergunning 
en van de groep die in 2017 aankwam 1% na 3 maanden. Het gaat hier om betaald werk in loondienst of als 
zelfstandige, dus exclusief vrijwilligerswerk.  
35 
 

Vragen en antwoorden Jaarverslag 
 
Vraag 69  
Hoeveel mensen konden in 2017 niet zelfstandig het minimumloon verdienen? 
 
Antwoord 69 
Zie het antwoord op vraag 68. 
 
  
37 
 

Vragen en antwoorden Jaarverslag 
 
Vraag 71 
Hoeveel niet-uitkeringsgerechtigden waren er in 2017? 
 
Antwoord 71 
Niet-uitkeringsgerechtigden zijn personen die weliswaar geen recht hebben op een uitkering maar wel recht op 
ondersteuning van de gemeente bij het vinden van werk. Deze groep is lastig te identificeren, ze staan immer niet als 
zodanig geregistreerd. De Inspectie van SZW heeft in hun onderzoek naar de ervaringen van cliënten onder de 
Participatiewet deze groep wel proberen te in te schatten. Zij maken daarbij onderscheid in twee groepen: 
jonggehandicapte niet-uitkeringsgerechtigden die voorheen een beroep konden doen op de Wajong en de “overige” 
niet-uitkeringsgerechtigden. 
De groep Jonggehandicapte niet-uitkeringsgerechtigden bestond uit alle personen die eind december 2016 bij het 
UWV waren ingeschreven, die na 1 januari 2015 zijn opgenomen in het Landelijke Doelgroepenregister en die de 
drie maanden voor het peilmoment geen inkomen hadden uit werk of uitkering. Deze selectie leverde in totaal circa 
1.100 personen op. 
De groep overige niet-uitkeringsgerechtigden bestond uit alle personen die eind december 2016 bij het UWV waren 
ingeschreven en die de drie maanden voor het peilmoment geen inkomen hadden uit werk of uitkering, maar die niet 
ingeschreven stonden in het Landelijke Doelgroepenregister. Dit betrof in totaal circa 76.000 personen.   
39 
 

Vragen en antwoorden Jaarverslag 
 
Vraag 73  
Wat is de verklaring voor de relatief grote daling van de arbeidsparticipatie van alleenstaande vaders van 76,3% in 
2016 naar 73,8% in 2017? 
 
Antwoord 73 
De netto-arbeidsparticipatie van alleenstaande vaders schommelde de afgelopen jaren (zie de tabel). Deze statistiek 
is het resultaat van een steekproef op een relatief kleine groep en is daarom gevoeliger voor schommelingen dan 
statistieken van grotere groepen. In het eerste kwartaal van 2018 is er weer een stijging te zien in de 
arbeidsparticipatie van alleenstaande vaders. Er is daarom vooralsnog geen aanleiding om ervan uit te gaan dat de 
daling voor 2017 onderdeel zou zijn van een trend. Vanzelfsprekend houdt het kabinet de ontwikkeling van de 
arbeidsparticipatie in de gaten. 
 
Tabel: Netto arbeidsparticipatie van alleenstaande vaders 
Jaar 2008 2009 2010 2011 2012 2013 2014 2015 2016 2017 2018 1e kwartaal 
Percentage 78,3 78,7 78,1 77,5 76,8 74,7 76,1 75,5 76,3 73,8 75,3 
Bron: CBS Statline, geraadpleegd op 28 mei 2017. 
  
41 
 

Vragen en antwoorden Jaarverslag 
 
Vraag 75 
Wat is de verwachte datum voor de inwerkingtreding van de ‘Wet vereenvoudiging beslagvrije voet’ en wat moet er 
nog gebeuren om deze wet in de praktijk te implementeren? 
 
Antwoord 75 
De lagere regelgeving bij de wet is in december 2017 ter consultatie aangeboden. Deze consultatie is afgerond en 
verwerkt in het concept Besluit beslagvrije voet. Gelijktijdig met de consultatie zijn de verschillende 
uitvoeringsorganisaties om een uitvoeringstoets gevraagd. Op die van de Belastingdienst na, zijn alle 
uitvoeringstoetsen ontvangen. Naar verwachting zal ook de Belastingdienst haar toets nog deze maand kunnen 
afronden, waarna de regelgeving ter advisering aan de Raad van State kan worden aangeboden.  
 
Voor de datum van inwerkingtreding wordt met alle betrokken partijen gekeken hoe op voortvarende en 
verantwoorde wijze de implementatie van de wet kan worden gerealiseerd.  
  
43 
 

Vragen en antwoorden Jaarverslag 
 
Vraag 77  
In hoeveel gevallen houdt de daling van de uitgaven voor werkloosheidswet (WW) verband met het eindigen van de 
WW door het bereiken van de maximale uitkeringsduur? In hoeveel gevallen is de persoon in kwestie nog steeds 
werkloos, maar komt niet meer in aanmerking voor een uitkering vanwege de hoogte van een inkomen van een 
partner? 
 
Antwoord 77 
In de kwantitatieve informatie over 2017 (bron: Jaarverslag UWV 2017) is opgenomen dat in 2017 in totaal 472.207 
WW-uitkeringen zijn beëindigd. In 162.331 gevallen was dat vanwege het bereiken van de maximale WW-duur. 
Ook personen bij wie de uitkering is beëindigd wegens het bereiken van de maximum duur, kunnen alsnog aan het 
werk zijn gegaan nadat de uitkering is beëindigd. Het UWV publiceert eens in de twee jaar welk deel van de WW-
gerechtigden die uitstromen uit de WW, doorstroomt naar een bijstandsuitkering (bron: het rapport: 
https://www.werk.nl/werk_nl/arbeidsmarktinformatie/publicaties/thematische-publicaties/na-de-ww-in-de-bijstand). 
Uit dat onderzoek is gebleken dat 1 op de 6 mensen die de maximale uitkeringsduur bereikt, doorstroomt naar de 
bijstand. De rest valt terug op het inkomen van de partner, op spaargeld of vind toch nog snel werk. De gegevens 
over 2017 zijn nog niet beschikbaar.   
  
45 
 

Vragen en antwoorden Jaarverslag 
 
Vraag 79  
Waar bestaan precies de hogere uitvoeringskosten van het UWV uit? 
 
Antwoord 79 
De begrotingsgefinancierde uitvoeringskosten van het UWV komen € 50 miljoen hoger uit dan begroot. Dit verschil 
is een saldo van nabetalingen over 2016 (€ 20 miljoen), loon- en prijsbijstelling (€ 6 miljoen), aanvullende 
toekenningen sinds de begroting (€ 11 miljoen) en een schuif vanuit premiegefinancierde uitvoeringskosten (€ 13 
miljoen). De nabetaling (€ 20 miljoen) over de uitvoeringskosten UWV 2016 heeft betrekking op de nog te 
verrekenen rijksbijdrage aan de Wajong. De aanvullende toekenningen sinds begroting bestaan grotendeels uit 
middelen voor extra dienstverlening Wajong. De schuif van premiegefinancierde naar begrotingsgefinancierde 
uitvoeringskosten heeft te maken met het feit dat er meer uitvoeringskosten zijn geweest voor 
begrotingsgefinancierde regelingen.  
 
De premiegefinancierde uitvoeringskosten UWV komen € 13 miljoen hoger uit dan begroot. Indien rekening wordt 
gehouden met de ten tijde van de begrotingsopstelling geraamde loon- en prijsbijstelling (€ 21 miljoen) is de 
realisatie € 9 miljoen lager dan begroot. Dit verschil is een saldo van een hoger dan geraamde loon- en 
prijsbijstelling (€ 4 miljoen) en een schuif naar begrotingsgefinancierde uitvoeringskosten (€ -13 miljoen).  
 
  
47 
 

Vragen en antwoorden Jaarverslag 
 
Vraag 83 
Kan een geïntegreerd overzicht worden geven van alle regelingen, zoals no-riskpolissen, vanuit SZW die 
beschikbaar zijn in het kader van verleidingsinstrumenten richting werkgevers bij het aan werk helpen van 
specifieke groepen? 
 
Antwoord 83 
Jazeker. Onderstaand vindt u een uitputtend overzicht van alle regelingen die erop gericht zijn werkgevers te 
verleiden om mensen uit specifieke groepen aan het werk te helpen. Deze informatie is overigens ook beschikbaar 
via de website van het UWV (Zie https://www.uwv.nl/werkgevers/werknemer-met-uitkering/voordelen-en-
regelingen/). Het gaat daarbij om specifieke groepen, zoals mensen die vallen onder de Participatiewet (incl. 
Banenafspraak), WAO/WIA, Wajong, WW en ouderen. 
 
 Lage-inkomensvoordeel (LIV)  
 Mobiliteitsbonus bij ziekte of handicap 
 Loonkostensubsidie 
 Loondispensatie 
 Looncompensatie bij ziekte (no-riskpolis) 
 Proefplaatsing 
 Jobcoach  
 Interne Jobcoach 
 Bedrijfsadvies inclusieve Arbeidsorganisatie  
 Werkplekvoorzieningen 
 Vergoeding voorzieningen werkgever 
 Jonggehandicaptenkorting verrekenen 
 Tegemoetkoming arbeidsongeschikten 
 Mobiliteitsbonus voor 56-plusser 
 
UWV werkt (met name bij de Participatiewet) samen met gemeenten in Werkgeversservicepunten in 35 
arbeidsmarktregio’s waar deze instrumenten in hun samenhang worden ingezet om werkgevers te verleiden om 
mensen uit specifieke groepen duurzaam aan betaald werk te helpen. 
  
49 
 

Vragen en antwoorden Jaarverslag 
 
Vraag 85 
Wat is de oorzaak van de stijging in het aantal verleende tewerkstellingsvergunningen in 2017? 
 
Antwoord 85 
Binnen de zogenaamde beleidscategorieën waarop UWV registreert, heeft een stijging plaatsgevonden bij in het 
bijzonder twee categorieën. Ten eerste betreft het de werkstudenten, buitenlandse studenten die in Nederland 
studeren en met een tewerkstellingsvergunning bijkomende werkzaamheden mogen verrichten. Het aantal 
buitenlandse studenten in Nederland neemt toe. 
De tweede categorie betreft koks in de Aziatische horeca. Per 1 oktober 2014 is een ministeriële regeling en een 
convenant in werking getreden waardoor het mogelijk werd zonder toets aan de arbeidsmarkt per jaar een 
gemaximeerd aantal vergunningen te verlenen. In de periode daarvoor werden nauwelijks vergunningen verleend. 
Na 2 jaar, vanaf 1 oktober 2016, is deze regeling vervangen door de zogenaamde quotumregeling en is ook het 
aantal maximaal te verlenen vergunningen verruimd. 
  
51 
 

Vragen en antwoorden Jaarverslag 
 
 
Vraag 87 
Hoeveel bij het openbaar ministerie (OM) aangemelde verdachten kwamen voort uit onderzoeken bij 
uitzendbureaus? 
 
Antwoord 87 
De Inspectie heeft, naast een programma Uitzendbureaus, ook een bijzondere opsporingsdienst en kan, afhankelijk 
van de zwaarte van de overtredingen of misdrijven, bestuursrechtelijke instrumenten of strafrechtelijk onderzoek 
(onder gezag van het OM) inzetten. In 2017 zijn uit 11 strafrechtelijke onderzoeken waarbij uitzendbureaus 
betrokken waren 19 rechtspersonen en 36 natuurlijke personen aangemeld als verdachte bij het OM. 
 
  
53 
 

Vragen en antwoorden Jaarverslag 
 
Vraag 89  
Enkele Gemeenten zien verrekenbaar verlies als inkomsten en brengen dit in mindering op de bijstandsuitkering; er 
zijn echter ook gemeenten die het niet zien als inkomen, maar wel als vermogen om het vervolgens te toetsen aan de 
vermogensgrens; is verrekenbaar (ondernemers)verlies inkomen? Is verrekenbaar verlies uit werk en wonen 
inkomen? Wilt u uw antwoord juridisch onderbouwen? 
 
Antwoord 89  
Of verrekenbaar verlies tot inkomens- of vermogenscomponent moet worden gerekend bij de bijstandverstrekking is 
afhankelijk van de periode waarop het inkomen betrekking heeft. Als het verrekenbaar verlies betrekking heeft op 
een periode in het verleden waarin geen bijstand is verstrekt dan dient het inkomen uit verrekenbaar verlies als 
vermogenscomponent te worden beschouwd. 
 
  
55 
 

Vragen en antwoorden Jaarverslag 
 
Vraag 91 
Op basis van welke voorwaarden zijn de 10% schoolvouchers die 'niet voldoen aan de voorwaarden' afgewezen? 
 
Antwoord 91 
Uit een door UWV uitgevoerd onderzoek (steekproef) naar rechtmatigheid van de toegekende scholingsvouchers in 
2016 bleek dat bij 10% van de 500 onderzochte toekenningen de ontvangers niet aan de voorwaarden te hebben 
voldaan. Dit wil zeggen dat niet gestart is met de opleiding, er geen betalingsbewijs is overlegd of het ontvangen 
geld slechts ten dele aan de opleiding is besteed. Daarnaast is van nog eens 10% geen reactie ontvangen. Op basis 
van de regeling betekent dit dat bij 20% van de aanvragers (een deel) van het toegekende geld teruggevorderd is.  
  
57 
 

Vragen en antwoorden Jaarverslag 
 
Vraag 93 
Moeten gemeenten ontvangen middelen voor het creëren van beschutte werkplekken terugbetalen als de beschutte 
werkplekken niet gerealiseerd worden? 
 
Antwoord 93 
Nee, de ontvangen middelen maken onderdeel uit van de Integratie-uitkering Sociaal Domein (IUSD). Alle 
middelen in de IUSD zijn vrij besteedbaar, hier hoeven gemeenten geen verantwoording over af te leggen aan het 
Rijk. Gemeenten zijn wel verplicht om beschutte werkplekken te creëren als de behoefte er is, tot aan een bij 
ministeriële regeling vastgesteld maximum.  
59 
 

Vragen en antwoorden Jaarverslag 
 
Vraag 95 
Op welke wijze wordt u als verantwoordelijke voor het stelsel geïnformeerd over in hoeverre de besteding van de 
gelden door gemeenten voor het Kansrijk opgroeien rechtmatig, doelmatig en doeltreffend is? In hoeverre wordt 
hierbij gebruik gemaakt van de bevindingen van gemeentelijke rekenkamers? 
 
Antwoord 95 
De middelen ‘armoedebestrijding kinderen’ zijn beschikbaar gesteld aan gemeenten op basis van een decentralisatie-
uitkering. Gemeenten rapporteren aan de gemeenteraad over de inzet van middelen, instrumenten en behaalde 
resultaten. Hiervoor is gekozen omdat het armoedebeleid gedecentraliseerd is en de verantwoordelijkheid is van 
gemeenten. Over de inzet van de middelen zijn bestuurlijke afspraken met de VNG gemaakt (Tweede Kamer 2017-
2018, 24515 nr. 380). Bureau Bartels voert in opdracht van het ministerie van SZW en de VNG een tussenevaluatie 
uit naar deze bestuurlijke afspraken. De centrale vraagstelling van deze tussentijdse evaluatie luidt: Hoe geven 
gemeenten (met de extra middelen) invulling aan hun beleid voor kinderen in armoede, welk deel van de doelgroep 
wordt daarmee bereikt en hoe kunnen gemeenten op dit terrein leren van elkaar? U bent eerder op verzoek van de 
motie De Lange c.s. over de opzet van deze evaluatie geïnformeerd (Tweede Kamer 2017–2018, 24 515, nr. 422 en 
Kamerstukken II, 2017-2018, 24515, nr. 430). Bij de beantwoording van deze vraagstelling wordt onder andere 
gebruik gemaakt van interviews met de betrokken gemeenteambtenaren en beschikbare gemeentelijke bronnen, 
waaronder rapporten van de gemeentelijke rekenkamer. 
 
 
  
61 
 

Vragen en antwoorden Jaarverslag 
 
Vraag 97 
Aanspraak op de AIO is in de afgelopen jaren fors gestegen kan hieruit worden opgemaakt dat (langdurige) 
werkloosheid onder oudere werkzoekende groter is dan eerder is aangenomen? 
 
Antwoord 97 
Zie het antwoord op vraag 96. 
  
63 
 

Vragen en antwoorden Jaarverslag 
 
Vraag 99 
Hoeveel allochtonen, autochtonen, en niet-westerse allochtonen ontvingen in 2017 een bijstandsuitkering in absolute 
aantallen en percentages? 
 
Antwoord 99 
Maart 2018 ontvingen 459.000 personen tot de AOW-leeftijd een bijstandsuitkering. In onderstaande tabel wordt dit 
uitgesplitst naar migratieachtergrond.  
 
Migratieachtergrond Aantal personen tot AOW Percentage van totaal 
leeftijd 
Nederland 180.000 39% 
Westers 43.500 9% 
Niet westers 235.000 51% 
Totaal 459.000 100% 
Bron CBS, Statline, geraadpleegd 01-06-2018. Dit zijn voorlopige en afgeronde cijfers. Als gevolg van de 
afronding, wijkt de som van de detailgegevens af van het totaal. 
 
 
  
65 
 

Vragen en antwoorden Jaarverslag 
 
Vraag 101 
Wat is de incassoratio voor terugvorderingen over 10 jaar? 
 
Antwoord 101 
De incassoratio wordt sinds 2013 gemonitord naar jaarcohort waarin de vordering ontstaat. Er is daarom nog geen 
informatie beschikbaar over de incassoratio voor terugvorderingen over 10 jaar.  
  
67 
 

Vragen en antwoorden Jaarverslag 
 
Vraag 103 
Wat is de trendmatige ontwikkeling op de incassoratio van terugvorderingen over de jaren? 
 
Antwoord 103 
De incassoratio van terugvorderingen uit een gegeven jaar stijgt jaar op jaar. Zo laat tabel 4.2.8 uit het jaarverslag 
zien dat van de vorderingen voor de TW die zijn ontstaan in 2013, in hetzelfde jaar 16% is teruggevorderd. In 2017 
is dat percentage gestegen tot 61%. Tabel 4.2.10 laat een vergelijkbare ontwikkeling zien voor de AIO. De 
incassopercentages lopen naar verwachting verder op. Voor terugvorderingen uit latere jaren volgt de incassoratio 
een soortgelijke ontwikkeling.  
69 
 

Vragen en antwoorden Jaarverslag 
 
Vraag 105 
Welk deel van de €23 miljoen hogere ontvangsten van de Wet sociale werkvoorziening (Wsw) hebben betrekking 
op onderrealisatie en welk deel op de onrechtmatigheid? Om hoeveel plekken onderrealisatie gaat het? 
 
Antwoord 105 
De € 23 miljoen terugontvangsten Wsw heeft alleen betrekking op onderrealisatie in het jaar 2014. Dit betreft 
883,81 plekken. 
 
  
71 
 

Vragen en antwoorden Jaarverslag 
 
Vraag 107 
Waren de extra herbeoordelingen die hebben geleid tot de hogere Inkomensvoorziening Volledig 
Arbeidsongeschikten (IVA) instroom gepland volgens het terugbrengen van de achterstanden? In welke mate kan dit 
effect ook in de komende jaren worden verwacht? 
 
Antwoord 107 
Professionele herbeoordelingen worden vooralsnog niet gepland met een bepaald doel als uitkomst, zoals uitstroom 
uit de uitkering of doorstroom naar IVA, maar op basis van een veronderstelde wijziging in de situatie van de 
uitkeringsgerechtigde. Dit laat onverlet dat een professionele herbeoordeling kan leiden tot een wijziging in 
arbeidsongeschiktheidspercentage en het kan daarmee effect hebben op bijvoorbeeld de doorstroom van WGA naar 
IVA of uitstroom uit de uitkering. SZW past daarom de ramingen aan in het geval van extra herbeoordelingen. 
  
73 
 

Vragen en antwoorden Jaarverslag 
 
Vraag 109 
Wat krijgt de rest van de groep Wajong 2010 voor inkomensondersteuning naast het bevorderen van de 
arbeidsparticipatie? 
 
Antwoord 109 
Jonggehandicapten met arbeidsvermogen in de Wajong2010 vallen onder de (voortgezette) werkregeling. Zij krijgen 
onder de voorwaarde dat zij meewerken aan het verkrijgen van arbeid een uitkering ter hoogte van maximaal 70% 
WML. UWV maakt afspraken met hen over activering, biedt persoonlijke ondersteuning en indien nodig re-
integratietrajecten aan. Op het moment dat zij werk hebben kent UWV onder voorwaarden loondispensatie, 
jobcoaching en andere werkvoorzieningen toe. 
Jonggehandicapten met duurzaam geen arbeidsvermogen in de Wajong2010 vallen onder de uitkeringsregeling en 
ontvangen een uitkering ter hoogte van 75% WML. 
Op het moment dat iemand in de Wajong2010 studeert, valt deze onder de studieregeling met een uitkering van 25% 
WML. 
75 
 

Vragen en antwoorden Jaarverslag 
 
Vraag 111 
Welke redenen hadden de 16 personen die zijn overgestapt van de oWajong naar de Wajong 2010? 
 
Antwoord 111 
UWV heeft geen onderzoek gedaan naar redenen om over te stappen.  
77 
 

Vragen en antwoorden Jaarverslag 
 
Vraag 113 
Wat is de reden dat 34% van de oWajongers afziet van de dienstverlening door UWV? 
 
Antwoord 113 
oWajongers hebben recht op ondersteuning, maar kunnen ook besluiten zelf de re-integratie op te pakken. Deze 
oWajongers hebben gebruik gemaakt van deze mogelijkheid. De redenen waarom oWajongers afzien van 
dienstverlening zijn niet als dusdanig opgenomen in de administratie van UWV.  
79 
 

Vragen en antwoorden Jaarverslag 
 
Vraag 115 
De aanspraak op IOW is sinds 2013 gegroeid met 335%. De extra groei in 2017 ten opzichte van de verwachting 
(begroting) bedraagt 16% (ruim €9 miljoen extra). Wat is de reden van die nabetaling en waarom was deze niet 
voorzien? 
 
Antwoord 115 
De IOW-uitgaven zijn in 2017 €9 miljoen hoger dan begroot, dit komt grotendeels doordat het aantal mensen dat 
door de AOW-leeftijdsverhoging langer een IOW-uitkering had, hoger bleek te zijn dan verondersteld. Daarnaast 
heeft er een nabetaling aan het UWV plaatsgevonden over 2016. Ten tijde van het opstellen van de Begroting van 
2017 was het jaar 2016 nog niet afgerond, dus ook de waarde die voor 2016 in de Begroting is opgenomen was een 
raming.  De realisatie bleek hoger dan de raming, waardoor er in 2017 een nabetaling aan het UWV is gedaan.  
 
  
81 
 

Vragen en antwoorden Jaarverslag 
 
Vraag 117 
Houdt het feit dat 80.000 in plaats van 113.000 mensen gebruik hebben gemaakt van de tijdelijke regeling 
aanpassing dagloonbesluit in, dat 33.000 mensen niet zijn bereikt die hiervan gebruik hadden kunnen moeten 
maken? 
 
Antwoord 117 
Het is niet zo dat 33.000 mensen niet bereikt zijn die gebruik hadden kunnen maken van deze tijdelijke regeling. Het 
UWV heeft voor vrijwel de gehele groep informatie uit de computersystemen gehaald. Op basis van bij UWV reeds 
aanwezige gegevens zijn degenen die recht hadden op een eenmalige tegemoetkoming automatisch geselecteerd en 
is het bedrag aan eenmalige tegemoetkoming ook automatisch berekend. De 113.000 was een inschatting op basis 
van voorlopige cijfers Bij de realisatie is gebleken dat die inschatting te hoog is geweest. Er zijn 80.000 eenmalige 
tegemoetkomingen toegekend.  
Alleen een heel kleine groep WW-gerechtigden die een tegemoetkoming heeft ontvangen, omdat zij in de 
referteperiode van het dagloon loon uit het buitenland ontving konden niet worden meegenomen in deze 
automatische selectie omdat deze informatie niet is opgenomen in de systemen van het UWV. Zij hebben zelf een 
verzoek ingediend bij het UWV voor de eenmalige tegemoetkoming (naar schatting nog geen 250 personen). Het 
UWV heeft hiertoe informatie verstrekt op de website om betrokkenen hierover te informeren.  
  
83 
 

Vragen en antwoorden Jaarverslag 
 
Vraag 119 
Welke verklaring kan gegeven worden voor een groter aantal mensen met een Ziektewet (ZW) uitkering vanuit de 
WW terwijl het aantal mensen in de WW juist gedaald is? In hoeverre betreft dit een verschuiving van WW naar 
ZW? 
 
Antwoord 119 
De groep zieke werklozen is een van de zes groepen waar de ZW-populatie uit bestaat. Het aantal zieke werklozen is 
in 2017 gedaald ten opzichte van 2016. Ten tijde van het opstellen van de begroting verwachtten we echter een 
sterkere daling dan zich heeft voorgedaan, er is dus sprake van een hoger aantal zieke werklozen dan verwacht.  
Het aantal werklozen werkt vertraagd door in het aantal zieke werklozen. Voor de raming van het effect op de 
Ziektewet in 2017 wordt gekeken naar de ontwikkeling in het aantal werklozen van 2015 op 2016. Uit 
realisatiecijfers blijkt dat de relatie tussen de ontwikkeling van het aantal werklozen en het aantal zieke werklozen 
minder sterk is dan verwacht. Daardoor leidt de meevaller op het aantal werklozen in beperkte mate tot een 
meevaller op het aantal zieke werklozen. 
  
85 
 

Vragen en antwoorden Jaarverslag 
 
Vraag 121 
Wat is de reden dat er €8.253.000 minder is uitgegeven aan DUO dan begroot in 2017? Wanneer is het besluit 
genomen om te stoppen met DUO voor wat betreft het nieuwe systeem voor de nieuwe financieringssystematiek? 
Waarom wordt dit niet in het jaarverslag gemeld?  
 
Antwoord 121 
Het besluit om te stoppen met de ontwikkeling van de directe financiering bij DUO is genomen in 2018. Het 
jaarverslag ziet op 2017. De gevolgen van het stoppen zijn derhalve onderdeel van het Jaarverslag 2018. 
 
De reden dat er in 2017 minder is uitgegeven dan begroot is omdat DUO een ander (lager) bedrag bleek nodig te 
hebben voor uitwerking van het systeem voor de nieuwe financieringssystematiek. DUO brengt namelijk op basis 
van nacalculatie de werkelijke kosten in rekening. Voor 2017 heeft DUO meer intern personeel ingezet om 
activiteiten uit te voeren ten opzichte van wat initieel was opgenomen in de offertes. Ook zijn bepaalde activiteiten, 
in lijn met de voortgang van het wetstraject, in de tijd naar achteren geschoven. Daarnaast is in 2017 door DUO 
slechts zeer beperkt aanspraak gemaakt op het tolerantiebudget voor het kunnen opvangen van tegenvallers. 
 
 
  
87 
 

Vragen en antwoorden Jaarverslag 
 
Vraag 123 
Welke gedragseffecten liggen ten grondslag aan het grotere gebruik van de kinderopvangtoeslag door ouders? 
 
Antwoord 123 
In 2017 is 200 miljoen geïntensiveerd in de kinderopvangtoeslag. Dit leidt tot een stijging van het gebruik van 
kinderopvang; dit is het hier bedoelde gedragseffect. Bij het ramen van de impact van de intensivering is de omvang 
van het gedragseffect ingeschat. De realisaties over 2017 laten een grotere toename van het gebruik van 
kinderopvang zien dan verwacht.   
89 
 

Vragen en antwoorden Jaarverslag 
 
Vraag 125 
Op welke wijze wordt het pensioenstelsel transparanter gemaakt? 
 
Antwoord 125 
Mede dankzij de invoering van de Wet pensioencommunicatie in 2015 is de communicatie van pensioenuitvoerders 
naar hun deelnemers de laatste jaren verbeterd. Deze wet geeft aan dat de informatie die pensioenuitvoerders aan 
hun deelnemers verstrekken moet aansluiten op de behoeften van die deelnemers en correct, duidelijk en 
evenwichtig moet zijn. De deelnemer moet weten hoeveel pensioen hij of zij kan verwachten, kunnen beoordelen of 
dat voldoende is, en daarnaar kunnen handelen. In 2019 treedt het laatste onderdeel van de wet 
pensioencommunicatie in werking: het communiceren in scenariobedragen. Door naast het verwachte pensioen ook 
een optimistisch en een pessimistisch scenario te tonen, krijgt iedereen die pensioen opbouwt een beter inzicht in het 
pensioen dat hij of zij later kan verwachten en de risico’s die daarmee samenhangen.  
Ook de voorgenomen herziening van het pensioenstelsel zal leiden tot meer transparantie, doordat er een meer 
rechtstreekse relatie komt tussen de voor een deelnemer ingelegde premie en het daarmee opgebouwde pensioen. 
 
 
  
91 
 

Vragen en antwoorden Jaarverslag 
 
Vraag 127 
Hoe vaak is er aanspraak gemaakt op de OBR-uitkering (Overbruggingsregeling AOW) op grond van een lijfrente-
uitkering? Hoe hoog was het totaalbedrag dat dit betrof? 
 
Antwoord 127 
Op 14 juli 2017 heeft de Centrale Raad van Beroep (CRvB) uitspraak gedaan in een zaak van een voormalig 
zelfstandige wiens lijfrente bij 65-jarige leeftijd geëindigd was. Als gevolg hiervan kunnen personen met een 
lijfrente-uitkering die eindigt op de leeftijd van 65 jaar en voldoen aan de entreetoets van de OBR, ook in 
aanmerking komen voor de OBR (dat was voorheen nog niet het geval). De OBR-uitkeringen die zijn toegekend op 
basis van een lijfrente zijn niet afzonderlijk zichtbaar in de SVB-administratie. Naar verwachting gaat het om een 
beperkt aantal personen in 2017. 
  
93 
 

Vragen en antwoorden Jaarverslag 
 
Vraag 129 
Op welke wijze kunt u de pensioenfondsen aansporen om pensioencommunicatie laagdrempeliger en eenvoudiger te 
maken? 
 
Antwoord 129 
Zie het antwoord op vraag 126. 
  
95 
 

Vragen en antwoorden Jaarverslag 
 
Vraag 131 
Hoeveel mensen boven de 65 jaar en hoeveel onder de 65 jaar hebben recht op een overbruggingsregeling (OBR)? 
Kan dit voor de afgelopen 5 jaar en aankomende 5 jaar in een tabel inzichtelijk worden gemaakt? 
 
Antwoord 131 
Onderstaande tabel geeft de gerealiseerde instroom weer voor de periode 2013 – 2017 en de geraamde instroom 
voor de periode 2018 – 2023. Dit betreft alleen personen boven de 65 jaar, omdat er pas vanaf die leeftijd recht kan 
bestaan op OBR.  
 
Jaar 2013 2014 2015 2016 2017 2018 2019 2020 2021 2022 
                                                                                            
Instroom OBR 6.700  8.200  2.400  1.500  1.500  1.100  850  750  650  600  
 
  
97 
 

Vragen en antwoorden Jaarverslag 
 
Vraag 133 
Hoeveel van de 19% van de personen met een onvolledige AOW-uitkering ontvangen geen inkomensaanvulling? 
 
Antwoord 133 
Omdat personen met een onvolledige AOW-opbouw ook in aanmerking voor de inkomensondersteuning AOW 
(IOAOW) is bij de beantwoording van deze vraag verondersteld dat wordt gedoeld op de Aanvullende 
Inkomensvoorziening Ouderen (AIO). Eind 2017 waren er circa 643 duizend AOW’ers met een onvolledige AOW-
opbouw, waarvan circa 324 duizend woonachtig in Nederland. Eind 2017 waren er circa 47 duizend personen die 
recht hadden op een AIO-uitkering en waar sprake was van onvolledige AOW-opbouw. De overige AOW’ers met 
onvolledige AOW-opbouw (circa 596.000) ontvangen dus geen AIO-uitkering. Alle personen met een AIO-
uitkering zijn woonachtig in Nederland (AOW’ers die in het buitenland wonen komen niet in aanmerking voor de 
AIO).   
 
  
99 
 

Vragen en antwoorden Jaarverslag 
 
Vraag 135  
Hoeveel allochtonen, autochtonen en niet-westerse allochtonen ontvingen in 2017 kinderbijslag in absolute aantallen 
en percentages? 
 
Antwoord 135 
In 2017 ontvingen 1.908.350 huishoudens kinderbijslag, voor 3.391.091 kinderen (SVB-jaarverslag 2017). De 
gevraagde uitsplitsing is niet beschikbaar over het jaar 2017. De SVB registreert de achtergrond van AKW-
gerechtigden niet, omdat dit geen toetsingscriterium is voor deze regeling.  
Het CBS heeft in april 2018 de migrantenmonitor gepubliceerd waarin kinderen voor wie AKW is aangevraagd 
uitgesplitst is naar herkomstgroepering en in hoeverre er sprake is van export van de uitkering. De meest recente 
cijfers dateren van het laatste kwartaal van 2016. Deze zijn beschikbaar op de website van het CBS 
(https://www.cbs.nl/nl-nl/maatwerk/2018/16/migrantenmonitor-2015-2016, tabel 5). 
  
101 
 

Vragen en antwoorden Jaarverslag 
 
Vraag 137 
In 2017 zijn 4.100 scholingsvouchers voor omscholing naar een ‘kansberoep’ verstrekt aan oudere werkzoekenden. 
Met hoeveel aanvragen overschreed de vraag het aanbod? 
 
Antwoord 137 
In 2017 is op de SZW-begroting € 4,1 miljoen gerealiseerd voor de subsidieregeling ‘scholing richting een 
kansberoep’ (scholingsvouchers).  Voor de tijdelijke regeling was in totaal € 45 miljoen (exclusief 
uitvoeringskosten) beschikbaar, waarvan € 9 miljoen specifiek gereserveerd voor werkzoekenden uit de langdurige 
zorg. In de periode van mei 2016 tot en met december 2017 zijn ruim 20.000 (in het jaarverslag staat nog 18.500, dat 
is op basis van oudere gegevens) scholingsvouchers toegekend. Voor de algemene doelgroep is het subsidieplafond 
op 10 februari 2017 bereikt. Vanaf die datum zijn 8.421 aanvragen afgewezen vanwege het bereiken van het 
subsidieplafond. Deze aanvragen zijn inhoudelijk niet beoordeeld.  
  
103 
 

Vragen en antwoorden Jaarverslag 
 
Vraag 139  
Welke extra inspanningen zijn geleverd door Vluchtelingenwerk voor de hoger uitgevallen subsidie. 
 
Antwoord 139  
Zie antwoord 138, op dit moment zijn de resultaten over 2017 nog niet bekend, de eindverantwoording wordt op 1 
september 2018 verwacht. 
 
 
 
  
105 
 

Vragen en antwoorden Jaarverslag 
 
Vraag 141 
Hoeveel statushouders kwamen in 2017 in aanmerking voor een lening van DUO en hoeveel daarvan hebben 
daadwerkelijk een lening aangevraagd? 
 
Antwoord 141 
Cohort 2017 omvat 15.615 asielmigranten die van DUO een kennisgeving inburgering hebben ontvangen. Deze 
asielmigranten komen in aanmerking voor een lening van DUO. Van deze 15.615 inburgeringsplichtigen is er aan 
13.056 een lening toegekend. 
 
  
107 
 

Vragen en antwoorden Jaarverslag 
 
Vraag 143 
Hoeveel inburgeraars hebben in 2017 van DUO bericht gekregen dat de lening kwijtgescholden wordt? 
 
Antwoord 143 
In 2017 is aan 4.468 inburgeraars de lening kwijtgescholden.  
  
109 
 

Vragen en antwoorden Jaarverslag 
 
Vraag 145 
De Europese regeling Europees Fonds voor Meest Behoeftigen (EFMB) wordt ingezet om de sociale participatie van 
kwetsbare ouderen (met een laag besteedbaar inkomen) te stimuleren. Hoe wordt het bereik van de doelgroep 
gemeten? 
 
Antwoord 145 
Het bereik van de doelgroep wordt gemeten middels het afnemen van vragenlijsten. Deelnemers worden bij de start 
van hun deelname aan het project gevraagd informatie te leveren over een aantal deelnemerskenmerken, zoals 
leeftijd, mate van sociaal isolement en inkomenssituatie.  
De aanvrager dient jaarlijks voor 1 april een tussenrapportage in te dienen over het voorgaande kalenderjaar waarin 
onder andere is opgenomen hoeveel deelnemers in het project deelnemen. Vervolgens wordt getoetst of de 
opgenomen deelnemers in de jaarrapportage voldoen aan de vereisten gesteld vanuit de regelgeving. 
 
  
111 
 

Vragen en antwoorden Jaarverslag 
 
Vraag 147 
Wat zijn de belangrijkste redenen dat de koopkracht in de begroting positief was geraamd en nu in het jaarverslag 
voornamelijk negatief is? 
 
Antwoord 147 
De gerealiseerde mediane koopkrachtstijging over 2017 is 0,3%. Een ruime meerderheid, 63%, van de huishoudens 
is er vorig jaar in koopkracht op vooruit gegaan. Dat neemt niet weg dat de koopkracht lager is uitgevallen dan 
vooraf geraamd. Het verschil tussen raming en realisatie van de koopkracht in 2017 is enerzijds het gevolg van een 
48 euro hogere door zorgverzekeraars vastgestelde nominale zorgpremie over 2017 dan in de begroting werd 
geraamd. Het effect daarvan slaat neer bij de huishoudens met een hoger inkomen die niet door de zorgtoeslag voor 
een hogere premie worden gecompenseerd. Anderzijds blijkt door de aantrekkende economie de gerealiseerde 
inflatie over 2017 0,8%-punt hoger dan in de begroting werd verwacht. In 2016 vielen de inflatie en de nominale 
zorgpremie juist lager uit dan verwacht, met positieve koopkrachteffecten tot gevolg. 
  
113 
 

Vragen en antwoorden Jaarverslag 
 
Vraag 149 
Wat zijn de oorzaken dat de koopkracht voor een alleenstaande op sociale minima -0,6 is en +0,1 werd begroot? 
Welke maatregelen gaat u nemen om voor deze groep de negatieve koopkracht te compenseren? 
 
Antwoord 149 
Het verschil tussen raming en realisatie wordt voor de alleenstaande op het sociaal minimum verklaard door de 
hoger dan verwachte inflatie in 2017. De gerealiseerde inflatie over 2017 is 0,8%-punt hoger dan verwacht bij de 
begroting 2017. Inflatie slaat proportioneel neer bij alle groepen. Een 0,8%-punt hogere inflatie heeft voor iedereen, 
3
ongeacht de hoogte van het inkomen, een achteruitgang van de koopkracht van 0,8%-punt tot gevolg . Zie verder 
antwoord 148. 
  
                                                
3
 Vanwege afronding bedraagt het verschil tussen raming en realisatie bij de alleenstaande op het sociaal minimum 
0,7%-punt. 
115 
 

Vragen en antwoorden Jaarverslag 
 
Vraag 151 
Van welke koopkrachtontwikkeling en loonontwikkeling voor 2018 wordt nu uitgegaan en wat zijn de voorlopige 
cijfers over loonontwikkeling en koopkrachtontwikkeling 2018? 
 
Antwoord 151 
De mediane koopkrachtstijging voor 2018 kwam bij de laatste CPB-raming van maart jl. uit op 0,6%. Dat is gelijk 
aan de ramingen bij het regeerakkoord en uit december. De loonontwikkeling komt uit op 2,2%. Dat is nog wel 
hoger dan de realisaties tot nu toe, omdat het CPB een versnelling in de loongroei ziet in nieuw afgesloten cao’s 
waarvan de verwachting is dat deze doorzet in de rest van het jaar. De gerealiseerde contractloonstijging in de reeds 
afgesloten cao’s voor 2018 bedroeg tot april gemiddeld 2%. Dit betreft een voorlopig beeld op basis van een beperkt 
aantal cao’s. (Ministerie van SZW (2018) Cao-onderzoek, contractloonontwikkeling stand april 2018)  
  
117 
 

Vragen en antwoorden Jaarverslag 
 
Vraag 153 
Hoe kan, gegeven de sterke economische groei, het zeer grote verschil verklaard worden tussen de geraamde 
koopkrachtgroei voor 2017 (mediaan 0,3%) en de overwegend negatieve feitelijke ontwikkeling van de koopkracht 
van werkenden, uitkeringsgerechtigden en gepensioneerden (realisatie Jaarverslag)? 
 
Antwoord 153 
Bij het publiceren van de begroting 2017, op Prinsjesdag 2016, werd geraamd dat de totale mediane 
koopkrachtontwikkeling in 2017 uit zou komen op 1%. De gerealiseerde mediane koopkrachtstijging over 2017 is 
0,3%. Het verschil tussen raming en realisatie voor de voorbeeldhuishoudens bedraagt grosso modo hetzelfde als bij 
de totale mediane koopkrachtontwikkeling. Het verschil tussen raming en realisatie is te verklaren door een hoger 
dan verwachte inflatie en een hoger vastgestelde nominale zorgpremie.  
 
Het verschil tussen de voorbeeldhuishoudens en de mediane koopkrachtontwikkeling is te verklaren door het feit dat 
bij de voorbeeldhuishoudens alleen generieke regelingen worden meegenomen die voor iedereen gelden. De 
woonsituatie blijft buiten beschouwing in de koopkrachtplaatjes van de voorbeeldhuishoudens evenals vermogen en 
kinderopvang. Bij de berekening van de mediane koopkracht wordt dit wel meegenomen. In 2017 zijn de 
huurtoeslag en kinderopvangtoeslag flink verhoogd. Dit is wel terug te zien in de mediane koopkracht, maar niet bij 
de voorbeeldhuishoudens. 
 
  
119 
 

