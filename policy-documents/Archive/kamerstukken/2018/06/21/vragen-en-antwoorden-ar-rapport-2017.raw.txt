Vragen en antwoorden AR-rapport 
 
Vragen & antwoorden AR-rapport SZW 2017 
 
Vraag 1 
Wat is de relatie tussen de begrotingsgefinancierde uitgaven aan re-integratie, de vastgestelde premies voor de 
werknemersverzekeringen, het beschikbaar gestelde premiegeld voor re-integratie en de doelstellingen van het re-
integratiebudget? 
 
Antwoord 1 
De begrotingsgefinancierde uitgaven aan re-integratie komen ten laste van het met SZW-begrotingsmiddelen 
gevulde arbeidsongeschiktheidsfonds jonggehandicapten (afj). Deze uitgaven drukken dus niet op de met premies 
gefinancierde fondsen en hebben daarmee ook geen effect op de premies.  
De premiegefinancierde uitgaven aan re-integratie komen ten laste van de met premies gevulde fondsen 
arbeidsongeschiktheidsfonds (aof), Werkhervattingskas (Whk) en Algemeen Werkloosheidsfonds (AWf). Deze 
uitgaven worden verwerkt in de bijbehorende premies voor deze fondsen. 
 
De minister van SZW stelt met de begroting, binnen het SZA-kader een meerjarig taakstellend budget vast voor een 
maximaal uit te geven bedrag voor de inkoop van re-integratietrajecten voor Wajong-, WAO-, WIA- en ZW-
uitkeringsgerechtigden en de inkoop van werkvoorzieningen voor mensen met een arbeidshandicap. De minister 
SZW stelt deze middelen beschikbaar aan UWV en stuurt daarbij op het binnen dit maximumbudget blijven. UWV 
krijgt ruimte om eventuele overschrijding in het budget voor re-integratie Wajong op te vangen met een 
onderuitputting van het budget voor re-integratie WAO/WIA/ZW (en vice versa). De feitelijke uitgaven voor 
Wajong-re-integratie komen ten laste van het begrotingsgefinancierde afj. De overige uitgaven komen ten laste van 
de premiegefinancierde fondsen. UWV verantwoordt via de fondsennota’s over de toerekening van deze uitgaven 
naar de verschillende fondsen. 
 
De doelstelling van re-integratie is niet uit te drukken in aantallen ingezette re-integratietrajecten en voorzieningen. 
Het aantal in te kopen re-integratievoorzieningen is immers geen doel op zich. Het doel van re-integratie en 
bijbehorende ondersteuning via de re-integratiebudgetten van UWV zijn het verkleinen van de afstand tot de 
arbeidsmarkt, het (weer) aan het werk helpen van arbeidsgehandicapten en het aan het werk houden van mensen met 
een arbeidsbeperking. Naast de inkoop van re-integratietrajecten zet UWV ook persoonlijke dienstverlening in om 
deze doelen te realiseren. 
1 
 

Vragen en antwoorden AR-rapport 
 
Vraag 3 
Wanneer werd het voor het eerst bij u bekend dat de dossiervorming op het gebied van de oudedagsvoorziening 
ontoereikend is? 
 
Vraag 4 
Welke stappen heeft u ondernomen sinds u weet dat de dossiervorming op het gebied van de oudedagsvoorziening 
ontoereikend is? 
 
Antwoord 3 & 4 
Reeds kort na de staatkundige transitie is vastgesteld dat de AOV-dossiers onvoldoende informatie bevatten om de 
rechtmatigheid van de verstrekte uitkering vast te stellen. De Auditdienst Rijk heeft eind 2011 onder meer 
geadviseerd om een standaard dossierindeling en –inhoudsopgave op te stellen, hetgeen is gebeurd. Bij de audit over 
2016 kwam het thema – ondanks de inspanningen in de tussenliggende periode – meer prominent op de agenda te 
staan. De bevindingen van de ADR over 2016 vormden aanleiding voor het Plan van aanpak verbetering 
rechtmatigheid en financieel beheer, waarover uw Kamer bij brief van 14 juli 2017 (Kamerstukken 34 550 XV, nr. 
77) is geïnformeerd. Met de brief van 17 mei 2018 (Kamerstukken 34 775 XV, nr. 106) is een update van de stand 
van zaken van het verbeterplan gepresenteerd.  
 
In het verbeterplan is het op orde brengen van de dossiervorming een belangrijk aandachtspunt. De beoogde 
archiveringsslag op Bonaire is afgerond. Op Saba en Sint-Eustatius heeft deze activiteit vertraging opgelopen als 
gevolg van de orkanen Irma en Maria, maar loopt deze activiteit wel. In de lopende uitvoering is de verbeterslag in 
de dossiervorming het verst gevorderd bij de loonderving (ZV en OV BES). Het actualiseren en opvragen van 
ontbrekende gegevens is een doorlopend proces geworden bij elke aanvraag. Bij de AOV worden zoals voorzien de 
contactmomenten gebruikt om lopende dossiers te verifiëren. Buiten Caribisch Nederland wonende gerechtigden 
hebben in september 2017 een uitvraagbrief voor gegevens ten behoeve van het dossier gekregen. Nog ontbrekende 
stukken worden in 2018 gericht opgevraagd, zowel voor cliënten binnen als buiten Caribisch Nederland. Bij de 
aandacht voor de verbetering van de dossiervorming AOV is de verbeterslag voor de dossiers AWW BES vanwege 
de beschikbare capaciteit achtergebleven. De audit van de ADR over 2017 bevestigt dat er bij de dossiervorming 
vooruitgang wordt geboekt. 
3 
 

Vragen en antwoorden AR-rapport 
 
Vraag 6 
Aan welk soort re-integratietrajecten is het re-integratiebudget besteed en voor welke doelgroepen? 
 
Antwoord 6 
UWV koopt re-integratie in voor Wajongers met arbeidsvermogen, publiek verzekerde WGA-
uitkeringsgerechtigden, WAO/WAZ’ers en mensen met een ZW-uitkering. UWV onderscheidt bij de inkoop van re-
integratietrajecten twee soorten trajecten: Werkfit maken en Naar werk trajecten. Ook koopt UWV scholing in en 
voor personen met ernstige psychische/psychiatrische aandoeningen zijn er middelen ingezet ter financiering van 
Individuele Plaatsing en Steuntrajecten (IPS-trajecten). Daarnaast zet UWV middelen in voor het verstrekken van 
werkvoorzieningen. 
5 
 

Vragen en antwoorden AR-rapport 
 
Vraag 8 
Op basis waarvan wordt bepaald hoe het Uitvoeringsinstituut Werknemersverzekeringen (UWV) het geld verdeelt 
tussen re-integratievoorzieningen en werkvoorzieningen? 
 
Antwoord 8 
Bij het verdelen van het re-integratiebudget tussen re-integratievoorzieningen en werkvoorzieningen wordt er in 
eerste instantie naar het aantal benodigde werkvoorzieningen gekeken. Arbeidsbeperkten die binnen de doelgroep 
vallen hebben recht op de voorzieningen die zij nodig hebben om aan de slag te blijven op hun werkplek. Het 
resterende re-integratiebudget is beschikbaar voor het inkopen van onder andere re-integratietrajecten en scholing. 
 
 
  
7 
 

Vragen en antwoorden AR-rapport 
 
Vraag 10 
Zijn er nog andere oorzaken voor het achterblijven van de inkoop van re-integratietrajecten dan genoemd op pagina 
27 en 28 (van rapport Algemene Rekenkamer)? 
 
Antwoord 10 
Voor zover bekend zijn er geen andere oorzaken voor het achterblijven van de inkoop van re-integratietrajecten. 
 
 
 
  
9 
 

Vragen en antwoorden AR-rapport 
 
Vraag 12 
Hoeveel extra geld had het UWV in 2017 nodig gehad om iedereen die dat nodig had te kunnen begeleiden naar een 
re-integratietraject? 
 
Antwoord 12 
Hoeveel dienstverlening er nodig is om iemand klaar te maken voor een re-integratietraject wisselt sterk per 
persoon. Het doel van re-integratie en bijbehorende ondersteuning via de re-integratiebudgetten van UWV zijn het 
verkleinen van de afstand tot de arbeidsmarkt, het (weer) aan het werk helpen van arbeidsgehandicapten en het aan 
het werk houden van mensen met een arbeidsbeperking. Dit is maatwerk en niet voor iedereen is het inkopen van 
een re-integratietraject de beste weg. Hierdoor is het niet mogelijk om een inschatting te maken hoeveel geld UWV 
nodig zou hebben gehad om iedereen die dat nodig had te kunnen begeleiden naar een re-integratietraject.  
 
 
  
11 
 

Vragen en antwoorden AR-rapport 
 
Vraag 14 
Waarom worden Europese bijdragen aan het UWV niet gemeld in het jaarverslag van het ministerie van Sociale 
Zaken en Werkgelegenheid? 
 
Antwoord 14 
De Europese bijdragen aan het UWV, in de vorm van een ESF-subsidie, wordt gemeld op pagina’s 27 en 68 van het 
jaarverslag van het ministerie van Sociale Zaken en Werkgelegenheid. 
  
13 
 

Vragen en antwoorden AR-rapport 
 
Vraag 16  
Wat is er nodig om de systemen van het UWV en de gemeenten beter op elkaar te laten aansluiten? 
 
Antwoord 16 
Zie antwoord op vraag 15. 
  
15 
 

Vragen en antwoorden AR-rapport 
 
Vraag 18   
Wat is de stand van zaken tot het verbetertraject van de kandidatenverkenner? 
 
Antwoord 18 
Zie antwoord op vraag 17. 
  
17 
 

Vragen en antwoorden AR-rapport 
 
Vraag 20 
Wat is precies de stand van zaken met betrekking tot de herindelingsoperatie Wajong, wat is de prognose van de 
herindeling voor de komende jaren en wat is de planning van het bijbehorende re-integratiebudget? 
 
Antwoord 20 
UWV heeft de herindelingsoperatie Wajong afgerond. Alle Wajongers (ruim 240.000) zijn ingedeeld in de groep 
met arbeidsvermogen (ruim 116.000) of de groep met duurzaam geen arbeidsvermogen (ruim 119.000). De circa 
5.000 Wajongers in de studieregeling worden ingedeeld op het moment dat zij de studie afsluiten. De 
herindelingsoperatie was een eenmalige operatie.  
Van de groep met arbeidsvermogen werken circa 58.000 Wajongers. Voor hen zet UWV werkvoorzieningen is zoals 
jobcoaching en voorzieningen voor woon/werkverkeer. De overige Wajongers met arbeidsvermogen worden door 
UWV ondersteund met persoonlijke dienstverlening en/of ingekochte re-integratietrajecten. Het beschikbare re-
integratiebudget is een taakstellend budget met een meerjarig tijdpad dat niet meebeweegt met het volume van de 
doelgroep. Deze middelen worden ingezet ter financiering van de werkvoorzieningen en inkoop van re-
integratietrajecten. Het re-integratiebudget loopt af in de tijd. Vooralsnog worden de beschikbare middelen nog niet 
volledig uitgenut. De benutting van de beschikbare middelen worden op de voet gevolgd en er wordt overleg met 
UWV wanneer mogelijke knelpunten ontstaan. 
19 
 

Vragen en antwoorden AR-rapport 
 
Vraag 22 
Op welk onderzoeksprogramma (in het kader van de effectiviteit van re-integratie-instrumenten) doelt u en hoe 
is/wordt de Kamer daarover geïnformeerd? 
 
Antwoord 22 
SZW is samen met UWV een kennisprogramma gestart ter verbetering van het inzicht in de effectiviteit van re-
integratie voor mensen met een arbeidsbeperking die onder de verantwoordelijkheid van UWV vallen. Het 
kennisprogramma richt zich op de interventies die mensen helpen om de afstand tot de arbeidsmarkt te verkleinen en 
mensen helpen om werk te vinden en te behouden. Doel van dit programma is het verbeteren van de activerende 
dienstverlening door UWV en door UWV gecontracteerde re-integratiebureaus en instrumenten effectiever in te 
zetten. Uw Kamer wordt via de reguliere kanalen geïnformeerd over de uitkomsten van dit programma. 
 
21 
 

