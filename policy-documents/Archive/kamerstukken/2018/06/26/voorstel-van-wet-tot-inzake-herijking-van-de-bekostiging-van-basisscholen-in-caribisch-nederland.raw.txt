 
  
 
 
 
Voorstel van wet tot wijziging van de Wet primair onderwijs BES in verband 
met herijking van de bekostiging van basisscholen in Caribisch Nederland 
 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is de bekostiging van 
basisscholen in Caribisch Nederland te herijken en de wijze waarop die bekostiging is 
opgebouwd te herzien; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
Artikel I. Wijziging van de Wet primair onderwijs BES 
 
De Wet primair onderwijs BES wordt als volgt gewijzigd: 
 
A 
 
Artikel 68 komt te luiden: 
1. Het Rijk bekostigt openbare en bijzondere scholen voor zorg voor leerlingen met een 
specifieke onderwijsbehoefte. Deze bekostiging is verwerkt in de bedragen, bedoeld in 
de artikelen 97 en 101. 
2. Onze Minister kan aan één school die is gevestigd in het openbaar lichaam Bonaire 
aanvullende bekostiging verstrekken voor bijzondere taken met betrekking tot leerlingen 
met een specifieke onderwijsbehoefte, die de school uitoefent in het kader van het 
eilandelijk zorgplan.  
3. Onze Minister kan aan één of meer scholen die zijn gevestigd in de openbare 
lichamen Sint Eustatius en Saba aanvullende bekostiging verstrekken voor de zorg voor 
leerlingen met een specifieke onderwijsbehoefte. 
4. Bij of krachtens algemene maatregel van bestuur kunnen nadere voorschriften 
worden gegeven ter uitvoering van het tweede en derde lid. 
 
 W7156.K-2 1 

In artikel 118, eerste lid, wordt “artikel 116, eerste lid onder h” vervangen door “artikel 
116, eerste lid, onder f”. 
 
G 
 
In artikel 119, eerste en tweede lid, wordt telkens “de artikelen 105, 107 en 110” 
vervangen door: de artikelen 107 en 110. 
 
H 
 
De artikelen 164 tot en met 166 vervallen. 
 
 
Artikel II. Inwerkingtreding 
Deze wet treedt in werking op een bij koninklijk besluit te bepalen tijdstip dat voor de 
verschillende artikelen of onderdelen daarvan verschillend kan worden vastgesteld. 
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
Gegeven 
 
 
 
 
 
De Minister voor Basis- en Voortgezet Onderwijs en Media, 
 
 W7156.K-2 3 

 
Van meet af aan was wel duidelijk dat dit slechts een tijdelijke maatregel  zou zijn. De 
doelstelling was om na een aantal jaar van start te gaan met een nieuw 
bekostigingsmodel. Daarin zouden uiteindelijk de verschillen in bekostiging niet langer 
gebaseerd mogen zijn op historisch gegroeide verschillen, maar op omstandigheden die 
objectief vast te stellen zijn. Met de schoolbesturen werd daartoe afgesproken om na 
ongeveer vijf jaar via een herijking te bepalen hoe deze definitieve bekostiging vorm zou 
krijgen. Dit heeft de scholen de tijd geven te wennen aan de lumpsumbekostiging (voor 
10 oktober 2010 werkten de scholen namelijk op declaratiebasis) en om voldoende 
gegevens en ervaringen te verzamelen waarop een (reële) herijking van de bekostiging 
gebaseerd zou kunnen worden. 
 
De herijkte definitieve regeling zou toekomstbestendig moeten zijn, redelijkerwijs 
voldoende bekostiging moeten bieden én rekening moeten houden met de eisen die de 
specifieke omstandigheden op de drie eilanden stelden. Redelijkerwijs voldoende 
bekostiging wil zeggen dat de bevoegde gezagsorganen en de scholen op basis van de 
bekostiging in staat zijn hun taak uit te voeren, dit is niet anders dan wat geldt voor de 
bevoegde gezagsorganen en de scholen in Europees Nederland. Bij specifieke 
omstandigheden valt bijvoorbeeld te denken aan de verschillen in prijspeil, in ligging, in 
grootte van de eilanden, in grootte van de leerlingenpopulaties, en in 
onderwijsondersteuningsbehoeften. 
 
Na overleg is in 2015 een nieuw bekostigingsmodel geïntroduceerd waarvoor breed 
draagvlak bestaat op de eilanden. Een van de knelpunten bij de implementatie van dit 
nieuwe bekostigingsmodel in het Besluit bekostiging WPO BES, bleek de formulering van 
artikel 164, derde lid, van de WPO BES te zijn. In dat lid is de grondslag opgenomen 
voor aanvullende bekostiging voor kleine scholen en onderwijsachterstanden, maar voor 
Caribisch Nederland geldt dat álle scholen relatief klein zijn, en dat álle scholen te 
maken hebben met onderwijsachterstanden. In het nieuwe model worden deze 
toeslagen verwerkt in de reguliere bekostiging. Een wijziging van de grondslagen, via 
een wetswijziging, is nodig om dit volledig te kunnen implementeren. 
 
Inhoud wetswijziging 
Met deze wetswijziging worden enige onderdelen geschrapt die nooit in werking zijn 
getreden. Toen de WPO BES in 2010 in werking trad, was nog niet precies te voorzien 
hoe de bekostiging in de praktijk uit zou werken. Daarom is een aantal onderdelen uit de 
Europees-Nederlandse WPO overgenomen maar nooit in werking getreden. Die 
onderdelen worden nu geschrapt.  
 
In dit wijzigingsvoorstel: 
a. wordt de in de WPO BES opgenomen bekostigingsgrondslag zodanig aangepast dat 
het nieuwe bekostigingsmodel volledig geïmplementeerd kan worden, zowel in de 
wet als in het Besluit bekostiging WPO BES; 
b. worden de artikelen geschrapt die de basis vormden voor de overgangsbekostiging; 
en  
c. worden de (veelal niet in werking getreden) artikelen uit de WPO BES geschrapt die 
op het Europees-Nederlandse bekostigingsstelsel zijn gebaseerd, maar geen recht 
doen aan bovenbedoelde specifieke omstandigheden. 
 
Nieuw bekostigingsmodel 
De uit het nieuwe bekostigingsmodel voortvloeiende hoogte van de bekostiging van 
individuele scholen doet recht aan het ook in de Europees-Nederlandse WPO opgenomen 
uitgangspunt dat de bekostiging redelijkerwijs voldoende moet zijn. Daarnaast houdt het 
model rekening met specifieke omstandigheden binnen en tussen de eilanden, zoals de 
 W7156.K-2 5 

Aanvullende bekostiging in verband met hoge prijspeil en geïsoleerde ligging 
Het gemiddelde prijspeil ligt op de Bovenwindse eilanden Sint Eustatius en Saba hoger 
dan op Bonaire. Doordat Sint Eustatius en Saba gekenmerkt worden door een kleine 
schaal, zijn de eilanden sterk afhankelijk van import. Het relatief hoge prijspeil wordt 
met name veroorzaakt door de hoge importheffingen die op de twee eilanden worden 
geheven. Dit heeft onder meer impact op de kosten van levensonderhoud en de 
aanschaf van materialen. In verband hiermee is een aanvullende bekostiging 
vastgesteld. 
 
Op Saba zijn alle leerlingen op één basisschool gevestigd. Deze situatie maakt de school 
kwetsbaarder dan de andere basisscholen in Caribisch Nederland, omdat de school te 
maken heeft met probleemcumulatie: de enige school op een eiland moet ondersteuning 
bieden aan alle zorg- en achterstandsleerlingen op het eiland terwijl deze leerlingen op 
de andere eilanden meer verspreid zijn. Ook hiervoor is aanvullende bekostiging 
vastgesteld. 
 
Gevolgen voor de scholen 
Zoals aangegeven is de nieuwe bekostigingssystematiek in overleg met de betrokken 
scholen ontwikkeld. Voor de nieuwe wijze van bekostigen bleek dan ook een groot 
draagvlak aanwezig te zijn. Daarom is besloten om met de invoering niet te wachten tot 
de aanpassing van de grondslag in de WPO BES klaar zou zijn, maar is, binnen de 
kaders van de bestaande grondslag in artikel 164, vanaf 2016-2017 een 
bekostigingsbedrag toegekend dat qua omvang overeenkomt met de uitkomst van het 
nieuwe model. 
 
De nu voorgenomen wijziging van de WPO BES verandert niets aan de omvang van de 
bekostiging van de scholen zoals die sinds 2016-2017 wordt toegekend, maar verandert 
wel de wijze waarop die bekostiging is opgebouwd. Daarmee wordt een duidelijker 
relatie gelegd tussen het toegekende budget enerzijds en de normatieve opbouw 
daarvan anderzijds, hetgeen de transparantie van de bekostiging bevordert. 
 
Uitvoering, toezicht en handhaving 
 
Op basis van de uitvoeringstoets van de Dienst Uitvoering Onderwijs is gebleken dat die 
dienst geen uitvoerings- en handhavingsproblemen voorziet. Dit is een voornamelijk 
technisch wetsvoorstel dat nauwelijks gevolgen heeft voor de uitvoeringspraktijk. 
 
Administratieve lasten 
 
Deze wetswijziging heeft geen gevolgen voor de administratieve lasten van de 
1
basisscholen en burgers van Caribisch Nederland. Sinds 1 augustus 2016 zijn er al 
grote wijzigingen geweest in de wijze van bekostigen, zoals hierboven beschreven. Deze 
wijzigingen hadden ook in de praktijk geen gevolgen voor de administratieve lasten. De 
nu voorliggende technische wijziging van de WPO BES verandert daar niets aan. Dit 
blijkt uit de uitwerking van de nieuwe systematiek zoals vastgelegd in het Besluit 
bekostiging WPO BES, die al van toepassing is. Er is dus als gevolg van deze 
wetswijziging geen sprake van een toename van de regeldruk en de 
verantwoordingseisen blijven hetzelfde. 
 
 
                                                
1
 Onder administratieve lasten wordt verstaan: de kosten om te voldoen aan 
informatieverplichtingen aan de overheid, voortvloeiend uit wet- en regelgeving van de overheid. 
Het gaat om het verzamelen, bewerken, registreren, bewaren en ter beschikking stellen van 
informatie. Het gaat niet om kosten die zijn gemoeid met de uitvoering van de wetgeving die voor 
de rijksoverheid nodig zijn. 
 W7156.K-2 7 

Artikelsgewijze toelichting 
 
 
Artikel I, onderdeel A 
 
Deze wijziging bevat de nieuwe grondslag voor de bekostiging van zorg voor leerlingen 
met een specifieke onderwijsbehoefte. Alle basisscholen ontvangen op grond van het 
eerste lid zorgbekostiging, het bedrag is verwerkt in de bedragen voor personeel en 
materiële instandhouding.  
 
In het tweede lid van artikel 68 wordt bepaald dat één school op Bonaire die taken 
vervult op het gebied van leerlingenzorg, ambtshalve aanvullende bekostiging toegekend 
kan krijgen. De taken op het gebied van zorg, die bijzonder zijn in vergelijking met de 
andere scholen op Bonaire die geen speciale voorzieningen hebben voor zorgleerlingen, 
worden in het eilandelijk zorgplan vastgelegd. Op dit moment is het Kolegio Strea 
Briante de school waar verreweg de meeste zorgleerlingen op Bonaire naar toe gaan. 
Dat wil niet zeggen dat dat altijd zo blijft: als in de toekomst de taakverdelingen op het 
eiland anders worden, dan kan de Minister van OCW aan een andere school aanvullende 
bekostiging verstrekken. Voorwaarde is wel dat de verdeling van de zorgtaken in het 
eilandelijk zorgplan is opgenomen. Overigens wil de concentratie van zorgleerlingen op 
het Kolegio Strea Briante niet zeggen dat de andere basisscholen op Bonaire geen 
onderwijs geven aan leerlingen met een specifieke onderwijsbehoefte. Ook op andere 
scholen wordt leerlingenzorg bekostigd, op grond van artikel 68, eerste lid, maar dat is 
een minder hoog bedrag omdat de zorg die de andere scholen leveren veel minder 
specialistisch is dan Kolegio Strea Briante. Tot op heden ontving het Kolegio Strea 
Briante op aanvraag aanvullende bekostiging, maar om de administratieve lasten van 
die aanvraagprocedure te beperken wordt in de toekomst ambtshalve bekostiging 
verstrekt. 
 
In het derde lid wordt bepaald dat de Minister van OCW aanvullende bekostiging kan 
verstrekken voor de scholen op Sint Eustatius en Saba. Zoals in het algemeen deel van 
de toelichting uiteen is gezet, zijn de leerlingen op deze eilanden niet geconcentreerd op 
één gespecialiseerde school, maar zijn op alle scholen leerlingen met alle soorten 
zorgbehoefte ingeschreven. 
 
In het vierde lid is de grondslag opgenomen voor uitwerking van de 
bekostigingsbepalingen bij of krachtens algemene maatregel van bestuur. Regels over 
de wijze waarop de bekostiging wordt berekend, en voorwaarden voor de aanvullende 
bekostigingen op grond van het tweede en derde lid zullen bij amvb worden uitgewerkt. 
Zo zal voor de in het tweede lid bedoelde bekostiging in elk geval als voorwaarde 
worden opgenomen dat de verdeling van de zorgtaken in het eilandelijk zorgplan is 
opgenomen. Daarnaast zal het tweede lid van artikel 22 van het Besluit bekostiging WPO 
BES worden omgehangen en op het vierde juncto het derde lid worden gebaseerd. 
Daarmee wordt voorzien in een extra zorgtoeslag voor de eilanden Sint Eustatius en 
Saba, overeenkomstig hetgeen in het algemeen uiteen is gezet. De omvang van de 
bekostiging kan bijvoorbeeld worden uitgedrukt in bedragen of in een percentage van 
een ander bekostigingsbedrag. Concrete bedragen of percentages zullen bij ministeriële 
regeling worden vastgesteld. 
 
 
Artikel I, onderdeel B 
 
Zoals in het algemeen deel uiteen is gezet, wordt de factor normatieve ruimtebehoefte, 
die nooit in werking was getreden, geschrapt.  
 W7156.K-2 9 

 
Artikel I, onderdeel H 
 
Nu het nieuwe bekostigingsmodel volledig is ingevoerd en in de praktijk zijn waarde 
heeft bewezen, kunnen de overgangsartikelen vervallen. Zie verder het algemeen deel 
van de toelichting. 
 
 
Artikel II 
 
Zoals in het algemeen deel uiteen is gezet, zal deze wet op twee verschillende 
momenten, namelijk op 1 augustus en op 1 januari in werking treden. Dat heeft te 
maken met de verschillende bekostigingstijdvakken: personele bekostiging wordt per 
schooljaar berekend en materiële bekostiging per kalenderjaar. 
 
 
 
De Minister voor Basis- en Voortgezet Onderwijs en Media, 
 
 
 
 
 
Arie Slob 
 W7156.K-2 11 

