 
 
 
 
 
 
 
 
 
> Retouradres Postbus 90801 2509 LV  Den Haag 
 
 
De Voorzitter van de Eerste Kamer 
Postbus 90801 
der Staten-Generaal 
2509 LV  Den Haag 
Binnenhof 22  
Parnassusplein 5 
T 070 333 44 44 
2513 AA  S GRAVENHAGE 
www.rijksoverheid.nl 
 
2513 AA22 
 
 
Onze referentie 
2018-0000101236 
 
 
Datum  11 juni 2018 
Betreft Onderzoek ijkpunt bestaanszekerheid Caribisch Nederland 
 
De voorzitter van de vaste commissie voor Koninkrijksrelaties heeft mij bij brief 
van 22 mei 2018 verzocht om een uiterste inspanning te verrichten om het 
onderzoek naar een ijkpunt voor de bestaanszekerheid (sociaal minimum) voor 
Caribisch Nederland voorzien van reactie voor 1 juni 2018 naar uw Kamer te 
sturen. Dit in reactie op mijn brief d.d. 1 mei 2018 (Kamerstukken 34 775 IV, N, 
HERDRUK) over de stand van zaken van het onderzoek en een toezegging van de  
staatssecretaris van Binnenlandse Zaken en Koninkrijksrelaties (BZK).  
 
Mocht de datum 1 juni niet mogelijk blijken, dan verzoekt uw commissie om de 
stukken zo spoedig mogelijk, doch uiterlijk 1 juli 2018 aan te bieden. Daarbij 
wordt aangegeven dat uw commissie in dat geval graag geïnformeerd zou worden 
of gebleken is dat de openbare lichamen meer tijd nodig hebben dan voorzien 
voor reactie op het conceptrapport, of dat er andere redenen zijn voor uitstel.   
 
In reactie op bovengenoemde brief wens ik te benadrukken, dat ik evenals u met 
grote belangstelling uitzie naar het rapport en de urgentie ervan met u deel. 
Tegelijkertijd hecht ik aan een zorgvuldig proces. De bespreking van het 
conceptrapport in de daartoe ingestelde klankbordgroep, waarin zowel SZW en 
BZK als de openbare lichamen participeren, is nagenoeg afgerond. Twee van de 
drie openbare lichamen hebben in het verband van de klankbordgroep hun reactie 
op het laatste concept van het rapport gegeven; de derde zal dit binnenkort doen. 
Momenteel verwerkt Regioplan deze opmerkingen, die met name betrekking 
hebben op de weergave van feiten en verzoek om verduidelijking of toelichting.  
In de klankbordgroep is afgesproken dat er aansluitend nog een schriftelijke 
ronde volgt, om de verwerking van de ingebrachte opmerkingen te verifiëren. 
Deze fase kost tijd, maar kan met het oog op zorgvuldigheid niet worden gemist.  
 
De staatssecretaris van BZK heeft in een algemeen overleg met de vaste 
commissie voor Koninkrijksrelaties van de Tweede Kamer op 17 mei jl., de datum 
1 juli genoemd als datum waarop het rapport bij het parlement zou moeten 
liggen. Ik streef er naar om deze datum te halen, maar dat mag niet ten koste 
gaan van een zorgvuldig proces.  
 
De Staatssecretaris van Sociale Zaken  
en Werkgelegenheid, 
 
 
T. van Ark 
 
 Pagina 1 van 1 

