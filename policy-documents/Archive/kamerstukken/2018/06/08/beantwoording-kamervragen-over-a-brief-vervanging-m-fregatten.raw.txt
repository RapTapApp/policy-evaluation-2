 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
der Staten-Generaal 
 
Plein 4 
Plein 2 
MPC 58 B 
2511 CR Den Haag 
Postbus 20701 
2500 ES Den Haag 
www.defensie.nl 
 
 
 
Onze referentie 
BS2018011679 
 
Afschrift aan 
de Voorzitter van de Eerste 
Kamer der Staten-Generaal 
Datum  
Binnenhof 22 
2513 AA Den Haag 
Betreft Antwoorden op vragen over de A-brief Vervanging M-fregatten 
 
Bij beantwoording datum, 
onze referentie en betreft 
vermelden. 
 
 
Hierbij ontvangt u de antwoorden op de schriftelijke vragen van de vaste commissie voor 
Defensie over de behoeftestelling (A-fase van het Defensie Materieel Proces) van het 
project ‘Vervanging M-fregatten’ (Kamerstuk 27 830, nr. 224). Deze vragen zijn 
ingezonden op 25 mei jl. met kenmerk 27830-224/2018D29534. 
 
 
 
DE STAATSSECRETARIS VAN DEFENSIE 
 
 
 
 
Drs. B. Visser  
 Pagina 1 van 8  
 
 

 
4 
Indien belangen van de nationale veiligheid en de nationale industrie geen rol 
zouden spelen, welke leveranciers zouden dan een optie zijn? Kunt u per 
leverancier een grove schatting geven van de kosten van de koop van een M-
fregat bij die leverancier? 
 
Door de samenwerking binnen de ‘Gouden Driehoek’ van het marinebouwcluster, 
kennisinstituten en Defensie is Nederland doorgaans in staat een modern en technologisch 
hoogwaardig product te leveren. Het belang van de maritieme sector voor Nederland is 
groot. De marinebouw is een aansprekend en innovatief onderdeel van de maritieme sector 
dat internationaal in hoog aanzien staat. De prioritaire technologiegebieden van de 
Defensie Industrie Strategie (DIS) zijn alle van toepassing op de vervanging van de M-
fregatten. Mede met het oog op deze prioritaire technologiegebieden en de daaraan 
gekoppelde wezenlijke belangen van nationale veiligheid is Defensie daarom voornemens 
offertes aan te vragen bij de Nederlandse industrie in overeenstemming met art. 346 
VWEU. 
 
Verschillende andere Europese landen ontwikkelen en bouwen fregatten die deels 
vergelijkbaar zijn met de door Nederland en België beoogde vervangers van de M-
fregatten. De kostprijs van fregatten in andere landen bedraagt op basis van een ruwe 
schatting ongeveer € 1 miljard per stuk. Dit is voor Nederland geen aantrekkelijk bedrag.  
 
5 
Waarom zijn nationale industriële belangen en belangen van nationale veiligheid 
bij deze gunning van doorslaggevend belang, maar is dit niet het geval bij de 
behoeftestelling rond de vervanging van de mijnbestrijdingsschepen die door 
België wordt gedaan? 
 
Zoals reeds afgesproken in de Letter of Intent van november 2016 (Kamerstuk 33 279, nr 
20) hebben België en Nederland een verdeling gemaakt wie welk project (vervanging M-
fregatten en vervanging mijnenbestrijdingscapaciteit) gaat leiden. België is de leidende 
partij bij de vervanging van de mijnenbestrijdingscapaciteit en bepaalt voor dit project de 
verwervingsstrategie. België kiest voor een Europese aanbestedingsprocedure met vooraf 
geselecteerde partijen. Dit is een Belgische afweging waar Nederland niet in treedt. 
 
6 
Hoe wordt omgegaan met de periode vanaf ongeveer 2020, waarin de huidige M-
fregatten het einde van hun technische en operationele levensduur bereiken, tot 
en met het moment (ná 2025) waarop beide nieuwe M-fregatten operationeel 
inzetbaar zijn? Welke maatregelen zijn mogelijk om in die interim-periode te 
kunnen blijven opereren met de huidige M-fregatten, nu gesteld wordt dat door 
het bereiken van het einde van de levensduur een nieuw 
instandhoudingprogramma geen optie meer is? 
 
Ook in deze periode wordt gezorgd voor de vereiste inzetbaarheid van de fregatten. Binnen 
de M-fregatten gebruikersgroep worden maatregelen besproken om te kunnen blijven 
opereren. 
 
7 
Is het waar dat België de M-fregatten wil voorzien van ballistic missile defence? 
Zo ja, waarom sluit Nederland zich hier niet bij aan? In hoeverre komen beide 
landen te beschikken over nagenoeg identiek materieel? 
 Pagina 3 van 8  
 
 

 
 
Vanuit het oogpunt van bedrijfsvoering en een beperking van de exploitatiekosten streeft 
Defensie naar minder scheepsklassen. Om alle opties voor de toekomst open te houden 
kijkt Defensie nadrukkelijk naar familievorming ten aanzien van het schip en/of 
deelsystemen. 
 
12 
Krijgen de schepen een verticale lanceerinrichting die, in verband met de 
Belgische wens, de grote SM-3 raketten tegen ballistische raketten kunnen 
herbergen? 
 
De voorziene verticale lanceerinstallatie van de nieuwe M-fregatten is geschikt voor 
verschillende typen raketten waaronder de luchtdoelraket ESSM Block 2, en ook de SM-3 
raket.  
 
13 
Kunnen de schepen in de toekomst voorzien worden van laserwapens? Zo ja, 
binnen welke termijn? 
 
De vervangers van de M-fregatten moeten beschikken over voldoende groeipotentieel om 
nieuwe systemen zoals lasertechnologie eenvoudig te kunnen invoeren. De termijn waarop 
dat zal gebeuren, hangt vooral af van de technische ontwikkeling van deze nieuwe 
systemen en de kosten daarvan. 
 
14 
Welke energiecriteria zijn gehanteerd bij de behoeftestelling voor dit project en 
in hoeverre dragen zij bij aan het doel om in 2030 de afhankelijkheid van fossiele 
brandstoffen met 20% terug te dringen ten opzichte van 2010? 
 
In de behoeftestelling is opgenomen dat de nieuwe fregatten moeten voldoen aan de 
ambities van de Operationele Energie Strategie. Dit wordt in de onderzoeksfase uitgewerkt 
in de productspecificaties. Zo zullen eisen gesteld worden ten aanzien van het toepassen 
van energiebesparende technologieën. Ook kan het brandstofverbruik van de toekomstige 
fregatten gelden als een van de selectiecriteria voor de leverancier van de 
scheepsmotoren. Op dit moment is nog niet precies te zeggen in welke mate dit project 
gaat bijdragen aan de ambities van de operationele energiestrategie. 
 
15 
Kunt u aangeven of de nieuwe M-fregatten voorzieningen hebben voor een zo 
laag mogelijke milieubelasting en voor een zo duurzaam mogelijke inzet? Welke 
voorzieningen zullen dat zijn? Welk ruimte zal er zijn voor innovatie op dit punt? 
 
De nieuwe M-fregatten zullen worden voorzien van middelen om te voldoen aan de strenge 
internationale milieu-eisen. Hiervoor zijn verschillende technologieën beschikbaar die nog 
verder zullen worden onderzocht. De duurzaamheid wordt in het bijzonder gezocht in een 
verminderd gebruik van fossiele brandstoffen door het toepassen van innovatieve 
oplossingen.  
 
16 
Is een van de overwegingen om deze schepen onder art 346 VWEU aan te 
besteden binnen de Nederlandse Maritieme Industrie gelegen in het feit dat zo tot 
innovatie kan worden gekomen van de militair strategisch technische kennis, die 
 Pagina 5 van 8  
 
 

 
19 
Is in het binnenkort te tekenen, of al reeds getekende, memorandum of 
understanding met België de ontbindende voorwaarde opgenomen dat de Kamer 
de behoeftestelling afkeurt? Zo nee, waarom niet? 
21 
Wanneer precies kan de Kamer het aangekondigde Memorandum of 
Understanding (MoU) met België voor de behoeftestelling “Vervanging M-
fregatten” tegemoet zien? 
 
In de Memoranda of Understanding (MoU’s) over de vervanging van de M-fregatten en de 
vervanging van de mijnenbestrijdingscapaciteit is de bepaling opgenomen dat deze pas in 
werking treden na het doorlopen van de toepasselijke parlementaire procedures. De 
ministers van Defensie van België en Nederland hebben de MoU’s op 8 juni jl. ondertekend 
tijdens de NAVO-bijeenkomst van ministers van Defensie in Brussel. De Kamer zal de 
MoU’s op korte termijn commercieel vertrouwelijk ontvangen.  
 
20 
Kunt u per gerelateerd materieelproject aangeven waar de relatie precies uit 
bestaat? 
 
Voor de gerelateerde projecten geldt dat zij worden geïntegreerd in de vervanger van de 
M-fregatten, en in sommige gevallen ook op andere schepen worden geïmplementeerd. 
Daarbij zal de vervanger van de M-fregatten functioneren als het eerste schip dat van dit 
materieel wordt voorzien. 
 
21 
Wanneer precies kan de Kamer het aangekondigde Memorandum of 
Understanding (MoU) met België voor de behoeftestelling “Vervanging M-
fregatten” tegemoet zien? 
 
Zie het antwoord op vraag 19. 
 
22 
In hoeverre moeten de M-fregatten in staat zijn om landdoelen te bestrijden, 
anders dan met kruisvluchtwapens? 
 
De nieuwe M-fregatten moeten in staat zijn om landdoelen te bestrijden. Dat kan door 
middel van het kanon of met de vervanger van de Harpoon-raket die wordt aangeschaft in 
het kader van het project ‘Vervanging maritiem Surface-to-Surface missile’.  
 
23 
Welke consequenties heeft de beoogde inzet in het noordelijk deel van de 
Atlantische Oceaan en in of nabij de Noordelijke IJszee, alsmede de beoogde 
inzet in het Caribisch deel van het Koninkrijk en de Middellandse Zee op de 
operationele eisen van de schepen? 
 
De inzet in deze gebieden stelt specifieke eisen die in het ontwerp van het schip en de 
systemen zullen worden meegenomen. Het schip en de systemen moeten bestand zijn 
tegen de daar heersende klimatologische omstandigheden. 
 
 
 
 Pagina 7 van 8  
 
 

