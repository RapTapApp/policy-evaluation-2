 
Wijziging van de Wet arbeid en zorg en enige andere wetten in verband met 
het geboorteverlof en het aanvullend geboorteverlof teneinde bij te dragen aan 
de ontwikkeling van de band tussen de partner van de moeder en het kind en 
tevens de positie van vrouwen op de arbeidsmarkt te vergroten alsmede 
uitbreiding van het adoptie- en pleegzorgverlof (Wet invoering extra 
geboorteverlof) 
 
VOORSTEL VAN WET  
 
Wij Willem-Alexander, bij de gratie Gods, Koning der Nederlanden, Prins van Oranje-
Nassau, enz. enz. enz. 
 
Allen die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is het recht op verlof van de 
partner van de moeder bij de geboorte van een kind uit te breiden teneinde de 
ontwikkeling van de band tussen hen te bevorderen en tevens de positie van vrouwen 
op de arbeidsmarkt te versterken en het adoptie- en pleegzorgverlof uit te breiden; 
 
Zo is het dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
Artikel I 
 
De Wet arbeid en zorg wordt als volgt gewijzigd: 
 
A 
 
In de artikelen 3:2, tweede lid, en 3:9, tweede lid, wordt “bedraagt ten hoogste vier 
aaneengesloten weken” vervangen door “bedraagt ten hoogste zes aaneengesloten 
weken”.  
 
B 
 
Het opschrift van hoofdstuk 4 komt te luiden: Hoofdstuk 4. Kort verzuimverlof en 
geboorteverlof. 
 
C 
 
Artikel 4:2 komt te luiden: 
 
Artikel 4:2 Geboorteverlof 
1. Na de bevalling van de echtgenote, de geregistreerde partner, de persoon met wie de 
werknemer ongehuwd samenwoont of degene van wie de werknemer het kind erkent, 
heeft de werknemer gedurende een tijdvak van vier weken, te rekenen vanaf de eerste 
dag na de bevalling, recht op geboorteverlof met behoud van loon van eenmaal de 
arbeidsduur per week. 
2. Indien de arbeidsovereenkomst of de publiekrechtelijke aanstelling wordt beëindigd 
voordat het geboorteverlof volledig is genoten, heeft de werknemer, indien hij een 
nieuwe arbeidsovereenkomst of publiekrechtelijke aanstelling aangaat, tegenover de 
nieuwe werkgever aanspraak op het verlof dat nog niet is opgenomen, met 
inachtneming van dit hoofdstuk.  
3. Indien de arbeidsovereenkomst of publiekrechtelijke aanstelling wordt beëindigd, is 
de werkgever verplicht aan de werknemer, op diens verzoek, een verklaring uit te reiken 
waaruit blijkt op hoeveel geboorteverlof de werknemer aanspraak heeft. 
 
 
  1 

 
luidende: 
2. De werknemer meldt het voornemen om het verlof, bedoeld in de artikelen 4:2 of 
4:2a, op te nemen ten minste vier weken voor het tijdstip van ingang van het verlof 
schriftelijk of elektronisch aan de werkgever onder opgave van de periode, het aantal 
gehele weken waarvoor hij verlof opneemt, of als de arbeidsduur over een ander tijdvak 
is overeengekomen waarover hij verlof opneemt over dat tijdvak, en de spreiding 
daarvan over de week of het anderszins overeengekomen tijdvak. Indien het niet 
mogelijk is de melding van het verlof tijdig te doen, meldt de werknemer het voornemen 
om het verlof op te nemen zo spoedig mogelijk aan de werkgever.  
3. De tijdstippen van ingang en einde van het in de artikelen 4:2 en 4:2a bedoelde 
verlof kunnen afhankelijk worden gesteld van de datum van de bevalling en ten aanzien 
van het verlof, bedoeld in artikel 4:2a, eveneens van het einde van het bevallingsverlof. 
4. De werkgever kan, na overleg met de werknemer, de door de werknemer gewenste 
wijze van invulling van het in artikel 4:2a bedoelde verlof op grond van een 
zwaarwegend bedrijfs- of dienstbelang wijzigen tot twee weken voor het tijdstip van 
ingang van het verlof. 
5. Indien toepassing wordt gegeven aan de artikelen 4:2, tweede lid, of 4:2a, derde lid, 
zijn het eerste tot en met vierde lid van overeenkomstige toepassing. 
 
F 
 
In artikel 4:4 wordt “de artikelen 4:1 en 4:2” vervangen door “de artikelen 4:1, 4:2 of 
4:2a”. 
 
G 
 
In artikel 4:6, tweede lid, wordt “het verlof, bedoeld in artikel 4:2” vervangen door “het 
verlof, bedoeld in de artikelen 4:2 of 4:2a”. 
 
H 
 
Artikel 4:7 wordt als volgt gewijzigd: 
1. Voor de bestaande tekst wordt de aanduiding “1.” geplaatst. 
2. In het eerste lid wordt “en de artikelen 4:2 tot en met 4:6” vervangen door “en de 
artikelen 4:4 tot en met 4:6”. 
3. Er wordt een lid toegevoegd, luidende:  
2. Van de artikelen 4:2 tot en met 4:3 kan niet ten nadele van een werknemer worden 
afgeweken. 
 
I 
 
Artikel 6:5, vierde lid, vervalt.  
 
J 
 
In hoofdstuk 6 wordt “§ 4. Overgangsrecht” vervangen door “§ 5. Overgangsrecht”.  
 
Artikel II 
 
In artikel 15, eerste lid, van de Wet minimumloon en minimumvakantiebijslag wordt 
“hoofdstuk 3, afdeling 2, paragraaf 1, van de Wet arbeid en zorg” vervangen door 
“hoofdstuk 3, afdeling 2, paragraaf 1 of artikel 4:2b van de Wet arbeid en zorg”. 
 
Artikel III 
 
In artikel 58, tweede lid, onderdeel d, van de Wet werk en inkomen naar 
arbeidsvermogen, wordt “hoofdstuk 3, afdeling 2, paragraaf 1, van de Wet arbeid en 
 
  3 

 
toepassing op een op die dag geldende collectieve arbeidsovereenkomst, regeling door 
of namens een daartoe bevoegd bestuursorgaan of schriftelijke overeenstemming als 
bedoeld in artikel 4:7 waarin ten nadele van de werknemer is afgeweken van de 
artikelen 4:2 of 4:3, zoals dat artikel luidde op eerder genoemde dag, voor de looptijd 
van de collectieve arbeidsovereenkomst, regeling door of namens een daartoe bevoegd 
bestuursorgaan of schriftelijke overeenstemming, maar ten hoogste gedurende zes 
maanden na de datum van inwerkingtreding van genoemd onderdeel. 
 
Artikel X 
 
Deze wet wordt aangehaald als: Wet invoering extra geboorteverlof.  
 
Artikel XI 
 
Deze wet treedt in werking op een bij koninklijk besluit te bepalen tijdstip, dat voor de 
verschillende artikelen of onderdelen daarvan verschillend kan worden vastgesteld.  
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
 
 
 
 
 
 
 
De Minister van Sociale Zaken  
en Werkgelegenheid, 
 
 
 
 
W. Koolmees 
 
  5 

 
I Verlof in verband met geboorte 
 
a. Voorgeschiedenis 
In Nederland hebben werknemers die echtgeno(o)t(e) of geregistreerde partner van de 
1
moeder zijn, ongehuwd met haar samenwonen of haar kind hebben erkend (hierna: 
partners) sinds 1 december 2001 recht op 2 dagen betaald kraamverlof op grond van de 
Wet arbeid en zorg (hierna: Wazo, artikel 4:2). Voor die datum was het kraamverlof al 
in vele CAO’s geregeld. De 2 dagen verlof worden betaald door de werkgever. Het gaat 
hierbij om een ongeclausuleerd recht, de werknemer kan die dagen – binnen 4 weken 
nadat het kind thuis is – naar eigen inzicht opnemen. Verlof vanwege de geboorte van 
een kind is zo essentieel voor de werknemer dat er naar de mening van de toenmalige 
regering geen belemmering voor opname mocht bestaan. Voor het kraamverlof is 
destijds gekozen voor een loondoorbetalingsverplichting voor de werkgever.  
 
De duur van het kraamverlof is al langere tijd onderwerp van discussie. Deze discussie 
speelde onder andere in 2014 bij de parlementaire behandeling van de Wet van 17 
december 2014, houdende modernisering regelingen voor verlof en arbeidstijden (Stb. 
2014, 565). Een verlenging van de duur van het kraamverlof werd toen van 
regeringszijde ontraden, omdat vanwege de economische crisis een financiële 
vergoeding tijdens de verlofperiode ten laste van werkgevers of de overheid niet 
opportuun werd geacht. Wel werd een onvoorwaardelijk recht op 3 dagen 
ouderschapsverlof ingevoerd. Doel van deze bepaling was om het opnemen van langer 
verlof mogelijk te maken en daarmee, binnen de economische situatie van destijds, een 
principiële stap te zetten; het is gebruikelijk dat de partner een week thuis kan zijn na 
de geboorte van het kind.  
 
Op 29 november 2016 heeft de toenmalige regering een voorstel ingediend om het 
kraamverlof uit te breiden met 3 dagen, gedurende welke de werknemer een uitkering 
van het Uitvoeringsinstituut werknemersverzekeringen (hierna: UWV) zou ontvangen ter 
2
hoogte van zijn dagloon. De regering stelde zich hierbij - opnieuw - op het standpunt 
dat de geboorte van een kind een zo belangrijk moment is in het leven van ouders, dat 
werknemers die een kind krijgen onder alle omstandigheden in staat moeten worden 
gesteld om na de geboorte van het kind enige tijd vrij te nemen. De toenmalige regering 
achtte het wenselijk dat voor alle partners het opnemen van 5 dagen betaald 
kraamverlof het uitgangspunt zou worden en dat er geen financiële belemmeringen 
3
zouden zijn om dit verlof op te nemen. Dat wetsvoorstel is na de verkiezingen van 22 
maart 2017 controversieel verklaard en op 22 december 2017 ingetrokken in afwachting 
van het onderhavige wetsvoorstel, dat een uitwerking vormt van de voorstellen uit het 
4
regeerakkoord.  
 
De regering overweegt ook de invoering van geboorteverlof in Caribisch Nederland. In 
het onderhavige wetsvoorstel is dit nog niet opgenomen, omdat het nader overleg vergt 
met de betrokken partijen in Caribisch Nederland. De consultatie wordt de komende 
maanden verder ter hand genomen in het kader van de sociaaleconomische agenda 
5
Caribisch Nederland. 
 
b. Verruiming geboorteverlof 
Het thans voorliggende wetsvoorstel invoering extra geboorteverlof (WIEG) beoogt een 
verruiming van het verlof, namelijk van de huidige 2 dagen met loondoorbetaling naar 
eenmaal de wekelijkse arbeidsduur met loondoorbetaling en aanvullend 5 maal de 
wekelijkse arbeidsduur verlof, op te nemen binnen 6 maanden na de geboorte van het 
kind. Voor het aanvullend verlof bestaat recht op een uitkering van het UWV ter hoogte 
                                                
1
 Het betreft hier werknemers in de zin van hoofdstuk 4 van de Wet arbeid en zorg. 
2
 Kamerstukken II 2016/17, 34617, nr. 2. 
3 
Kamerstukken II 2016/17, 34617, nr. 3. 
4
 Kamerstukken II 2016/17, 34617, nr. 11. 
5
 Kamerstukken II 2016/17, 34550 IV, nr. 39. 
 
  7 

 
7
vrouwen. Zo werken vrouwen gemiddeld 27 uur per week en slechts in 26% in voltijd. 
Mannen werken vaak voltijds (73%) of in grote deeltijdbanen. Mannen werken 
gemiddeld 38 uur per week. Een belangrijke verklaring voor het verschil in uren is de 
ongelijke verdeling van zorgtaken. Bij stellen zonder kinderen werken vrouwen vaak al 
minder uren dan mannen, maar het verschil in arbeidsduur neemt toe wanneer er 
kinderen komen. Het gemiddelde aantal uren dat moeders werken neemt na de geboorte 
van het eerste kind met vijf uur af en daalt verder na de eerste verjaardag. Bij gezinnen 
met meer kinderen ligt de arbeidsduur gemiddeld nog iets lager. Moeders besteden 
ongeveer twee keer zoveel tijd aan de zorg voor kinderen en het huishouden dan 
vaders. Zodra kinderen ouder worden herstelt het aantal uren werk van vrouwen maar 
in beperkte mate. Ook op latere leeftijd blijft er een aanzienlijk verschil in arbeidsduur 
tussen mannen en vrouwen. De economische zelfstandigheid van vrouwen (20-64 jaar, 
excl. scholieren en studenten) ligt met 59,1% een stuk lager dan die van mannen uit die 
8
leeftijdsgroep (78,7%). De regering vindt deze situatie onwenselijk.  
 
Onderzoek toont aan dat partners die direct na de geboorte van hun kind verlof nemen, 
9,10,11
over het algemeen later meer betrokken zijn bij de opvoeding. Een vroege 
betrokkenheid van de ‘andere’ ouder bij de zorg en opvoeding draagt in positieve zin bij 
aan de ontwikkeling van het kind. Ook voor de partners zelf worden positieve effecten 
gerapporteerd; partners die meer betrokken zijn bij hun kinderen, zijn over het 
12
algemeen meer tevreden met hun leven en gezonder. Voor de pas bevallen moeder is 
het positief dat haar partner haar kan bijstaan na de bevalling. Veel landen hebben dan 
ook een regeling die voorziet in verlof voor de partners van vrouwen die net een kind 
13
hebben gekregen. Deze regelingen variëren van enkele dagen tot meerdere maanden.  
Met het oog op deze doelstellingen, de positieve effecten voor de partner en het kind en 
op de verdeling van arbeid en zorgtaken binnen het gezin, is het geboorteverlof alleen 
toepasselijk in situaties waarin van een partner sprake is. 
 
Met de verlenging van de verlofperiode tot 6 weken wordt het verschil in duur tussen het 
14
zwangerschaps- en bevallingsverlof voor vrouwen (16 weken ) en het geboorteverlof 
voor de partner verminderd. Omdat er minder verschil zit in de duur van verlof voor 
beide ouders vergroot de uitbreiding van het geboorteverlof de kansen van vrouwen op 
de arbeidsmarkt; eventuele negatieve effecten op hun carrière van langdurige 
afwezigheid in samenhang met de geboorte van een kind en zorgtaken thuis zullen 
minder zwaar wegen nu ook mannen een ruime periode van verlof kunnen opnemen en 
15
meer betrokken zijn bij de dagelijkse zorgtaken voor het gezin. Dit en eerder 
genoemde onderzoeksgegevens ondersteunen de relatie tussen het onderhavige 
wetsvoorstel en de te bereiken beleidsdoelstellingen.  
 
Met genoemde doelstellingen sluit de regering aan bij de maatschappelijke opvatting dat 
partners meer betrokken moeten en willen worden bij de zorg voor kinderen en ook 
meer ruimte krijgen om daarin zelf hun weg te vinden en samen met de moeder een 
goede en voor henzelf werkzame balans van arbeid- en zorgtaken opbouwen. De SER 
geeft deze opvatting weer in het advies “Optimalisering verlof na geboorte kind”. De SER 
geeft daarin aan dat verlof na de geboorte partners in staat stelt om na de geboorte 
meer te gaan zorgen en dat dit niet alleen van belang is voor de ontwikkeling van het 
                                                
7 .
 SCP (2016) Emancipatiemonitor 2016 
8 
CBS, 2016, zie ook Emancipatienota d.d. 29 maart 2018. 
9 
OESO, 2013 <<Fathers>> Leave, Fathers>> Involvement and Child Development>>, OECD 
Social, Employment and Migration Working Papers No 140. 
10
 Maternity and paternity at work, Law and practise across the World, ILO, 2014. 
11
 Tanaka, S. en J. Waldfogel, 2007, Effects of parental leave and work hours on fathers’ 
involvement with their young children, Community, Work & Family, 10:4. 
12
 State of the World’s Fathers, Promundo e.a., 2015. 
13
 Maternity and paternity at work, Law and practise across the World, ILO, 2014. 
14
 Bij de zwangerschap van een meerling betreft het 20 weken.  
15
 Zie OESO, 2016, Dare to share: Germany’s experience promoting equal partnerschip in families. 
 
  9 

 
bewust te maken van het belang van een evenwichtige en toekomstbestendige verdeling 
van taken. Het is van belang dat ouders tijdens de opvoeding van hun kind(eren) 
onderling, maar ook met hun werkgevers, goede afspraken maken over de verdeling van 
taken, zeker wanneer zorgverantwoordelijkheden veranderen. Het doel van de 
campagne is dat ouders bewust afspraken maken zodat zij voldoende betrokken kunnen 
zijn bij de ontwikkeling van hun kind en tevens genoeg ruimte hebben om zich te 
ontplooien op het werk. Het uitgangspunt hierbij is dat ouders zelf bepalen wat voor hun 
de optimale verdeling van arbeid en zorg is. Tot slot is op 29 maart 2018 de 
Emancipatienota aan u aangeboden. In deze nota wordt o.a. ingegaan op het streven 
van de regering naar gelijkheid van mannen en vrouwen op het gebied van arbeid en 
19
inkomen en op bijbehorende maatregelen .  
 
e. Arbeidsmarkteffecten 
Er treden vele arbeidsmarkteffecten op die tegengestelde effecten hebben (CPB 2016, 
Kansrijk Arbeidsmarktbeleid deel 2). Het is lastig om een goede voorspelling te doen hoe 
het op termijn netto uitpakt. Wanneer partners een deel van de zorgtaken op zich 
nemen en dit mogelijk ook blijven doen, kan dit het arbeidsaanbod van vrouwen doen 
toenemen. Daarnaast gaat er een direct negatief effect uit van de uren die de partner als 
verlof opneemt.  
 
II Invulling van de regeling 
 
a. Doelgroep van de regeling 
De doelgroep van de regeling voor geboorteverlof met loondoorbetaling en aanvullend 
geboorteverlof bestaat uit werknemers ingevolge artikel 1:1 Wazo. Dit geldt ook al voor 
het huidige recht op kraamverlof. Voor de periode van aanvullend geboorteverlof geldt 
dat alleen werknemers die voor de Ziektewet verzekerd zijn recht hebben op een 
20
uitkering van UWV. Voor deze werknemers draagt de werkgever een Aof-premie af. 
Aangezien het aanvullende geboorteverlof gefinancierd zal worden uit de Aof-premies, 
brengt dit met zich mee dat werknemers voor wie geen Aof-premie wordt afgedragen 
wel recht hebben op vijf maal de wekelijkse arbeidsduur aanvullend geboorteverlof, 
maar in deze verlofperiode geen uitkering kunnen ontvangen. Nu het gaat om een 
vrijwillige keuze van de betrokkene om voor een voorzienbare reden verlof op te nemen, 
wil de regering voor het aanvullende geboorteverlof niet afwijken van het uitgangspunt 
dat personen voor wie geen Aof-premie wordt afgedragen geen aanspraak op een 
uitkering kunnen maken.   
 
De situatie kan zich voordoen dat de betrokken partner op het moment van de geboorte 
geen werknemer is, maar wel binnen 6 maanden na de geboorte. In dat geval kan hij 
het recht op geboorteverlof alleen genieten, als hij binnen 4 weken na de dag van de 
bevalling werknemer wordt en nog ruimte heeft om het geboorteverlof van eenmaal de 
wekelijkse arbeidsduur op te nemen. Is dat niet het geval en wordt hij later werknemer, 
dan heeft hij geen recht op het betaalde geboorteverlof. Dientengevolge kan hij ook 
geen recht doen gelden op aanvullend geboorteverlof met uitkering van UWV, omdat hij 
niet heeft voldaan aan de voorwaarde dat hij het geboorteverlof met loondoorbetaling 
heeft opgenomen. Hierbij is overwogen, dat betrokkene in de periode dat hij nog geen 
werknemer was veelal andere mogelijkheden had om bij het kind te zijn. Als 
werkzoekende had hij geen arbeidsverplichtingen die hem beletten om thuis te zijn. 
Indien hij als zelfstandige werkzaam was, was hij evenals andere zelfstandigen zelf 
verantwoordelijk voor het voorzien in middelen van bestaan tijdens een periode van 
verlof. 
 
De regeling voor (aanvullend) geboorteverlof geldt niet voor zelfstandigen. Zelfstandigen 
kunnen zelf hun werktijden en verlofperiodes bepalen en dienen desgewenst zelf 
                                                
19
 Kamerstukken II 2017/18, 30420, nr. 270. 
20
 Het gaat om werknemers als bedoeld in artikel 3:6, aanhef en eerste lid, onderdeel a, Wazo. 
 
  11 

 
of dat de financiële gevolgen van verlofopname zo groot zijn dat geen (volledig) 
aanvullend geboorteverlof zal worden opgenomen. De regering zal in de voorlichting 
over het (aanvullend) geboorteverlof aandacht besteden aan het belang van een tijdige 
oriëntatie op de financiële aspecten van deze verlofopname. Daarnaast zal ook in de 
evaluatie van de WIEG aandacht worden besteed aan de financiële aspecten van de wet 
en de mate waarin deze van invloed zijn op de opname van aanvullend geboorteverlof. 
Opgemerkt zij dat opname van het verlof ook aanzienlijke financiële gevolgen kan 
hebben voor werknemers die meer verdienen dan het maximumdagloon. Voor deze 
groep zal de vermindering van het loon hoger zijn dan 30%. Hoewel dergelijke 
huishoudens hun financiële verplichtingen hebben afgesteld op het hogere inkomen, 
zullen zij in het algemeen vooraf kunnen sparen.  
 
De uitkering van 70% van het dagloon blijft hoe dan ook een substantiële 
tegemoetkoming in de kosten die het gevolg zijn van de eigen keuze van verlofopname. 
Overigens zal mogelijk het loon door de werkgever, al of niet op basis van een cao-
afspraak, nog geheel of gedeeltelijk kunnen worden aangevuld. Ook nu al is in een 
aantal cao’s voorzien in een ruimere periode van kraamverlof met loondoorbetaling.    
 
d. Keuze bij opname van het (aanvullende) geboorteverlof  
Een vraag die zich aandient is of het verlofrecht onvoorwaardelijk is, dat wil zeggen dat 
de wens van de werknemer bepalend is of dat de werkgever op grond van zwaarwegend 
bedrijfs- of dienstbelang de wijze van invulling van het verlof in overleg met de 
werknemer kan wijzigen. Ten aanzien van deze vraag heeft de regering overwogen dat 
het voor de hand ligt dat in lijn met de huidige situatie de eerste verlofperiode van 
eenmaal de wekelijkse arbeidsduur onvoorwaardelijk is. Ook nu geldt immers dat het 
verlof in de eerste 4 weken nadat het kind is thuis gekomen, nu nog bestaande uit 2 
dagen kraamverlof en 3 dagen ouderschapsverlof, onvoorwaardelijk is. De regering is 
van mening dat bij de geboorte van een kind de partner een zo ruim mogelijke keuze 
moet hebben om het in omvang beperkte geboorteverlof op te nemen. Daarbij speelt 
mee dat de periode van afwezigheid redelijk goed vooraf te duiden is; de werkgever 
mag in staat worden geacht om indien nodig met het oog op de voortgang van de 
bedrijfsvoering passende maatregelen te treffen. Een andere afweging maakt de 
regering met betrekking tot de periode van aanvullend geboorteverlof. Gezien de 
omvang daarvan (vijfmaal de wekelijkse arbeidsduur) en de ruime periode waarin dit 
verlof kan worden opgenomen (binnen 6 maanden na de dag van bevalling) is het 
redelijk om de werkgever de mogelijkheid te geven om na overleg met de werknemer de 
door de werknemer gewenste wijze van invulling van het verlof te wijzigen wegens 
zwaarwegend bedrijfs- of dienstbelang. Een dergelijke voorziening geldt al ten aanzien 
van het ouderschapverlof. Het verlof als zodanig kan niet gewijzigd worden, wel het 
patroon van opname.  
 
Bij beëindiging van de arbeidsovereenkomst voordat het (aanvullend) geboorteverlof 
volledig genoten is, blijven het (resterende) verlof en het eventuele recht op uitkering 
beschikbaar tot het einde van de eerdergenoemde termijnen waarbinnen het opgenomen 
dient te worden. Vindt de werknemer binnen deze termijn een nieuwe baan dan kan (het 
resterende deel van) het verlof alsnog worden opgenomen en een uitkering worden 
aangevraagd. De werknemer kan aan de werkgever bij wie zijn arbeidsovereenkomst is 
beëindigd een opgave vragen van het (nog resterende aanvullende) geboorteverlof.  
 
e. Schrappen onvoorwaardelijk recht op 3 dagen ouderschapsverlof 
Bij de inwerkingtreding van de Wet modernisering regelingen voor verlof en 
arbeidstijden heeft de werknemer een onvoorwaardelijk recht op 3 dagen onbetaald 
ouderschapsverlof gekregen, op te nemen in de eerste 4 weken na de thuiskomst van 
het kind. Onvoorwaardelijk betekent dat de werkgever de wijze van opname van deze 3 
dagen ouderschapsverlof niet kan wijzigen. Met de 2 dagen kraamverlof heeft de 
werknemer 5 dagen verlof die hij geheel naar eigen wens kan inroosteren. Nu het 
geboorteverlof wordt uitgebreid tot eenmaal de wekelijkse arbeidsduur en een 
 
  13 

 
halve weken inroosteren en het dan spreiden over een langere periode mits het totaal 
binnen 6 maanden na de geboorte is opgenomen.   
De eenmalige aanvraag voor de uitkering voor aanvullend geboorteverlof kan worden 
ingediend vanaf 4 weken voor de eerste verlofdag tot 4 weken na de laatst opgenomen 
verlofdag. Hierbij is rekening gehouden met enerzijds het gegeven dat de partner vooraf 
misschien nog niet goed weet hoeveel verlof hij zal opnemen. Anderzijds speelt mee dat 
bij een aanvraag achteraf de partner lang op zijn uitkering moet wachten of – indien dit 
is afgesproken - de werkgever dit bedrag lang moet voorschieten. Om die reden is voor 
een flexibele aanvraagperiode gekozen.  
 
h. Internationale aspecten 
Zowel het geboorteverlof als het aanvullende geboorteverlof moeten worden aangemerkt 
als een vaderschapsuitkering in de zin van de Europese sociale zekerheidsverordening 
25
883/2004.  
Dit betekent in grensoverschrijdende situaties waarin de Nederlandse 
socialezekerheidswetgeving van toepassing is, dat buiten Nederland gevestigde 
werkgevers dezelfde verplichtingen hebben als Nederlandse werkgevers. Zo zijn ook de 
buiten Nederland gevestigde werkgevers verplicht om het loon gedurende vijf dagen 
door te betalen. Daarnaast moet een buiten Nederland gevestigde werkgever de 
aanvraag om uitkering van het aanvullend geboorteverlof indienen bij het UWV. Andere 
lidstaten zullen hiervan op de hoogte worden gebracht. Er zal bijzondere aandacht 
worden besteed aan de communicatie met de buurlanden. De verplichting tot 
loondoorbetaling voor in het buitenland gevestigde werkgevers is overigens niet nieuw. 
Deze verplichting bestaat ook bij het huidige recht op twee dagen betaald kraamverlof 
en is vergelijkbaar met de loondoorbetalingsverplichting ingeval van ziekte die ook geldt 
voor buiten Nederland gevestigde werkgevers wanneer de Nederlandse 
socialezekerheidswetgeving van toepassing is. Toepasselijkheid van Verordening 
883/2004 brengt daarnaast mee dat de uitkering moet worden geëxporteerd als de 
gerechtigde in een andere lidstaat van de Europese Unie, de Europese Economische 
Ruimte of Zwitserland woont.  
 
26
Daarnaast is de Rome I verordening relevant. Ingevolge deze verordening kunnen 
partijen een rechtskeuze maken dat van toepassing is op de individuele 
arbeidsovereenkomst. Echter deze keuze mag er niet toe leiden dat de werknemer de 
bescherming verliest welke hij geniet op grond waarvan niet bij overeenkomst kan 
worden afgeweken. Dit ziet op de bepalingen van bijzonder dwingend recht welke gelden 
in doorgaans het land waar de werknemer gewoonlijk zijn arbeid verricht. Bepalingen 
van dwingend recht zijn bepalingen aan de inachtneming waarvan een land zoveel 
belang hecht voor de handhaving van zijn openbare belangen zoals zijn politieke, sociale 
en economische organisatie, dat zij moet worden toegepast. In dit kader is dus bepalend 
of het geboorteverlof, artikel 4:2, en het aanvullend geboorteverlof, artikel 4:2a, kunnen 
worden aangemerkt als dwingendrechtelijke bepalingen in de zin van deze verordening. 
Dat is voor het geboorteverlof, net als het bestaande kraamverlof, het geval. Anders ligt 
het bij het aanvullend geboorteverlof, waar de werknemer, mede gelet op de financiële 
gevolgen van zijn keuze, meer zelf een afweging zal maken of hij het verlof al of niet 
geheel of gedeeltelijk wil opnemen. Om die reden wordt het aanvullend geboorteverlof 
niet aangemerkt als een dwingendrechtelijke bepaling in de zin van genoemde 
verordening.  
 
III Adoptie- en pleegzorgverlof 
 
In verband met de adoptie van een kind of het opnemen van een pleegkind in hun gezin 
hebben beide adoptie- of pleegouders recht op 4 weken verlof zonder behoud van loon. 
                                                
25
 Verordening (EG) nr. 883/2004 van het Europees Parlement en de Raad van 29 april 2004, 
betreffende de coördinatie van de socialezekerheidsstelstels (PbEU 2004, L 200). 
26
 Verordening (EG) nr. 593/2008 van het Europees Parlement en de Raad van 17 juni 2008 inzake 
het recht dat van toepassing is op verbintenissen uit overeenkomst (Rome 1) (PbEU 2008, L 177). 
 
  15 

 
 
V Reacties 
 
a. Opvattingen SER en sociale partners 
De SER heeft op 16 februari 2018 het eerdergenoemde advies “Optimalisering opname 
verlof bij geboorte” vastgesteld. Zoals eerder aangegeven, constateert de regering dat 
de SER de doelstellingen van het geboorteverlof en de relatie van het geboorteverlof 
met de verdeling van arbeid- en zorgtaken en de arbeidsmarktpositie van vrouwen 
onderschrijft. De SER legt in het advies immers een verband tussen verlofregelingen als 
gevolg van de geboorte van een kind enerzijds en anderzijds het bevorderen van de 
arbeidsparticipatie van vrouwen en het verbreden van de keuzemogelijkheden voor het 
combineren van arbeid- en zorgtaken en het vergroten van de variëteit aan 
arbeidspatronen. Met het oog op de toekomstbestendigheid van het verlofstelsel en om 
te bevorderen dat ouders met name in het eerste jaar na de geboorte verlof opnemen, 
bepleit de SER een aantal vervolgstappen.  
Als eerste adviseert de SER om de diverse verlofmogelijkheden rond de geboorte van en 
de zorg voor kinderen, dat wil zeggen het geboorteverlof, het aanvullende 
geboorteverlof en het ouderschapsverlof, samen te voegen tot één geïntegreerde 
regeling voor 26 weken individueel en niet overdraagbaar ouderschapsverlof, waarvan 
maximaal 6 weken worden betaald (voor beide ouders of verzorgers met thuiswonende 
jonge kinderen). Het huidige systeem van meerdere regelingen met gedeeltelijk van 
elkaar verschillende voorwaarden zou ingewikkeld zijn en een optimale benutting van 
verlof belemmeren. De regering is zich ervan bewust dat de opeenstapeling van 
verlofrechten de vraag opwerpt of niet beter tot integratie van de regelingen kan worden 
overgegaan. Eén geïntegreerde regeling met één aanvraagprocedure en zoveel mogelijk 
identieke voorwaarden zou veel transparanter zijn en mede daardoor wellicht tot een 
groter gebruik leiden. Overwogen moet echter worden dat niet alle verlofsoorten 
hetzelfde beogen en dat de verlofsoorten vanwege hun specifieke doelstelling elk een 
andere periode van opname dienen te hebben. Calamiteitenverlof in verband met de 
aanwezigheid bij de bevalling is nu eenmaal aan een specifieke gebeurtenis verbonden 
en niet te vergelijken met bijvoorbeeld ouderschapsverlof dat kan worden aangewend 
voor de dagelijkse zorg voor het kind tot het achtste jaar. Geboorteverlof is ter 
bevordering van de band tussen partner en kind en heeft mede als doel het bevorderen 
van een betere verdeling van arbeid en zorg tussen de partners. Omdat de verdeling van 
arbeid- en zorgtaken in veel huishoudens in de periode rond de geboorte plaatsvindt, is 
dit verlof juist beschikbaar in de eerste periode na de geboorte van het kind. Het is 
evident dat het ook voor de binding tussen partner en kind wenselijk is dat het 
geboorteverlof in de eerste periode na de geboorte wordt opgenomen.  
Daarnaast speelt mee dat de Europese Commissie een voorstel voor een richtlijn 
betreffende het evenwicht tussen werk en privéleven voor ouders en mantelzorgers 
28
heeft gepubliceerd. Daarin worden onder andere voorstellen gedaan voor (gedeeltelijk) 
betaald ouderschapsverlof voor beide partners. De regering is van mening dat nadere 
afwegingen over de wenselijkheid en de voor- en nadelen van een (gedeeltelijke) 
integratie van de verlofregelingen eerst gemaakt kunnen worden als er meer zicht is op 
de besluitvorming inzake het richtlijnvoorstel. 
 
Als tweede stap stelt de SER voor dat de financiering van het verlof moet plaatsvinden 
uit de algemene middelen en dat vervolgens het betaald ouderschapsverlof naar 
moeders moet worden uitgebreid. In het regeerakkoord is naar een balans gezocht in de 
werkgeverslasten. In paragraaf VII.a is dit nader toegelicht. Ook wat betreft de 
uitbreiding van betaald ouderschapsverlof naar moeders wacht de regering de 
besluitvorming over het genoemde richtlijnvoorstel af.  
 
Sociale partners onderschrijven het hiervoor besproken advies van de SER over de 
optimalisering van verlof na de geboorte van een kind.  
                                                
28
 Zie ook Kamerstukken II 2016/17, 22112, 2353. 
 
  17 

 
mogelijkheid dat werknemers geboorteverlof opnemen. De meldingstermijn van een 
maand voor de eerste verlofdag zal in de regel ruimte bieden aan de werkgever om zich 
op het verlof voor te bereiden. Deze meldingstermijn wordt ingevoerd vanwege de 
mogelijk langere duur van afwezigheid.  De gevolgen van de langere afwezigheid voor 
de werkgever zijn immers groter dan in de ‘oude’ situatie van 2 dagen verlof. Bovendien 
kan de werkgever de voorgestelde inroostering van de maximaal 5 weken aanvullend 
geboorteverlof wijzigen als dit wegens redenen van zwaarwegend bedrijfs- of 
dienstbelang noodzakelijk is (zie onder IId).   
 
Ten aanzien van de positie van meeroudergezinnen of gezinnen met twee vaders wijst 
31
de regering op het advies van de Staatscommissie Herijking Ouderschap “Kind en 
e
ouder in de 21 eeuw” die aanbevelingen heeft gedaan op het terrein van juridisch 
meerouderschap, gezag en draagmoederschap en de in het regeerakkoord 
aangekondigde vervolgonderzoeken op dit terrein. Op 22 maart 2018 heeft de Minister 
32
voor Rechtsbescherming bij Kamerbrief aangekondigd op welke wijze deze 
onderzoeken zullen worden uitgevoerd. Daarbij heeft hij tevens aangekondigd de 
Tweede Kamer begin 2019 de resultaten van deze onderzoeken met een kabinetsreactie 
daarop te kunnen toezenden. Het is vervolgens aan kabinet en Kamer om te bezien op 
welke wijze daaraan een vervolg moet worden gegeven. Uitgangspunt zal daarbij in 
ieder geval het belang van het kind zijn.  
In totaal hebben 20 (maatschappelijke) organisaties gereageerd. Een groot aantal 
organisaties is positief over het wetsvoorstel en onderschrijft de doeltreffendheid van de 
33
wet. De regering constateert met tevredenheid dat deze organisaties verwachten dat 
de voorgenomen uitbreiding van het geboorteverlof wezenlijk zal bijdragen aan een 
betere band tussen de partner en het kind, de arbeidsparticipatie van vrouwen 
stimuleert en zorgt voor een betere werk-privébalans tussen de leden van het 
huishouden. Deze organisaties vinden het voorliggende wetsvoorstel een goede stap 
vooruit, maar signaleren dat op een aantal punten aanpassing wenselijk of nodig is om 
opname van het verlof voor een bredere groep toegankelijk te maken. Zij bepleitten een 
34
verhoging van de uitkering tot 100% van het loon of ten minste een garantie op een 
35
uitkering op het niveau van het bestaansminimum. Aldus zouden ook de lager 
betaalden meer gebruik gaan maken van het verlof en zou bijvoorbeeld ook in 
huishoudens met een lager inkomen een betere verdeling van arbeid en zorgtaken 
tussen de partners tot stand kunnen komen en meer ruimte voor arbeidsparticipatie van 
vrouwen. 7 organisaties verzoeken de regeling ook toegankelijk te maken voor 
zelfstandigen om de reden dat de doelstellingen van de wet alle werkende jonge ouders 
36
betreffen en niet alleen werknemers. Andere voorstellen die meer dan eens genoemd 
zijn in deze reacties betreffen de aandacht voor de cultuur rond de verdeling van arbeid 
37 38
en zorgtaken en de noodzaak van een verdere verlenging van de verlofduur.  
 
Wat betreft de hoogte van de uitkering heeft de regering eerder in de memorie van 
toelichting aangegeven het belangrijk te vinden dat ook de partner een financiële 
bijdrage levert. De partner en de moeder onderstrepen daarmee dat het een bewuste 
keuze is om het verlof op te nemen en deel te nemen aan de dagelijkse zorg voor het 
kind. De regering beschouwt de uitkering van 70% van het dagloon als een substantiële 
tegemoetkoming in de kosten van het verlof.  
                                                
31
 Kamerstukken II 2016/17, 33836, nr. 18. 
32
 Kamerstukken II 2017/18, 33836, nr. 24. 
33
 Atria, CNV, College voor de Rechten van de Mens, Emancipator, FNV, FNV Zelfstandigen, 
Kunstenbond, Stichting voor Betrokken Vaderschap, Stichting Clara Wichmann Stichting Loonwijzer, 
NJCM, NVR, Rutgers, VCP en Women Inc. 
34
 Atria, CNV, Emancipator, FNV, FNV Zelfstandigen, Kunstenbond, Loonwijzer, NVR, Rutgers en 
VCP. 
35
 CNV, FNV, FNV Zelfstandigen, NJCM, Rutgers, Stichting Clara Wichmann en Women Inc. 
36
 Atria, Emancipator, FNV, FNV Zelfstandigen, Kunstenbond, Loonwijzer, Rutgers en Stichting Clara 
Wichmann. 
37
 Rutgers en Women Inc. 
38
 Atria, CNV, Emancipator, Loonwijzer en Rutgers. 
 
  19 

 
 
Ten slotte is, naast de twee hiervoor genoemde organisaties, ook de Stichting Clara 
Wichmann ingegaan op enige internationaalrechtelijke aspecten van het geboorteverlof 
met name in relatie tot het Kinderrechtenverdrag, het EVRM, het VN-Vrouwenverdrag, 
het Internationaal Verdrag inzake Economische, Sociale en Culturele Rechten, het EU 
Handvest van de Grondrechten en de comités die hierop toezien. 
Het College voor de Rechten van de Mens constateert dat de mensenrechtelijke 
verplichtingen die uit genoemde verdragen naar voren komen, een meer evenwichtige 
verdeling van arbeid en zorg tussen mannen en vrouwen en een verkleining van het 
verschil in aan- en afwezigheid van mannen en vrouwen, terugkomen in de doelen van 
de WIEG. Wel signaleert het College dat aanvullende maatregelen nodig zijn om de 
partners te stimuleren daadwerkelijk verlof op te nemen en om werkgevers te 
stimuleren om verlofopname te faciliteren en zwangerschapsdiscriminatie tegen te gaan. 
In de hiervoor beschreven beleidscontext wordt ingegaan op de campagne die is gestart 
om tot een meer evenwichtige en toekomstbestendige verdeling van taken te komen 
tussen de partners in het huishouden (zie Id).  
De Stichting Clara Wichman en het NJCM gaan verder in op de relatie met het VN-
Kinderrechtenverdrag. Deze organisaties waarschuwen voor discriminatoire effecten. 
Partners die een zodanig inkomen genieten dat men bij opname van aanvullende 
geboorteverlof onder het sociaal minimum uitkomt, zullen in de praktijk geen verlof 
opnemen. Hun kinderen zullen dan niet in gelijke mate als andere kinderen kunnen 
profiteren van het aanvullend geboorteverlof. De regering breidt met het wetsvoorstel de 
verlofrechten bij de geboorte uit. Uitgangspunt is dat beide ouders gezamenlijke 
verantwoordelijkheid dragen voor de opvoeding en ontwikkeling van het kind. Om deze 
gezamenlijke verantwoordelijkheid te stimuleren kunnen werknemers in ieder geval een 
week verlof opnemen met volledige loondoorbetaling. In de praktijk worden hiervoor 
thans veelal mede vakantiedagen gebruikt. Voor loondoorbetaling is gekozen om geen 
enkele financiële belemmering te doen ontstaan voor dit verlof. Aanvullend is er de 
mogelijkheid van 5 weken verlof met een substantiële vergoeding van de kosten die dit 
verlof met zich brengt. Van wie hiervoor kiest wordt verwacht dat hij een verlies van 
30% van het inkomen zelf opvangt.  Door de uitkering te maximeren op 70% van het 
maximumdagloon kan dit aandeel hoger zijn als men tot de hogere inkomensgroepen 
behoort. Aan de ouders zelf is de keuze om van deze mogelijkheid gebruik te maken of 
om dat om welke reden dan ook niet te doen. De regering treedt niet in de afwegingen 
die de ouders maken. Voor de positie van zelfstandigen wordt kortheidshalve verwezen 
naar de passage hierover bij de beschrijving van de doelgroep van de regeling (zie IIa). 
 
c. Adviescollege toetsing regeldruk 
Het Adviescollege toetsing regeldruk heeft advies uitgebracht over het 
conceptwetsvoorstel. Het toetsingskader van het college telt 4 elementen die elk 
beoordeeld worden. 
1. Nut en noodzaak van het wetsvoorstel: deze zijn naar het oordeel van het college 
voldoende beargumenteerd en het college ziet geen aanleiding tot het maken van 
opmerkingen. 
2. Minder belastende alternatieven: het college adviseert om bij het aanvragen van het 
aanvullend geboorteverlof af te zien van tussenkomst van de werkgever dan wel om toe 
te lichten waarom voor deze tussenkomst gekozen is. Verder adviseert het college om 
uitdrukkelijk te vermelden dat de werknemer niet verplicht is bepaalde bewijsstukken bij 
te voegen. In de memorie van toelichting is nader gemotiveerd waarom voor 
tussenkomst van de werkgever is gekozen. Vermeld is dat net als nu reeds het geval is, 
de werkgever achteraf aan de werknemer kan vragen om aannemelijk te maken dat hij 
recht had op geboorteverlof.  
3. Werkbaarheid en merkbaarheid: het college verwacht dat de regelingen werkbaar zijn 
omdat het geboorteverlof is geënt op het reeds bestaande kraamverlof en het 
aanvullend geboorteverlof op de systematiek die wordt gebruikt bij de uitkeringen voor 
het zwangerschaps- en bevallingsverlof. Omdat de regeling voor aanvullend 
 
  21 

 
in beeld te brengen zal rekening moeten worden gehouden met het gegeven dat een 
aantal partners ook zonder de uitbreiding van het geboorteverlof substantieel deel zal 
nemen aan de zorg voor het kind en tot een evenwichtige verdeling van arbeid en 
zorgtaken in het huishouden komen. Het gaat er dan om of de verlofopname bijdraagt 
aan een betere band tussen de partner en het kind en aan een betere positie van 
vrouwen op de arbeidsmarkt en een meer gelijke taakverdeling in het huishouden. Zo 
mogelijk wordt op basis van bestaande of nog te ontwikkelen gegevens geïnventariseerd 
hoe de huidige verdeling van arbeid- en zorgtaken is en hoe deze tot stand is gekomen, 
zodat de resultaten van de evaluatie kunnen worden vergeleken met de situatie voor 
inwerkingtreding van het (aanvullend) geboorteverlof. Op die wijze ontstaat een beeld 
van de toegevoegde waarde van het wetsvoorstel. Tenslotte zullen ook aspecten van 
misbruik en oneigenlijk gebruik en handhaving aan de orde komen. 
  
VII Budgettaire consequenties, administratieve lasten en regeldruk  
 
Budgettaire consequenties, administratieve lasten en regeldruk  
 
a. Uitkeringslasten 
De uitkeringslasten worden geschat op ca. € 162 miljoen structureel. 
Het gemiddeld aantal verwachte geboorten tussen 2019 en 2022 ligt op 176.000 per 
jaar. Voor ruim 70% van de geboorten geldt dat de moeder een partner heeft die 
werkzaam is als werknemer. Voor de raming van de uitkeringslasten is verondersteld dat 
circa 75% van de partners verlof wil opnemen. Van de 5 weken wordt gemiddeld 3,5 
week verlof opnemen. Het gemiddeld dagloon voor partners in loondienst is geschat op € 
140. Tijdens het verlof wordt 70% van het loon doorbetaald. De uitkeringslasten zijn in 
2020 lager, omdat de regeling halverwege dat jaar ingaat en een deel van de 
uitkeringen achteraf aangevraagd en betaald zal worden. Het adoptieverlof wordt per 1 
januari 2019 met 2 weken uitgebreid. De uitkeringslasten voor dit verlof nemen 
daardoor met € 1 miljoen toe. 
 
Tabel 1 
 
Uitkeringslasten (x 1 mln. €) 2019 2020 2021 2022 Struc. 
 
Uitkeringslasten   
Aanvullend geboorteverlof (Wazo) 61 162 162 162 
  
Adoptie- en pleegzorgverlof (Wazo) 1 1 1 1 1 
 
De kosten van het aanvullend geboorteverlof worden gefinancierd zoals dat bij de 
werknemersverzekeringen het geval is, namelijk door het heffen van een premie. De 
bestaande uitkeringen op grond van de Wazo worden betaald uit het 
Arbeidsongeschiktheidsfonds (Aof). Dat gaat ook gelden voor de nieuwe uitkering voor 
het aanvullend geboorteverlof. De uitgaven van het arbeidsongeschiktheidsfonds worden 
gefinancierd door de basispremie, waarvan de hoogte wordt vastgesteld door de Minister 
van Sociale Zaken en Werkgelegenheid. Om de kosten van het geboorteverlof te dekken 
zal de basispremie dus iets hoger (ongeveer 0,4 procentpunt in 2020) worden 
vastgesteld. Deze premieverhoging was reeds opgenomen in het regeerakkoord. In het 
regeerakkoord zijn maatregelen opgenomen die leiden tot lastenverlichtingen en 
maatregelen die leiden tot lastenverzwaringen, zoals het aanvullende geboorteverlof. Als 
het totale pakket lastenverlichtende en lastenverzwarende maatregelen in beschouwing 
wordt genomen leidt dit per saldo tot een lastenverlichting voor zowel burgers als 
42
bedrijven.  
                                                
42
 Dit betreft het per saldo lastenverlichtende effect van het pakket bedrijfsleven en het 
milieupakket bedrijfsleven in 2021 (cumulatief) zoals verwerkt in de Startnota (Kamerstukken II, 
 
  23 

 
salarissysteem onder licentie of van een administratiekantoor. In alle gevallen dienen de 
salarissystemen te worden aangepast. Naar grove schatting kost dit € 1,2 miljoen. 
Daarbij is ervan uitgegaan dat 100 salarissystemen aangepast dienen te worden.  
 
Artikelsgewijze toelichting 
 
Artikel I, onderdeel A, en IX, eerste lid 
In artikel I, onderdeel A, is conform het regeerakkoord de uitbreiding van het adoptie- 
en pleegzorgverlof geregeld. Dit verlof wordt uitgebreid van ten hoogste 4 
aaneengesloten weken naar 6 aaneengesloten weken. De periode waarin het verlof kan 
worden opgenomen, 26 weken, blijft ongewijzigd. Het adoptie- en pleegzorgverlof geldt 
voor werknemers (artikel 3:2) en gelijkgestelden (artikel 3:9). Het recht op uitkering 
wordt eveneens verlengd van 4 naar 6 weken (dit volgt uit de artikelen 3:7 en 3:9). De 
uitbreiding van het adoptie- en pleegzorgverlof is voorzien met ingang van 1 januari 
2019. Het recht op het extra verlof geldt voor kinderen, van wie de feitelijke opneming 
ter adoptie of als pleegkind een aanvang heeft genomen op of na de beoogde datum van 
inwerkingtreding van artikel I, onderdeel A, zijnde 1 januari 2019. 
 
Artikel I, onderdeel B 
In dit onderdeel is het opschrift van hoofdstuk 4 aangepast en wordt de term 
geboorteverlof geïntroduceerd.  
 
Artikel I, onderdeel C 
Eerste lid: Na de bevalling van de echtgenote, de geregistreerde partner, de persoon 
met wie hij ongehuwd samenwoont of degene van wie hij het kind erkent, wordt in 
artikel 4:2 Wazo het geboorteverlof (voorheen: kraamverlof) uitgebreid naar eenmaal de 
wekelijkse arbeidsduur met behoud van loon. Het gaat hierbij om de bedongen 
arbeidsduur. Ook bij meerlingen geldt eenmaal de wekelijkse arbeidsduur. Het huidige 
kraamverlof van 2 dagen geldt ongeacht het aantal kinderen dat geboren wordt. Ten 
gevolge van deze uitbreiding heeft iedere werknemer, recht op een vrije week na de 
bevalling. Werknemer is degene die krachtens arbeidsovereenkomst naar burgerlijk 
recht of publiekrechtelijke aanstelling arbeid verricht (artikel 1:1, aanhef en onder b, 
Wazo). Het verlof moet, al of niet aansluitend, binnen 4 weken na de bevalling worden 
opgenomen. Het is een onvoorwaardelijk recht. De werknemer kan naar eigen keuze de 
dagen opnemen. Het recht is afhankelijk van de bevalling. Het recht geldt dus ook als 
het kind dood ter wereld komt of kort na de bevalling komt te overlijden.  
Het recht op geboorteverlof bestaat vanaf de eerste dag na de bevalling. In de huidige 
regeling wordt uitgegaan van de dag dat het kind feitelijk op hetzelfde adres woont als 
de moeder. Dit is echter een moment dat door het UWV voor de in artikel 4:2b 
geregelde uitkering ten behoeve van het aanvullend geboorteverlof niet kan worden 
gecontroleerd, vandaar dat er voor gekozen is dat het recht (op het geboorteverlof en 
het aanvullend geboorteverlof) bestaat vanaf de eerste dag na de bevalling. Tevens 
wordt het hierdoor mogelijk om het geboorteverlof op te nemen als het kind nog niet op 
het adres van de moeder woont, maar bijvoorbeeld in een ziekenhuis verblijft. 
 
Tweede en derde lid: Het tweede lid maakt het, net als bij het ouderschapverlof (zie 
artikel 6:2, tweede lid, Wazo), mogelijk om bij beëindiging van de arbeidsovereenkomst 
of publiekrechtelijke aanstelling het nog niet opgenomen geboorteverlof op te nemen bij 
een nieuwe werkgever. In dat verband moet de werknemer desgevraagd van zijn “oude” 
werkgever een verklaring meekrijgen over de omvang van (het deel van) het 
geboorteverlof dat (nog) niet is opgenomen. Dat regelt het derde lid. Die verklaring is 
vormvrij en kan in voorkomend geval bijvoorbeeld per e-mail plaatsvinden. Met die 
verklaring kan de werknemer bij zijn nieuwe werkgever het resterende verlof alsnog 
opnemen. Wel blijft gelden dat het totale verlof binnen 4 weken na de bevalling moet 
zijn opgenomen. Indien de werknemer het verlof bij de nieuwe werkgever zonder 
onderbreking wenst voort te zetten, bijvoorbeeld in de vorm van een deeltijddag of -
dagdeel, meldt hij dit bij de nieuwe werkgever. Met betrekking tot de wijze van melden 
 
  25 

 
regels zijn ook mogelijk indien de werknemer korter dan een jaar heeft gewerkt bij zijn 
werkgever. Voor de berekening van de uitkering wordt immers als dagloon beschouwd 
1/261 deel van het loon, bedoeld in hoofdstuk 3 van de Wet financiering sociale 
verzekeringen, dat de desbetreffende werknemer in de periode van een jaar verdiende. 
Heeft de werknemer nog geen volledig jaar gewerkt bij zijn werkgever dan zijn 
afwijkende regels noodzakelijk.  
 
Artikel 4:2c: De voor de Ziektewet verzekerde werknemer die in aanmerking wenst te 
komen voor de uitkering van het UWV ten behoeve van het aanvullend geboorteverlof, 
doet de aanvraag daartoe door tussenkomst van de werkgever. Dit gaat via een 
formulier dat het UWV via verschillende bronnen beschikbaar stelt, onder andere via de 
45
website. De aanvraag via tussenkomst van de werkgever is op dezelfde wijze ingericht 
als in artikel 3:11, eerste lid, Wazo. De aanvraag kan slechts eenmalig worden gedaan 
in de periode die gelegen is tussen 4 weken voor de eerste dag van het aanvullend 
verlof en 4 weken na de laatste dag van dat verlof. Dit houdt in dat de aanvraag een 
definitief karakter draagt. Een aanvraag achteraf kan ondervangen dat verlof waarvoor 
een uitkeringsrecht bestaat niet volledig benut wordt.  
 
Als bij controle blijkt dat het geboorteverlof met loondoorbetaling of het aanvullend 
geboorteverlof niet is opgenomen dan zal, in aansluiting bij het huidige 
handhavingsbeleid met betrekking tot de Wet arbeid en zorg, de uitkering worden 
teruggevorderd. Ook bestuurlijke boeten zijn mogelijk. De artikelen 3.14, derde lid, en 
3:16, eerste tot en met derde lid, Wazo zijn daarvoor in het vierde lid van 
overeenkomstige toepassing verklaard. Voorts zijn de bepalingen inzake opschorting van 
de betaling bij vertrek naar een onbekende bestemming (artikel 3:14a) en betreffende 
het niet verstrekken van uitkeringen aan vreemdelingen die niet rechtmatig in Nederland 
verblijven, van overeenkomstige toepassing verklaard (artikel 3:18, zesde tot en met 
achtste lid). Op deze wijze kan het UWV de verstrekking van de uitkering goed 
uitvoeren. 
 
Alleen als de werknemer daadwerkelijk gebruik maakt van het recht op aanvullend 
geboorteverlof bestaat dus recht op een uitkering van het UWV. Uit de bovengenoemde 
aanvraag voor een uitkering van het UWV moet blijken dat van het recht op 
geboorteverlof met behoud van loon gebruik is of zal worden gemaakt en dat ook van 
het recht op aanvullend geboorteverlof gebruik is of wordt gemaakt. De uitkering zal in 
principe op dezelfde wijze als bij het zwangerschap- en bevallingsverlof door het UWV 
via de werkgever aan de werknemer worden verstrekt. 
 
Opgemerkt wordt dat de uitbetaling van de uitkering in principe geschiedt 6 weken na 
het afgeven van de beschikking door het UWV. Dit vloeit voort uit artikel 4:87 van de 
Algemene wet bestuursrecht.  
 
De uitkering wordt verstrekt zolang het verlof niet langer dan een jaar voorafgaand aan 
de aanvraag is opgenomen (tweede lid). 
  
In het derde lid is een standaardbepaling met betrekking tot controlevoorschriften 
opgenomen.  
 
Tegelijkertijd met de inwerkingtreding van dit wetsvoorstel zullen ook enkele algemene 
maatregelen van bestuur en ministeriële regeling worden aangepast, zoals het Algemeen 
inkomensbesluit sociale verzekeringswetten, het Dagloonbesluit en de Regeling 
samenloop arbeidsongeschiktheidsuitkering. Naast een aantal technische wijzigingen 
moet onder andere worden geregeld wat er gebeurt indien er sprake is van samenloop 
van uitkeringen. Daarnaast zal de Gelijkstellingsregeling arbeidsuren worden aangepast 
in verband met het buiten beschouwing laten van arbeidsuren, het meerdere keren in 
                                                
45
 www.uwv.nl.  
 
  27 

 
meldingsverplichting wordt niet langer toegestaan dat dit ten nadele van de werknemer 
wordt geregeld. De regering is van mening dat deze verlofvorm iedere partner behoort 
toe te komen en dat de meldingsverplichting voor iedereen hetzelfde moet zijn. Voor 
lopende cao’s is in artikel IX, vijfde lid, een korte overgangsperiode opgenomen.  
 
Artikel I, onderdeel I 
Het onvoorwaardelijk recht op 3 dagen ouderschapsverlof in aanvulling op het huidige 
kraamverlof vervalt. Dit is onder “Schrappen onvoorwaardelijk recht op 3 dagen 
ouderschapsverlof” van het algemeen deel van de memorie van toelichting reeds 
toegelicht.  
 
Artikel I, onderdeel J 
Abusievelijk is in het verleden in hoofdstuk 6 Wazo tweemaal een opschrift met de 
aanduiding paragraaf 4 opgenomen. Dit wordt gecorrigeerd.  
 
Artikel II 
Uit hoofde van zijn arbeidsovereenkomst heeft de werknemer jegens de werkgever 
aanspraak op een vakantiebijslag ten minste tot een bedrag van 8% van zijn ten laste 
van de werkgever komende loon alsmede van de uitkering die hij op grond van artikel 
4:2b van UWV krijgt. Deze laatste uitkering is toegevoegd aan artikel 15 van de Wet 
minimumloon en minimumvakantiebijslag.  
 
Artikel III 
Op grond van deze wijziging in artikel 58, tweede lid, onderdeel d, van de Wet werk en 
inkomen naar arbeidsvermogen worden de uitkeringsdagen op grond van artikel 4:2b 
Wazo niet meegerekend bij het vaststellen van het aantal van 36 kalenderweken als 
bedoeld in het eerste lid van artikel 58 van de Wet werk en inkomen naar 
arbeidsvermogen.  
 
Artikel IV 
Op grond van deze wijziging is artikel 17a, eerste lid, onderdeel d, van de 
Werkloosheidswet technisch aangepast en tellen de dagen waarop de uitkering loopt die 
verstrekt is op basis van artikel 4:2b Wazo, niet mee voor het aantal van 36 
kalenderweken, die als referte weken gelden in het kader van de toepassing van artikel 
17 van de Werkloosheidswet.  
 
Artikel V 
Onder A: Artikel 7:635 BW wordt aangepast zodat de werknemer, ook indien hij een 
beroep doet op de uitkering, bedoeld in artikel 4:2b Wazo, geen aanspraak op 
vakantierechten verliest.  
Onder B: Ten aanzien van het geldend maken van het recht op geboorteverlof en 
aanvullend geboorteverlof geldt ontslagbescherming.  
 
Artikel VI 
Dit artikel regelt in de Wet financiering sociale verzekeringen dat de kosten die verband 
houden met de uitkering van het aanvullend geboorteverlof en de uitvoeringskosten van 
het UWV, uit het Arbeidsongeschiktheidsfonds worden betaald. De daarvoor 
noodzakelijke verhoging van de basispremie voor het Arbeidsongeschiktheidsfonds wordt 
op basis van artikel 36 van genoemde wet bij ministeriële regeling vastgesteld.  
 
Artikel VII 
Met deze wijziging wordt duidelijk gemaakt dat de werknemer die op grond van  
hoofdstuk 4, eerste paragraaf, Wazo, een uitkering in verband met het aanvullend 
geboorteverlof geniet, verzekerd is op grond van de Ziektewet. 
 
Artikel VIII 
In dit artikel is een standaard evaluatiebepaling opgenomen. 
 
  29 

