 
 
 
 
 
Ministerie van Defensie 
 
Plein 4 
MPC 58 B 
Postbus 20701 
2500 ES Den Haag 
www.defensie.nl 
 
 
 
 
> Retouradres Postbus 20701 2500 ES Den Haag 
 
 
de Voorzitter van de Tweede Kamer 
 
der Staten-Generaal 
Onze referentie 
Plein 2 
BS2018012928 
2511 CR Den Haag 
Bij beantwoording datum, 
onze referentie en betreft 
vermelden. 
Datum  
Betreft Antwoorden op feitelijke vragen van de vaste commissie voor 
Defensie over de begrotingsstaten van het Ministerie van Defensie 
(X) voor het jaar 2018 
 
 
 
 
 
Hierbij ontvangt u de antwoorden op de feitelijke vragen van de vaste commissie 
voor Defensie over de wijziging van de begrotingsstaten van het Ministerie van 
Defensie (X) voor het jaar 2018 (wijziging samenhangende met de Voorjaarsnota) 
(ingezonden 13 juni jl. met kenmerk 34960-X/2018D33376). 
 
DE MINISTER VAN DEFENSIE  DE STAATSSECRETARIS VAN DEFENSIE 
 
 
 
 
Drs. A.Th.B. Bijleveld-Schouten  Drs. B. Visser 
 
 
 
 
 
 
 
  
 Pagina 1 van 11  
 
 
 

 
 
 
 
2  
 
 
Kunt u zich het bericht “Defensie ligt aan de ketting van Financiën” 
herinneren? Kunt u aangeven in hoeverre de in dit artikel geschetste  
situatie nog van toepassing is? Kunt u daarbij specifiek toelichten wat er 
 
sinds de publicatie van dit artikel is veranderd? 
 
Met het Regeerakkoord is besloten dat de intensiveringen die uitwerking 
behoeven op de aanvullende post van het ministerie van Financiën achter zouden 
blijven in afwachting van concrete en doelmatige beleidsvoorstellen. Deze 
afspraak is van toepassing op alle ministeries die er met het regeerakkoord extra 
budget bij hebben gekregen. Met de Nota van Wijziging (Kamerstuk 34 775 X, nr. 
25) heeft Defensie een deel van het budget overgeboekt gekregen. Het overige 
extra budget is - op basis van de plannen in de Defensienota - grotendeels met 
de eerste suppletoire begroting aan de Defensiebegroting toegevoegd. 
 
3  
Welke bedragen zijn nog niet overgeheveld van het ministerie van 
Financiën naar het ministerie van Defensie? 
 
Vanuit het pakket Uitbreiding slagkracht, cyber en werkgeverschap is een 
structurele reeks nog niet overgeheveld van het Ministerie van Financiën naar het 
Ministerie van Defensie. Vanuit het pakket Kustwacht Caribisch Gebied gaat het 
om een reeks van € 10 miljoen structureel.  
 
4 
Kunt u per maatregel uit het regeerakkoord inzicht geven in de 
meerjarige verdeling over de begrotingsartikelen van de middelen die nu 
aan de begroting worden toegevoegd, zoals dat eerder wel is gedaan bij 
de nota van wijziging “Maatregelen ondersteuning krijgsmacht”? 
 
Zie het antwoord op vraag 1. 
 
5  
Kunt u toelichten waarom er in 2022 een bedrag van € 1.118 miljoen aan 
uitgaven wordt toegevoegd aan artikel 6 (Investeringen), en waarom dit 
ruim € 300 miljoen hoger is dan in 2021? 
 
In de eerste suppletoire begroting is een kasschuif verwerkt, waarbij een 
verlaging van € 250 miljoen in 2020 en € 25 miljoen in 2021 is opgenomen en 
een verhoging van € 275 miljoen in 2022. 
 
  
 Pagina 3 van 11  
 
 
 
 

 
 
 
 
8  
 
 
Kunt u toelichten waarom de extra € 10 miljoen voor de Kustwacht, 
ondanks de aankondiging in de tweede nota van wijziging op de  
begroting, nog niet is overgeheveld naar de begroting van Defensie? 
 
23  
Kunt u toelichten waarom de extra € 10 miljoen voor de Kustwacht, 
ondanks de aankondiging in de tweede nota van wijziging op de 
begroting, nog niet is overgeheveld naar uw begroting? Wanneer zal de 
extra € 10 miljoen voor de Kustwacht van de aanvullende post naar uw 
begroting worden overgeheveld? 
 
Aan de overheveling moet een vastgesteld bestedingsplan ten grondslag liggen. 
Dit was nog niet het geval. Inmiddels is het bestedingsplan goedgekeurd en wordt 
het budget met de tweede suppletoire begroting 2018 naar Defensie 
overgeheveld. 
 
9 
Wat zijn in totaal de kosten van het nieuwe arbeidsvoorwaardenakkoord, 
die met de eerste suppletoire begroting meerjarig zijn verwerkt? 
25 
Wat zijn in totaal de kosten van het nieuwe arbeidsvoorwaardenakkoord, 
die met de eerste suppletoire begroting meerjarig zijn verwerkt? 
 
Het arbeidsvoorwaardenakkoord bestaat onder meer uit een structurele en 
incidentele loonsverhoging, afspraken over een nieuwe diensteinderegeling, 
maatregelen om instroom en doorstroom van personeel te bevorderen en 
talentontwikkeling van militairen te stimuleren. De maatregelen uit het 
arbeidsvoorwaardenpakket zijn met deze eerste suppletoire begroting meerjarig 
verwerkt. De kosten van het arbeidsvoorwaardenakkoord bedragen in 2018 € 205 
miljoen. Vanaf 2019 zijn de kosten lager, met name vanwege het wegvallen van 
de incidentele loonsverhoging in 2018. De structurele kosten zijn vanaf 2019 circa 
€ 195 miljoen per jaar. 
 
10  
Hoe financiert u de kosten van het arbeidsvoorwaardenakkoord, 
aangezien de loonbijstelling niet toereikend lijkt te zijn om de kosten te 
dekken? 
11  
Kunt u toelichten wat bedoeld werd met de mededeling in de nota van 
wijziging van 15 december 2017 dat de kosten van het 
arbeidsvoorwaardenakkoord met de toevoeging van € 20 miljoen volledig 
gedekt waren binnen de Defensiebegroting? 
27  
Klopt het dat de door de minister van Financiën uitgekeerde 
loonbijstelling onvoldoende is om de kosten van het 
arbeidsvoorwaardenakkoord te dekken? Hoe financiert u de kosten van 
het arbeidsvoorwaardenakkoord? 
 
Het arbeidsvoorwaardenakkoord wordt onder meer gedekt door de loonbijstelling 
2017 en 2018. Daarnaast zijn in onder meer het arbeidsvoorwaardenakkoord 
maatregelen opgenomen die leiden tot minder uitgaven en daarom voor 
aanvullende dekking zorgen, zoals een nieuwe diensteinderegeling. Ook is € 20 
 Pagina 5 van 11  
 
 
 
 

 
 
 
 
14 
 
 
Welke consequenties zijn er voor materieelprojecten als gevolg van de 
herschikkingen van € 98 miljoen naar 'voorzien in IT' en € 95 miljoen  
naar 'voorzien in infrastructuur'? 
 
31 
Welke consequenties zijn er voor materieelprojecten als gevolg van de 
herschikkingen van € 98 miljoen naar 'voorzien in IT' en € 95 miljoen 
naar 'voorzien in infrastructuur'? 
 
Het agentschap OPS heeft een lening bij het ministerie van Financien voor de 
aankoop van vaste activa. In het artikel 6 Investeringen Krijgsmacht is binnen 
het artikelonderdeel ‘Voorzien in nieuw materieel’ geld gereserveerd voor de 
aflossing van deze lening. Per 1 januari 2019 wordt het agentschap OPS 
opgeheven. Op dat moment moet de lening worden afgelost. De vaste activa van 
het agentschap zijn administratief overgeheveld naar het ministerie van Defensie, 
waarna de lening is afgelost. Omdat het IT-activa betreft, is het hiervoor 
gereserveerde bedrag overgebracht van ‘Voorzien in nieuw materieel’ naar 
‘Voorzien in IT’.  
 
Doordat er extra personeel wordt aangenomen voor de ondersteuning van de 
krijgsmacht is er meer ruimte nodig om deze mensen te huisvesten. Hiervoor 
wordt nieuwbouw gepleegd of worden gebouwen op bestaande locaties verbouwd. 
Het budget stond in eerste instantie op het artikelonderdeel ‘Voorzien in nieuw 
materieel’ in afwachting van de juiste toedeling en wordt met deze 1e suppletoire 
begroting toegewezen aan ‘Voorzien in infrastructuur’.  
 
Omdat in beide gevallen sprake is van vooraf geoormerkt budget zijn er geen 
consequenties voor andere materieelprojecten. 
 
15 
Kunt u per maatregel uit het regeerakkoord inzicht geven in de 
meerjarige verdeling over de begrotingsartikelen van de middelen die nu 
aan de begroting worden toegevoegd, zoals dat eerder wel is gedaan bij 
de nota van wijziging “Maatregelen ondersteuning krijgsmacht”? 
 
Zie het antwoord op vraag 1.  
 
16  
Blijven de afspraken en voorwaarden over de onbeperkte 
eindejaarsmarge op artikel 6 van de Defensiebegroting, die zijn gemaakt 
door het vorige kabinet, ongewijzigd gehandhaafd onder het nieuwe 
kabinet? 
 
Ja. 
 
  
 Pagina 7 van 11  
 
 
 
 

 
 
 
 
21  
 
 
Kunt u aangeven welke capaciteiten aansluiten op de Geïntegreerde 
Buitenland- en Veiligheidsstrategie van de Minister van Buitenlandse  
Zaken als het gaat om de maatregelen onder de noemer 'middelen'? 
 
 
Zoals in de Geïntegreerde Buitenland- en Veiligheidsstrategie 2018-2022 (GBVS) 
van de minister van Buitenlandse Zaken is beschreven, is de veiligheidssituatie de 
afgelopen jaren op een aantal punten verslechterd. Dreigingen zijn complex, 
divers en onvoorspelbaar. De kwetsbaarheid van Nederland en van mensen over 
de hele wereld is daardoor toegenomen.  
 
De afgelopen jaren is de eerste hoofdtaak, de bescherming van het eigen en 
bondgenootschappelijke grondgebied, daarmee steeds belangrijker geworden. Het 
belang van de andere twee hoofdtaken is eveneens toegenomen. In dat licht 
hebben we gekeken hoe we de extra intensivering voor Defensie van € 1,5 
miljard het best kunnen besteden en welke capaciteiten gemoderniseerd en/of 
uitgebreid moeten worden. Dit geheel is afgestemd op de GBVS. 
 
22  
Kunt u aangeven of uitgaven aan de veiligheidsorganisatie een los 
onderdeel worden van toekomstige begrotingen, aangezien de uitgaven 
ten behoeve van de veiligheidsorganisatie nu uit diverse potjes worden 
geput? 
 
De middelen, bedoeld voor de uitvoering van het plan van aanpak ‘Een veilige 
defensieorganisatie’, worden overgeheveld naar de begrotingsartikelen van de 
Defensieonderdelen. Deze middelen zullen niet separaat zichtbaar zijn in de 
begroting en het jaarverslag. 
 
23  
Kunt u toelichten waarom de extra € 10 miljoen voor de Kustwacht, 
ondanks de aankondiging in de tweede nota van wijziging op de 
begroting, nog niet is overgeheveld naar uw begroting? Wanneer zal de 
extra € 10 miljoen voor de Kustwacht van de aanvullende post naar uw 
begroting worden overgeheveld? 
 
Zie het antwoord op vraag 8. 
 
24  
Worden de loon- en prijsbijstelling volledig toegekend? Zo nee, welk deel 
niet en om welk bedrag gaat het? 
 
De loon- en prijsbijstelling is volledig toegekend. 
 
25 
Wat zijn in totaal de kosten van het nieuwe arbeidsvoorwaardenakkoord, 
die met de eerste suppletoire begroting meerjarig zijn verwerkt? 
 
Zie het antwoord op vraag 9.  
 
  
 Pagina 9 van 11  
 
 
 
 

 
 
 
 
32  
 
 
Hoe hoog zal de jaarlijkse begroting voor valutaschommelingen naar 
verwachting jaarlijks zijn?  
 
 
De jaarlijkse reservering voor valutaschommelingen is afhankelijk van de 
dollarkoers. Hier is op dit moment geen inschatting van te maken. De huidige 
reservering bedraagt € 40 miljoen. 
 
33  
Waarom is geen gebruik gemaakt van de Reserve valutaschommelingen? 
Bent u bereid deze middelen in te zetten voor de verwerving van de F-
35? Zo nee, waarom niet? 
 
Er is geen gebruik gemaakt van de reserve van valutaschommelingen omdat dit 
niet noodzakelijk is vanwege een gunstige ontwikkeling van de dollarkoers.  
 
Zoals gemeld in de Defensiebegroting 2017 wordt de reservering van 40 miljoen 
euro niet ingezet ter dekking van valutategenvallers bij het project ‘Verwerving F-
35’. De eventuele vrijval in de risicoreservering van het project ‘Verwerving F-35’ 
aan het einde van het project kan worden ingezet voor het opvangen van 
valutaschommelingen of, als de reservering daar ruimte voor biedt en zoals reeds 
eerder besloten, voor het aanschaffen van extra toestellen.  
 
34  
Kunt u aangeven tot hoeveel nieuwe FTE’s het plan van aanpak met de 
titel ‘Een veilige Defensieorganisatie’ moet leiden? 
 
Verdeeld over de organisatie worden stapsgewijs ongeveer 200 extra vte’n extra 
ingezet. 
 
35  
Hoeveel van de €25 miljoen voor de uitvoering van het plan van aanpak 
‘Een veilige Defensieorganisatie’ is nog geparkeerd op het artikel 
Nominaal en Onvoorzien? 
 
Zie het antwoord op vraag 6.  
 
36  
Klopt het dat het niet toegestaan is om vanuit het begrotingsartikel 
nominaal en onvoorzien rechtstreeks uitgaven te doen? Wanneer 
verwacht u het op artikel 12 geparkeerde bedrag voor de 
veiligheidsorganisatie te kunnen verdelen over andere 
begrotingsartikelen? 
 
Zie het antwoord op vraag 6.  
 
 
 
 Pagina 11 van 11  
 
 
 
 

