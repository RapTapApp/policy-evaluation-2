 
 
 
 
 
Ministerie van Defensie 
 
Plein 4 
MPC 58 B 
Postbus 20701 
2500 ES Den Haag 
www.defensie.nl 
 
 
 
 
> Retouradres Postbus 20701 2500 ES Den Haag 
 
 
de Voorzitter van de Tweede Kamer 
 
der Staten-Generaal 
Onze referentie 
Plein 2 
BS2018012692 
2511 CR Den Haag 
Bij beantwoording datum, 
onze referentie en betreft 
vermelden. 
Datum     
Betreft Antwoorden op vragen Jaarverslag 2017 Kustwacht Caribisch 
Gebied 
 
 
 
Hierbij bied ik u de antwoorden aan op de vragen van de vaste commissie voor 
Defensie over het Jaarverslag 2017 Kustwacht voor het Koninkrijk der 
Nederlanden in het Caribisch Gebied (34775-X, nr. 105). De vragen zijn 
ingezonden op 7 maart 2018 jl. (kenmerk 34775-X-80/2018D18169). 
 
 
DE MINISTER VAN DEFENSIE 
 
 
 
 
Drs. A.Th.B. Bijleveld-Schouten 
 
  
 Pagina 1 van 5  
 
 

 
 
5. 
Is de Venezolaanse Kustwacht enkel actief in de eigen territoriale 
 
wateren of ook daarbuiten?  
 
 
 
 
De Venezolaanse Kustwacht is ook buiten de eigen territoriale wateren actief. Dit 
kan nodig zijn in het geval van opsporing of een search and rescue optreden. 
 
  
6. 
Wat bedoelt u precies met de zin: “In 2017 is namelijk geconstateerd dat 
een belangrijk onderdeel van het politiegedachtegoed nog bij de 
Kustwacht moet worden versterkt, te weten de opsporingscapaciteit”? 
Wat kan er beter en wat gaat u doen om dat te bewerkstelligen?  
 
De Nederlandse Politie heeft op basis van de Wet politiegegevens een scheiding 
aangebracht tussen de domeinen handhaving, intelligence en opsporing. De 
Kustwacht hanteert dezelfde scheiding om zo goed mogelijk op te treden als 
politieorganisatie. Vooralsnog heeft de Kustwacht echter geen 
opsporingscapaciteit. Dit betekent dat de beschikbare informatie onvoldoende kan 
worden verrijkt met aanvullende informatie uit opsporing, hetgeen de Kustwacht 
effectiever zou maken in het politieoptreden op basis van inlichtingen. De 
Kustwacht heeft dit in het jaarplan 2018 onderkend en start in samenspraak en 
samenwerking met de ketenpartners in 2018 een pilot om de opsporingscapaciteit 
in te richten. 
 
7. 
Wat is de status van het verwervingsproces ten behoeve van 
beeldopbouw, informatievergaring en Search and Rescue?  
 
De Kustwacht heeft de behoeftestelling ingediend. Deze wordt nog voor de zomer 
vastgesteld. Daarna zal conform het Defensie Materieel Proces de verwerving 
plaatsvinden. Het huidige contract van de vastvleugelige toestellen loopt af in 
februari 2020 en van de helikopters in oktober 2020. 
 
8. 
Hoeveel vaartuigen zijn in 2017 door de Kustwacht Caribisch gebied 
onderschept? Hoeveel mensen zaten aan boord van die vaartuigen? Is 
dat aantal gelijk aan het genoemde aantal aangehouden illegalen?  
 
9. 
Hoeveel illegalen zijn in 2017 overgedragen aan ketenpartners? Kunt u 
daarbij een onderscheid maken in ketenpartner/land?  
 
Antwoord op de vragen 8 en 9: 
In 2017 zijn naar schatting 51 vaartuigen onderschept en zijn 326 illegalen 
staande gehouden en overgedragen aan het politiekorps van het betreffende 
land. Dit betreft 295 op Curaçao aan het Korps Politie Curaçao, 3 op Sint Maarten 
aan het Korps Politie Sint Maarten en 28 op Aruba aan het Korps Politie Aruba. 
 
  
 Pagina 3 van 5  
 
 

 
 
11. 
Hoe vaak kwam het tussen 2014 en 2017 voor dat er aan boord van de 
 
Venezolaanse fruitbarkjes, actief op de Curaçaose markt, illegalen zaten, 
 
 
dan wel gepoogd werd het fruitbarkje te misbruiken voor irreguliere 
 
migratie of mensensmokkel? 
 
 
Dit soort illegaliteit wordt hoofdzakelijk geconstateerd door de immigratiedienst 
van het KPC. De Kustwacht stuurt niet op deze informatie. Bij controle door de 
Kustwacht zijn in 2017 geen ongedocumenteerden staande gehouden aan boord 
van fruitbarkjes actief op de Curaçaose markt. De Kustwacht heeft wel informatie 
omtrent sporadische ‘droppings’ van mensen voor de kust voordat barkjes naar 
binnen varen. Tot op heden zijn die niet onderschept en aantallen zijn hierbij 
onbekend.  
 
12. 
Wat is het grootste aantal illegale opvarenden dat op één bootje is 
tegengekomen?  
 
Het grootste aantal illegalen dat tot en met 1 juni 2018 op één bootje is 
aangetroffen is 41. 
  
13. 
Hebben Curaçao en Sint Maarten hun bijdrage aan de kustwacht over 
2017 reeds betaald?  
 
De bijdragen van Curaçao en Sint Maarten over 2017 zijn op moment van 
schrijven nog niet ontvangen.  
 Pagina 5 van 5  
 
 

