 
 
 
> Retouradres Postbus 20011 2500 EA  Den Haag 
Ministerie van 
  
Binnenlandse Zaken en 
Aan de Voorzitter van de Tweede Kamer 
Koninkrijksrelaties 
 
der Staten-Generaal 
Turfmarkt 147 
Postbus 20018 
Den Haag 
Postbus 20011 
2500 EA  DEN HAAG 
2500 EA  Den Haag 
 
 
Kenmerk 
2018-0000339533 
 
 
Uw kenmerk 
 
  
Datum 15 juni 2018 
Betreft Moties (vrouwelijk) toptalent ontwikkelen en 
traineeprogramma’s BES-eilanden  
  
 
Het lid Van Tongeren (GL) diende tijdens de begrotingsbehandeling op 8 
1
november 2017 een motie in waarbij zij de regering vroeg om, in goed overleg 
met de betrokken autoriteiten, de maatschappelijke en bestuurlijke participatie 
van vrouwen te stimuleren en trainingen voor vrouwelijk toptalent te ontwikkelen 
en te ondersteunen voor de BES-eilanden. Tijdens dezelfde begrotingsbehandeling 
2
is er tevens een motie op initiatief van het lid Van den Berg (CDA) ingediend 
waarbij de regering werd verzocht om, in overleg met de BES-eilanden, 
voorstellen te doen om traineeprogramma's voor ambtenaren te realiseren, met 
de mogelijkheid van een uitwisseling met Nederland. 
 
De ontwikkeling van de capaciteit, kennis en vaardigheden van ambtenaren in 
Caribisch Nederland acht ik van groot belang. Vanuit mijn departement wordt hier 
ook gericht samen met de openbare lichamen aan gewerkt. Een specifiek 
trainingsprogramma voor vrouwelijk toptalent acht ik echter niet opportuun. Niet 
alleen omdat er vanuit mijn departement geen specifiek doelgroepenbeleid gericht 
op vrouwen is, maar ook omdat ik meerwaarde zie in trainingen die zowel voor 
mannen als vrouwen worden aangeboden. 
 
De waarde die ik hecht aan de ontwikkeling van bestuurders en het ambtelijk 
apparaat blijkt uit diverse afgeronde en lopende opleidings- en 
trainingsprogramma’s voor bestuurders, eilandsecretarissen, eilandsraadsleden, 
griffiers en ambtenaren in Caribisch Nederland die door mijn ministerie, in 
samenwerking met lokale partners, ontwikkeld zijn. Het Talent 
Ontwikkelprogramma (TOP) Bonaire is sinds 2016 een succesvol opleidingstraject 
voor lokale Bonairiaanse ambtenaren. Er is in aanvulling op Top Bonaire een TOP 
traineeship opgezet in 2017, om hoogopgeleide Caribische jonge professionals te 
stimuleren terug te keren naar Bonaire. Deze trainees participeren in het 
opleidingsaanbod van TOP Bonaire, zodat er in feite een community van inmiddels 
dertig jonge lokale professionals is ontstaan die bestaat uit zowel mannen (11) als 
vrouwen (19).  
  
                                                
1
 Kamerstuk 34 775 IV, nr. 14 
2
 Door Kamerleden: Van den Berg, Diertens, Bosman, Van der Graaf, Van Tongeren, Kuiken 
en Van Raak (Kamerstuk 34 775 IV, nr. 16) 
 
Pagina 1 van 2 
 

