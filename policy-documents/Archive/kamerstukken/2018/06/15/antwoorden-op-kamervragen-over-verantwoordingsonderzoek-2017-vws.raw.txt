 
Antwoorden Kamervragen verantwoordingsonderzoek 2017 TK 34950-XVI 
 
Vraag 1 
Middels welke concrete activiteiten en afspraken wordt ervoor gezorgd dat er met betrekking tot 
2018 geen sprake meer is van een ernstige onvolkomenheid op het gebied van subsidiebeheer? 
Welke doelen stelt het ministerie zich op dit terrein (bijvoorbeeld als het gaat om de 
staatssteuntoets)? 
 
Antwoord 1:  
Er is in 2017 een plan van aanpak staatssteun opgesteld om de uitvoering van staatssteuntoetsen 
en de eventuele reparatiewerkzaamheden van instellingssubsidies maximaal te ondersteunen om 
daarmee zo snel als mogelijk het subsidiebeheer op orde te krijgen. Concrete activiteiten en 
afspraken zijn onder meer de structurele toets op staatssteun bij nieuwe aanvragen voor 
projectsubsidies per 1 januari 2018 en het toetsen van bestaande instellingssubsidies, waarbij 
ernaar wordt gestreefd om de toetsing van alle bestaande instellingssubsidies in 2018 worden 
afgerond. Nieuwe subsidieregelingen worden al sinds een aantal jaren van een staatssteuntoets 
voorzien. Subsidieregelingen hebben een maximale levensduur van 5 jaar. Daarna kunnen ze, na 
een evaluatie en voorhangprocedure worden verlengd. Lopende subsidieregelingen zullen, als ze 
verlengd worden, van een staatssteuntoets worden voorzien. 
 
Vraag 2 
Hoeveel subsidieaanvragen moeten nog worden getoetst aan de hand van de staatssteuntoets uit 
jaren voor 2017? 
 
Antwoord 2:  
Toetsing vindt niet achteraf alsnog plaats. De subsidies uit eerdere jaren die getoetst worden zijn 
de subsidies die een langlopend karakter hebben, dit betreft vooral de instellingssubsidies. 
Inmiddels is van 100 van de 129 instellingssubsidies geoordeeld dat deze in lijn zijn, of eenvoudig 
in lijn zijn te brengen, met de staatssteunregels. Dit betekent dat er voor 29 subsidies nog 
uitgebreidere toetsing nodig is of een aanpassing van de subsidierelatie. Subsidies die voor 2018 
zijn verleend worden niet meer op staatssteun getoetst. Zou er al sprake zijn van staatssteun bij 
deze verleende project- of instellingsubsidies, dan is rechtvaardiging achteraf niet mogelijk. Ook 
dient rekening gehouden te worden met gewekte verwachtingen jegens de subsidieontvanger. Het 
gaat hier alleen om instellingssubsidies, dus subsidies met een structureel karakter, voor de jaren 
2019 en verder.  
 
Vraag 3 
Hoe veel tijd kost het om alle geplande staatssteuntoetsen uit te voeren? 
 
Antwoord 3:  
Voor nieuwe (project)subsidies en nieuwe subsidieregelingen geldt dat de toetsing een doorlopend 
proces is en reeds in gang is gezet. De inzet is de staatssteuntoetsen van alle instellingssubsidies 
dit jaar af te ronden. De omvang van het vraagstuk toetsen op staatssteun is echter groot en zal 
langdurige inzet vragen, niet alleen om het beheer op orde te krijgen maar ook op orde te houden. 
Hierbij dient bedacht te worden dat bij toetsing niet kan worden volstaan met het toetsen van de 
instelling als geheel, maar dat het bij het beoordelen of sprake is van ongeoorloofde staatssteun er 
gekeken moet worden naar de concrete activiteiten die een instelling ontplooit. Dit is, zeker bij 
grote instellingen, een zeer arbeidsintensief proces. Dat is niet in een periode van een jaar volledig 
opgelost. 
 
Vraag 4 
Waarom heeft het vaststellen van een plan van aanpak omtrent het uitvoeren van 
staatssteuntoetsen geduurd tot 30 november 2017? 
 
  
 

 
 
Antwoord 9:  
Het register waarop wordt gedoeld is de departementale registratie van ernstige 
onregelmatigheden zoals voorgeschreven in het uniform subsidiekader. Naast de genoemde 
verplichte registraties worden door VWS in dit register ook andere gevallen opgenomen waarbij 
sprake is van ernstige onregelmatigheden. Dit kunnen subsidies zijn die met minder dan 50% zijn 
gekort, maar ook overige gevallen zoals frauduleus handelen. Het beleid hiervoor zal nader worden 
uitgewerkt in het M&O-beleid. 
 
Vraag 10 
Bij welke specifieke subsidies heeft de Algemene Rekenkamer geconstateerd dat er niet voldoende 
invulling is gegeven aan het beleid om misbruik en oneigenlijk gebruik tegen te gaan? 
 
Antwoord 10:  
Voorbeelden uit het rapport van de Algemene Rekenkamer zijn een te hoge stagevergoeding, 
mogelijke dubbele financiering en te hoge overheadkosten. 
 
Vraag 11 
Op welke wijze gaat u ervoor zorgen dat subsidies die gekort worden met minder dan 50% 
structureel geregistreerd worden? 
 
Antwoord 11:  
Zie antwoord op vraag 9. 
 
Vraag 12 
Zijn de ICT-systemen van het ministerie van Volksgezondheid, Welzijn en Sport afgelopen jaar 
aangevallen door hackers? Zo ja, hoe vaak? 
 
Antwoord 12:  
De ICT-systemen van het ministerie van Volksgezondheid, Welzijn en Sport worden, net zoals alle 
systemen met een verbinding naar buiten toe, continu aangevallen. SSC-ICT heeft, als beheerder 
van de ICT-systemen van het kerndepartement, diverse maatregelen getroffen om dergelijke 
aanvallen te detecteren en schade te voorkomen. Ook is VWS aangesloten op het Nationaal 
Detectie Netwerk van het Ministerie van J&V. 
 
Vraag 13 
Hoe wordt er ingezet op het verbeteren van het kunnen vaststellen van de rechtmatigheid van het 
Zorgverzekeringskantoor Caribisch Nederland? 
 
Antwoord 13:  
De rechtmatigheid van de uitgaven die door het Zorgverzekeringskantoor Caribisch Nederland 
(ZVK) worden gedaan is afhankelijk van de contracten die het ZVK afsluit met zorgaanbieders en 
de eigen interne organisatie van het ZVK. In de afgelopen jaren is op beide terreinen al veel 
gedaan door het ZVK. Ten aanzien van de contracten met de zorgaanbieders zijn de belangrijkste 
stappen inmiddels gezet. Er zijn getekende contracten met de belangrijkste aanbieders, waarbij 
verwachting is dat de bijbehorende controle protocollen waarin verantwoordingsvoorwaarden zijn 
vastgelegd, de rechtmatigheid van de uitgaven van het ZVK verbeteren. Wat betreft de interne 
organisatie heeft het ZVK zijn reguliere interne controles aangescherpt. Naast de gegevensgerichte 
controle voert het ZVK sinds kort ook controles uit op basis van risico analyses. Tevens wordt 
momenteel een portal uitgerold voor het digitaal aanbieden van facturen door zorgaanbieders, 
zodat de controle eerder in het proces gaat plaatsvinden. De verwachting is dat de verbeteringen 
leiden tot voldoende rechtmatigheid van de uitgaven die door het ZVK worden gedaan. 
 
Vraag 14 
Hoe gaat u ervoor zorgen dat bij de ontwikkeling en vaststelling van nieuwe kwaliteitsstandaarden, 
de aandacht voor doelmatigheid van de beschreven zorg in de processen wordt geborgd? 
 
  
 

 
Antwoord 16:  
Zoals eerder toegelicht regelen we in het wetsvoorstel expliciet dat een kwaliteitsstandaard die 
door partijen wordt voordragen bij het Zorginstituut (marginaal) inhoudelijk getoetst moet worden 
op de voorwaarde dat de daarin opgenomen normen leiden tot doelmatige zorg. Het gaat hierbij 
om doelmatigheid op microniveau, dat wil zeggen zinnige zorg en geen over- of onderbehandeling. 
Ook willen we dat partijen zelf nadrukkelijk verantwoordelijk blijven voor het opstellen van 
kwaliteitsstandaarden die voldoen aan de voorwaarde van normen die leiden tot doelmatige zorg. 
We nemen in het wetsvoorstel niet het advies van de Rekenkamer over “om het Zorginstituut ook 
op microniveau te laten onderzoeken of de balans tussen doelmatigheid en beoogde 
kwaliteitsverbetering wel goed uitvalt en op basis daarvan een breed afgewogen advies aan de 
minister geven, net zoals dat al gebeurt bij besluiten over het basispakket.” Gelet op het doel van 
het wetsvoorstel van macrobudgettaire beheersing, is microdoelmatigheid geen onderdeel van de 
toets van de Minister van VWS respectievelijk de Minister voor Medische Zorg. Het heeft gelet 
daarop geen toegevoegde waarde om het Zorginstituut de minister te laten adviseren op dit punt. 
Overigens kan het Zorginstituut op grond van de artikel 66 Zvw en 5.1.3 Wlz aan de minister al 
adviseren over feitelijke ontwikkelingen die aanleiding kunnen geven tot wijzigingen van de aard, 
inhoud en omvang van het verzekerd pakket. Dat hoeven we met dit wetsvoorstel niet apart te 
regelen. 
 
Vraag 17 
Hoe wordt ingezet op een verdere verbetering van de uitvoering van het pgb-trekkingsrecht en het 
komen tot een duurzame oplossing? 
 
Antwoord 17:  
Er wordt hard gewerkt aan een nieuw PGB2.0-systeem. Dit heeft als doel een verbeterde 
ondersteuning van de budgethouder, verdere standaardisatie, borging van de 
verantwoordelijkheden van verstrekkers, structurele reductie van uitvoeringskosten en verdere 
verbetering van de rechtmatigheid binnen de pgb-keten. Hiermee wordt de uitvoering van het pgb-
trekkingsrecht duurzaam verbeterd.  
 
Vraag 18 
In hoeverre is er nog sprake van het handmatig uitvoeren van werkzaamheden door de Sociale 
Verzekeringsbank (SVB) in de uitvoering van het pgb-trekkingsrecht? 
 
Antwoord 18:  
Eén van de doelstellingen van het nieuwe pgb-systeem is het voorzien in een betere ondersteuning 
van alle partijen die bij de uitvoering van het pgb-trekkingsrecht betrokken zijn. Als het nieuwe 
systeem gereed is, zijn er minder handmatige handelingen nodig bij de SVB. De verwachting is dat 
met de in gebruikname van het nieuwe PGB2.0-systeem er meer budgethouders digitaal zullen 
gaan werken. Met name voor de budgethouders die op papier blijven werken zal de SVB 
handmatige handelingen blijven uitvoeren.  
 
Vraag 19 
Worden er duidelijke afspraken gemaakt over de samenwerking rond het pgb 2.0-systeem, 
inclusief escalatiemogelijkheden? 
 
Antwoord 19:  
Het ministerie van VWS, zorgkantoren, gemeenten, SVB en ZN/DSW en Per Saldo moeten samen 
optrekken om één werkend  systeem te maken dat voldoet aan de gezamenlijke wensen, eisen en 
regels. Er is een stuurgroep ingericht waaraan alle ketenpartijen deelnemen. In de stuurgroep 
wordt besloten over de doorontwikkeling en over tussenstappen van het implementatieproces. Als 
de stuurgroep er niet uitkomt dient het Stelseloverleg PGB als escalatiemogelijkheid. In het uiterste 
geval kan worden geëscaleerd naar het Bestuurlijk Overleg PGB. In het Bestuurlijk Overleg PGB 
wordt besloten over de brede invoering en de daarbij behorende invoerings- en transitiescenario’s 
van het PGB 2.0-systeem. In dit overleg zijn alle ketenpartijen vertegenwoordigd.  
 
  
 

 
over casemanagement dementie. De rapportage over 2018 laat zien dat regionaal verbeteringen 
zijn doorgevoerd.  
 
Vraag 21 
Wanneer wordt besloten of de wettelijke bepalingen, op basis waarvan het pgb-trekkingsrecht is 
ingericht, worden geëvalueerd? Op basis waarvan wordt deze afweging gemaakt? 
 
Antwoord 21:  
Als zich een directe aanleiding voordoet om de wettelijke bepalingen rond het pgb-trekkingsrecht 
te evalueren, zal ik dit oppakken. Op dit moment acht ik het afdoende om wijzigingen op het 
gebied van wet- en regelgeving die noodzakelijk zijn voor de invoering van het PGB2.0-systeem te 
regelen. 
 
Vraag 22 
Wanneer is het toetsen van de subsidies op staatssteun gereed, aangezien gezegd wordt dat het 
prioriteit heeft, maar ook een langdurige inzet zal vragen? Wat is er voor nodig? Hoe ziet het plan 
van aanpak eruit? 
 
Antwoord 22:  
Alle nieuwe subsidieaanvragen en subsidieregelingen worden reeds getoetst op staatssteun. Verder 
zullen in 2018 ook de lopende instellingssubsidies getoetst worden. 
De subsidieregelingen die reeds lopen maar nog niet getoetst zijn op staatssteun zullen worden 
getoetst wanneer de horizonbepaling uit de Comptabiliteitswet van toepassing is.  
Het toetsen van de subsidies op staatssteun zal echter nooit ‘gereed’ zijn omdat er voor nieuwe 
subsidies ook altijd nieuwe staatssteuntoetsen nodig zijn. 
 
Vraag 23 
Wat wordt in de tweede alinea op deze pagina bedoeld met "wat proportioneel" is bij de 
verbetering van het subsidiebeheer? 
 
Antwoord 23:  
Eén van de uitgangspunten van het rijksbrede Uniform Subsidiekader (USK) is proportionaliteit. 
Hoe lager het subsidiebedrag per ontvanger is, hoe minder of hoe eenvoudiger voorwaarden 
worden gesteld, en hoe efficiënter de verantwoording wordt ingericht. De uitvoerings- en 
controlelasten moeten in verhouding staan met de beleidsdoelstellingen. Dit geldt zowel voor het 
ministerie zelf als voor de subsidieontvangers.  
 
Vraag 24 
Wanneer is het M&O-beleid (misbruik en oneigenlijk gebruik) van het ministerie van VWS op orde? 
Wat moet daarvoor nog gedaan worden? Hoe ziet het plan van aanpak eruit? 
 
Antwoord 24:  
Naar aanleiding van het verantwoordingsonderzoek 2017 van de Algemene Rekenkamer neemt 
VWS in 2018 maatregelen om het risico op misbruik en oneigenlijk gebruik (MenO) te verminderen. 
Deze maatregelen zijn er op gericht om  ‘key controls’ voor MenO goed in te richten en zodanig in 
samenhang te brengen dat er een overkoepelend en sluitend MenO-beleid is.  
Bij de aanscherping van het MenO-instrumentarium gaat het daarbij bijvoorbeeld om de 
risicoanalyses, het delen van controlebevindingen en het reviewbeleid. De checklists en 
instructies die gebruikt worden voor het behandelen van subsidies worden nagelopen en zonodig 
aangescherpt. 
Daarnaast wordt ingezet op het verder verbeteren van de kennis en kunde van de medewerkers. 
VWS heeft een departementale registratie van ernstige onregelmatigheden bij subsidies (het 
MenO-register) en hanteert hierbij de regels die gelden voor subsidieverstrekking. Het beleid ten 
aanzien van het registreren van onregelmatigheden bij instellingen zal nader worden bezien en 
deel gaan uitmaken van het overkoepelende MenO- beleid. Het voornaamste doel hiervan is het 
voorkomen van misbruik en fraude. 
 
 

