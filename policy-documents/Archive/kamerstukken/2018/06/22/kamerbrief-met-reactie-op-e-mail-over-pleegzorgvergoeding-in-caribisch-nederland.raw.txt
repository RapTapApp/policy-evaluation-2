 
 
 
 
 
> Retouradres Postbus 20350 2500 EJ  Den Haag 
  
Bezoekadres: 
De Voorzitter van de Tweede Kamer 
Parnassusplein 5 
2511 VX  Den Haag 
der Staten-Generaal 
T 070 340 79 11 
Postbus 20018  
F 070 340 78 34 
2500 EA Den Haag 
www.rijksoverheid.nl 
 
 
 
Ons kenmerk 
 1357217-177461-IZ 
 
 
Bijlage(n) 
 
- 
  
Uw kenmerk 
Datum 22 juni 2018 
2018Z08728 
Betreft Reactie op commissiebrief naar aanleiding van vragen omtrent 
 
pleegzorgvergoeding door Jeugdzorg en Gezinsvoogdij Caribisch Nederland (JGCN)  
Correspondentie uitsluitend 
 
richten aan het retouradres 
 
met vermelding van de datum 
 en het kenmerk van deze 
brief. 
Geachte voorzitter, 
 
Bij brief van 28 mei jl. vraagt uw Kamer om een reactie op de email van mevrouw 
B. van 6 mei jl. inzake de pleegzorgvergoeding in Caribisch Nederland. Bij dezen 
doe ik u – mede namens de staatssecretaris van Koninkrijksrelaties – mijn reactie 
toekomen. 
 
Algemeen 
Met de beleidsdoorlichting gezondheidszorg, jeugdzorg en publieke gezondheids-
zorg in Caribisch Nederland van december 2016 (TK 32772 nr. 24) is uw Kamer 
geïnformeerd over regelgeving, beleid en uitvoering inzake de zorg, jeugdzorg en 
publieke gezondheidszorg in Caribisch Nederland na de transitie op 10 oktober 
2010. Bij de invoering van de Jeugdwet in Nederland per 1 januari 2015 heeft de 
regering, in verband met de nog in ontwikkeling zijnde uitvoerings- en 
bestuurskracht van de openbare lichamen, besloten jeugdzorg vooralsnog onder 
verantwoordelijkheid van het ministerie van VWS te laten uitvoeren door 
Jeugdzorg en Gezinsvoogdij Caribisch Nederland (JGCN). De Jeugdwet is daarmee 
niet van toepassing in Caribisch Nederland. Dat houdt in dat ook de bepalingen in 
de Jeugdwet inzake pleegzorg en pleegzorgvergoedingen niet van toepassing zijn 
in Caribisch Nederland. Wel is in het voorjaar van 2016 de Invoeringswet 
openbare lichamen Bonaire, Sint Eustatius en Saba zodanig gewijzigd dat de 
Inspectie Gezondheidszorg en Jeugd in oprichting toezicht houdt op de aanbieders 
van jeugdzorg en de gezinsvoogdij-instelling in Caribisch Nederland.  
 
In augustus 2017 heeft de toenmalige Inspectie Jeugdzorg geconcludeerd dat de 
kwaliteit van pleegzorg bij JGCN voldoende is en is verbeterd ten opzichte van 
2015. Uw Kamer is hierover bij brief van 18 september 2017 (TK 31839 nr. 603) 
geïnformeerd.  
 
Pleegzorg in Caribisch Nederland 
Als ouders de opvoeding van hun kind niet meer aankunnen en kinderen door 
omstandigheden niet langer thuis kunnen wonen, kan pleegzorg een geschikte 
vorm van jeugdzorg zijn om kinderen veilig en gezond te laten opgroeien. In 
Caribisch Nederland is JGCN de organisatie die pleegouders werft, begeleidt en 
hen een vergoeding verstrekt voor noodzakelijk te maken kosten.  
Pagina 1 van 2 
 

