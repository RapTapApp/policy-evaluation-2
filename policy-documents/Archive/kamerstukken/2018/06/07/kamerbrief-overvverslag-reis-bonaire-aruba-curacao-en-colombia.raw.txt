 
 
  
 
 
 
De Voorzitter van de Tweede Kamer 
der Staten-Generaal 
Postbus 20018 
2500 EA DEN HAAG 
Bezoekadres: 
Parnassusplein 5 
2511 VX  Den Haag 
www.rijksoverheid.nl 
 
  
Kenmerk 
Datum 7 juni 2018 
1351601-176875-IZ 
Betreft Verslag reis Bonaire, Aruba, Curaçao en Colombia 
 
  
Uw brief 
 
 
 
 
Bijlage(n) 
Geachte voorzitter, 
Correspondentie 
uitsluitend richten 
Van 13 tot 20 februari jl. heb ik een werkbezoek gebracht aan Bonaire, Aruba, Curaçao en aan het retouradres 
met vermelding van 
Colombia. Een allereerste kennismaking met het Caribische deel van het Koninkrijk. Ik 
de datum en het 
breng langs deze weg verslag hierover uit en informeer u tevens over een aantal 
kenmerk van deze 
onderwerpen. Dit conform de toezegging van de minister van Medische Zorg en Sport brief. 
tijdens het VAO d.d. 14 februari jl. in reactie op de motie van het lid Van den Berg (CDA), 
nr. 889 (29689), welke is aangehouden. 
 
Bonaire 
Bij aankomst op dinsdag 13 februari jl. ben ik hartelijk welkom geheten door de 
gezaghebber van Bonaire en de waarnemend rijksvertegenwoordiger. Gelijk na ontvangst 
heb ik een tour over het eiland gemaakt. Woensdag is het programma gestart met een 
bespreking met het bestuurscollege. Naast kennismaken, hebben we met name een aantal 
prioritaire onderwerpen besproken.  
 
Voorop staat de noodzaak om maatschappelijke ondersteuning verder vorm te geven. 
Afgelopen jaren zijn diverse voorzieningen door het openbaar lichaam Bonaire (OLB) met 
hulp van projectgelden (integrale middelen) opgezet. Ik ben bereid een aantal van deze 
voorzieningen  te gaan contracteren via het Zorgverzekeringskantoor (ZVK). Het gaat om 
hulp bij het huishouden, vervoer op maat, maaltijdverzorging en woningaanpassingen 
zodat mensen langer thuis kunnen blijven wonen. Via het ZVK helpen we de stichtingen 
Cocari en Villa Antonia al jaren om dagopvang voor ouderen te organiseren. Ouderen die ik 
heb gesproken tijdens mijn bezoek zijn positief over hun dagbesteding en daarom blijven 
we deze voorzieningen de komende jaren ondersteunen. Aanbod zou bij voorkeur in 
dagdelen moeten worden uitgebreid.   
 
In de afgelopen jaren lag de nadruk op het ontwikkelen van de curatieve zorg, daarom ben 
ik nu voornemens de komende jaren meer werk te gaan maken van gezondheids-
bevordering en preventie bij jong en oud. Vanuit mijn verantwoordelijkheid voor de 
Jeugdzorg & Gezinsvoogdij Caribisch Nederland (JGCN) zie ik dat de samenhang en 
afstemming met het Centrum voor Jeugd & Gezin Bonaire (CJG Bonaire), dat de eerste lijn 
vormt en voor het grootste deel wordt gefinancierd door het OLB, beter moet.  
Pagina 1 van 5 
 
 

 
Aruba en Curaçao 
Vervolgens heb ik ook Aruba en Curaçao bezocht om zelf poshoogte te nemen van waar 
onze verzekerden naartoe worden uitgezonden. Het merendeel van de medische 
uitzendingen betreft overigens Curaçao en Aruba. Op donderdagavond heb ik op Aruba 
kennisgemaakt met de minister van Toerisme, Volksgezondheid en Sport van Aruba, de 
heer Dangui Oduber. We hebben onder andere stilgestaan bij de uitdagingen waar Aruba 
op het gebied van de zorg voor staat. Vrijdag heb ik het Dr. Horacio E. Oduber Hospitaal 
(HOH) bezocht en kennis genomen van de laatste stand van zaken met betrekking tot de 
Kenmerk 
nieuwbouw. Vervolgens heb ik het Instituto Medico San Nicolas (IMSAN), een medisch 
centrum voor ambulante behandeling, gelegen in het district San Nicolas, bezocht. De 
nierdialysepatiënten van de Bovenwinden die als gevolg van de Orkaan Irma niet langer 
terecht konden in het ziekenhuis op Sint Maarten, zijn destijds hier ondergebracht. Bij het 
kennismaken met deze organisatie, heb ik nogmaals mijn erkentelijkheid overgebracht 
voor de voortreffelijke wijze waarop zij de nierdialysepatiënten hebben opgevangen. 
 
Vrijdagmiddag ben ik na aankomst op Curaçao doorgegaan naar het St. Elisabeth Hospitaal 
(SEHOS) waar ik samen met de minister van Gezondheid, Milieu en Natuur van Curaçao, 
mevrouw Suzy Camelia- Romer, een werkbezoek heb afgelegd. Naast een uitgebreide 
presentatie van de voorzitter van de raad van bestuur over het ziekenhuis, heb ik ook het 
plan ‘Een geïntegreerde aanpak van de neurologische en neurochirurgische patiëntenzorg’ 
van het SEHOS in ontvangst genomen. Ik heb dit plan van aanpak ter beoordeling 
doorgeleid naar het ZVK. 
 
Colombia 
Na het bezoek aan de ABC-eilanden ben ik naar Colombia doorgevlogen. Na de drie 
overzeese landen in het Koninkrijk, neemt Colombia de vierde plaats in, wat betreft 
medische uitzendingen van inwoners van Caribisch Nederland. In de stad Medellin maken 
wij voor de specialistische zorg, tertiaire zorg, gebruik van drie kwalitatief hoogwaardige 
ziekenhuizen voor de inwoners van Bonaire, St. Eustatius en Saba. Deze drie ziekenhuizen 
horen bij de top in de Latijns-Amerikaanse regio. Ik heb ze uitgebreid bezocht en was ook 
in de gelegenheid om in één van de ziekenhuizen een patiënt van Saba te spreken over de 
zorg die zij daar krijgt.  
 
Tijdens mijn bezoek heb ik ook geconstateerd dat de bilaterale relatie tussen Colombia en 
Nederland in de Life Sciences & Health (LSH) sector hecht is. In de ambtswoning van de 
ambassadeur van Nederland in Colombia heb ik ontbeten met een twintigtal 
vertegenwoordigers van private partijen in de zorgsector die op een aantal terreinen 
kansen en een match zien met het Nederlandse bedrijfsleven. Een aantal Nederlandse 
bedrijven heeft namelijk mobiele medische oplossingen in hun portfolio waarmee de 
toegankelijkheid van de zorg, in de vele rurale gebieden die Colombia rijk is, verder kan 
worden verbeterd. Ook heb ik kennisgemaakt met de Colombiaanse minister van 
Volksgezondheid, de heer Alejandro Gaviria Uribe, en hebben we gesproken over de 
uitdagingen die hij ziet en de aanknopingspunten voor het Nederlandse bedrijfsleven. 
 
Health Study en bevolkingsonderzoeken  
Op 14 februari 2018 heeft het lid Van den Berg (CDA) een motie ingediend (nr.889, 29 
689) met het verzoek de Openbare Lichamen actief te ondersteunen bij het opstellen van 
de volksgezondheidsrapportage. Dit met als doel nog in 2018 de Health Study af te ronden 
en de Kamer hierover voor het einde van 2018 te informeren. In het VAO 
Zorgverzekeringswet / mondzorg/ tandzorg / Pakketbeheer / Medische zorg op de BES-
eilanden / Eerstelijnszorg d.d. 14 februari jl., heeft de minister van Medische Zorg en Sport 
gevraagd deze motie aan te houden zodat ik als verantwoordelijke bewindspersoon de 
gelegenheid krijg om u een inhoudelijk reactie te geven.  
Pagina 3 van 5 
 

 
Dit heeft inmiddels geresulteerd in het aantrekken van een BIG-geregistreerd 
tandartsenechtpaar dat op 10 april jl. is gestart en voor minimaal vier maanden werkzaam 
zal zijn op Saba. Er hebben zich ook al andere gegadigden gemeld voor de periode daarna.  
 
Medische uitzendingen Sint Eustatius  
Het lid Van der Berg (CDA) heeft voorts gevraagd wat er wordt gedaan aan de problemen 
met de vluchten rond medische uitzendingen waardoor patiënten vaak nodeloos lang weg 
zijn. 
Kenmerk 
 
De problemen rond vluchten en hotelboekingen voor medische uitzendingen deden zich 
met name voor na de orkaan Irma. Deze zijn inmiddels opgelost. In geval van een 
medische uitzending van een verzekerde, en alleen voor een behandeling die onder de 
aanspraken van de BES zorgverzekering valt, worden overnachtingen en vluchten geregeld 
en betaald door het ZVK. Ook voor de eventuele begeleider. Het is wel zo dat de 
gebrekkige luchtverbindingen in het Caribisch gebied het organiseren van de medische 
uitzendingen bemoeilijken en ook duurder maken. Om de problemen met de haperende, 
normale, luchtverbindingen tussen de eilanden en naar Colombia zo goed mogelijk op te 
lossen, zijn door het ZVK voor de verzekerden een aantal voorzieningen getroffen. In de 
maanden februari, maart en april 2018 voerde het bedrijf Sarpa 4 x per week vluchten uit 
vanuit Bonaire naar Curaçao en Aruba v.v., te weten op zondag, dinsdag, donderdag en 
zaterdag en voerde Sarpa ook wekelijkse retour vluchten uit vanuit Bogota naar Sint 
Eustatius, met een tussenlanding op Bonaire. Verzekerden met bestemming Curaçao of 
Aruba overnachtten op zaterdag op Bonaire en vlogen de volgende dag met Sarpa naar 
hun bestemming. Met de start van de CN Express op 16 maart jl. zijn verzekerden op 
medische uitzending met bestemming Colombia, Curaçao, Aruba of Bonaire vanuit Sint 
Eustatius en Saba op vrijdagen direct naar Bonaire gevlogen. Vanaf Bonaire worden zij 
naar hun eindbestemming overgevlogen. De CN Express zal naar verwachting tot eind juni 
vliegen tot dat Windward Islands Airways International N.V. (Winair) op 1 juli as start met 
een vaste verbinding tussen Sint Maarten en de Benedenwinden. 
 
Bestuurlijk overleg met de vier landen in het Koninkrijk 
In mijn brief van 17 februari jl., kamerstuk 2017/18, 25295, nr.44, over het eerste rapport 
van de Commissie voor Advies en Bijstand voor de Internationale Gezondheidsregeling 
schreef ik u abusievelijk dat ik aan de ministers van Aruba, Curaçao en Sint Maarten heb 
voorgesteld in het eerste kwartaal van 2018 bij elkaar te komen. Dit moet het tweede 
kwartaal zijn. Recent is bepaald dat het bestuurlijk overleg op 22 juni a.s. op Curaçao zal 
plaatsvinden.  
 
Bovenwinden 
Langs deze weg informeer ik u ten slotte dat ik voornemens ben om na voornoemd 
bestuurlijk overleg aansluitend door te vliegen naar de Bovenwinden voor mijn 
kennismaking met dat deel van het Koninkrijk. Over de uitkomsten van het bestuurlijk 
overleg en deze reis zal ik u te zijner tijd informeren. 
Hoogachtend, 
de staatssecretaris van Volksgezondheid, 
Welzijn en Sport, 
 
 
 
 
Paul Blokhuis 
Pagina 5 van 5 
 

