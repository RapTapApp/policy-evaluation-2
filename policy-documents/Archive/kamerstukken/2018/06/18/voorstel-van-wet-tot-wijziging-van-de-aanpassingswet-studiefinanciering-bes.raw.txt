 
 
 
 
 
 
 
 
 
 
 
Wijziging van de Aanpassingswet studiefinanciering BES 
 
 
Voorstel van wet 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is het wetsvoorstel voor de 
Aanpassingswet studiefinanciering BES aan te passen, vanwege een verduidelijking van 
de bepaling betreffende de gevolgen van gebruik van het reisproduct bij een beëindigd 
reisrecht en de introductie van een grondslag voor de uitwisseling van de voor de 
uitvoering van artikel 3.27, tweede lid, benodigde gegevens;  
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
Artikel I 
 
Indien het bij koninklijke boodschap van 29 oktober 2015 ingediende voorstel van wet 
tot aanpassing van onder meer de Wet studiefinanciering BES met het oog op codificatie 
van de ontstane uitvoeringspraktijk van de studiefinanciering BES, verruiming van het 
toepassingsbereik van de studiefinanciering BES naar Canada en doorvoering van 
diverse technische verbeteringen en kleine beleidsmatige wijzigingen (Aanpassingswet 
studiefinanciering BES) (Kamerstukken 34331) tot wet wordt verheven, wordt die wet 
als volgt gewijzigd:  
 
A 
 
Het opschrift komt te luiden:  
 
 W8175.K-1 1 

3. De eerste helft van een kalendermaand loopt tot en met de vijftiende dag van 
die maand.  
4. De opbouw van de bedragen, genoemd in het tweede lid, vangt aan op het 
moment dat sprake is van één van de situaties genoemd in het eerste lid, 
onderdelen a en b, waarbij voor de eerste halve kalendermaand waarin €75,00 
verschuldigd is uitsluitend wordt gekeken naar het gebruik van het reisproduct 
tijdens de elfde tot en met de vijftiende dag van die maand.  
5. Er is geen bedrag verschuldigd over de halve kalendermaanden waarin geen 
gebruik gemaakt is van het reisproduct.   
6. Indien een studerende na het beëindigen van zijn aanspraak op het reisrecht 
opnieuw een reisrecht toegekend heeft gekregen, is na het beëindigen van het 
laatst toegekende reisrecht wederom sprake van een eerste halve 
kalendermaand, als bedoeld in het tweede lid, onder a. 
7. Het tweede lid is niet van toepassing op een periode waarin het degene aan 
wie het reisrecht is toegekend, aantoonbaar niet kan worden toegerekend dat 
het reisproduct niet tijdig is stopgezet.   
8. Bij ministeriële regeling worden nadere regels gesteld met betrekking tot de 
wijze van beëindigen van het reisrecht, en kunnen nadere regels worden gesteld 
met betrekking tot de wijze waarop en het tijdstip waarvoor de niet-
toerekenbaarheid, bedoeld in het zevende lid, moet worden aangetoond. 
 
F 
 
In artikel V worden na onderdeel A twee onderdelen ingevoegd, luidende: 
 
Aa 
 
In artikel 3.29, eerste lid, eerste volzin, wordt na ‘artikel 3.27, tweede lid,’ ingevoegd 
‘onder b,’. 
 
Ab 
 
In artikel 4.8, eerste lid, wordt ‘eentwaalfde deel’ vervangen door ‘een twaalfde deel’ en 
wordt in de tweede volzin ‘het voorafgaande kalenderjaar’ vervangen door ‘het tweede 
daaraan voorafgaande kalenderjaar’. 
 
G 
 
Artikel V, onderdeel B, komt te luiden: 
 
B 
 
In artikel 5.3, eerste lid, wordt ‘eentwaalfde deel’ vervangen door ‘een twaalfde deel’. 
 
H 
 
In artikel V wordt na onderdeel B een onderdeel ingevoegd, luidende: 
 
Ba  
 
Artikel 9.6 wordt als volgt gewijzigd: 
 
1. Voor de tekst wordt de aanduiding ‘1.’ geplaatst. 
2. Er worden drie leden toegevoegd, luidende: 
 
 W8175.K-1 3 

toepassingsbereik van de studiefinanciering BES naar Canada en doorvoering van 
diverse technische verbeteringen en kleine beleidsmatige wijzigingen (Aanpassingswet 
studiefinanciering BES) (Kamerstukken 34331) tot wet is of wordt verheven en die wet 
in werking treedt, treedt deze wet op hetzelfde tijdstip in werking. 
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
Gegeven 
 
 
 
De Minister van Onderwijs, Cultuur en Wetenschap, 
 
 
 
 
 
Ingrid van Engelshoven 
 
  
 W8175.K-1 5 

Als gevolg van de aangenomen amendementen wordt in het wetsvoorstel 
Aanpassingswet studiefinanciering BES geregeld dat het bedrag voor onterecht bezit van 
het reisproduct wordt gestaffeld. Dit betekent een verlaging van het bedrag naar 75 
euro per halve kalendermaand voor de eerste twee halve kalendermaanden, en een 
verhoging van de boete naar 150 euro per halve kalendermaand voor de 
3
daaropvolgende halve kalendermaanden. Ook wordt in het wetsvoorstel geregeld dat 
het bedrag voor het ten onrechte beschikken over het studentenreisproduct (op 
gestaffelde wijze) slechts kan worden opgelegd indien het reisproduct ook daadwerkelijk 
4
wordt gebruikt. 
 
Tevens werden door de Tweede Kamer de volgende moties aangenomen:  
- De motie Mohandis c.s. (Kamerstukken II 2016/17, 34331, nr. 14) spreekt uit dat er 
geen verhoging van de boete dient plaats te vinden en dat er eerst gewerkt moet 
worden aan oplossingen om studenten bewuster en beter geïnformeerd te maken en 
om hierbij ook op vereenvoudiging van beëindiging van het reisproduct in te zetten.  
- De motie Rog/ Duisenberg (Kamerstukken II 2016/17, 34331, nr. 16) verzoekt de 
regering te bevorderen dat DUO op een duidelijke en onderscheidende wijze het 
naderende einde van het recht op gebruik van het reisproduct communiceert, 
alsmede oud-studenten, wanneer zij een boete krijgen wegens het onterecht 
bezitten van een ov-studentenkaart, daarover onverwijld informeert.  
- De motie Rog/Duisenberg (Kamerstukken II 2016/17, 34331, nr. 17) verzoekt de 
regering, in overleg met betrokken partijen zoals DUO en de NS, te komen tot 
automatische stopzetting van het studentenreisproduct indien het recht hierop is 
beëindigd.  
- De motie Mohandis c.s. (Kamerstukken II 2016/17, 34331, nr. 18) verzoekt de 
regering in gesprek te gaan met de betreffende ov-bedrijven en om tot 
vereenvoudiging van het stopzetten van het reisproduct te komen, en de Kamer 
hierover in de zomer van 2017 te informeren.  
 
3.3 Benodigde aanpassingen naar aanleiding van aangenomen amendementen en 
moties 
Naar aanleiding van de genoemde moties en amendementen is aanpassing van het 
wetsvoorstel door middel van een novelle benodigd. Zoals weergegeven in de 
Kamerbrief van 19 januari 2017, vereist de gegevensuitwisseling die nodig is om 
uitvoering te geven aan de amendementen, een wettelijke grondslag waarin de privacy 
van de (oud-)studerenden wordt geborgd. In de huidige WSF 2000 is in een dergelijke 
grondslag nog niet voorzien. Met de onderhavige novelle wordt voorzien in een 
zorgvuldige wettelijke grondslag voor gegevensuitwisseling met het oog op de uitvoering 
van artikel 3.27 van de WSF 2000. 
 
Tevens zijn de onderdelen van het wetsvoorstel die betrekking hebben op 
studiefinanciering BES en huisvesting Caribisch Nederland, via een nota van wijziging 
toegevoegd aan het wetsvoorstel Wijziging van enkele onderwijswetten om deze meer te 
5
laten aansluiten bij de Algemene wet bestuursrecht (Stb 2017, 80). Deze onderdelen 
dienen nog te worden verwijderd uit het onderhavige wetsvoorstel.  
 
Daarnaast vraagt uitvoering van het wetsvoorstel om een aanpassing van de 
uitvoeringsprocessen van de verschillende betrokkenen: de Dienst Uitvoering Onderwijs 
(hierna: DUO), Translink (uitgever van de OV-chipkaart en beheerder van de gegevens) 
en Regisseur Studenten Reisrecht (hierna: RSR) (de rechtspersoon die de digitale 
                                                
3
 Kamerstukken II 2016/17, 34 331, nr. 19 (nader gewijzigd amendement Rog en Duisenberg). 
4
 Het (sub)amendement van het lid Van Meenen (Kamerstukken II 2016/17, 34331, nr. 20) 
wijzigde het amendement Rog/Duisenberg (nr. 19). 
5
 Volledige titel van het wetsvoorstel betreft: Wet van 22 februari 2017 tot wijziging van enkele 
onderwijswetten om deze meer te laten aansluiten bij de Algemene wet bestuursrecht en om de 
overgangsbepalingen voor onderwijshuisvesting in Caribisch Nederland te verlengen en aanpassing 
van de Wet studiefinanciering  BES om die in overeenstemming te brengen met de 
uitvoeringspraktijk. 
 W8175.K-1 7 

beperkt is. Er was maar een beperkt aantal plaatsen op de blacklist beschikbaar en dat 
aantal was aanzienlijk lager dan het aantal studentenreisproducten dat jaarlijks 
stopgezet moest worden. Vervolgens is de huidige werkwijze ontwikkeld, waarbij 
studerenden zelf hun studentenreisproduct moeten stopzetten bij een ophaalautomaat. 
In de periode waarin het eerdergenoemde onderzoek naar de (on)mogelijkheden voor 
het automatisch stopzetten van het studentenreisproduct plaatsvond, werd de blacklist, 
voor wat betreft het studentenreisproduct, hoofdzakelijk gebruikt om de 
studentenreisproducten te deactiveren van (oud-)studerenden die na 12 maanden 
onterecht bezit hun reisproduct nog niet zelf hadden stopgezet. 
 
In het onderzoek is geconstateerd dat de blacklist die momenteel door de 
vervoersbedrijven gehanteerd wordt, nog steeds te beperkt is om alle 
studentenreisproducten automatisch stop te zetten. Aangegeven werd echter ook dat de 
blacklist op een andere en effectievere manier ingezet zou kunnen worden dan nu het 
geval is. 
 
Om de blacklist zo effectief mogelijk te kunnen inzetten om ov-boetes te voorkomen, 
zijn de volgende maatregelen aangekondigd in de bovengenoemde Kamerbrief van 21 
december 2017: 
- vanaf het moment dat één of meerdere vervoersbedrijven technisch gezien in staat 
zijn om een onbeperkte blacklist in de praktijk te gaan gebruiken, zullen deze 
bedrijven dat doen. Als een (oud-)studerende met zijn studentenreisproduct dan bij 
één van deze vervoersbedrijven incheckt, wordt het studentenreisproduct 
gedeactiveerd en is deze ook niet meer bij andere vervoersbedrijven te gebruiken.  
- de vervoerders verwachten het aantal plekken dat momenteel binnen de 
blacklistcapaciteit beschikbaar is om studentenreisproducten te deactiveren, in 2018 
te verdubbelen. Hiertoe zijn de voorbereidingen in gang gezet. Hierbij wordt ook de 
capaciteit van de blacklist gereorganiseerd en daarmee het aantal plekken verder 
verhoogd in de maanden dat er een piek is in het aantal (oud)-studerenden dat het 
studentenreisproduct moet stopzetten, namelijk van juli tot en met september.  
- vanaf 2019 zal gebruik worden gemaakt van een vorm van ‘smart blacklisting’, 
waarbij alle studentenreisproducten waar geen recht meer op is, gerouleerd worden 
op de blacklist. Dat betekent dat het studentenreisproduct van een (oud-)studerende 
op de ene dag wel op de blacklist staat en op de andere dag niet. Checkt een 
studerende in met zijn OV-chipkaart met studentenreisproduct op een dag waarop 
zijn product op de blacklist staat, dan wordt het studentenreisproduct gedeactiveerd 
en kan de studerende vanaf dat moment niet meer reizen met zijn 
studentenreisproduct. Dit rouleren verhoogt de kans dat het studentenreisproduct 
automatisch wordt stopgezet. 
- Vanaf 2019 zal de maximale periode waarover boetes worden opgelegd (nu 12 
maanden) worden verkort naar negen maanden en zo mogelijk naar zes maanden. 
 
(Oud-)studerenden houden de verplichting om hun studentenreisproduct zelf tijdig bij 
een ophaalautomaat stop te zetten. Door het effectiever inzetten van de blacklist kunnen 
studentenreisproducten van (oud-)studerenden worden gedeactiveerd, waardoor de OV-
boetes minder hoog oplopen. Daarnaast zorgt dit effectiever inzetten van de blacklist 
ervoor dat de studentenreisproducten van (oud-)studerenden die nu bewust dit product 
in bezit houden (omdat de ‘OV-boete’ voor hen goedkoper is dan op saldo reizen met 
hun eigen OV-chipkaart), waarschijnlijk sneller gedeactiveerd worden via de blacklist. 
Dat betekent dat (oud-)studerenden minder lang misbruik kunnen maken van een 
studentenreisproduct waar ze geen recht meer op hebben. 
 
5. Gegevensuitwisseling ten behoeve van de toepassing van artikel 3.27, 
tweede lid, van de WSF 2000 
 
Op dit moment vindt in het kader van de toekenning en koppeling van het 
studentenreisproduct reeds een gegevensuitwisseling plaats tussen DUO en RSR. 
 W8175.K-1 9 

 
Voor de toepassing van artikel 3.27, tweede lid, van de WSF 2000 dienen derhalve een 
aantal gegevens te worden verwerkt: het burgerservicenummer van een (oud-) 
studerende tussen DUO en RSR, het OV-chipkaartnummer tussen RSR en Translink, en 
het gegeven of wel of niet is gereisd met het studentenreisproduct tussen zowel RSR en 
DUO, en Translink en RSR. In de WSF 2000 bestaat geen bepaling die voldoende 
duidelijk voorziet in een grondslag voor de uitwisseling van gegevens over het wel of 
niet gereisd hebben met het studentenreisproduct. Bovendien biedt artikel 3.23 van de 
WSF 2000 in combinatie met artikel 1.7 van de WSF 2000, een onvoldoende grondslag 
voor de uitwisseling van het burgerservicenummer ten behoeve van de toepassing van 
artikel 3.27, tweede lid, van de WSF 2000. Het artikel is bedoeld ter zake van de 
toekenning van de reisvoorziening. Het gebruik van het burgerservicenummer is op 
grond van dit artikel niet toegestaan met het doel een OV-boete op te leggen. Het artikel 
beperkt zich bovendien tot studerenden. Het vorderen van een bedrag voor het ten 
onrechte beschikken over een studentenreisproduct kan echter ook noodzakelijk zijn ten 
aanzien van oud-studerenden.  
 
Met de onderhavige novelle wordt voorzien in een duidelijke wettelijke grondslag voor de 
benodigde gegevensuitwisseling voor de toepassing van artikel 3.27, tweede lid, van de 
WSF 2000. Artikel 3.23 van de WSF 2000 wordt zodanig aangepast dat voorzien wordt in 
een grondslag voor de uitwisseling van het burgerservicenummer door DUO met RSR om 
te kunnen vaststellen of gereisd is met het studentenreisproduct, ten behoeve van de 
uitvoering van artikel 3.27, tweede lid, van de WSF 2000. Bovendien wordt in artikel 9.6 
van de WSF 2000 een wijziging aangebracht om een duidelijke grondslag in de WSF 
2000 te creëren voor de benodigde uitwisseling van het gegeven of een 
(oud-)studerende wel of niet heeft gereisd met het reisproduct. 
 
6. Recht op privacy 
 
9
Het recht op privacy is neergelegd in verschillende verdragen en wetten. Op grond van 
artikel 8 van het Europees Verdrag voor de Rechten van de Mens (hierna: EVRM) heeft 
een ieder recht op respect voor zijn privéleven. Op grond van artikel 10, eerste lid, van 
de Grondwet heeft een ieder het recht op eerbiediging van zijn persoonlijke levenssfeer. 
De regels omtrent het vastleggen en verstrekken van persoonsgegevens zijn op grond 
van artikel 10, tweede lid, van de Grondwet vastgelegd in de wet. Tevens zijn binnen 
EU-verband regels opgesteld met betrekking tot de privacy, waaronder de Algemene 
10
verordening gegevensbescherming (hierna: AVG).  
                                                
9
 Waaronder artikel 12 Universele Verklaring voor de Rechten van de Mens, artikel 8 EVRM, artikel 
17 Internationaal verdrag inzake burgerrechten en politieke rechten, artikel 8 Handvest voor de 
Grondrechten van de Europese Unie, artikel 16 van het Verdrag betreffende de werking van de 
Europese Unie en artikel 10 Grondwet. 
10
 Per 25 mei 2018 treedt Verordening 2016/679 van het Europees Parlement en de Raad 
betreffende de bescherming van natuurlijke personen in verband met de verwerking van 
persoonsgegevens en betreffende het vrije verkeer van die gegevens en tot intrekking van Richtlijn 
95/46/EG (algemene verordening gegevensbescherming), in werking. Tot die tijd geldt de Richtlijn 
95/46/EG van het Europees Parlement en de Raad betreffende de bescherming van natuurlijke 
 W8175.K-1 11 

uitgewisseld. Tevens worden de gegevens door DUO niet langer bewaard dan nodig voor 
17
het doel waarvoor zij zijn verzameld. Het subsidiariteitsvereiste vereist dat 
gegevensverwerking niet op een andere, minder ingrijpende wijze, kan worden bereikt. 
DUO kan zelf niet inzien of wel of niet is gereisd. Voor het kunnen uitvoeren van artikel 
3.27, tweede lid, van de WSF 2000 is het noodzakelijk dat DUO de beschikking krijgt 
over het gegeven of gereisd is met het studentenreisproduct via RSR. Ook het 
burgerservicenummer is noodzakelijk voor de toepassing van artikel 3.27, tweede lid, 
van de WSF 2000. Met het gebruik van andere persoonsgegevens (bijvoorbeeld naam of 
geboortedatum) kan niet hetzelfde worden bereikt als met het gebruik van het 
burgerservicenummer. Gebruik van normale persoonsgegevens leidt tot 
onduidelijkheden bij personen met dezelfde naam en dezelfde geboortedatum. Ook 
onbekende geboortedata of namen die in verschillende systemen verschillend worden 
geschreven, leiden tot incomplete gegevens. 
 
7. Financiële gevolgen 
 
Zoals aangegeven in de eerdergenoemde Kamerbrief van 21 december 2017, is OCW 
met de vervoersbedrijven in gesprek over de mogelijke financiële consequenties van de 
maatregelen uit die brief, met het oog op het contract dat het ministerie van OCW en de 
vervoersbedrijven hebben over het studentenreisproduct. De maatregelen uit deze 
novelle maken daar onderdeel van uit.  
 
8. Gevolgen voor de regeldruk 
 
Bij de voorbereiding van dit voorstel is nagegaan of sprake is van administratieve lasten. 
Het voorstel heeft geen gevolgen voor de administratieve lasten van (oud-)studerenden. 
Zij blijven de verantwoordelijkheid houden het studentenreisproduct zelf stop te zetten.  
Uitvoering van het wetsvoorstel vraagt om een aanpassing van de uitvoeringsprocessen 
van verschillende betrokkenen. Het wetsvoorstel heeft gevolgen voor de administratieve 
lasten van Translink en van RSR, waar het gaat om de maatregel dat een vordering 
slechts kan worden opgelegd indien gebruik is gemaakt van het reisproduct nadat het 
recht daarop is beëindigd. De inschatting van de vervoersbedrijven is dat de 
implementatie van deze maatregel procesaanpassingen vergt, die initieel worden 
geraamd op circa 1000 uren. De jaarlijkse administratieve lasten worden ingeschat op 
circa 200 uren.  
 
9. Consultatie en toetsing van de handhaafbaarheid en uitvoerbaarheid 
 
9.1 Uitvoering 
DUO heeft een uitvoeringstoets uitgevoerd. Daarin heeft DUO aangegeven dat uitvoering 
van dit wetsvoorstel per 1 januari 2019 mogelijk is, ervan uitgaande dat de hiervoor 
benodigde gegevensuitwisseling met RSR tijdig wordt ingericht. 
Ook de vervoersbedrijven, RSR en Translink zijn geconsulteerd over dit wetsvoorstel. 
Over de uitvoering van de maatregelen vindt afstemming plaats tussen hen en DUO.  
 
9.2 Autoriteit Persoonsgegevens 
Het voorstel is aan de Autoriteit Persoonsgegevens voorgelegd voor advies. Naar 
aanleiding van het advies van de Autoriteit zijn verschillende aanpassingen gedaan in 
paragraaf 6 van deze toelichting waaruit de noodzaak van de voorgenomen verwerking 
van persoonsgegevens beter blijkt en waarmee op verschillende plaatsen nadrukkelijker 
een link is gelegd met onder meer de verschillende bepalingen uit de AVG.  
 
                                                
17
 Overeenkomstig overweging 39 van de AVG stellen de verwerkingsverantwoordelijken de 
bewaartermijnen vast, die in overeenstemming met artikel 5, eerste lid, onderdeel e, van de AVG 
niet langer zullen zijn dan noodzakelijk. In de DPIA is het bewaarbeleid van DUO beschreven. 
Translink en RSR sluiten aan bij de huidige bewaartermijnen van gegevens in het OV-chipkaart 
systeem (18 maanden). 
 W8175.K-1 13 

 
Artikel I, onderdeel D, onder aA (artikel 3.23, eerste lid, van de Wet studiefinanciering 
2000) 
 
Om een reisrecht te kunnen toekennen, hebben de minister en RSR de bevoegdheid om 
in hun onderlinge communicatie het burgerservicenummer van studerenden te 
gebruiken. Door toevoeging van ‘beëindiging’ aan de doelbindingsbepaling voor de 
uitwisseling van het burgerservicenummer tussen de minister en RSR, wordt de inzet 
van de blacklist gefaciliteerd (zie ook paragraaf 4 van het algemene deel van de 
toelichting). 
 
Door toevoeging van artikel 3.23, eerste lid, onder b, wordt voorgesteld om deze 
bevoegdheid ook te gebruiken om na te gaan of nadat het reisrecht is verlopen, gebruik 
wordt gemaakt van het studentenreisproduct. Aangezien RSR als enige betrokken 
organisatie over de koppeling beschikt van het burgerservicenummer met de daarbij 
behorende OV-chipkaart, en deze koppeling nodig is om met zekerheid te kunnen 
vaststellen aan wie de gebruikte OV-chipkaart toebehoort, is deze 
bevoegdheidsuitbreiding noodzakelijk voor de uitvoering van artikel 3.27, tweede lid.  
 
De bevoegdheid omvat het gebruik van het burgerservicenummer van studerenden die 
ingeschreven staan voor een studie en recht hebben op studiefinanciering, maar die hun 
reisproduct moeten stopzetten omdat ze in plaats van het reisproduct een 
reisvoorziening als bedoeld in artikel 3.7, tweede of derde lid, in de vorm van geld 
ontvangen, of omdat het maximale recht op een reisvoorziening is verbruikt. Tevens 
omvat de bevoegdheid het gebruik van het burgerservicenummer van personen die ten 
tijde van hun recht op studiefinanciering een reisrecht toegekend hebben gekregen, 
maar van wie het recht op studiefinanciering inmiddels is beëindigd, omdat zij niet 
langer in het mbo of ho studeren.  
 
Artikel I, onderdeel E (Artikel V, onderdeel A, van de Aanpassingswet studiefinanciering 
BES) (artikel 3.27 van de Wet studiefinanciering 2000) 
 
Artikel 3.27, eerste lid. Op grond van artikel 3.27, eerste lid, draagt de studerende de 
verantwoordelijkheid dat het reisproduct binnen een bepaalde termijn nadat zijn 
20
aanspraak op het reisrecht is beëindigd, is stopgezet. De door de (oud-)studerende uit 
te voeren handeling  om het reisproduct stop te zetten -  het verwijderen van het 
reisproduct bij een daartoe bestemde automaat van de vervoersbedrijven -  blijft 
hetzelfde. De termijn waarbinnen het reisproduct moet zijn stopgezet, wordt verlengd 
van vijf werkdagen naar uiterlijk de tiende kalenderdag van de maand waarin de 
aanspraak van de studerende op het reisrecht is beëindigd.  
 
 
Artikel 3.27, tweede tot en met vijfde lid. Indien het reisproduct niet uiterlijk de tiende 
kalenderdag van de maand waarin de aanspraak van de studerende op het reisrecht is 
beëindigd is stopgezet, en indien na deze periode ook daadwerkelijk gebruik is gemaakt 
van het reisproduct, is de studerende voor de halve kalendermaanden waarin het 
reisproduct is gebruikt de bedragen genoemd in artikel 3.27, tweede lid, verschuldigd. 
Een voorbeeld ter verduidelijking.  
 
De studerende wiens aanspraak op het reisrecht op 1 februari 2019 is beëindigd, 
heeft tot en met 10 februari 2019 de tijd om te zorgen dat het reisproduct is 
stopgezet (door het verwijderen van het reisproduct bij een daartoe bestemde 
automaat van de vervoersbedrijven, of door het mogelijke deactiveren bij het 
inchecken).  
 
                                                
20
 Met beëindigen van de aanspraak op het reisrecht wordt in deze toelichting tevens bedoeld de 
situatie dat het reisproduct van een studerende op grond van artikel 3.7, tweede of derde lid, is 
vervangen door een reisvoorziening in de vorm van geld.   
 W8175.K-1 15 

het begin van de desbetreffende kalendermaand) zowel studiefinanciering heeft 
aangevraagd als alle benodigde gegevens heeft verstrekt. 
 
Artikel I, onderdeel F, onder Ab (artikel 4.8, eerste lid, van de Wet studiefinanciering 
2000) 
 
Om de waarde te kunnen berekenen van het deel van de prestatiebeurs 
beroepsonderwijs dat betrekking heeft op de reisvoorziening, wordt gekeken naar het 
bedrag dat de vervoerders per studerende bij OCW in rekening brengen. In meer 
technische zin gaat dat als volgt. De waarde wordt berekend door de voorlopige 
vergoeding voor het lopende kalenderjaar te corrigeren naar de correctie die de 
voorlopige vergoeding voor het tweede jaar daaraan voorafgaand onderging.  
In artikel 4.8 staat echter abusievelijk dat het zou gaan om een berekening aan de hand 
van de correctie in het voorafgaande kalenderjaar. Op het moment dat de waarde van 
de prestatiebeurs wordt berekend is dat bedrag echter nog niet bekend en kan dus niet 
worden toegepast. Artikel 4.8, eerste lid, wijkt op dit punt bovendien af van artikel 5.3, 
dat wel uitvoerbaar is. Artikel 4.8, eerste lid, wordt daarom aangepast en luidt met 
bovengenoemd voorstel gelijk aan artikel 5.3, eerste lid.  
 
Artikel I, onderdeel G (Artikel V, onderdeel B, van de Aanpassingswet studiefinanciering 
BES) (artikel 5.3 van de Wet studiefinanciering 2000) 
 
Dit betreft een redactionele wijziging. 
 
Artikel I, onderdeel H, onder Ba (artikel 9.6 van de Wet studiefinanciering 2000) 
 
In artikel 9.6, tweede lid, wordt specifiek voor de uitvoering van artikel 3.27, tweede lid, 
een grondslag gecreëerd waarmee de RSR aan de minister het gegeven kan verstrekken 
of een persoon aan wie het reisrecht is toegekend in een bepaalde periode 
gebruikgemaakt heeft van het reisproduct. Het vierde lid maakt het mogelijk voor de 
minister om deze gegevens te verwerken. Het is noodzakelijk dat de minister over deze 
gegevens kan beschikken, aangezien op grond van artikel 3.27, tweede lid, alleen een 
bedrag verschuldigd is wanneer er daadwerkelijk na beëindiging van de aanspraak op 
het reisrecht van het reisproduct gebruik is gemaakt. 
 
Het derde lid creëert een grondslag voor de rechtspersoon die tot taak heeft de uitgifte 
van OV-chipkaarten en het beheer van de aan de OV-chipkaart gekoppelde 
21
reisgegevens, om op verzoek van RSR het gegeven te verstrekken of binnen een 
bepaalde periode gebruik is gemaakt van een reisproduct behorende bij een bepaalde 
OV-chipkaart. Door middel van de koppeling die RSR bij het toekennen van het reisrecht 
heeft gemaakt tussen de OV-chipkaart en het burgerservicenummer van de studerende 
aan wie het reisrecht is toegekend, kan RSR de minister informeren of een bepaald 
persoon binnen een bepaalde periode gebruik heeft gemaakt van het reisproduct (zie 
ook algemeen deel van de toelichting). 
 
Artikel I, onderdeel I (Artikel 12.26 van de WSF 2000) 
 
Artikel 12.26, eerste lid. De inwerkingtreding van artikel V, onderdeel A, van de Wet tot 
wijziging van de Wet studiefinanciering 2000 met het oog op het verminderen van het 
aantal OV-boetes (Kamerstukken 34331) heeft geen gevolgen voor het bedrag dat reeds 
over de periode voor de inwerkingtreding op grond van artikel 3.27, tweede lid, 
verschuldigd was.   
 
Artikel 12.26, tweede lid. Vanwege de voorgestelde wijzigingen van artikel 3.27, tweede 
lid, zal de situatie van personen die reeds voor inwerkingtreding van die wijziging op 
                                                
21
 Deze taak wordt momenteel uitgevoerd door Trans Link Systems (Translink). 
 W8175.K-1 17 

