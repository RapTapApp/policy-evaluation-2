Bijlage: schriftelijke beantwoording van gestelde vragen in de eerste termijn van de 
behandeling van de begroting van Landbouw, Natuur en Voedselkwaliteit 2019.  
 
Hieronder treft u de beantwoording van een selectie van de gestelde vragen per woordvoerder.  
De overige gestelde vragen worden mondeling beantwoord. 
 
Madlener (PVV) 
Waarom is de regering niet bereid schuld te erkennen in de Fipronilaffaire en de gedupeerde 
pluimveehouders (deels) te compenseren?  
 
Zoals ik eerder aan uw Kamer heb aangegeven, bijvoorbeeld in reactie op recente berichtgeving 
over de steunmaatregelen aan pluimveehouders in België naar aanleiding van de fipronilcrisis 
(Kamerstuk 26991, nr. 518), is compensatie door de overheid niet aan de orde als schade is 
veroorzaakt door het handelen van private partijen. In die reactie heb ik ook aangegeven dat 
terughoudendheid is geboden vanwege een lopende juridische procedure tegen de Staat. Over het 
rapport van de Commissie Sorgdrager wordt binnenkort in uw Kamer gesproken. 
 
Madlener (PVV) 
Wat gaat u doen aan oneerlijke concurrentie door plofkipstallen in Oekraïne waar door anders 
labelen de regels worden omzeild? 
 
Ik heb aan de Europese Commissie aangegeven zorgen te hebben over deze onvoorziene invoer. 
Het gaat over de invoer van een nieuwe categorie van kippenborst met delen van vleugeltjes, die 
onder tarieflijn met code 02 07 13 70 van de Gecombineerde Nomenclatuur. De Commissie heeft 
dit onderzocht en geconstateerd dat deze export onder een heffingvrije tarieflijn uit Oekraïne legaal 
is, op basis van de afspraken die in het associatieakkoord met Oekraïne zijn gemaakt. De 
Commissie is in overleg met Oekraïne om een oplossing te vinden, omdat het gebruik van deze 
tarieflijn voor dit product niet was voorzien. 
Over het correct etiketteren van de invoer uit Oekraïne geldt dat al het vlees dat de EU 
binnenkomst moet voldoen aan de Europese eisen op het gebied van voedselveiligheid en 
etikettering. 
De Europese Verordening nr. 1337/2013 bepaalt het vermelden van het land van oorsprong bij vers, 
gekoeld of bevroren vlees. In dit geval moet vermeld worden dat het dier gehouden en geslacht is 
in Oekraïne. Bij inspectie door Nederlandse Voedsel en Warenautoriteit (NVWA) in 2017 en 2018 bij 
de Nederlandse importeur zijn geen tekortkomingen geconstateerd op de etikettering en de 
herkomstvermelding. 
Ik volg dit dossier nauwlettend, maar de Commissie heeft het mandaat voor 
marktonderhandelingen met derde landen. De bal ligt dus nu bij de Commissie en deze zal de 
lidstaten op de hoogte stellen van de besprekingen met Oekraïne. 
 
Madlener (PVV) 
Gaat u in Brussel er een stokje voor steken dat onze bijdragen aan Europa via het nieuwe GLB 
minder bij Nederlandse boeren en meer in Oost-Europa terechtkomen? 
 
Over de hoogte van de begroting van de Europese Unie (EU) en de verdeling van het geld over de 
verschillende uitgavencategorieën, zoals het Gemeenschappelijk Landbouwbeleid (GLB), wordt 
onderhandeld in het kader van de discussie over de meerjarenbegroting van de EU. Die 
verantwoordelijkheid ligt bij de minister van Buitenlandse Zaken (BZ) en in laatste instantie bij de 
minister-president. 
Ik ben tegen een herverdeling van GLB-middelen van Nederland naar lidstaten waar het 
steunbedrag per hectare onder het Europese gemiddelde ligt. Een dergelijke externe convergentie 
is niet gerechtvaardigd, want de arbeidskosten en prijzen van landbouwgrond liggen in Nederland 
veel hoger dan in veel andere lidstaten. 
In de Landbouw- en Visserijraad verzet ik mij, samen met een aantal andere lidstaten, daarom met 
kracht tegen een dergelijke overdracht van middelen. De minister van BZ neemt dezelfde positie in 
bij de onderhandelingen over het Meerjarig Financieel Kader (MFK).  
 
Madlener (PVV) 
1 
 

conceptwetsvoorstel op internet geplaatst. Dit wetsvoorstel bevat de aangekondigde maatregelen 
zoals een zelfstandig houdverbod en het tijdelijk stil kunnen leggen van een inrichting waarin het 
dierenwelzijn wordt geschaad, waarover de minister van JenV uw Kamer per brief van 30 juni 2017 
mede namens mijn voorganger heeft geïnformeerd (Kamerstuk 28286, nr. 921). Het toekomstige 
zelfstandige houdverbod is mogelijk gedurende tien jaar. De minister van JenV gaat over de hoogte 
van gevangenisstraffen.  
 
Graus (PVV) 
Wilt u de aanbevelingen uit het rapport Dier en Recht over maneges uit april 2018 overnemen en in 
wetgeving omzetten en hier voor het VAO paarden een reactie op geven? 
 
De aanbevelingen van Dier&Recht betreffen adviespunten voor paardspecifieke wetgeving, het 
opleiden van handhavers en de taken van het vertrouwensloket. Zoals eerder aangegeven wil ik de 
sector ondersteunen in het zetten van de nodige stappen, zodat het welzijn van paarden wordt 
geholpen. Meer gebeurt nu via de Gids Goede Praktijken en het Keurmerk Paard en Welzijn. 
Het opleiden van inspecteurs is de verantwoordelijkheid van de NVWA en die neemt haar taak 
serieus. Het vertrouwensloket neemt nooit de inspecties over van de NVWA, maar biedt vrijwillige 
hulp aan boer en dier. Het advies in het rapport is om daarbij mensen met specifieke 
paardenkennis in te schakelen. Ik zeg hierbij toe dat ik dit het loket zal bespreken. 
 
Graus (PVV) 
Is de minister bereid ervoor te zorgen dat het verbod op dierenmishandeling weer gewoon in het 
Wetboek van Strafrecht komt te staan? 
 
Dierenmishandeling is strafbaar, ook nu het in de Wet dieren staat. Zowel de dierenpolitie als de 
Landelijke Inspectiedienst Dierenbescherming (LID) en de NVWA kunnen handhavend optreden 
tegen dierenmishandeling. 
 
Graus (PVV) 
Wilt u samen met JenV dierrechten duidelijker in de wet vastleggen zodat er normatieve 
grondslagen zijn? 
 
Volgend jaar vindt een evaluatie plaats van de Wet dieren waarbij zal worden gekeken naar zowel 
de doeltreffendheid als de effecten van de bepalingen op het terrein van dierenwelzijn. Hierbij 
worden alle relevante partijen gehoord. Indien er redenen zijn de welzijnsbepalingen aan te passen 
dan zal ik dat dan overwegen.  
 
Graus (PVV) 
Wilt u specialistische dierenwelzijnteam NVWA onderbrengen bij JenV? 
 
Uitplaatsing naar het ministerie van JenV zou het toezicht op dierenwelzijn niet beter maken. 
Binnen de NVWA wordt samengewerkt op het gebied voor dierenwelzijn, diergezondheid en de 
bestrijding van dierziekten zoals vogelgriep. En juist de aanwezigheid van veel kennis over veel 
sectoren heen heeft veel meerwaarde. Ook werken de toezichthouders samen met de bijzondere 
opsporingsambtenaren, het Openbaar Ministerie (OM) en de politie.  
 
Graus (PVV) 
Dierenpolitie groeit, ook al heten ze taakaccenthouders. Wilt u ervoor zorgen dat dit team wordt 
voortgezet? 
 
De minister van JenV is eindverantwoordelijk voor de politie. Op dit moment is er geen intentie het 
aantal taakaccenthouders te verminderen. 
 
Graus (PVV) 
Wilt u er voor zorgen dat de onlangs afgestudeerde veterinair forensisch arts betrokken wordt bij 
het LED? 
 
3 
 

Er is in de afgelopen periode door betrokken partijen een gezamenlijke agenda opgesteld voor de 
voorbereiding van de Floriade. Deze partijen betreffen de gemeente Almere, Floriade Almere 2022 
BV, de beoogde ontwikkelaar van het Floriade-terrein en de toekomstige woonwijk, en betrokken 
ministeries. Tevens is met deze partijen een niet-limitatieve lijst van innovatieve projecten 
opgesteld waarmee wordt beoogd om op grote schaal nieuwe oplossingen voor duurzame stedelijke 
ontwikkeling toe te passen. 
Het Rijk heeft in 2015 aangegeven dat het zich inzet om € 5 tot 10 miljoen beschikbaar te stellen 
voor een gezamenlijke inhoudelijke en innovatieve agenda. Aan de gemeente Almere is nu een 
bedrag van € 2,5 miljoen beschikbaar gesteld om de voorbereiding van innovatieve projecten ter 
hand te kunnen nemen. Almere en anderen kunnen daar voorstellen voor doen. Voor de 
voorbereidingskosten van dergelijke gemeentelijke projectvoorstellen wordt 10% van het 
betreffende projectbudget als voorbereidingskosten van de gemeente Almere aangemerkt. Met 
betrokken partijen wordt een convenant gesloten over de invulling van de rest van het bedrag. Ik 
heb uw Kamer hierover geïnformeerd middels mijn brief van 30 oktober jl. 
Het kabinet acht de Floriade geslaagd als met deze wereldtentoonstelling vooruitstrevende 
Nederlandse oplossingen voor stedelijke ontwikkeling in de praktijk zijn toegepast op de thema's 
klimaat en energie, voeding, gezondheid, circulariteit en mobiliteit. Daarmee kunnen deze aan het 
(internationale) publiek worden getoond en kan aan nationale en internationale relaties de 
innovatiekracht van Nederland getoond worden. 
Ik ben bereid om de Kamer jaarlijks te informeren over de voortgang van de Floriade. 
 
Weverling (VVD) 
Wie is er verantwoordelijk is voor Toezicht en Handhaving in natuurgebieden, zijn dat de 
grondeigenaren en natuurbeheerders of is dat de overheid? En wie betaalt de opruimkosten? Het 
kan toch niet zo zijn dat de natuurorganisaties dit zelf moeten betalen? Is de minister bereid om 
tot een plan van aanpak te komen dat ook echt samen met de natuurorganisaties is opgesteld? 
 
Met het plan van aanpak ‘ Ve rst e rki ng toezicht en handhaving in het b ui t e ng e b ie d ’ dat op 30 
oktober jl. naar uw Kamer is gestuurd willen de minister van JenV en ik samen met alle betrokken 
partijen het toezicht en de handhaving in het buitengebied versterken, de illegale activiteiten in het 
buitengebied terugdringen en de veiligheid van de boswachters en andere toezichthouders 
vergroten.  
Dit plan van aanpak biedt daartoe alle mogelijkheid en partijen in het veld zijn hierover ook 
geconsulteerd. Het lijkt me dan ook niet juist een nieuw plan van aanpak te maken. Onze ambitie 
is om het plan nu verder uit te werken met alle betrokken partijen, waaronder natuurlijk ook de 
natuurorganisaties. Daarmee nemen we uiteraard alle signalen uit de praktijk en ook de punten die 
de VVD-fractie noemt mee. Een afspraak voor een eerste bijeenkomst, dit jaar nog, is al gemaakt. 
Het lid Weverling vroeg ook naar de verantwoordelijkheidsverdeling. Net als op vele andere 
gebieden is het in het algemeen zo dat de eigenaren/beheerders verantwoordelijk zijn voor het 
toezicht en de handhaving op hun eigen terrein. Maar het plan van aanpak beoogt hen daarbij wel 
te ondersteunen. Daarnaast ligt uiteraard de generieke verantwoordelijkheid voor openbare orde 
en veiligheid in de veiligheidsketen (politie, OM en de rechtelijke macht).   
Over de opruimkosten in geval van drugsdumping hebben de staatssecretaris van IenW en de 
minister van Binnenlandse Zaken en Koninkrijkrelatie (BZK) toegezegd een brief naar uw Kamer te 
sturen voor de begrotingsbehandeling van het ministerie van JenV. 
 
Weverling (VVD) 
Kan de minister toezeggen om voor de begroting 2020 wel aandacht te hebben voor de 
doelstellingen, prestaties en middelen, en wat de effecten zijn van gevoerd beleid en te gaan 
werken met prestatie-indicatoren, om daarmee uitvoering te geven aan de motie Weverling van 4 
juli 2017? 
 
Tijdens het wetgevingsoverleg (WGO) over het jaarverslag 2017 heb ik al aangegeven dat ik bekijk 
hoe ik de begroting 2020 zo kan aanpassen, uiteraard indachtig de motie van het lid Weverling. We 
zullen dat doen aan de hand van de beleidsprioriteiten. Dat heeft ook een relatie met de LNV-visie.  
 
Geurts (CDA) 
5 
 

 
Geurts (CDA) 
Mestverwerking, slim mestgebruik en kunstmestvervangers zijn nodig om verstedelijking op te 
vangen. Daarom het voorstel dat als er agrarische gronden onttrokken worden voor grootschalige 
stedelijke woningbouw, de overheden een financiële bijdrage leveren aan een fonds voor innovatief 
en slim mestgebruik. Kan de minister hier een reflectie op geven? 
 
Ik besef dat het wegvallen van landbouwgronden de plaatsingsruimte voor mest in Nederland doet 
afnemen. Mestverwerking en kunstmestvervanging die deze afname aan plaatsingsruimte kunnen 
opvangen worden nu al op meerdere manieren gestimuleerd zoals via SDE+-subsidies, 
pilotprojecten in kader van het zesde Actieprogramma Nitraatrichtlijn en de realisatie van het 
Centrum voor Mestverwaarding.  
Woningbouwprojecten zijn de verantwoordelijkheid van decentrale overheden, dus ik kan niet 
zonder deze partijen tot deze afweging komen. 
 
Geurts (CDA) 
Vele melkveehouders zijn ook door de zogenaamde kalverfraude onterecht in een verdachte bank 
geplaatst. Het ging uiteindelijk om 75 boeren. En ik ben benieuwd hoeveel daarvan uiteindelijk 
veroordeeld zullen gaan worden. Heeft de minister plannen hoe de sector geholpen kan worden om 
haar imago verder te versterken? 
 
Er worden 75 boeren strafrechtelijk vervolgd. Bij 1439 andere bedrijven bleek de administratie niet 
in orde te zijn, hetgeen binnen het Identificatie & Registratie (I&R)-systeem wel het geval hoort te 
zijn. Deze bedrijven hebben een naheffing gekregen van in totaal € 2,7 miljoen. Bedrijven die 
onterecht geblokkeerd zijn krijgen een brief waarin wordt aangegeven dat het bedrijf onterecht 
geblokkeerd was. Bedrijven uit deze groep die onterecht zijn geblokkeerd en van mening zijn dat 
zij door de blokkade schade hebben geleden, kunnen een schadeclaim bij de NVWA indienen. De 
NVWA zal dit verzoek in behandeling nemen en als er sprake is van aantoonbare schade als gevolg 
van de onterechte blokkade zal deze worden vergoed. 
Evengoed is het ook voor mij van groot belang dat het imago van de sector wordt versterkt. Juist 
daarom is ook de LNV-visie die ik heb gepresenteerd zo belangrijk. Daarmee wil ik laten zien dat er 
toekomst is voor de landbouw in Nederland en dat er veel reden is om trots te zijn op deze sector. 
Door de boer en de burger weer beter in verbinding te brengen wil ik zorgen dat er weer meer 
waardering ontstaat voor de boer en hoe deze bijdraagt aan de productie van ons dagelijks 
voedsel.    
 
Geurts (CDA) 
In maart jl. werd een motie van CDA/D66 en VVD aangenomen die de regering verzocht voor de 
Kwaliteitskeuring Dierlijke Sector (KDS) in overleg met het bedrijfsleven een toekomstscenario uit 
te werken, en de Kamer voor de komende begroting daarover te informeren.  
Kan de minister de stand van zaken toelichten? 
 
Mede naar aanleiding van uw motie (Kamerstuk 33835, nr. 67) om voor de Kwaliteitskeuring 
Dierlijke Sector (KDS) in overleg met het bedrijfsleven een toekomstscenario uit te werken heb ik 
een verkenner opdracht gegeven om de verschillende opties voor KDS nogmaals te beoordelen. 
Rond de jaarwisseling zal deze verkenner verslag aan mij doen. Na afronding van zijn 
werkzaamheden zal ik uw Kamer zo spoedig mogelijk informeren over de resultaten daarvan en 
mijn standpunt daarover. 
 
Futselaar (SP) 
Ziet de minister aanleiding om in te grijpen in geitenaantallen nu twee provincies al een stop 
hebben aangekondigd? 
 
Het VGO-onderzoek bevestigt dat rond geitenhouderijen er een licht verhoogd risico op het oplopen 
van een longontsteking bestaat. Nader onderzoek moet uitwijzen wat hiervoor de verklaring is. Dit 
onderzoek is in gang gezet. Dit onderzoeksprogramma (VGO3) moet, gezien de onzekerheden 
rondom de oorzaken van het verhoogde risico op longontsteking rondom geitenhouderijen, meer 
duidelijkheid geven over de oorzaak daarvan en mogelijkheden voor het nemen van passende 
7 
 

set indicatoren en breed toepasbare instrumenten om bodemkwaliteit (chemisch, fysisch én 
biologisch) inzichtelijk en meetbaar te maken voor gebruikers. Hierbij wordt de optie voor een 
bodempaspoort in meegenomen. 
Daarbij maken we onder meer gebruik van onderzoek uit de Publiek Private Samenwerking (PPS) 
duurzame bodem, die is gericht op meting van de brede bodemkwaliteit. Ook is van belang het 
onderzoek naar duurzaam bodembeheer en koolstofvastlegging gericht op meting van 
koolstofvastlegging dat ik dit jaar ben gestart in het kader van de klimaatopgave. 
 
De Groot (D66) 
AVV’s zijn belangrijk voor bereiken van de kringlooplandbouw, hoe gaat de minister dit doen? 
 
De integrale Gemeenschappelijke Marktordeningsverordening (iGMO) biedt lidstaten de 
mogelijkheid om producentenorganisaties en brancheorganisaties te erkennen. Diezelfde iGMO 
maakt het mogelijk om voorschriften van, of financiële bijdragen aan, erkende organisaties onder 
bepaalde voorwaarden verbindend te verklaren (AVV) voor niet bij die erkende organisaties 
aangesloten marktdeelnemers. Nederland is één van de zeven EU-lidstaten die gebruik maakt van 
deze mogelijkheid. Tot op heden zijn vier onderzoeks- en i nno vat i e p ro g ramma’s in uiteenlopende 
agro-sectoren algemeen verbindend verklaard. Dergelijke onderzoeks- en i nno vat i e p rog ramma’s 
kunnen inderdaad een belangrijke bijdrage leveren aan de omslag naar kringlooplandbouw. Ook in 
het nieuwe GLB zal deze mogelijkheid voor het verbindend verklaren waarschijnlijk blijven bestaan. 
 
De Groot (D66) 
De inkomenssteun van het Europese landbouwbeleid dient niet alleen zoveel mogelijk 
ondersteunend te zijn aan de klimaatopgave, maar ook aan de transitie naar Kringlooplandbouw. 
Kan de minister een heldere toezegging doen dat in uitwerking GLB begrippen klimaat en 
kringlooplandbouw in één adem worden genoemd? 
 
Over mijn inzet voor het toekomstig GLB heb ik met uw Kamer de afgelopen periode veelvuldig 
gesproken. Daarbij is van mijn zijde steeds onderstreept dat ik het toekomstige GLB wil benutten 
om bij te dragen aan maatschappelijke doelen als klimaat en leefomgeving. Meer recentelijk heb ik 
in de LNV-visie de transitie naar kringlooplandbouw als cruciaal bestempeld om de noodzakelijke 
veranderingen in de landbouw te realiseren. Daarmee vormen de beide elementen die het lid de 
Groot in zijn vraag noemt nadrukkelijk en in samenhang prominente doelen voor mijn inzet voor 
het toekomstige GLB. 
 
De Groot (D66) 
Is de minister aan de slag gegaan met het verdwijnen van het koraal in ons Caraïbisch gebied o.m. 
door haperende waterzuiveringen en dampende vuilstorten? 
 
Het koraal in Caribisch Nederland staat onder grote druk. Dit geldt voor zowel de omvang als de 
kwaliteit. De belangrijkste bedreigingen zijn klimaatverandering en erosie veroorzaakt door 
loslopende geiten. Het tegengaan van klimaatverandering kan alleen aangepakt worden door 
internationale actie om de CO2 emissies vergaand te verminderen.  
Ik zorg ervoor dat de volgende acties mogelijk zijn: 
• Ik laat monitoren en onderzoeken hoe het staat met het koraal om zo te leren welke acties 
nodig zijn om het koraal re beschermen. 
• Op Bonaire kan en moet erosie aangepakt worden zodat de gezondheid en weerstand van 
het koraalrif zo hoog mogelijk wordt. Door afspoeling van geërodeerd materiaal eutrofiëert 
vertroebelt het water waardoor koraal afsterft. De belangrijkste oorzaak van deze erosie 
zijn de circa 30.000 loslopende geiten. Om dit aan te pakken stel ik middelen beschikbaar 
uit de Regio envelop als onderdeel van het project landbouwontwikkeling Bonaire (Tweede 
Kamer, 29697, nr 54).  
• Bij St Eustatius loopt een project om koraal te herstellen door middel van transplantatie: 
herstel vindt plaats door opgekweekt koraal uit te zetten in het bestaande koraal. 
 
Ook in de andere landen van het Koninkrijk,  Sint Maarten, Curaçao en Aruba staat het koraal 
onder druk. Haperende waterzuiveringen en dampende vuilstorten kunnen daaraan bijdragen. Mijn 
mogelijkheden zijn beperkt om de andere landen van het Koninkrijk actie te ondernemen. Wel heb 
9 
 

 
Met de betrokken partijen wordt gezamenlijk gewerkt aan de kwaliteitssprong naar nationale 
parken van de toekomst, zoals bedoeld met de motie Jacobi-Van Veldhoven uit 2014 (Kamerstuk 
34000, nr. 76). Er is al veel in beweging gezet, vooral door de nationale parken zelf.  
Ik ondersteun het stelsel van nationale parken via de financiering van het nationale parkenbureau 
en met geld voor educatie. Het bureau ondersteunt tot en met 2022 de parken met marketing, 
kennisuitwisseling en implementatie van de standaard die als werkkader is opgesteld.  
Veel parken zijn hier inmiddels mee aan de slag.   
Ik ben met de gezamenlijke provincies in overleg over de mogelijke gezamenlijke aansturing van 
het bureau, de positie van de standaard en wat hiervan de financiële consequenties zijn.  
Zodra er meer bekend is, zal ik uw Kamer hierover informeren. 
e
Ik zie overigens veel positieve ontwikkelingen bij parken. Ik heb net het gebied Nieuw Land als 21 
nationale park aangewezen. In andere provincies zie ik parken in oprichting, zoals de gebieden 
Hollandse Duinen, NL Delta en Van Gogh. 
 
Moorlag (PvdA) 
Is de minister bereid die stappen te zetten, om de ruimte voor ruimte regeling meer ruimte te 
geven, aan te jagen en tot snellere sanering veehouderij te komen? 
 
Bij de Sanering van de Varkenshouderij hebben we afspraken gemaakt op decentraal niveau over 
herbestemming van vrijkomende locaties. De decentrale overheden zijn het bevoegd gezag voor 
het ruimtelijk ordeningsbeleid waaronder het ‘rui mt e voor rui mt e ’ beleid.  
 
Moorlag (PvdA) 
Kan minister verzekeren dat het Rijk een redelijke bijdrage kan leveren aan de Floriade? Kan 
Almere zonodig aanspraak maken op een bijdrage uit de Regio- of Klimaatenveloppe? 
 
Het Rijk zet zich er voor in om van de Floriade een succesvolle wereldtentoonstelling te maken en 
zal daar gedegen aan bijdragen, zoals u in mijn brief aan uw Kamer van 30 oktober jl. over de 
Floriade kunt lezen. Over de voorbereidingen voor de Floriade worden afspraken gemaakt tussen 
de samenwerkende partijen over zowel de agenda als financiële bijdragen. Dit gebeurt in goed 
overleg met gemeente Almere  
Innovatieve projecten op de Floriade die bijdragen aan de realisatie van specifieke Rijksdoelen 
kunnen uit daarvoor beschikbare programmamiddelen worden gefinancierd, binnen de daarover 
geldende procedure en regels. 
 
Dik-Faber (CU) 
In juni heeft de minister een brief naar de Kamer gestuurd over versterking van de positie van de 
boer in de keten. Hoe staat het met de uitvoering en het versterkt toezicht door de ACM op 
oneerlijke machtsverhoudingen in de keten? 
 
In mijn brief aan uw Kamer van 29 juni jl. heb ik aangegeven hoe ik de positie van boeren wil 
verbeteren (Kamerstuk 28625, nr. 257). Het gaat daarbij om de aanpak van de belangrijkste 
oneerlijke handelspraktijken, het verduidelijken en stimuleren van samenwerking, het creëren van 
ruimte voor samenwerking met het oog specifiek op duurzaamheid en dierenwelzijn, en de 
beloning voor het voldoen aan bovenwettelijke eisen. 
Met alle vier de trajecten is inmiddels een start gemaakt met de concrete uitwerking daarvan. 
Afhankelijk van hoe de Brusselse besluitvorming over het voorstel voor een richtlijn Oneerlijke 
handelspraktijken in de voedselvoorzieningsketen verloopt, streef ik er naar na de zomer van 2019 
een samenhangend pakket van wetsvoorstellen naar de Raad van State te sturen voor de 
wettelijke verankering van verboden oneerlijke handelspraktijken, het aanwijzen van de Autoriteit 
Consument en Markt (ACM) als publiekrechtelijk systeemtoezichthouder op de naleving van de 
OHP-regelgeving en het beleggen van geschilbeslechting bij de Stichting Geschillenbeslechting 
Bedrijfsleven. Verder zal in 2019 bij de ACM het agro-nutri team van start gaan met de oprichting 
van de monitor. De eerste resultaten worden eind 2019/medio 2020 verwacht. Ten slotte wil ik in 
de loop van 2019 een voorstel presenteren tot wijziging van nationale mededingingswetgeving, 
zodat de EU-rechtelijke uitzonderingen op samenwerking tussen boeren expliciet benoemd zijn.  
Over de voortgang van wetsvoorstel Ruimte voor duurzaamheidsinitiatieven zal de staatssecretaris 
van EZK zal uw Kamer informeren. 
11 
 

innovatie, water, jonge boeren in te zetten. Er zijn op dit moment geen vrijgevallen gelden om 
anders te besteden of daarover toezeggingen te doen. Provincies en de Rijksoverheid sturen hier 
samen op. 
 
Dik-Faber (CU) 
Kan er niet meer regie op komen op de besteding van POP-3 middelen voor agrarisch 
natuurbeheer, aangezien het om belangrijk innovatiegeld gaat en om geld om agrarisch 
natuurbeheer uit te voeren, bijvoorbeeld via het al bestaande Regiebureau POP? Kan de minister 
met de provincies kijken of het geld maximaal besteed wordt en hoe dat kan verbeteren? 
 
Een goede benutting van de POP-middelen heeft de voortdurende aandacht van Rijk en provincies. 
Ik heb nu geen reden om aan te nemen dat er sprake zal zijn van onderuitputting. Het totale 
programma ligt nu meer op stoom na een langzame start. De verwachting is dat met de juiste 
inspanning de Europese middelen tijdig worden verplicht én gerealiseerd. 
Rijk en provincies zullen de vinger aan de pols blijven houden om er voor te zorgen dat alle 
middelen tijdig en doelgericht worden ingezet voor de in het POP3-programma beschreven doelen.  
Het Regiebureau POP heeft hierin inderdaad een belangrijke rol. 
 
Ouwehand (PvdD) 
Gaat de sector alleen akkoord met € 200 miljoen voor sanering varkenshouderij als het 
fosfaatplafond niet naar beneden gaat? Als de mestproductie dan vrij blijft, dan schiet je hier toch 
niets mee op? Kan de minister dat uitleggen? 
 
Bij de sanering van de varkenshouderij worden varkensrechten opgekocht van bedrijven die 
geuroverlast veroorzaken en die het besluit hebben genomen om te stoppen. Deze opgekochte 
varkensrechten worden definitief doorgehaald. Resultaat van de sanering is dus een krimp van de 
varkensstapel. 
De Coalitie Vitale Varkenshouderij heeft aangegeven de ruimte binnen het fosfaatplafond van de 
varkenshouderij – het zogenaamde sectorplafond – te willen behouden, ondanks de krimp van de 
varkensstapel. Reden hiervoor is dat de sector voor de toekomst ruimte wil houden om nieuwe 
ketenconcepten te ontwikkelen die mogelijk tot een hogere fosfaatexcretie per dier kunnen leiden, 
bijvoorbeeld als gevolg van aangepast voer of een lagere voederconversie. 
 
Ouwehand (PvdD) 
Kan de minister zeggen hoe vaak een veehouder wordt gecontroleerd? Is het één keer in de tien 
jaar of is dat anders? 
 
Toezicht op primaire bedrijven vindt voornamelijk risicogericht plaats. Het aantal controles verschilt 
per sector. Risicogericht toezicht betekent dat primaire bedrijven, afhankelijk van in kaart 
gebrachte ri si co ’s, in een periode van tien jaar op verschillende momenten en op verschillende 
wijzen gecontroleerd zouden kunnen worden. Waar mogelijk vinden controles gecombineerd plaats, 
bijvoorbeeld gecombineerde controles op welzijn, I&R en diergeneesmiddelen. In het kader van 
Europese verplichtingen vinden eveneens aselecte controles plaats. In het kader van Europese 
verplichtingen vinden bv. aselecte controles plaats waarbij 5% van de bedrijven jaarlijks 
gecontroleerd dient te worden op de derogatievoorwaarden. 
 
Ouwehand (PvdD) 
Kan de minister bevestigen dat er geen dierenarts bij wordt gehaald wanneer dieren dood uit de 
stal komen voor individuele zorg? En ook niet voor euthanasie? 
 
De veehouder heeft de wettelijke plicht om goed voor zijn dieren te zorgen. Dit houdt onder meer 
in dat hij minimaal eenmaal daags zijn dieren moet controleren en een ziek of gewond dier zo 
nodig moet afzonderen. Het is aan de veehouder om wel of niet een dierenarts in te schakelen of 
het dier zelf op een verantwoorde manier te doden. Dit is ook wettelijk toegestaan.    
 
Ouwehand (PvdD) 
Minister Verburg gaf 10 jaar de tijd om biggensterfte terug te dringen van 12,9% naar 10,5% eind 
2018. Wat gaat de minister doen zodat op 1 januari 2019 biggensterfte is teruggebracht naar 
13 
 

 
Mijn reactie op het rapport van de Raad voor Dierenaangelegenheden (RDA) ten aanzien van 
welzijn van vissen zal vóór het Algemeen Overleg dierenwelzijn van 14 november a.s. aan uw 
Kamer worden gestuurd. 
 
Wassenberg (PvdD) 
Wat moet er gebeuren voordat minister maatregelen aankondigt om bedwelmen van vissen te 
verplichten? 
 
Het bedwelmen van vis speelt bij viskweek en bij in het wild gevangen vis. In Nederland is de 
viskweek een relatief kleine sector en bestaat uit ca. dertig bedrijven. Voor de meest gekweekte 
vissoort aal, zijn per 1 juli jl. nationale regels voor het bedwelmen in werking getreden. Van de 
meerval (de tweede belangrijkste soort) wordt ca. 50% met een bedwelmingsapparaat bedwelmd 
op eigen initiatief van de sector. Ik juich dat initiatief van de sector toe. Ik ben van mening dat 
voor het slachten van kweekvis regelgeving op Europees niveau nodig is, zodat dezelfde regels 
gelden voor alle lidstaten.  
Voor in het wild gevangen vis als tong en schol is momenteel geen wetenschappelijk onderbouwd 
bedwelmingssysteem beschikbaar. Momenteel loopt er onderzoek naar het bedwelmen aan boord. 
Kansrijke systemen moeten dan nog getoetst worden in de praktijk. Dit zal nog enkele jaren duren.  
 
Wassenberg (PvdD) 
Kan de minister duidelijk maken dat vissen van vissen die kier zijn gepasseerd niet doel van het 
Kierbesluit Haringvlietsluizen is? 
 
Dat kan ik bevestigen. De kier is bedoeld voor het bevorderen van de toegang van trekvissen. Voor 
trekvissen geldt voor de beroepsvisserij een vangstverbod in de vorm van een visserijvrije zone.  
 
Wassenberg (PvdD) 
Hoe legt minister uit dat zwijnen worden afgeschoten in kader van Afrikaanse Varkenspest voor het 
bestrijden van een ziekte die verspreid wordt via mensen? Kan zij uitleggen waarom zij geen 
importverbod uitvaardigt? 
 
De verspreiding van de ziekte over grote afstand wordt in het algemeen geweten aan menselijk 
handelen. Mensen nemen varkensvleesproducten mee uit besmette landen en laten die achter in 
de natuur waar wilde zwijnen deze vervolgens kunnen opeten.  
Uit het advies van de Deskundigengroep Dierziekten blijkt dat hoe lager het aantal wilde zwijnen is, 
hoe lager de kans op introductie van Afrikaanse varkenspest. Het risico dat een wild zwijn in 
contact komt met door de mens achtergelaten besmette voedselresten wordt daarmee kleiner. 
Dat is de reden dat ik de provincies meer mogelijkheden heb geboden het aantal zwijnen in de 
gebieden buiten de leefgebieden te verkleinen. 
Uiteraard dienen ook varkenshouders hun verantwoordelijkheid te nemen. Zij kunnen de ziekte 
buiten de deur houden door onder andere goede bioveiligheidsmaatregelen te nemen. De 
sectorpartijen zijn op de hoogte en kennen ook hun eigen rol en verantwoordelijkheid hierin. Zoals 
aangegeven in mijn brief van 12 oktober jl. (Kamerstuk 29683, nr. 245) zijn veel acties 
ondernomen om bij verschillende doelgroepen het bewustzijn van risico ’s en het belang van 
preventieve maatregelen te vergroten.  
Voor het garanderen van veilige handel in dieren en dierlijke producten zijn standaarden opgesteld 
door de wereldorganisatie van diergezondheid (OIE) en is er regelgeving opgesteld in de Europese 
Unie. Deze schrijven voor onder welke condities wel of niet kan worden gehandeld in varkens en 
varkensproducten. Nederland kan en mag niet eenzijdig importbelemmeringen opwerpen, omdat 
dat indruist tegen de interne markt. De EU-regelgeving is ervoor om veilige handel te garanderen. 
Ik volg de Commissie hierin, net als de andere EU-lidstaten. 
 
Bisschop (SGP) 
Wat voegt het extra geld voor Wageningen toe als de varkensproefboerderij Sterksel sluit? 
Ziet de minister het probleem en de kansen wat betreft praktijkonderzoek en wil ze dit verder 
stimuleren? 
 
15 
 

Daarnaast biedt de investeringsregeling die ik op verzoek van de provincies binnenkort zal 
openstellen ook ruimte voor inrichtingsmaatregelen door agrarische collectieven ten behoeve van 
de afname van predatie. 
 
 
 
17 
 

