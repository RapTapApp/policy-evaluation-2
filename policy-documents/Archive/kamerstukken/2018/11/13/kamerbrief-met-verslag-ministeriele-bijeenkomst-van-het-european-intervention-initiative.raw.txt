 
 
 
 
 
Ministerie van Defensie 
 
Plein 4 
MPC 58 B 
Postbus 20701 
2500 ES Den Haag 
> Retouradres Postbus 20701 2500 ES Den Haag 
www.defensie.nl 
de Voorzitter van de Tweede Kamer 
 
 
der Staten-Generaal 
 
Plein 2 
 
 
2511 CR Den Haag 
 
 
Onze referentie 
BS2018029034 
 
Datum  
 
Verslag van de ministeriële bijeenkomst van het European  
Betreft 
 
Intervention Initiative in Parijs op 7 november.  
 
 
 
 
 
Naar aanleiding van het verzoek van de vaste commissie voor Defensie (kenmerk 
2018Z20438/2018D53386), ontvangt u hierbij het verslag van de ministeriële 
bijeenkomst van het European Intervention Initiative (EI2) in Parijs op 7 
november jl. Dit was de eerste ministeriële bijeenkomst van het EI2 sinds het 
ondertekenen van de intentieverklaring op 25 juni. 
 
Voorafgaand aan de werksessie van de ministeriële bijeenkomst tekende Finland 
de intentieverklaring. Het EI2 bestaat thans uit tien Europese landen, te weten 
België, Denemarken, Duitsland, Estland, Finland, Frankrijk, Nederland, Portugal, 
Spanje en het Verenigd Koninkrijk. 
 
Tijdens de bijeenkomst van 7 november stond het identificeren van concrete 
samenwerkingsactiviteiten centraal. De ministers spraken af dat de landen zich in 
EI2-verband onder andere zullen richten op het Caribisch gebied, de Baltische 
Zee-regio en de Sahel. De landen zullen informatie, inlichtingen en lessons 
learned delen over deze regio’s en kijken naar mogelijkheden voor concrete 
samenwerking. Daarnaast zal door middel van horizon scanning gekeken worden 
naar de internationale veiligheidssituatie en mogelijkheden voor samenwerking 
waar belangen elkaar raken. De landen zullen in de komende maanden de 
samenwerkingsopties nader uitwerken. 
 
Ik heb ingestemd met deze samenwerkingsactiviteiten en hierbij gepleit voor een 
praktische benadering. Onnodige bureaucratie en regels moeten worden 
voorkomen. Het is van belang dat het EI2 zich richt op concrete 
samenwerkingsmogelijkheden. Nederland is daarom ook voortrekker van het 
initiatief Caribisch gebied. Humanitarian Assistance & Disaster Relief is bij uitstek 
van belang voor ons vanwege terugkerende natuurrampen zoals orkaan Irma 
vorig jaar heeft laten zien. Goede en gecoördineerde samenwerking met 
voornamelijk Frankrijk en het Verenigd Koninkrijk zijn hierbij cruciaal.   
 
Er is tevens gesproken over de relatie tussen het EI2, de EU en de NAVO. Alle 
EI2-landen waren het erover eens dat het initiatief complementair en 
Pagina 1 van 2  
 
 

