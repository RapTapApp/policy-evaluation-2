> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres 
der Staten-Generaal 
Parnassusplein 5 
2511 VX  Den Haag 
Postbus 20018 
www.rijksoverheid.nl 
2500 EA  DEN HAAG 
Kenmerk 
 1438227-183290-S 
 
Bijlage(n) 
 
5 
 
 
 
 
Uw brief 
 
- 
 
 
  
Datum 12 november 2018 
Betreft Veegbrief WGO 2018 
Correspondentie uitsluitend 
richten aan het retouradres 
  
met vermelding van de 
datum en het kenmerk van 
 
deze brief. 
 
Geachte voorzitter, 
Met deze brief informeer ik u over de voortgang van het Nationaal Sportakkoord 
en de voortgang op lopend beleid (zoals het programma ‘Sport en Bewegen in de 
Buurt’ en het actieplan ‘Naar een Veiliger Sportklimaat’). Ook kom ik in deze brief 
terug op verschillende moties en toezeggingen, waaronder de toezeggingen die ik 
heb gedaan in het AO Sport op 28 juni jl. en tijdens het debat over het Rapport 
seksuele intimidatie en misbruik in de sport op 16 mei jl.  
1. Sportakkoord 
Op 29 juni is het Nationaal Sportakkoord ‘Sport verenigt Nederland’ ondertekend. 
Dit akkoord is het resultaat van de inspanning van velen die de sport in Nederland 
een warm hart toedragen. De afgelopen maanden heb ik gezien dat de ambities 
van het akkoord leiden tot actie. De oproep tijdens de nationale sportweek om 
lokale akkoorden te sluiten blijkt niet tegen dovemansoren gericht. Verschillende 
gemeenten, regio’s en provincies zijn gestart met een lokale doorvertaling van het 
nationale Sportakkoord of leggen hier al de laatste hand aan, zoals provincie 
Zeeland, gemeente Kampen, gemeente Steenwijkerland en de Achterhoek. 
Een mooie start. In het verlengde daarvan zet ik in om de sport zich slim te laten 
organiseren, zodat zij krachtig en in gezamenlijkheid een gesprekspartner is voor 
de (lokale) overheid. Met het Sportakkoord wordt een beroep gedaan op de lokale 
overheid om initiatief te nemen, partners bijeen te brengen en een lokaal akkoord 
te sluiten. Als de sport en overheid elkaar weten te vinden op lokaal niveau, 
verwacht ik dat Nederland de komende jaren nog veel meer van sport kan 
genieten en er de waarde uit weet te halen die er in zit. Met het Sportakkoord 
wordt ook van de Rijksoverheid een hernieuwde positie ten opzichte van de sport 
gevraagd. Kernwoorden daarbij zijn een actieve betrokkenheid, partnerschap en 
ruimte scheppen voor initiatief. Deze uitgangspunten vertaal ik in het 
rijkssportbeleid. 
Met de strategische alliantie (ministerie van VWS, NOC*NSF en VSG) ben ik de 
afgelopen maanden in gesprek over de wijze waarop het Sportakkoord vanaf 2019 
zal worden geïmplementeerd. De verschillende deelakkoorden worden met 
stakeholders uitgewerkt.  
 
Pagina 1 van 17 

 
 Inzet buurtsportcoach. In de werkplannen van de verschillende 
Kenmerk 
1438227-183290-S 
deelakkoorden is uitgewerkt op welke wijze de buurtsportcoach een bijdrage 
levert aan het bereiken van de ambities op lokaal niveau. Door de werking 
van lokale akkoorden kan de sport meepraten over de inzet van de 
buurtsportcoach, zodat deze ook vanuit de behoefte van de sportsector kan 
worden ingezet. Vanaf 1 januari 2019 zijn de nieuwe bestuurlijke afspraken 
van kracht, die aansluiten op de ambities in het Sportakkoord.  
 Informatievoorziening. Ik zal investeren in het monitoren van de verschillende 
deelakkoorden en het delen van informatie tussen lokale partners. Monitoring 
zal kortcyclisch zijn, met als belangrijkste doel om tussentijds te kunnen leren 
van ingezette initiatieven en waar nodig tijdig bij te kunnen sturen. Ik zal uw 
Kamer jaarlijks informeren over de belangrijkste resultaten. 
Financiën Sportakkoord 
Het gehele sportbudget 2019 van de Rijksoverheid (€410 miljoen per jaar) is 
gealloceerd via het Sportakkoord. Daarvan betreft €239 miljoen de Regeling 
Specifieke Uitkering Sport en de Subsidieregeling Stimulering Bouw & Onderhoud 
Sportaccommodaties en Sportmaterialen. €61 miljoen per jaar wordt besteed aan 
de buurtsportcoach-regeling, die als instrument in alle deelakkoorden benut 
wordt. Vervolgens valt structureel €10 miljoen per jaar onder het beleidskader 
sportevenementen. €53 miljoen per jaar wordt besteed aan topsport, waarvan €13 
miljoen in de stipendium- en kostenvergoedingsregeling.  Aan kennis, onderzoek 
en innovatie zal circa €9 miljoen per jaar besteed worden, aan de bestrijding van 
doping €2 miljoen per jaar, en nog eens €4 miljoen aan doorlopende programma’s.  
Ruim €31 miljoen per jaar zal worden ingezet op specifieke maatregelen in het 
Sportakkoord. Daarbij is onderstaande verdeling per deelakkoord gemaakt waarbij 
de middelen worden verdeeld over nationale projecten, sportprojecten en het 
stimuleren van de totstandkoming en uitvoering van regionale of lokale 
akkoorden. 
 €3 miljoen zal ingezet worden om inclusief sporten & bewegen te bevorderen;  
 €5 miljoen om de vaardigheid in bewegen te bevorderen; 
 €7 miljoen aan een positieve sportcultuur;  
 €7 miljoen aan een duurzame sportinfrastructuur; 
 €9 miljoen landt in maatregelen in het deelakkoord ‘Vitale Aanbieders’. 
Ik ben in gesprek met de partners in het Sportakkoord over de specifieke inzet 
van deze middelen op basis van de geprioriteerde uitwerkingen van de 
deelakkoorden. Ik verwacht deze gesprekken in het voorjaar van 2019 af te 
2
ronden. Ik zal uw Kamer dan informeren over de uitkomsten hiervan. 
  
                                                
2
 Bij het antwoord op de begrotingsvragen is toegezegd uw Kamer te informeren voor het 
Kerstreces. De vertaalslag van werkplannen naar budgetverdeling vraagt echter iets meer 
tijd dan zoals gesteld in dat antwoord. 
 
PPaaggiinnaa  33  vvaann  1717  
 

 
Verduurzaming van sportaccommodaties. In overleg met de sector bereid ik een 
Kenmerk 
1438227-183290-S 
routekaart voor, met daarin concrete plannen om sportaccommodaties CO2-
neutraal te maken voor 2050. Deze routekaart wordt op 1 mei 2019 opgeleverd. 
 Innovatie en kwaliteit. Met de gemeenten en sportsector ben ik momenteel in 
overleg om de belangrijkste duurzaamheidsvraagstukken in kaart te brengen. 
Voorbeelden van zaken die nu op tafel liggen zijn de multifunctionele 
bruikbaarheid van sportvelden, en andere economisch rendabele activiteiten 
om de accommodatie te gebruiken zo lang die de sportbeoefening niet 
beperken. Het Topteam Sport speelt hierin een belangrijke rol. In 2019 zal er 
een uitvraag worden opgesteld voor het bedrijfsleven om aan dit type 
vraagstukken een bijdrage te leveren.  
 Buitenruimte. Met het oog op de omgevingswet, die in 2021 wordt ingevoerd, 
liggen er kansen voor gemeenten om sport onderdeel te maken van de 
omgevingsvisie. Met verschillende partijen (bijvoorbeeld Sportvisserij 
Nederland) vinden gesprekken plaats over deze onderwerpen, om zodoende te 
komen tot een gedragen visie. Onderwerp van deze gesprekken is ook het 
openstellen van sportaccommodaties, wat kan bijdragen aan optimaal en 
5
efficiënt gebruik. 
Op 20 juli jl. zijn de Specifieke Uitkering Sport en de Subsidieregeling Stimulering 
Bouw en onderhoud Sportaccommodaties en Sportmaterialen gepubliceerd. Langs 
deze twee kanalen worden de gemeenten en sportsector gecompenseerd voor de 
nadelige gevolgen van de verruiming van de btw-sportvrijstelling.  
In de aanloop naar de publicatie van de regelingen heb ik de sector betrokken bij 
het ontwerp. De bijdragen die ik van hen heb ontvangen, heb ik binnen de daartoe 
gestelde kaders van het Subsidiekader VWS zo optimaal mogelijk verwerkt. De 
Dienst Uitvoering Subsidies aan Instellingen ondersteunt de sector bij het gebruik 
maken van de nieuwe regelingen.  
De sportsector kenmerkt zich door zeer diverse organisatievormen rondom het 
eigendom en exploitatie van sportaccommodaties. Het kan daarom voorkomen dat 
er voor sommige partijen in het veld meer gaat veranderen dan voor andere. Ik 
heb dan ook met de sector afgesproken dat ik aan het einde van het eerste 
kwartaal van 2019 met hen terugkijk op de eerste maanden van 2019 en dan kijk 
of, en zo ja, waar er doorontwikkeling van de regelingen noodzakelijk en mogelijk 
is.  
In het afgelopen jaar heb ik ook gekeken naar manieren om de innovatiekracht 
van start-ups en kleine MKB’ers beter te gaan benutten voor de vraagstukken van 
de sportsector. Via het Starthubs-platform hebben de partijen in het deelakkoord 
‘Duurzame Sportinfrastructuur’ samen met het Topteam Sport een challenge 
uitgeschreven voor duurzame innovaties op het terrein van energie. Er zijn vijf 
winnaars uit dit traject gekomen. In het komende jaar zullen zij aan de slag gaan 
met innovaties gericht op het potentieel van de kunstgrasvelden voor het 
opwekken van energie, en de mogelijkheden om sportaccommodaties aardgasvrij 
te maken door energieopslag en warmteopslag. 
                                                
5
 Met de uitwerking van dit onderwerp beschouw ik tevens de motie (TK, vergaderjaar 2017-
2018, 34 775 XVI, nr. 27) van het lid Bruins Slot c.s. inzake buitensporten in het 
Sportakkoord als afgedaan.  
 
PPaaggiinnaa  55  vvaann  1717  
 

 
 Technisch Pedagogisch klimaat. Sportaanbieders worden ondersteund en 
Kenmerk 
1438227-183290-S 
begeleid bij het creëren van een pedagogisch sportklimaat voor het technisch 
kader. Dat gebeurt bijvoorbeeld door de inzet van een “clubkader coach” Het 
doel is om 5000 trainers te ondersteunen in hun opleiding tot clubkadercoach, 
zodat minimaal 1500 sportaanbieders worden begeleid bij creëren van een 
pedagogisch sportklimaat voor het technisch kader. 
De maatregelen uit het plan van aanpak ‘Tegengaan misbruik in de sport’ 
(vastgesteld op de Algemene Vergadering van NOC*NSF op 14 mei 2018) die zich 
richten op sportaanbieders maken integraal onderdeel uit van dit deelakkoord. 
Onderwerpen als de vertrouwenscontactpersoon, gedegen preventiebeleid en de 
gratis VOG vormen instrumenten om afspraken over te maken in de lokale 
sportakkoorden. De sportsector is bovendien de afgelopen maanden intensief aan 
de slag gegaan om de aanbevelingen van de Commissie De Vries te 
implementeren. Zo worden bijvoorbeeld alle voorbereidingen getroffen zodat het 
Centrum voor Veilig Sport Nederland en het casemanagementsyteem begin 2019 
kunnen starten en passen sportbonden hun tuchtreglementen aan in lijn met de 
aanbevelingen. 
1.4 Deelakkoord ‘Vaardig in Bewegen’ 
De ambitie in dit deelakkoord is om meer kinderen aan de beweegrichtlijnen te 
laten voldoen, en om de neerwaartse spiraal van de motorische vaardigheid van 
kinderen naar boven toe om te buigen. Hierbij zet ik in op de volgende drie 
aspecten. 
 Beweegactiviteiten. Kinderen doen zo vroeg mogelijk, vanaf hun tweede jaar, 
ervaring op met beweegactiviteiten. Om deze doelgroep te bereiken, wordt er 
geïnvesteerd in de ontwikkeling en uitrol van beweegprogramma’s in de 
kinderopvang en peuterspeelzalen, het stimuleren van buiten spelen en 
bewegen en het bevorderen van de vroeg-signalering bij jonge kinderen met 
een bewegingsachterstand.  
 Beweegvaardigheidsmonitor. Beoogd wordt dat kinderen gevolgd worden 
6
binnen het onderwijs en GGD op basis van een gevalideerde 
beweegvaardigheidsmonitor, die het beweeggedrag van kinderen kwantitatief 
en kwalitatief vaststelt en volgt. De beweegrichtlijn en de beweegcirkel, 
evenals toegankelijke en praktisch toepasbare monitoren om de 
beweegvaardigheid te meten zijn instrumentarium die het veld hierbij helpen. 
De beweegcirkel is ontwikkeld door het Kenniscentrum Sport in opdracht van 
VWS en wordt parallel aan het Wetgevingsoverleg Sport apart met een brief 
aan uw Kamer aangeboden. 
 Sporttechnisch kader. Het sporttechnisch kader dat sport- en 
beweegactiviteiten begeleidt in de buurt, op school en bij de sportvereniging, 
heeft kennis van zaken over beweegvaardigheid van kinderen en hoe die te 
verbeteren. Hierbij wordt inzet gepleegd op het (door)ontwikkelen van 
cursussen voor jeugdtrainers met focus op motorische ontwikkeling en een 
goed pedagogisch klimaat.  
Het stimuleren meer te bewegen en buiten te spelen van kinderen, het inzetten op 
sporttechnisch kader en de beweegvaardigheidsmonitor sluiten goed aan bij de 
petitie ‘Ik beweeg mee’ die gelanceerd is door NOC*NSF. Ik ben blij dat 
                                                
6
 Daarbij blijft de vrijheid van onderwijs die scholen hebben leidend. 
 
PPaaggiinnaa  77  vvaann  1717  
 

 
onderzoeksvraag die aan de Sportraad voorgelegd wordt. De Sportraad zal 
Kenmerk 
1438227-183290-S 
vervolgens uitvoering gaan geven aan dit onderzoek, dat in de loop van 2019 
opgestart zal worden. De datum van oplevering van de onderzoeksresultaten 
hangt samen met de reikwijdte van de opdrachtformulering en is daarom nog niet 
af te geven. 
1.7 Caribisch Sport- en Preventieakkoord 
Op dit moment is de verwachting dat het Caribische Sport- en Preventieakkoord in 
het voorjaar van 2019 gesloten kan worden. De staatssecretaris van VWS wil het 
akkoord zo inrichten dat sport en preventie integraal in het akkoord landen en er 
sprake is van structurele verbeteringen op de eilanden. Onderwerpen waarvan al 
aangekondigd is dat deze onderdeel zullen vormen van het akkoord zijn 
schoolmaaltijden, bewegingsonderwijs en de ondersteuning bij onbedoelde 
zwangerschappen. Inhoudelijk is de staatssecretaris samen met de besturen van 
de eilanden nog aan het verkennen welke extra activiteiten het meest kansrijk 
zijn. Er kunnen nog geen uitspraken worden gedaan over hoe het definitieve 
akkoord er uit zal zien. In het tweede kwartaal van 2019 zal uw Kamer hier nader 
over worden geïnformeerd.  
2. Voortgang lopend beleid 
2.1 Programma ‘Sport en Bewegen in de Buurt’ 
Het programma Sport en Bewegen in de Buurt (SBB) loopt tot en met 2018. Ik ga 
in op de inspanningen die in 2018 zijn geleverd. In de bijlage vindt u de 
‘Voortgangsrapportage Monitor Sport en Bewegen in de Buurt 2018’. De input uit 
het programma SBB is gebruikt voor het formuleren van concrete doelen in het 
Sportakkoord.  
2.1.1 Inzet programma SBB in 2018 
Binnen het programma is het afgelopen jaar meer ingezet om de kwetsbare 
groepen zoals chronische zieken, ouderen en gehandicapten te bereiken. In dat 
licht is het beroepsprofiel van de buurtsportcoach voor kwetsbare groepen verder 
ontwikkeld en is in de ronde van 2018 de sportimpuls uitsluitend opengesteld voor 
aanvragen gericht op bovengenoemde doelgroepen.  
Daarnaast zijn net als vorig jaar subsidieoproepen opengesteld voor de 
“Sportimpuls Kinderen Sportief op Gewicht” en de “Sportimpuls Jeugd in lage 
inkomensbuurten”. Voor laatstgenoemde doelgroep is bijvoorbeeld in Haarlem een 
basketbalproject opgezet en ondersteund met een Sportimpuls. Door dit project 
zijn veel kinderen uit gezinnen met een laag inkomen gaan sporten en ook na de 
projectperiode lid gebleven van de lokale sportvereniging. 
Sinds de start van de Sportimpuls in 2012 zijn in totaal 1.024 projecten 
ondersteund. Voor de ronde van 2018 zijn 223 aanvragen ingediend en 145 
gehonoreerd. De voortgangsrapportage 2018 geeft aan dat de samenwerking 
tussen de verschillende partijen goed tot stand komt. Het merendeel van de 
sportimpulsprojecten wordt voortgezet na afloop van de subsidieperiode. De 
aanscherping van de randvoorwaarden die in de laatste fase zijn ingezet, zoals het 
meetekenen van de gemeente en de eis van cofinanciering, worden gezien als 
belangrijke succesfactoren. Het vraagt sportaanbieders om anders te denken 
(vanuit de lokale vraag), waardoor lokaal ondernemerschap wordt gestimuleerd. 
 
PPaaggiinnaa  99  vvaann  1717  
 

 
Gemeenten hebben inmiddels de intentieverklaringen ingediend en daaruit blijkt 
Kenmerk 
1438227-183290-S 
dat het beschikbare budget volledig wordt benut. Dit betekent een uitbreiding van 
725 fte aan buurtsportcoaches in Nederland. 
In het eerste kwartaal van 2019 zal de ex-durante evaluatie worden gestart. Naar 
aanleiding daarvan kan het beleid worden bijgestuurd, om de impact van de 
buurtsportcoach en van het lokale sportbeleid te vergroten. In de uiteindelijke ex-
post evaluatie kan worden vastgesteld of de impact van de buurtsportcoach is 
vergroot en welke bijdrage dit heeft geleverd aan het lokale (sport)beleid. De ex-
post evaluatie zal starten in 2021, en wordt afgerond in 2022. Ik zal uw Kamer 
informeren over de uitkomsten van deze evaluaties.  
2.2 Actieplan ‘Naar een Veiliger Sportklimaat’ 
Het actieplan ‘Naar een Veiliger Sportklimaat’ (VSK) is in 2016 met twee jaar 
verlengd en loopt tot en met 2018. In het programma staat centraal dat iedereen 
veilig en met plezier moet kunnen sporten en bewegen. Ik bericht u hier over de 
belangrijkste resultaten van het actieplan VSK in 2018. 
2.2.1 Borging van de activiteiten voor de toekomst 
Het laatste jaar van het actieplan VSK heeft de focus gelegen op de borging van 
de verschillende activiteiten en producten die gedurende de looptijd van het 
actieplan zijn ontwikkeld.  
Zo zal de Academie voor Sportkader een aantal cursussen en trainingen blijven 
aanbieden die binnen het programma VSK zijn ontwikkeld. En is voor het MBO en 
HBO het leerboek ‘Naar een Pedagogisch Sportklimaat’ gerealiseerd in 
samenwerking met het lectoraat Sportpedagogiek van Hogeschool Windesheim. 
Het leerboek geeft ondersteuning bij het opleiden van de toekomstige sportleiders, 
buurtsportcoaches, trainers en coaches om mensen veilig te laten sporten en 
bewegen. Binnen sportbonden vindt borging van het VSK programma onder meer 
plaats via het sterk verbeterde tuchtrecht en de verankering van het thema VSK in 
het meerjarenbeleid van bonden. 
2.2.2 Voortgang 
De Monitor Veilig Sportklimaat van het Mulier Instituut, die u kunt vinden in de 
bijlage, laat zien dat er het afgelopen jaar vooruitgang is geboekt in het 
toewerken naar een veiliger sportklimaat.  
 Het aantal sportverengingen dat minstens één van de VSK-producten (zoals 
een training weerbaarheid voor scheidsrechters of een module sportief 
besturen) afnam, is het afgelopen jaar gestegen van 10.557 naar 10.662. 
Hiervan hebben 5.641 verenigingen tenminste twee producten afgenomen die 
zijn ontwikkeld in het kader van VSK, ten opzichte van 4.993 in 2017; 
 Sinds de Regeling Gratis VOG in 2015 formeel van start is gegaan, is het 
totale aantal aangevraagde gratis Verklaringen Omtrent Gedrag (VOG) voor 
vrijwilligers in de sport gegroeid van 40.432 in 2015 naar 152.622 per 18 
oktober 2018. Van alle aangevraagde VOG’s voor sportvrijwilligers via de 
Regeling Gratis VOG is net iets meer dan 0,1 procent geweigerd; 
 Het aantal getrainde vertrouwenscontactpersonen (VCP) is bijna 
verdrievoudigd, van 533 in 2014 naar 1.510 in 2018. Vooral in de laatste 
twee jaar heeft een sterke stijging plaatsgevonden;  
 
PPaaggiinnaa  1111  vavann  1717  
 

 
 
Kenmerk 
1438227-183290-S 
Ik heb in het AO Sport van 28 juni jl. toegezegd uw Kamer te berichten over een 
eventuele subsidie voor Uniek Sporten. Dit platform, beheerd door het Fonds 
Gehandicaptensport, maakt een match tussen vraag en aanbod voor gehandicapte 
sporters mogelijk. Halverwege 2018 hadden al 348.000 sporters gebruik gemaakt 
van het platform Uniek Sporten. De ambitie van Uniek Sporten is  om voor eind 
2018 dit aantal te hebben verhoogd naar 570.000 sporters en om al het aanbod 
ontsloten te hebben. Om dit te realiseren heeft het Fonds Gehandicaptensport 
inmiddels een subsidie ontvangen.  
De regionale samenwerkingsverbanden die onder het programma GA zijn opgezet 
danwel versterkt, zijn van grote waarde voor lokale sportakkoorden. Daarom 
wordt nu ingezet op het versterken en borgen van deze samenwerkingsverbanden 
waar dit nodig is, zodat deze ook na het aflopen van het programma GA kunnen 
blijven functioneren. De succesvolle onderdelen van het programma GA zullen 
bovendien worden voortgezet ten behoeve van ook andere doelgroepen teneinde 
de ambitie rondom ‘Inclusief Sporten en Bewegen’ naderbij te brengen.  
2.4 Topsport 
Ik heb uw Kamer bij het AO Sport van 28 juni jl. toegezegd een overzicht te geven 
van de besteding van het topsportbudget van het ministerie van VWS dat naar 
NOC*NSF gaat. Met onderstaand overzicht beschouw ik deze toezegging als 
afgedaan.  
De middelen (exclusief stipendium) uit het topsportbudget van VWS lopen mee in 
de totale topsportbegroting (zie bijlage) van NOC*NSF. Deze bedraagt in 2018 € 
51 miljoen. Een viertal bestedingsdoelen wordt mede met VWS-middelen 
gefinancierd: 
 Topsport- en opleidingsprogramma’s: € 30 miljoen 
 Topsportinfrastructuur, met 5 Centra voor Topsport en Onderwijs (CTO’s) 
en 7 Regionale Topsport Organisaties (RTO’s): € 6,5 miljoen 
 High Performance Services (o.a. embedded scientists en 
topsportspecifieke experts): € 6 miljoen 
 Topsport brede projecten: € 2,6 miljoen 
Daarnaast worden twee bestedingsdelen anders gefinancierd: 
 Uitzendingen (OS, PS, EYOG, YOG): € 3,7 miljoen 
10
 Athlete services : € 2,2 miljoen 
Het centrale uitgangspunt in het topsportbeleid: meer medailles, in meer sporten 
en met meer impact. Om dit te bereiken wordt geïnvesteerd in hoogwaardige 
topsport- en talentenprogramma’s met bijbehorende infrastructuur, begeleiding 
van en voorzieningen voor topsporters. Het gaat daarbij om Olympische, 
Paralympische en niet-Olympische disciplines.  
 
                                                
10
 Financiële en materiele voorzieningen voor sporters met een topsportstatus, zoals de topsportpolis bij 
zorgverzekeringen. 
 
PPaaggiinnaa  1313  vavann  1717  
 

 
Voor de opzet van het onderzoek naar de omvang van handel in doping ben ik in 
Kenmerk 
1438227-183290-S 
gesprek met de Dopingautoriteit en de betrokken organisaties over de juiste 
afbakening en de methoden van onderzoek. Ik verwacht begin volgend jaar een 
opdracht uit te zetten. Daarnaast is het voor zowel de bestrijding van als de 
voorlichting over doping van belang om nieuwe ontwikkelingen te volgen en 
15
begrijpen. Om die reden heb ik, zoals ook geschetst in de beleidsdoorlichting, 
het budget van de Dopingautoriteit dat beschikbaar is voor wetenschappelijk 
onderzoek met ruim €70.000 verhoogd tot €200.000. Ook wordt momenteel door 
betrokken sportorganisaties onderzocht wat de beste manier is om de juridische 
ondersteuning van sporters te verbeteren en staat een monitoring visit van de 
Raad van Europa aan Nederland op de planning voor de tweede helft van 2020 of 
de eerste helft van 2021. 
2.6 Sportinnovatie 
In de beleidsdoorlichting uitgevoerd op Artikel 6 van de Rijksbegroting is gekeken 
16
naar een aantal varianten met betrekking tot kennis en innovatie. De 
aanbeveling om meer inzet te plegen op big data is overgenomen. De ‘Sport Data 
Valley’ van het programma Sportinnovator heeft de kans gekregen zich in de 
komende jaren te ontwikkelen tot de plaats waar big data samengebracht en 
geanalyseerd kan worden. Daarnaast is de suggestie gedaan om te besparen door 
meer in te zetten op cofinanciering. Ook die suggestie wordt opgevolgd. De 
nieuwe innovatie-call onder het Sportinnovator-programma zal een 
cofinancieringsvariant vragen tot 50%. 
2.7 Onderzoeksprogramma 
Dit najaar zal binnen het onderzoeksprogramma 2018-2021 een call for proposals 
worden uitgezet voor het uitvoeren van vierjarige onderzoeksprojecten. Ook wordt 
een call voor implementatieprojecten voorbereid, die in het voorjaar 2019 zal 
worden uitgezet. In de beleidsdoorlichting wordt geconstateerd dat deze 
programmatische sturing op onderzoek een effectief instrument is om de 
17
kennisinfrastructuur te stimuleren. Aanbevelingen ter versterking van het 
programma liggen met name op het bevorderen van meer focus in gehonoreerde 
projecten en een grotere betrokkenheid van praktijkpartners. Dit laatste zowel in 
vraagarticulatie als in impact van projecten in de praktijk. Ik heb deze 
aanbevelingen overgenomen en deze zijn door ZonMw vertaald in de 
voorgenomen calls. 
2.8 Sportprotheses 
Sportprotheses kunnen voor mensen met een (fysieke) beperking noodzakelijk 
zijn om, individueel of samen met anderen, aan sport- en beweegactiviteiten deel 
te nemen. Er zijn op dit moment nog veel belemmeringen voor mensen met een 
(fysieke) beperking als het gaat om de beschikbaarheid en bereikbaarheid van 
(sport)hulpmiddelen, wat een reden kan zijn om niet te gaan sporten. Dit komt 
onder andere door onduidelijkheid waar een sporter terecht kan voor een 
aanvraag, verschillen in hoe en of een hulpmiddel vergoed wordt, en de 
verschillende manieren waarop gemeenten met een aanvraag omgaan. Dit geldt 
voor sporthulpmiddelen die zowel op grond van de Zvw als op grond van de Wmo 
2015 verstrekt kunnen worden. 
                                                
15
 TK, vergaderjaar 2017-2018, 32 772, nr. 31 
16
 TK, vergaderjaar 2017-2018, 32 772, nr. 31  
17
 TK, vergaderjaar 2017-2018, 32 772, nr. 31 
 
PPaaggiinnaa  1515  vavann  1717  
 

 
19
Nu haalt 97% van alle kinderen een zwemdiploma. Met OCW, SZW en de 
Kenmerk 
partners in het Sportakkoord verkennen wij de mogelijkheden om alle kinderen 
1438227-183290-S 
hun zwemdiploma’s te laten behalen. Ik zal u in het voorjaar van 2019 informeren 
over de vorderingen.  
3. Overige onderwerpen 
3.1 Invictus Games 
Zoals ik heb toegezegd in het AO Sport van 28 juni jl., heb ik een gesprek gehad 
met organisatoren van de Invictus Games en de gemeente Den Haag. Alle 
betrokken partijen vinden het belangrijk dat de maatschappelijke waarde van dit 
unieke evenement wordt vergroot. Ik ga met de initiatiefnemers nader in gesprek 
over de wijze waarop we de Invictus Games kunnen verbinden aan de 
beleidsdoelstellingen die ik heb onder andere op het vlak van inclusief sporten en 
bewegen.   
3.2 AED’s op sportparken en –accommodaties 
In de motie 30234-193 van GroenLinks verzoekt Kamerlid Westerveld de regering 
in gesprek te gaan met de VNG en de Hartstichting om de aanwezigheid van AED 
op sportparken en sportaccommodaties te bevorderen. Op dit moment heeft 44% 
20
van de sportverenigingen toegang tot een AED . Ik ben hierover in gesprek 
getreden met de Hartstichting die zelf, net als ik, dit onderwerp aanhangig maakt 
bij de VNG. Dit met als doel dat de VNG gemeenten informeert en stimuleert om 
een goede dekking van AED’s binnen de gemeentegrenzen te bevorderen. Ik 
beschouw de motie hiermee als afgedaan. 
3.3 Formule 1 
Recentelijk zijn berichten in de pers verschenen over initiatieven om een Grand 
Prix (GP) Formule 1 in Nederland te organiseren. Het circuit Zandvoort zal 
binnenkort, op hun verzoek, hun businesscase aan mij presenteren. Als duidelijk is 
welke bijdragen van de Rijksoverheid worden verwacht, zal ik de Nederlandse 
Sportraad daarover advies vragen. 
 
Ik zie uit naar een goede, constructieve en inspirerende samenwerking met uw 
Kamer.  
 
Hoogachtend, 
 
de minister voor Medische Zorg 
en Sport, 
 
 
 
 
 
 
Bruno Bruins 
                                                
19
 Factsheet Zwemvaardigheid 2016 (Mulier Instituut, 2017) 
20
 Factsheet Mulier Instituut: “Zorgvoorzieningen en blessurepreventie bij 
sportverenigingen”, 2017 
 
PPaaggiinnaa  1717  vavann  1717  
 

