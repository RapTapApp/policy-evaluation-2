34 775 VIII  Vaststelling van de begrotingsstaten van het ministerie van  
   Onderwijs, Cultuur en Wetenschap (VIII) voor het jaar 2018 
 
Nr.    Verslag van een schriftelijk overleg 
 
Vastgesteld d.d. … 
 
Binnen de vaste commissie voor Onderwijs, Cultuur en Wetenschap 
hebben enkele fracties de behoefte om vragen en opmerkingen voor te 
leggen over de brief van de ministers van Onderwijs, Cultuur en 
Wetenschap en voor Basis- en Voortgezet Onderwijs en Media van 
22 augustus 2018 (Kamerstuk 34 775 VIII, nr. 145) over de voortgang 
van de kwaliteitsverbetering van het onderwijs in Caribisch Nederland. 
Bij brief van ... hebben de ministers deze beantwoord. Vragen en 
antwoorden zijn hierna afgedrukt.  
  
Voorzitter van de commissie 
Tellegen 
 
Adjunct-griffier van de commissie 
   Alberts 
 
 
   Inhoud 
 
I Vragen en opmerkingen uit de fracties 
 I.1 Algemeen 
I.2 Verbetering kwaliteit onderwijs zet door 
I.3 De onderwijsagenda: groeiend eigenaarschap 
I.4 Stand van zaken deelonderwerpen onderwijsagenda 
 I.4.1 Professionaliseren en opleiden leraren Caribisch  
  Nederland 
 I.4.2 Bekostiging 
 I.4.3 Taal 
 I.4.4 Sociale Kanstrajecten Jongeren (SKJ) 
I.5 Stand van zaken randvoorwaarden onderwijsagenda 
I.5.1 Verbeteren collectieve arbeidsvoorwaardenvorming 
I.5.2 Samenwerking met de andere landen van het Koninkrijk 
I.6 Overige onderwerpen 
  
II Reactie ministers van Onderwijs, Cultuur en Wetenschap en  
 voor Basis- en Voortgezet Onderwijs en Media 
 
 
I Vragen en opmerkingen uit de fracties 
 
I.1 Algemeen 
 
1 
 

I.4 Stand van zaken deelonderwerpen onderwijsagenda 
 
I.4.1 Professionaliseren en opleiden leraren Caribisch Nederland 
 
De leden van de GroenLinks-fractie merken op dat de Bovenwindse en Benedenwindse 
eilanden per definitie klein zijn om voor het brede palet aan schoolvakken lerarenopleidingen 
te kunnen aanbieden. Dit geldt met name voor eerstegraads lerarenopleidingen en in het 
bijzonder voor tekortvakken als wiskunde, terwijl er wel animo onder docenten is om een 
extra of hogere lesbevoegdheid te halen. De leden vinden dat een extra of hogere 
lesbevoegdheid halen juist gestimuleerd zou moeten worden. Zijn de ministers bereid om in 
samenwerking met de Bovenwindse en Benedenwindse eilanden tekorten te voorkomen dan 
wel weg te werken? Zo nee, waarom niet? Zo ja, hoe en wanneer denken de ministers dit aan 
te pakken, zo vragen de voornoemde leden. 
Ook is het grote verloop van leraren op Sint-Eustatius een zorgelijk aspect binnen een 
onderwijsinstelling, aldus de leden van de GroenLinks-fractie. Een tekort aan docenten kan 
ervoor zorgen dat er mensen voor de klas staan die nog niet alle bevoegdheden hebben om les 
te geven. Taal is hierbij een grote factor. Er is een kans dat de taalvaardigheden onder de 
leraren misschien een achterstand kan krijgen. Juist op deze Caribische eilanden is taal van 
groot belang, gelet op de vervolgopleidingen die in Nederland zouden kunnen worden 
genoten. Zij vragen hoe de ministers dit verloop denken te kunnen beperken. 
 
De leden van de SP-fractie merken op dat in het Europese deel van Nederland sprake is van 
een steeds verder oplopend lerarentekort. Zij zijn van mening dat dit zo snel als mogelijk 
opgelost moet worden. In hoeverre is de huidige situatie in het Europese deel van Nederland 
te vergelijken met die in Caribisch Nederland? Kunnen de ministers ingaan op de oorzaken 
van een eventueel lerarentekort in Caribisch Nederland, zo vragen de voornoemde leden. 
 
I.4.2 Bekostiging 
 
De leden van de GroenLinks-fractie lezen tenslotte dat de energielasten in Caribisch 
Nederland aan de hoge kant zijn. Zij menen dat dit in de exploitatie van een school nadelig 
uitpakt. De leden willen de ministers daarom vragen of zij bereid zijn om het plaatsen van 
zonnepanelen te stimuleren voor de instellingen. Deze leden vragen of de ministers hun keuze 
kunnen uitleggen. 
 
I.4.3 Taal 
 
De leden van de GroenLinks-fractie merken op dat, zoals in de brief wordt beschreven, de 
meertaligheid van de inwoners van de eilanden en de schooltaal nog een complexe situatie is. 
Zij vinden de extra middelen voor de Taalunie een stap in de goede richting, maar nog niet 
genoeg om de kwaliteit van het onderwijs te waarborgen. Deze leden menen dat taal vanaf het 
begin van de schooltijd een aanzienlijk grotere rol moet spelen in het lesmateriaal op Bonaire, 
Sint Eustatius en Saba. Zij menen dat dit positieve effecten zal hebben zowel voor 
eindexamens als voor doorstroming naar hoger onderwijs. Hoe zien de ministers deze 
taalbarrière? Zouden de ministers een grotere rol voor taal bij de instellingen overwegen? Zo 
nee, waarom niet? Deze meertaligheid heeft tevens vele voordelen. De leden zijn van mening 
dat meertaligheid economische kansen kan verbreden. Zij vragen de ministers, hoe zij dit 
denken te kunnen ondersteunen. 
 
3 
 

 
De leden van de SP-fractie vragen in hoeverre er in Caribisch Nederland schoolboeken 
worden gebruikt die vooral uitgaan van de Europees-Nederlandse context. Zij zijn benieuwd 
of de ministers dit wenselijk vinden, aangezien de Europees Nederlandse context anders is 
dan die in Caribisch Nederland. En hebben de ministers daarnaast signalen ontvangen van 
mensen uit Caribisch Nederland of zij dit al dan niet wenselijk vinden? Kunnen zij deze 
signalen toelichten, zo vragen deze leden. 
 
I.6 Overige onderwerpen 
 
De leden van de GroenLinks-fractie zijn van mening dat er op de BES-eilanden tevens plaats 
moet zijn voor wetenschap. Zijn de ministers bereid hiervoor meer ruimte te maken, zoals 
voor evidence-based education reform? Zo ja, kan dit worden opgenomen in het beleid? Zo 
nee, waarom niet? Tevens hebben de leden vernomen dat het bespreekbaar maken van 
LHBTI-acceptatie nog niet is opgepakt. Kunnen de ministers uitzoeken of het budget en de 
deskundigheid voldoende is om dit onderwerp op te pakken door onderwijsinstellingen op de 
BES-eilanden, zo vragen deze leden. 
 
 
II Reactie ministers van Onderwijs, Cultuur en Wetenschap en voor Basis- en 
Voortgezet Onderwijs en Media 
 
Wij danken de leden van de vaste commissie voor Onderwijs, Cultuur en Wetenschap voor 
hun inbreng en de gestelde vragen. Hieronder gaan wij in op de vragen in de volgorde van het 
verslag. Op een enkel punt zijn bijna gelijkluidende vragen samengevoegd. 
 
I.2 Verbetering kwaliteit onderwijs zet door 
 
De leden van de CDA-fractie vragen wat de verwachting van de inspectie is inzake het 
behalen van basiskwaliteit door het voortgezet onderwijsdeel van de Gwendoline van 
Puttenschool op Sint Eustatius en of hierover afspraken zijn gemaakt. 
 
De inspectie zal in maart 2019 een vervolgonderzoek uitvoeren naar de kwaliteit van het 
onderwijs. Zij doet geen voorspellingen over de uitkomst van onderzoeken.  
 
 
De leden van de GroenLinks-fractie maken zich zorgen of de inwoners in Caribisch 
Nederland de vooruitgang in het onderwijs ook in het dagelijks leven ervaren. Zij constateren 
dat er nog steeds geen optimaal onderwijs is bereikt en vragen wat wij kunnen doen om een 
zo optimaal mogelijke vooruitgang te boeken. 
 
Uit meerdere belevingsonderzoeken uitgevoerd in opdracht van de Rijksdienst Caribisch 
Nederland en ook uit het rapport van de commissie Spies is gebleken dat in de beleving van 
de bewoners goede stappen zijn gezet in het onderwijs. Ook de besturen en directeuren van de 
in Caribisch Nederland gevestigde onderwijsinstellingen hebben tijdens hun bezoek in juni 
2018 aan het ministerie van OCW aangegeven dat er sinds 10-10-2010 in het onderwijs grote 
vooruitgang is geboekt.  
 
De scholen in Caribisch Nederland zijn van ver gekomen en hebben binnen een korte periode 
een grote kwaliteitsslag gemaakt. Dat nagenoeg overal de basiskwaliteit is bereikt, is voor ons 
5 
 

techniekonderwijs op het VMBO. Ook zijn de scholen in Caribisch Nederland meegenomen 
met de middelen voor werkdruk en de lerarensalarissen voor het primair onderwijs. 
 
 
 
I.4 Stand van zaken deelonderwerpen onderwijsagenda 
 
I.4.1 Professionaliseren en opleiden leraren Caribisch Nederland 
 
De leden van de GroenLinks-fractie merken op dat de Bovenwindse en Benedenwindse 
eilanden per definitie te klein zijn om voor het brede palet aan schoolvakken 
lerarenopleidingen te kunnen aanbieden, terwijl er wel animo onder docenten is om een extra 
of hogere lesbevoegdheid te halen. De leden vinden dat dit gestimuleerd zou moeten worden. 
Zij vragen of wij bereid zijn om in samenwerking met de Bovenwindse en Benedenwindse 
eilanden tekorten te voorkomen dan wel weg te werken en hoe en wanneer wij dit aan denken 
te pakken. 
  
Wij zijn met de leden van de GroenLinks-fractie van mening dat het van belang is om ervoor 
te zorgen dat er voldoende goed opgeleide leerkrachten zijn die het beste uit hun leerlingen 
weten te halen. Wij zoeken de samenwerking met de Bovenwindse en Benedenwindse 
eilanden hiertoe dan ook zeker op. In juni van dit jaar heeft een delegatie vanuit Nederland op 
ons verzoek met betrokkenen op alle zes de Caribische eilanden besproken wat de wensen en 
mogelijkheden zijn voor het opleiden en nascholen van leraren in het Caribisch deel van het 
Koninkrijk. Samen met onze collega-ministers van Curaçao, Aruba en Sint Maarten gaan wij 
nu na welke concrete acties wij gezamenlijk op korte- en langere termijn in gang kunnen 
zetten. 
  
 
De leden van de GroenLinks-fractie merken op dat het grote verloop van leraren op Sint-
Eustatius een zorgelijk aspect is binnen een onderwijsinstelling. Een tekort aan docenten kan 
ervoor zorgen dat er mensen voor de klas staan die nog niet alle bevoegdheden hebben om les 
te geven. Er is een kans op een achterstand in taalvaardigheid van de leraren. De leden vragen 
hoe wij dit verloop denken te kunnen beperken aangezien taal van groot belang is gelet op 
doorstroom naar de vervolgopleidingen in het Europese deel van Nederland. 
 
Tijdens bovengenoemd bezoek is ook met leraren en besturen op Sint Eustatius gesproken. 
Vraagstukken rondom taal en het verloop in het personeelsbestand zijn daarbij onder andere 
aan de orde gekomen. Wij zijn nu in gesprek met overheden en instellingen voor hoger 
onderwijs op de zes eilanden om te zien hoe aan de wensen van de onderwijsinstellingen op 
de eilanden tegemoet kan worden gekomen. Aan de versterking van het taalonderwijs op alle 
drie de eilanden wordt prioriteit gegeven, maar zeker op Sint Eustatius. 
 
 
De leden van de SP-fractie vragen in hoeverre de situatie in het Europese deel van Nederland 
inzake een steeds verder oplopend lerarentekort te vergelijken is met die in Caribisch 
Nederland? Zij vragen ons in te gaan op de oorzaken van een eventueel lerarentekort in 
Caribisch Nederland. 
 
 
7 
 

Voor ons staat voorop dat de ontwikkeling van taal vanaf de kinderopvang (inclusief 
voorschoolse educatie) gestimuleerd moet worden om leerlingen in staat te stellen het 
onderwijs zo goed mogelijk te volgen en ze adequaat voor te bereiden op hun 
vervolgopleiding. Dat het inzetten op het ontwikkelen van taal vanaf het begin van de 
schooltijd voor de leerlingen van belang is, wordt in het algemeen door alle bij het onderwijs 
betrokken partijen onderschreven. Het maken van keuzes inzake de rol van taal in het 
lesmateriaal en de wijze waarop wordt omgegaan met de meertalige context, valt onder het 
schooltaalbeleid en behoort tot de verantwoordelijkheid van de schoolbesturen. Wij proberen 
vanuit onze stelselverantwoordelijkheid voor het onderwijs in Caribisch Nederland hen 
daarbij zo goed mogelijk te equiperen en te faciliteren. Zo ondersteunt de bestuurscoach de 
schoolbesturen op de drie eilanden bij de verdere ontwikkeling van schooltaalbeleid. De in 
onze voortgangsbrief genoemde inzet van de Taalunie is overigens niet alleen gericht op het 
onderwijs in en van het Nederlands als vreemde taal en beperkt zich daar ook niet toe, maar 
kan worden doorgetrokken naar de andere talen en schoolvakken. Feit is dat het de nodige tijd 
zal vergen voordat de inspanningen van de scholen met de door ons geboden ondersteuning 
tot de gewenste resultaten kunnen leiden.  
 
 
De leden van de SP-fractie vragen hoe de ministers aankijken tegen het gebruik van 
Nederlands als instructietaal op Bonaire. Zij vragen wat leraren en schoolleiders hiervan 
vinden en of dit een drempel is voor het behalen van een diploma op het voortgezet onderwijs. 
Ook vragen de leden waar leerlingen van Bonaire voornamelijk gaan studeren. De leden 
vragen ons deze vragen ook te beantwoorden voor wat betreft de situatie op Sint Eustatius en 
Saba. 
 
Voor Bonaire geldt dat Nederlands en Papiaments na de staatkundige transitie de 
instructietalen zijn gebleven in het primair onderwijs en Nederlands de instructietaal is in het 
voortgezet onderwijs, met uitzondering van het praktijkonderwijs waar ook in het Papiaments 
wordt lesgegeven. Voor het middelbaar beroepsonderwijs is het Nederlands ook de 
instructietaal, met uitzondering van de opleidingen op niveau 1. Conform de afspraken in de 
Onderwijsagenda, wordt ook gewerkt aan een opleiding op niveau 2 in het Papiaments. Het 
feit dat Nederlands de instructietaal en tegelijkertijd voor de meeste leerlingen een vreemde 
taal (niet de moedertaal) is, vraagt om een passend taalaanbod van het Nederlands inclusief 
een aangepaste didactiek en leerlijn. De Taalunie heeft om die reden geadviseerd om eerder 
met het Nederlands te starten, in de zaakvakken ‘taalontwikkelend’ les te geven en het 
Papiaments te versterken. De individuele scholen op Bonaire werken er aan om, passend bij 
hun leerlingenpopulatie, een eigen invulling te geven aan dit advies. Zij hebben, zoals 
vermeld in onze brief, een plan van aanpak laten opstellen om gezamenlijke (primair 
onderwijs en voortgezet onderwijs) interventies te identificeren. Het is aan de scholen om te 
bepalen in hoeverre zij bij de uitvoering van hun keuzes inzake het taalbeleid ook gebruik 
willen maken van de expertise van de Taalunie. De scholen op Bonaire kiezen daarmee voor 
behoud van de rol van de Nederlandse taal in het onderwijs. Wij kunnen ons in die keuze 
vinden omdat die leerlingen de mogelijkheid biedt om in Nederland door te studeren. 
 
In Sint Eustatius is na de staatkundige transitie Nederlands als enige instructietaal in het 
voortgezet onderwijs en naast het Engels als instructietaal in het basisonderwijs behouden. De 
leerlingen bleken veel moeite met het Nederlands als instructietaal te hebben. Op basis van de 
uitkomsten van een haalbaarheidsonderzoek is besloten op Sint Eustatius Engels als enige 
instructietaal in te voeren met Nederlands als versterkt vak. Op Saba was Engels al voor de 
staatkundige transitie de enige instructietaal en is dat ook gebleven. De keuze voor het Engels 
9 
 

Voorts vragen de leden van de CDA-fractie naar de stand van zaken inzake passend onderwijs 
en vragen zij ons of leerlingen die extra zorg nodig hebben dit ook in voldoende mate krijgen.  
 
In Caribisch Nederland is er, gezien de schaalgrootte van de eilanden, voor gekozen om waar 
het gaat om onderwijsondersteuning te werken vanuit het uitgangspunt inclusief onderwijs. 
Om de docenten hiertoe te equiperen, zijn zij getraind in het herkennen van en omgaan met 
gedrags- en leerproblemen in de klas. Leerlingen met een specifieke onderwijsbehoefte 
volgen met extra ondersteuning zoveel mogelijk onderwijs binnen het reguliere onderwijs. 
Daar waar dat niet mogelijk is, wordt er via maatwerk gezocht naar andere oplossingen zoals 
onderwijs in een aparte groep. Per eiland is er een aanbod van specialistische deskundigheid 
georganiseerd in de vorm van een Expertisecentrum Onderwijszorg (EOZ). Op elk eiland is er 
één samenwerkingsverband, waarin het EOZ, de schoolbesturen en de uitvoeringsorganisatie 
Sociale Kanstrajecten afspraken maken over het geheel aan onderwijszorgvoorzieningen.  
 
In de praktijk kan er in Caribisch Nederland door de huidige inrichting van de onderwijszorg 
veel maatwerk voor de leerlingen worden geleverd. Voor de meer ingewikkelde casuïstiek 
kunnen scholen en de EOZ’s in samenwerking met de leerplichtambtenaren, het Centrum 
voor Jeugd en Gezin en andere jeugdketenpartners, eigenstandig maatwerkondersteuning 
ontwikkelen.  
 
Het onderwijs in Caribisch Nederland heeft sinds de staatskundige hervorming van 10 oktober 
2010 grote stappen voorwaarts gezet. Alle betrokkenen werken met passie en grote inzet aan 
de kwaliteitsverbetering zoals ingezet met de eerste en voortgezet met de tweede 
Onderwijsagenda Caribisch Nederland. Tegelijkertijd zien wij dat er nog steeds werk verzet 
moet worden als het gaat om de verbetering van de kwaliteit van de onderwijszorg. 
Momenteel werken wij er daarom samen met onze collega van VWS aan om de 
samenwerking binnen het onderwijs en met de jeugdketenpartners verder te versterken en 
waar nodig verbeteringen in het onderwijszorgstelsel aan te brengen.  
 
 
I.5 Stand van zaken randvoorwaarden onderwijsagenda 
 
I.5.1 Verbeteren collectieve arbeidsvoorwaardenvorming 
 
De leden van de SP-fractie vragen welke stappen wij hebben ondernomen om de werknemers 
en werkgevers bij de totstandkoming van de arbeidsvoorwaarden te betrekken en waarom dat 
niet is gelukt. Daarnaast vragen de leden of de uiteindelijke cao wordt voorgelegd aan 
werknemers en werkgevers en pas na goedkeuring door hen wordt ingevoerd. 
 
Anders dan in Europees Nederland zijn de onderwijswerkgevers in Caribisch Nederland niet 
zelfstandig georganiseerd in een werkgeversorganisatie. Er is maar één onderwijsvakbond, 
alleen op Bonaire. Op de drie eilanden vindt een eigen arbeidsvoorwaardenoverleg voor het 
onderwijs plaats. Dit overleg wordt voorbereid en gefaciliteerd door het ministerie van OCW, 
waaronder de Rijksdienst Caribisch Nederland, afdeling OCW. In Bonaire nemen de scholen, 
werkgevers en de vakbond aan het overleg deel. Op Saba en Sint Eustatius vindt het gesprek 
plaats tussen de scholen als werkgevers en een representatieve vertegenwoordiging van het 
personeel. De overleggen resulteren in een eigen arbeidsvoorwaardenovereenkomst voor elk 
van de drie eilanden. Die wordt door de onderhandelingspartners goedgekeurd en 
ondertekend. Leidraad voor het overleg is tot nu de arbeidsvoorwaardenovereenkomst voor de 
ambtenaren van de sector Rijk in Caribisch Nederland.  
11 
 

I.6 Overige onderwerpen 
 
De leden van de GroenLinks-fractie zijn van mening dat er in Caribisch Nederland tevens 
plaats moet zijn voor wetenschap. Zij vragen of  wij bereid zijn hiervoor meer ruimte te 
maken, zoals voor evidence-based education reform.  
 
Er wordt sinds 2010 al beleid ontwikkeld op dit vlak. Om de kennisbasis en de 
kennisnetwerken in de Cariben te versterken is NWO in de gelegenheid gesteld om kansen 
voor wetenschappelijk onderzoek op de Cariben te benutten. OCW heeft hiervoor €12,5 
miljoen beschikbaar gesteld. Hiervan was €10 miljoen beschikbaar voor twee 
financieringsrondes van onderzoeksvoorstellen en €2,5 miljoen voor het opzetten van een 
kenniscentrum op St. Eustatius. Dit heeft geleid tot een honorering van negen 
onderzoeksvoorstellen in 2014 en negen in 2016. Een aantal van deze onderzoeken vond en 
vindt in Caribisch Nederland plaats. 
  
Daarnaast is in 2014 het Caribbean Netherlands Science Institute (CNSI) op Sint Eustatius 
geopend. Het CNSI is ingesteld om onderzoek en educatie op het eiland en in de verdere 
omgeving te stimuleren en faciliteren en is een infrastructuur die onderdak en (basale) 
laboratoriumfaciliteiten biedt aan onderzoekers, studenten en promovendi die ter plekke 
onderzoek doen. Verder heeft het CNSI de taak om een bijdrage te leveren aan educatieve 
projecten op St. Eustatius en in de omgeving (Bovenwindse Eilanden). 
In 2018 is NWO gevraagd om het onderzoeksprogramma alsook de financiering van het CNSI 
voort te zetten en te inventariseren wat er daarnaast gebeurt aan kennisprojecten en –
programma’s op en over de Cariben. NWO zal mede op basis hiervan een kennisagenda 
opstellen.  
De komende tijd zullen wij de mogelijkheden van evidence based education reform in het 
Caribisch deel van het Koninkrijk verkennen, daarbij de draagkracht van de scholen in 
ogenschouw nemend. Dit mede in het licht van de ontwikkelingen op dit gebied in Europees 
Nederland. 
  
Tevens hebben de leden van GroenLinks vernomen dat het bespreekbaar maken van LHBTI-
acceptatie nog niet is opgepakt. Zij vragen ons of het budget en de deskundigheid voldoende 
is om dit onderwerp op te pakken door onderwijsinstellingen in Caribisch Nederland. 
 
Het proces om dit thema te verankeren binnen de scholen in Caribisch Nederland is in volle 
gang. Het algemene beeld is dat de scholen aandacht besteden aan seksualiteit en seksuele 
diversiteit. De onderwerpen seksualiteit en seksuele diversiteit krijgen op dit moment 
aandacht in de vorm van o.a. campagnes, onderzoek en lessen, maar de mate van aandacht 
verschilt. Daarnaast is de verwachting dat de kerndoelen seksualiteit en seksuele diversiteit 
gedurende de looptijd van de Tweede Onderwijsagenda voor Caribisch Nederland “Samen 
werken aan de volgende stap” volledig worden ingevoerd. Hierop wordt aangestuurd via de 
contacten die de afdeling OCW van de Rijksdienst Caribisch Nederland hierover onderhoudt 
met de scholen en de openbare lichamen.  
 
13 
 

