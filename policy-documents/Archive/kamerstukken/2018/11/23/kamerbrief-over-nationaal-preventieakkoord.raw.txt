 
>Retouradres Postbus 20350 2500 EJ Den Haag 
 
 
Bezoekadres: 
De Voorzitter van de Tweede Kamer 
 Parnassusplein 5 
der Staten-Generaal 
2511 VX  Den Haag 
 
Postbus 20018 
www.rijksoverheid.nl 
 
2500 EA DEN HAAG 
 
 
 Kenmerk 
 
1450813-184461-PG 
 
 
Uw brief 
 
- 
 
 
 
Bijlage(n) 
 
2 
  
 
 
Datum 23 november 2018 
 
Correspondentie uitsluitend 
Betreft Aanbieding Nationaal Preventieakkoord 
 
richten aan het retouradres 
  
 met vermelding van de datum 
en het kenmerk van deze 
 
 
brief. 
 
 
 
 
Geachte voorzitter, 
Op weg naar een gezonder Nederland in 2040. Dat is wat het Nationaal 
Preventieakkoord beoogt. Met deze brief bied ik u, mede namens de vele partijen die 
het akkoord getekend hebben, het Nationaal Preventieakkoord aan. Het akkoord richt 
zich op het terugdringen van roken, overgewicht en problematisch alcoholgebruik. Ik 
heb u eerder dit jaar over de voortgang van het preventieakkoord geïnformeerd bij 
brieven van 6 februari en 20 april.   
 
Context van het Nationaal Preventieakkoord 
De ambitie is om Nederland gezonder te maken. Alle kinderen hebben recht op een 
goede start, zodat ze daar hun leven lang profijt van hebben. Nog steeds raken iedere 
week honderden kinderen verslaafd aan roken en is roken veruit de belangrijkste 
vermijdbare oorzaak van ziekte en sterfte. Daarnaast neemt het aantal mensen met 
overgewicht en voedinggerelateerde ziekten als diabetes toe. En de jeugd begint 
weliswaar wat later met het drinken van alcohol, maar diegene die wel drinken, doen 
dit te vaak en gebruiken dan grote hoeveelheden. Te veel volwassenen drinken 
overmatig alcohol. Roken, overgewicht en problematisch alcoholgebruik leiden zo tot 
grote gezondheids- en maatschappelijke schade. Daarnaast zien we dat bij mensen 
met een beperking roken en overgewicht vaker voorkomt. Er is nog een wereld te 
winnen. 
 
Er valt in heel Nederland gezondheidswinst te boeken. Maar dat is niet het hele 
verhaal. Er zijn grote gezondheidsverschillen. Mensen met een lage 
sociaaleconomische status zijn in onze samenleving slechter af als het om gezondheid 
gaat. Met de keuze voor preventie op de thema’s roken, overgewicht en problematisch 
alcoholgebruik, hebben we een aangrijpingspunt om ook deze mensen beter te 
bereiken. Zoals door de WRR is geadviseerd in zijn policy brief ‘Van verschil naar 
potentieel’ van 27 augustus. Om resultaten te bereiken bij mensen met een 
gezondheidsachterstand is tevens actie nodig op de achterliggende problematiek, zoals 
armoede en werkgelegenheid. Ook de fysieke leefomgeving is belangrijk voor een 
 

 
Inhoud Nationaal Preventieakkoord 
Op de thema’s roken, overgewicht en problematisch alcoholgebruik zijn de ambities, 
doelen en maatregelen vastgelegd in het akkoord. Er is zoveel mogelijk gebruik 
gemaakt van maatregelen die als effectief worden beoordeeld. Daar waar het relevant 
is ga ik in op de relatie tussen het Nationaal Preventieakkoord en het Sportakkoord. 
Daarmee doe ik de toezegging van minister Bruins tijdens het AO Sport van 28 juni jl 
aan uw Kamer af.  
 
Roken 
In 2040 moet er sprake zijn van een rookvrije generatie. Dat is de ambitie op het 
thema roken, en betekent dat we de samenleving zo inrichten dat kinderen niet meer 
verleid worden om te beginnen met roken en niet blootstaan aan meeroken. De 
doelstellingen voor 2020 richten zich op het aantal zwangeren dat rookt (van 9% naar 
minder dan 5%), het aantal volwassen rokers (van 23% naar minstens 19%) en het 
aantal jongeren dat start met roken (van 75 per dag naar minder dan 40 per dag).  
 
Er is breed draagvlak bij de partijen om op de volgende vier thema’s een 
samenhangend pakket aan maatregelen en acties in te zetten:  
- Een rookvrije omgeving;  
- Effectieve en toegankelijke stoppen-met-rokenzorg en ondersteuning; 
- Rookvrije zorg, te beginnen met verslavingszorginstellingen, ggz-instellingen en 
(universitaire) medische centra;   
- Rookvrije organisaties, te beginnen met 10 van de 100 grootste bedrijven en de 
rijksoverheid.  
 
Verhoging van tabaksaccijns is een bewezen effectieve maatregel bij het tegengaan 
van tabaksverslaving en de daarmee gepaard gaande ernstige gezondheidsschade. Het 
RIVM geeft aan dat accijnsverhoging nodig is om de doelstelling van het regeerakkoord 
met betrekking tot een rookvrije generatie te bereiken en stelt dat een verhoging van 
de verkoopprijs van een pakje sigaretten tot 10 euro daartoe een effectieve maatregel 
is. Het kabinet zal in dit kader in 2020 een eerste stap zetten en de accijns op een 
pakje sigaretten met 20 stuks zodanig verhogen dat de prijs van dat pakje met 1 euro 
stijgt. Alvorens de prijs verder verhoogd kan worden tot 10 euro in 2023, zal het 
kabinet in 2021 een evaluatie uitvoeren omdat grenseffecten de effectiviteit van en het 
draagvlak voor de maatregel kunnen ondermijnen. Tegelijkertijd worden in deze jaren 
de contacten met Duitsland, België en Frankrijk gebruikt om bij verdere 
accijnsverhoging samen met onze buurlanden op te trekken. 
 
Tabaksproducten worden voorzien van een generieke verpakking en bij verkooppunten 
uit het zicht gehaald. Verder werken vertegenwoordigers van sportverenigingen, 
kinderboerderijen, speeltuinen en kinderopvanglocaties samen met gemeenten toe 
naar een 100% rookvrije kindomgeving in 2025. Ook worden in samenwerking met 
maatschappelijke organisaties massamediale campagnes ontwikkeld om het rookvrij 
opgroeien van kinderen te stimuleren en stoppen met roken te bevorderen. Het eigen 
risico voor zowel de behandeling als de medicatie om te stoppen met roken wordt 
geschrapt en zorgverleners gaan actief aan de slag om te helpen bij het stoppen. 
 
Overgewicht  
De trend uit de Volksgezondheid Toekomst Verkenning (VTV) laat zien dat tot 2040, 
dus de komende 22 jaar, een forse toename plaatsvindt van het aantal mensen met 
overgewicht en obesitas. De ambitie is echter om een daling te bewerkstelligen die 
uitkomt op het niveau van 22 jaar geleden. Deze ambitie is buitengewoon hoog. Maar 
de urgentie is groot en partijen zien voldoende perspectief om stappen vooruit te 
zetten. Nu, maar ook in de toekomst. Er is al een aantal goede programma’s waar 
Pagina 3 van 7 
 

 
Problematisch alcoholgebruik  
De ambitie van het deelakkoord problematisch alcoholgebruik richt zich op vier 
thema’s:  
- in 2040 drinkt in plaats van 8,9% nog maximaal 4% van de zwangere vrouwen 
alcohol. 
- het aantal scholieren dat ooit alcohol heeft gedronken daalt van 45% naar 
maximaal 25%. 
- zowel overmatig als zwaar alcoholgebruik onder inwoners van Nederland is 
gedaald naar 5% of minder. Speciale aandacht is er voor inwoners van 50 jaar en 
ouder, en jongvolwassenen.  
- de bewustwording over drinkgedrag en het effect op de gezondheid van 
alcoholgebruik is sterk vergroot. In 2040 kent 80% van de Nederlanders (12+) de 
mogelijke gezondheidseffecten zoals leverschade, hersenschade en verschillende 
vormen van kanker. Ook kennen meer mensen de Gezondheidsraadrichtlijn. 
 
In 2040 biedt minimaal 80% van de sportverenigingen met de eigen 
kantine/accommodatie een gezonde sportomgeving, in 2025 is dit minimaal 50%. 
Deze kantines hebben een expliciet alcoholbeleid. En vanaf 2020 zijn er langs 
sportvelden van amateurclubs geen reclameborden meer voor alcoholhoudende 
dranken. 
 
Er wordt een platform vroegsignalering opgericht zodat problematisch alcoholgebruik 
veel beter erkend en herkend gaat worden door professionals en vrijwilligers. Naleving 
van de leeftijdsgrens door verstrekkers wordt stapsgewijs verbeterd. Het streven is 
een uiteindelijke naleving van 100% in 2030. Alcoholpreventie wordt nadrukkelijk 
onderdeel van schoolomgevingen.  
 
Ondersteunende maatregelen aan het akkoord 
Ter ondersteuning van het Nationaal Preventieakkoord neemt het kabinet ook 
zelfstandig een maatregel op het thema problematisch alcoholgebruik. Over deze 
maatregel is niet onderhandeld aan de deeltafel. In het aankomende wijzigingstraject 
van de Drank- en Horecawet zal het toegestane percentage korting op de reguliere 
prijs voor verstrekkers van alcohol voor gebruik elders dan ter plaatse (bv. 
supermarkten of slijterijen) worden beperkt tot maximaal 25%. Het ministerie van 
VWS zal deze wetswijziging na twee jaar evalueren. 
 
Verder heeft de Koninklijke Horeca Nederland (KHN) mij bericht dat ze een 
communicatietraject zal starten om het rookvrije terras verder te stimuleren. KHN zal 
via haar communicatiekanalen goede voorbeelden delen en horecaondernemers tips en 
tools aanreiken hoe ze tot een - bij hun bedrijf -passende strategie kunnen komen 
voor roken op terrassen. Ik ben blij met de bijdrage van KHN om tot een groter 
rookvrij aanbod voor bezoekers van de horeca te komen en het roken daarmee verder 
te denormaliseren. Ik zal de komende jaren samen met hen de resultaten monitoren. 
 
Quickscan RIVM 
Aan het RIVM is gevraagd om op basis van de maatregelen in te schatten wat de 
effecten zullen zijn voor 2040. In de bijlage treft u deze aan. Het RIVM heeft de 
verwachte effecten afgezet tegen twee scenario’s: 
a. Het scenario 2040 zonder preventieakkoord. Dit is gebaseerd op de VTV die voor 
de zomer van 2018 is gepubliceerd; 
b. Het scenario 2040 op basis van de ambities en maatregelen die op de 
thematafels zijn afgesproken.  
Het RIVM geeft aan dat de maatregelen uit het Nationaal Preventieakkoord in alle 
gevallen een gunstig effect hebben op de gezondheid: de daling van het aantal rokers 
Pagina 5 van 7 
 

 
maatregelen (ook met nieuwe partijen) worden afgesproken. Het RIVM zal de 
voortgangsrapportage eens in de vier jaar aanvullen met een projectie van de ambities 
gericht op 2040. Vergelijkbaar met hetgeen in de VTV gebeurt.  
 
Een belangrijke stap voor het vervolgproces is de doorvertaling van de afspraken uit 
het Nationale Preventieakkoord naar lokale aanpakken. De VNG heeft aangegeven zich 
hiervoor te willen inzetten, samen met VWS. In het Bestuurlijk Overleg Publieke 
Gezondheid zal de voortgang van de vertaling naar een lokale aanpak worden 
besproken. Zodoende wordt een logische aansluiting met de Landelijke Nota 
Gezondheidsbeleid gemaakt, die in 2019 afgerond wordt, en de daaropvolgende lokale 
nota’s gezondheidsbeleid. Aan het Bestuurlijk Overleg PG nemen VNG, GGD GHOR en 
wethouders deel.   
 
Agenda voor de toekomst 
Veel partijen hebben in de aanloop naar dit kabinet aangedrongen op een grotere inzet 
op preventie en een gezonder Nederland. Zij zijn betrokken geweest bij de 
totstandkoming van dit Nationaal Preventieakkoord, als ondertekenaar van het 
akkoord of in de rol van deelnemer aan de klankbordgroep onder leiding van de SER. 
Naast de uitvoering en monitoring van het akkoord, wil het kabinet ook samen met 
deze partijen verdergaande stappen zetten op andere thema’s die raken aan de 
ambities van het Nationaal Preventieakkoord. Thema’s die nog discussie, uitwerking of 
onderzoek vergen. Bijvoorbeeld de wens om de omslag te kunnen maken van het 
bestrijden van ziekte naar het bevorderen van gezondheid door meer preventie; de 
mogelijkheid om gezondheid op het werk meer te stimuleren; en de inzet van 
technologie verder te brengen.    
 
Tot slot 
Met dit Nationaal Preventieakkoord werken maatschappelijke organisaties, 
bedrijfsleven, patiëntenorganisaties, zorgaanbieders, zorgverzekeraars, gemeenten, 
fondsen, sportverenigingen en -bonden en het kabinet samen aan een brede beweging 
die Nederland nog gezonder en vitaler maakt, en die aansluit bij de energie in de 
samenleving. Het zal de nodige inspanning van alle partijen vergen om de afspraken 
uit te voeren. Bovendien willen partijen met elkaar een omslag bereiken van ad hoc 
initiatieven en goede bedoelingen naar een breed gedragen, integrale en 
samenhangende aanpak, die evidence-based is. Met het Nationaal Preventieakkoord 
wordt een hele belangrijke stap voorwaarts gezet.   
Hoogachtend, 
de staatssecretaris van Volksgezondheid, 
Welzijn en Sport, 
 
 
 
 
 
 
Paul Blokhuis 
 
Pagina 7 van 7 
 

