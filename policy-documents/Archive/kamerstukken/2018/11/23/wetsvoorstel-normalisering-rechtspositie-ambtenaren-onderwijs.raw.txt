 
  
 
 
Voorstel van Wet tot wijziging van enige wetten in verband met de 
normalisering van de rechtspositie van ambtenaren in het onderwijs 
 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat de Eerste Kamer der Staten-Generaal het 
initiatiefvoorstel van de Wet normalisering rechtspositie ambtenaren heeft aanvaard en 
het in verband daarmee wenselijk is om wetten aan te passen; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
ARTIKEL I WIJZIGING WET NORMALISERING RECHTSPOSITIE AMBTENAREN 
 
In artikel I van de Wet normalisering rechtspositie ambtenaren wordt artikel 2 als volgt 
gewijzigd: 
1. Voor de huidige tekst wordt de aanduiding “1.” geplaatst. 
2. Er wordt een lid toegevoegd, luidende: 
2. Geen overheidswerkgever in de zin van deze wet zijn: 
a. gemeenten, voor zover het betreft de instandhouding van openbare scholen als 
bedoeld in onderdeel a van de begripsbepaling van openbare school in artikel 1 van de 
Wet op het primair onderwijs, onderdeel a van de begripsbepaling van openbare school 
in artikel 1 van de Wet op de expertisecentra, en onderdeel a van de begripsbepaling 
van openbare school in artikel 1 van de Wet op het voortgezet onderwijs; 
b. openbare rechtspersonen als bedoeld in artikel 47 van de Wet op het primair 
onderwijs, artikel 50 van de Wet op de expertisecentra en artikel 42a van de Wet op het 
voortgezet onderwijs; 
c. openbare instellingen als bedoeld in artikel 1.1.1, onderdeel c, van de Wet educatie en 
beroepsonderwijs; 
d. de openbare instellingen, bedoeld in onderdelen a, h en j, onder 1, van de bijlage 
behorende bij de Wet op het hoger onderwijs en wetenschappelijk onderzoek; 
e. de instellingen voor wetenschappelijk onderzoek, bedoeld in artikel 1.5 van de Wet op 
het hoger onderwijs en wetenschappelijk onderzoek; 
 W7500.K-2 1 

 
Artikel 38 komt te luiden: 
 
Artikel 38. Georganiseerd overleg 
 
Over de door het bevoegd gezag ingevolge artikel 33 te treffen regelingen, alsmede over 
andere aangelegenheden van algemeen belang voor de rechtstoestand van het 
personeel, wordt door of namens het bevoegd gezag overleg gevoerd met de daarvoor 
in aanmerking komende verenigingen van werknemers, op een met deze schriftelijk 
overeengekomen wijze.  
 
H 
 
In de artikelen 49, derde lid, 85, tweede lid, en 89, tweede lid, wordt “onder dezelfde 
voorwaarden als vermeld in de akte van aanstelling, aan de school aanstelt met ingang 
van de datum van overdracht” vervangen door “onder dezelfde voorwaarden als vermeld 
in de arbeidsovereenkomst, benoemt met ingang van de datum van overdracht”. 
 
I 
 
In artikel 52 wordt “In afwijking van artikel 33, derde lid” vervangen door “In afwijking 
van artikel 33a”. 
 
J 
 
De artikelen 53 en 59 vervallen. 
 
K 
 
In artikel 56, derde lid, wordt “als vermeld in de akte van benoeming” vervangen door 
“als vermeld in de arbeidsovereenkomst”. 
 
 
ARTIKEL III WIJZIGING WET OP DE EXPERTISECENTRA 
 
De Wet op de expertisecentra wordt als volgt gewijzigd: 
 
A 
 
Artikel 1 wordt als volgt gewijzigd: 
1. In onderdeel a. van de definitie van ‘personeel’ in artikel 1 vervalt “of een akte van 
aanstelling”. 
2. In onderdeel b. van de definitie van ‘personeel’ in artikel 1 wordt “de artikelen 33, 
33a, 34, 38, 55, 56, eerste en tweede lid, 62, eerste tot en met vierde lid, 63 tot en met 
65, 69, 132 en 133” vervangen door “de artikelen 33, 33a, 34, 34a, eerste lid, 38, 55, 
69, 132 en 133”. 
 
B 
 
In artikel 28 vervalt het vierde lid onder vernummering van het vijfde tot en met tiende 
lid tot vierde tot en met negende lid. 
 
C 
 
In artikel 28i, vierde lid, wordt “de artikelen 29, vijfde lid, 33, 33a, 34, 37, 38, 56, 62, 
63 en de daarmee verband houdende wettelijke bepalingen” vervangen door “de 
 W7500.K-2 3 

K 
 
In artikel 58, derde lid, wordt “als vermeld in de akte van benoeming” vervangen door 
“als vermeld in de arbeidsovereenkomst”. 
 
L 
 
In artikel 162a, tweede lid, vervalt “aanstelling of”. 
 
 
ARTIKEL IV WIJZIGING WET OP HET VOORTGEZET ONDERWIJS 
 
De Wet op het voortgezet onderwijs wordt als volgt gewijzigd: 
 
A 
 
Artikel 1 wordt als volgt gewijzigd: 
1. In onderdeel a. van de definitie van ‘personeel’ in artikel 1 vervalt “of een akte van 
aanstelling”. 
2. In onderdeel b. van de definitie van ‘personeel’ in artikel 1 wordt “de artikelen 38a tot 
en met 39a, 40a, 43a, eerste en tweede lid, 51, eerste tot en met derde lid, 53b en 96o” 
vervangen door “de artikelen 38a tot en met 39a1, 40a, 53b en 96o”. 
 
B 
 
In artikel 24e1, vierde lid, wordt “de artikelen 38a, 39, 39a, 40a, 43a, 51 en de daarmee 
verband houdende wettelijke bepalingen” vervangen door “38a tot en met 39a1, 40a en 
de daarmee verband houdende wettelijke bepalingen”.  
 
C 
 
Artikel 38a komt als volgt te luiden: 
 
Artikel 38a. Rechtspositieregeling personeel 
 
Het bevoegd gezag draagt er zorg voor dat de rechtspositie van het personeel wordt 
geregeld. 
 
D 
 
In artikel 39a, tweede lid, vervalt “en in de artikelen 43a en 51”.  
 
E 
 
Na artikel 39a wordt een nieuw artikel ingevoegd, luidende: 
 
Artikel 39a1. Afschriften bewijsstukken 
 
1. Het bevoegd gezag draagt er zorg voor dat afschriften van de bewijsstukken waarmee 
de bekwaamheid wordt aangetoond, van de geschiktheidsverklaringen, van de 
verklaringen omtrent het gedrag en van de arbeidsovereenkomsten van het aan de 
school verbonden personeel worden bewaard. 
2. Het eerste lid is van overeenkomstige toepassing op personeel dat is tewerkgesteld 
zonder benoeming. 
 
F 
 
 W7500.K-2 5 

 
 
ARTIKEL VI WIJZIGING WET OP HET HOGER ONDERWIJS EN 
WETENSCHAPPELIJK ONDERZOEK 
 
De Wet op het hoger onderwijs en wetenschappelijk onderzoek wordt als volgt 
gewijzigd: 
 
A 
 
Artikel 4.5 komt te luiden: 
 
Artikel 4.5. Rechtspositieregeling personeel 
1. Het bevoegd gezag draagt er zorg voor dat de rechtspositie van het personeel wordt 
geregeld. 
2. Over de door het bevoegd gezag ingevolge het eerste lid te treffen regelingen, 
alsmede over andere aangelegenheden van algemeen belang voor de rechtstoestand 
van het personeel, wordt door of namens het bevoegd gezag overleg gevoerd met de 
daarvoor in aanmerking komende verenigingen van werknemers, op een met deze 
schriftelijk overeengekomen wijze.  
 
B 
 
Artikel 9.3, achtste lid, vervalt. 
 
C 
 
In artikel 9.34, vierde lid, wordt “anders dan krachtens publiekrechtelijke aanstelling of 
op grond van een arbeidsovereenkomst” vervangen door “anders dan op grond van een 
arbeidsovereenkomst”. 
 
D 
 
In artikel 16.16, derde lid, wordt “het personeel in gelijke betrekkingen aan de instelling 
aanstelt met ingang van de datum van overdracht” vervangen door “het personeel in 
gelijke betrekkingen aan de instelling benoemt met ingang van de datum van 
overdracht”. 
 
 
ARTIKEL VII WIJZIGING WET NEDERLANDSE ORGANISATIE VOOR 
WETENSCHAPPELIJK ONDERZOEK 
 
Artikel 9, eerste lid, van de Wet op de Nederlandse organisatie voor wetenschappelijk 
onderzoek komt te luiden: 
1. De raad van bestuur voert het personeelsbeleid en personeelsbeheer, daaronder 
begrepen het aangaan en beëindigen van arbeidsovereenkomsten met het personeel. 
 
 
ARTIKEL VIII WIJZIGING GEMEENTEWET 
 
De Gemeentewet wordt gewijzigd als volgt: 
 
A 
 
Artikel 13, derde lid, wordt gewijzigd als volgt: 
1. De puntkomma aan het slot van onderdeel b wordt vervangen door een punt. 
2. Onderdeel c vervalt. 
 W7500.K-2 7 

 
 
De Minister voor Basis- en Voortgezet Onderwijs en Media, 
 
 
 
 
 
De Minister van Binnenlandse Zaken en Koninkrijksrelaties, 
 
  
 W7500.K-2 9 

Daarnaast bevat het onderhavige wetsvoorstel een inhoudelijke wijziging, die nodig is 
om al het personeel dat werkzaam is in het openbaar onderwijs, uit te sluiten van de 
werking van de Ambtenarenwet 2017. Hieronder wordt die wijziging inhoudelijk 
toegelicht. Het kabinet kiest ervoor om het gehele openbaar onderwijs uit te sluiten van 
de werking van de Ambtenarenwet 2017, omdat anders opnieuw een tweedeling binnen 
de sector onderwijs ontstaat. Uiteraard wordt met de Wnra voor de gehele 
onderwijssector het private arbeidsrecht ingevoerd, maar voor een klein deel van het 
personeel in het openbaar onderwijs zou, zonder deze wijziging, bovenop het private 
arbeidsrecht ook nog de Ambtenarenwet 2017 gaan gelden. Zo’n nieuw onderscheid is 
onwenselijk. Bovendien zijn de bepalingen uit de Ambtenarenwet 2017 vooral 
geschreven voor het werken in het openbaar bestuur, en minder passend bij de praktijk 
van het onderwijs. Dit wordt hieronder nader toegelicht.  
 
Onderhavig voorstel bevat een wijziging van artikel 2 van de Wnra. De wijziging vloeit 
voort uit de gekozen definitie van “ambtenaar” in de Ambtenarenwet 2017. In artikel 1 
van de Ambtenarenwet 2017 is de ambtenaar gedefinieerd als degene die krachtens een 
arbeidsovereenkomst werkzaam is bij een overheidswerkgever. Beslissend voor het bezit 
van de ambtelijke status is daarmee wat een overheidswerkgever is. In artikel 2 van de 
Ambtenarenwet 2017 is het begrip overheidswerkgever gedefinieerd door middel van 
een limitatieve opsomming van overheidswerkgevers. Het overgrote deel van de 
openbare scholen in het primair en voortgezet onderwijs zijn door de gemeenten waar 
zij gevestigd zijn, ondergebracht in een private stichting of vereniging (verzelfstandigd). 
Deze openbare scholen vallen derhalve niet onder de werking van de Ambtenarenwet 
1
2017. Ingevolge de Wnra valt echter een klein deel van de openbare instellingen nog 
wel onder de Ambtenarenwet 2017. Het betreft de volgende instellingen: 
- openbare universiteiten, openbare onderzoeksinstellingen en openbare UMC’s, 
omdat zij vallen onder onderdeel h van artikel 2 van de Ambtenarenwet 2017: 
“een krachtens publiekrecht ingestelde rechtspersoon”; 
- openbare scholen in het primair en voortgezet onderwijs die in stand gehouden 
worden door een gemeente dan wel zijn ondergebracht in een openbare 
rechtspersoon. 
 
Op grond van de Ambtenarenwet 2017 zou er niet alleen een verschil in rechtspositie 
bestaan tussen een klein deel van het openbaar en het bijzonder onderwijs, maar wordt 
ook een nieuw onderscheid binnen het openbaar onderwijs zelf gecreëerd. Uit oogpunt 
van eenheid van rechtspositie, het voorkomen van administratieve lasten en 
vermindering van regelgeving, acht de regering deze verschillen niet wenselijk. Ook de 
initiatiefnemers van de Wnra hebben bij de behandeling van het wetsvoorstel in de 
Eerste Kamer aangegeven dat de geschetste gevolgen voor het onderwijs desgewenst 
bij de invoering van de normalisering aangepast kan worden, in de zin van het niet 
langer onder de Ambtenarenwet 2017 laten vallen van het personeel in het openbaar 
2
onderwijs. 
 
Het onderhavige wetsvoorstel wijzigt de Ambtenarenwet 2017 dan ook in die zin, dat het 
personeel dat werkzaam is aan openbare instellingen in de onderwijssectoren, niet 
langer onder de Ambtenarenwet 2017 valt. Daartoe wordt het begrip 
overheidswerkgever aangepast: voorgesteld wordt om te bepalen dat openbare scholen 
en instellingen geen overheidswerkgever in de zin van de Ambtenarenwet 2017 worden. 
 
Dit voorstel betreft ook de Koninklijke Bibliotheek, de Nederlandse Organisatie voor 
Wetenschappelijk Onderzoek en de Koninklijke Academie voor Wetenschappen. Deze 
organisaties zijn allen nauw verbonden met het hoger onderwijs en wetenschappelijk 
onderzoek en zijn voor de rechtspositie van het personeel aangesloten bij de cao 
onderzoeksinstellingen of de cao universiteiten. Als het gaat om de rechtspositie van het 
personeel, maken zij dus onderdeel uit van de sector onderwijs. Het personeel van deze 
organisaties wordt, evenals het personeel in het openbaar onderwijs, uitgezonderd van 
de Ambtenarenwet 2017. 
 
Een tweede reden – naast de ongewenste verschillen in rechtspositie – om te regelen 
dat het openbaar onderwijs wordt uitgesloten van de werking van de Ambtenarenwet 
                                                
1
 Kamerstukken I 2014/15, 32 550, nr. G, blz. 16. 
2
 Handelingen I 2016/17, nr. 1, item 8, blz. 22. 
 W7500.K-2 11 

Universitair Medische Centra), de Vereniging voor katholiek en christelijk onderwijs 
(Verus), de gezamenlijke onderwijsvakbonden (AOb, FNV, VAWO,FvOv, CNV Onderwijs, 
AVS, FBZ, UnieNFTO), de Vereniging van advocaten en rechtshulpverleners in het 
onderwijs (VARO).  De overige reacties zijn afkomstig van individuele burgers (6) en een 
onderwijsinstelling (1). 
 
Bij de consultatie zijn twee vragen voorgelegd. Ten eerste werd een reactie gevraagd op 
het voorstel om al het personeel dat werkzaam is aan openbare onderwijsinstellingen, 
uit te sluiten van de werking van de Ambtenarenwet 2017. Ten tweede werd een reactie 
gevraagd op de voorgestelde harmonisatie van de bepalingen in de onderwijswetten 
over het overleg tussen de werkgevers en werknemers. 
 
Uitsluiting van de Ambtenarenwet 2017 
Een ruime meerderheid (bijna 70 procent van de reacties) is positief over het voorstel 
om alle personeelsleden die werkzaam zijn aan openbare onderwijsinstellingen, uit te 
sluiten van de werking van de Ambtenarenwet 2017. Ze zien geen grond om een deel 
van de openbare onderwijs- en onderzoeksinstellingen nog onder de werking van de 
Ambtenarenwet 2017 te houden. Daarnaast wordt aangegeven dat ze verschillen in 
rechtspositie tussen het openbaar en het bijzonder onderwijs onwenselijk vinden. De 
respondenten onderschrijven dat de bepalingen in de Ambtenarenwet 2017 al zijn 
afgedekt door eigen (gedrags)regels in codes en cao’s die bovendien zijn toegesneden 
op de verschillende onderwijssectoren. Alle werkgevers- en werknemersorganisaties en 
Verus hebben positief gereageerd.  
 
Slechts één reactie is negatief. In de overige reacties wordt geen voorkeur uitgesproken 
dan wel wordt niet ingegaan op de concrete vraag. 
 
Harmonisatie overlegbepalingen 
In alle sectorwetten (Wet op het primair onderwijs, Wet op de expertisecentra, Wet op 
het voortgezet onderwijs, Wet educatie en beroepsonderwijs, Wet op het hoger 
onderwijs en wetenschappelijk onderzoek) zijn bepalingen opgenomen over het overleg 
over de arbeidsvoorwaarden. Vanwege de verschillende momenten waarop de 
arbeidsvoorwaardenvorming gedecentraliseerd is in de onderwijssectoren, verschillen de 
huidige overlegbepalingen in deze wetten. Het voorstel om de teksten van deze 
overlegbepalingen te harmoniseren door in alle sectorwetten de huidige overlegbepaling 
uit de Wet op het voortgezet onderwijs over te nemen, heeft uiteenlopende reacties 
opgeroepen. De PO-Raad en de Nederlandse Federatie van Universitair Medische Centra 
hebben positief gereageerd op het voorstel. De MBO Raad heeft geen fundamentele 
bezwaren omdat het voorstel voor de betreffende onderwijssector niet zal leiden tot 
wijziging van de bestaande praktijk. Wel vindt deze organisatie dat de noodzaak tot 
harmonisatie van de bepalingen onvoldoende blijkt uit de Memorie van Toelichting. De 
onderwijsbonden hebben begrip voor het uitgangspunt om via de harmonisatie te komen 
tot een eenduidige terminologie in de onderwijswetten. Tegelijkertijd constateren zij dat 
het wetvoorstel hiermee niet meer beperkt blijft tot beleidsneutrale aanpassingen 
vanwege de gevolgen van de harmonisatie voor de overlegbepalingen in de WHW, de 
Wet NWO en de WPO. Zij verzoeken de huidige overlegbepalingen in deze wetten te 
handhaven. 
 
Gegeven de uiteenlopende reacties heeft de regering overwogen om de harmonisering 
van de overlegbepalingen achterwege te laten. Naar aanleiding van het advies van de 
Raad van State heeft de regering uiteindelijk wel besloten om de overlegbepalingen aan 
te passen waar het de geschillenregeling betreft. De WPO, de WEC en de WHW worden 
dan ook in die zin aangepast dat de eisen omtrent de geschillenregeling bij de 
overlegbepalingen vervallen. Dat is een onderwerp dat zich goed leent om bij cao in te 
vullen. 
 
De overlegbepalingen en de overlegprotocollen 
In twee andere reacties worden kanttekeningen geplaatst bij het handhaven van de 
overlegbepalingen in de onderwijswetten. De bepalingen houden in dat werkgevers met 
werknemersverenigingen overleg moeten plegen over de rechtspositie van het personeel 
en dat deze overlegpartijen de onderlinge afspraken over de inrichting van dit overleg, 
schriftelijk moeten vastleggen. Deze overlegbepalingen zouden volgens sommige 
respondenten overbodig zijn, c.q. zich slecht verdragen met het uitgangspunt van 
 W7500.K-2 13 

Tenslotte stelt Verus voor om artikel 34a, derde lid, WPO en artikel 34a, derde lid, WEC, 
te schrappen. Dit artikellid bepaalt dat afschriften van de bewijsstukken waarmee de 
bekwaamheid wordt aangetoond, de geschiktheidsverklaringen, van de verklaringen 
omtrent het gedrag, alsmede van de akten van benoeming van het aan de school 
verbonden personeel moeten worden bewaard. Dit zou al elders geregeld zijn, zoals in 
de artikelen 32 tot en met 32b WPO. De regering neemt dit voorstel niet over. De 
genoemde artikelen voorzien niet volledig in hetgeen in de bovengenoemde artikelleden 
geregeld. Bovendien gaat het hier om een bestaande bepaling die geen relatie heeft met 
de normalisering. 
 
 
8. Caribisch Nederland 
 
De Wnra heeft geen betrekking op Caribisch Nederland. Om die reden raken ook de 
onderhavige wijzigingen van de onderwijswetten uitsluitend Europees Nederland.  
 
  
 W7500.K-2 15 

voor de vaststelling van de rechtspositie bij het bevoegd gezag, zijnde de werkgever, 
ligt. Dit uitgangspunt blijft ongewijzigd met de invoering van het private arbeidsrecht 
voor het openbaar onderwijs. De specifieke regels voor het openbaar onderwijs worden 
geschrapt, maar de hoofdregel dat het bevoegd gezag als werkgever zorg draagt voor 
de rechtspositieregeling van het personeel, blijft ongewijzigd.  
 
Genoemde artikelen uit de WPO, de WEC, de WVO en de WHW bevatten grondslagen 
voor algemene maatregelen van bestuur, die bij de decentralisatie van de 
arbeidsvoorwaarden voor de verschillende sectoren nog zijn blijven staan, terwijl de 
onderliggende algemene maatregelen van bestuur zijn ingetrokken en alleen nog 
overgangsrecht in diverse besluiten staat. De grondslagen worden dan ook geschrapt en 
de algemene maatregelen van bestuur die nu nog bestaan omdat ze overgangsrecht 
bevatten, zullen worden omgehangen en worden gebaseerd op artikel X van dit 
wetsvoorstel.  
 
De bepalingen waarin wordt vastgelegd dat de regels omtrent ontslag voor openbare en 
bijzondere scholen dezelfde rechten aan personeel moeten bieden, vervallen. De 
bepalingen in titel 10 van Boek 7 van het Burgerlijk Wetboek worden immers ook van 
toepassing op het personeel in het openbaar onderwijs.  
 
 
Artikel II, onderdeel F en J, artikel III, onderdeel F en J en artikel IV, 
onderdeel E en H 
 
In de Wet op het primair onderwijs, de Wet op de expertisecentra en de Wet op het 
voortgezet onderwijs wordt de term “benoeming” gebruikt als het gaat om een 
arbeidsovereenkomst bij een bijzondere school, en “aanstelling” voor een openbare 
school. Het personeel van openbare scholen is werkzaam op basis van een ambtelijke 
akte van aanstelling. Voor het personeel van bijzondere scholen is geregeld dat sprake is 
van een vergelijkbare akte: de akte van benoeming, die geldt als een 
arbeidsovereenkomst in de zin van artikel 7:610 BW. Deze tweezijdige overeenkomst 
wordt ondertekend door het bevoegd gezag en het betreffende personeelslid. Nu met de 
inwerkingtreding van de Wnra de ambtelijke aanstelling van personeel van openbare 
scholen plaats maakt voor de arbeidsovereenkomst, is er ook geen reden meer om voor 
het bijzonder onderwijs de akte van benoeming nog te handhaven. De regering stelt 
voor om zowel de akte van aanstelling als de akte van benoeming in het funderend 
onderwijs te laten vervallen. In de toekomst zal dan al het personeel werkzaam zijn op 
basis van een arbeidsovereenkomst naar burgerlijk recht, zoals dat ook al volgt uit de 
WEB en de WHW.  
 
De huidige artikelen over de akte van benoeming en akte van aanstelling regelen ook 
dat het bevoegd gezag ervoor zorg draagt dat afschriften van bewijsstukken, zoals van 
de verklaring omtrent het gedrag en van de aktes van benoeming of aanstelling, worden 
bewaard. De regering stelt voor om deze bepaling te handhaven. Daartoe wordt een 
nieuw artikel 34a, eerste lid, (WPO en WEC) of 39a1, eerste lid, (WVO) voorgesteld, met 
de inhoud van het derde lid van de voormalige bepalingen die de akte van benoeming of 
aanstelling regelden. Bovendien wordt geregeld dat de zorgplicht voor het bewaren van 
afschriften van bewijsstukken van overeenkomstige toepassing is ten aanzien van 
personeel dat tewerkgesteld is zonder benoeming (tweede lid van genoemde artikelen).  
 
De artikelen 53 en 59 van de WPO, 56 en 62 van de WEC en 43a en 51 van de WVO 
vervallen. Daarmee verdwijnen de begrippen akte van aanstelling of akte van 
benoeming uit de WPO, de WEC en de WVO. In plaats daarvan zal het personeel in de 
toekomst werkzaam zijn op basis van een arbeidsovereenkomst. Zoals in het algemeen 
deel uiteen is gezet, zijn de eisen die aan inhoud de akte van benoeming of akte van 
aanstelling worden gesteld, overbodig, omdat ze grotendeels al opgenomen zijn in 
artikel 7:655 van het Burgerlijk Wetboek. Voor zover de eisen niet in het Burgerlijk 
Wetboek staan, is het aan sociale partners zijn om hierover afspraken te maken. Zo 
kunnen sociale partners in de cao afspraken opnemen over gronden voor schorsing of 
disciplinaire maatregelen. Ook over geheimhouding kunnen in de arbeidsovereenkomst 
afspraken gemaakt worden tussen werkgever en werknemer. Sinds de invoering van de 
Wet werk en zekerheid kunnen er geen aanvullende ontslaggronden in de 
arbeidsovereenkomst worden opgenomen 
 W7500.K-2 17 

vanaf de inwerkingtreding van die wet deel uitmaken van hun arbeidsovereenkomst. 
Voor het bijzonder onderwijs wordt dit niet expliciet geregeld want daar geldt reeds dat 
het personeel in het bezit is van een arbeidsovereenkomst. Dat die arbeidsovereenkomst 
akte van benoeming genoemd wordt, doet daaraan niets af.  
 
In het tweede lid van artikel IX wordt geregeld dat de bestaande aktes van benoeming 
worden aangemerkt als arbeidsovereenkomst. De akte van benoeming geldt ook nu al 
feitelijk als arbeidsovereenkomst omdat zij overeenkomt met de criteria die het BW stelt 
voor een arbeidsovereenkomst. Door in artikel IX te bepalen dat de aktes van 
benoeming worden aangemerkt als arbeidsovereenkomst wordt het expliciet overbodig 
gemaakt om met een medewerker in het bijzonder onderwijs die reeds in het bezit is 
van een akte van benoeming, een nieuwe arbeidsovereenkomst af te sluiten. 
 
 
Artikel X 
 
Bij de decentralisatie van de arbeidsvoorwaarden in de verschillende onderwijssectoren 
is een flink aantal algemene maatregelen van bestuur ingetrokken. In de 
intrekkingsbesluiten staat nu overgangsrecht dat nog van kracht is. Zo regelt het Besluit 
van 6 november 2013, houdende intrekking van diverse besluiten in verband met 
volledige decentralisatie van de arbeidsvoorwaarden in het PO dat de diverse 
rechtspositiebesluiten in het primair onderwijs worden ingetrokken, en het bevat 
overgangsrecht. De grondslag van de amvb, namelijk artikel 33, tweede lid, van de 
WPO, verdwijnt echter met de inwerkingtreding van deze wet. Met deze 
overgangsbepaling wordt geregeld dat de nu nog geldende bepalingen in amvb’s van 
toepassing blijven voor zolang het overgangsrecht van kracht moet blijven.  
 
 
Artikel XI 
 
De regering streeft ernaar om deze wet op 1 januari 2020 in werking te laten treden.  
 
 
De Minister van Onderwijs, Cultuur en Wetenschap, 
 
 
 
 
Ingrid van Engelshoven 
 
 W7500.K-2 19 

