 
 
 
 
> Retouradres Postbus 20401 2500 EK Den Haag 
Directoraat-generaal Natuur, 
Visserij en Landelijk gebied 
 
 
De Voorzitter van de Tweede Kamer 
Bezoekadres 
der Staten-Generaal 
Bezuidenhoutseweg 73 
Binnenhof 4 
2594 AC Den Haag 
2513 AA  DEN HAAG 
Postadres 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
F 070 378 6100 (algemeen) 
www.rijksoverheid.nl/lnv 
 
 
Ons kenmerk  
Datum 22 november 2018 
DGNVLG / 18279118 
Betreft Reactie op het rapport over het WWF Living Planet Report 2018  
Uw kenmerk 
 
2018Z19466 
 
 
Geachte Voorzitter, 
 
Hierbij reageer ik op uw verzoek om een brief waarin wordt gereflecteerd op het 
‘Living Planet Report 2018’ van het Wereld Natuur Fonds, vooral wat betreft de rol 
van Nederland ten aanzien van veevoer en boskap met kenmerk 2018Z19466.  
 
WWF Living Planet Report 2018 
Elke twee jaar publiceert het Wereld Natuur Fonds (WWF) het Living Planet Report 
over de staat van de biodiversiteit in de wereld. Daarin wordt een groot aantal 
wetenschappelijke publicaties gebruikt, en wordt o.a. de Living Planet Index 
geactualiseerd. De Living Planet Index is een door het WWF opgestelde maat voor 
het verlies aan natuur.  
 
De resultaten uit het nieuwste Living Planet Report zijn helaas niet verrassend, 
maar wel verontrustend. Deze zijn in grote lijnen in overeenstemming met de 
resultaten van het VN Panel voor biodiversiteit en ecosysteemdiensten (IPBES). 
Het is goed dat het Wereld Natuur Fonds de urgentie van het probleem van de 
achteruitgang van de biodiversiteit met dit rapport onder de aandacht brengt. Ik 
neem de resultaten van dit rapport serieus mee in de vormgeving van mijn beleid. 
 
Nederlandse inzet 
Op dit moment zet ik mij ook al in voor het beschermen en verbeteren van onze 
natuur en daarmee ook het behoud van de ecosysteemdiensten die de natuur 
levert, zoals schoon water, schone lucht, bestuiving van voedselgewassen en 
wilde planten en bescherming tegen de effecten van klimaatverandering.  
Het natuurbeleid werpt in Nederland hier en daar langzaam vruchten af. Zo neemt 
de achteruitgang van sommige soorten in natuurgebieden af en komt in een 
aantal gevallen tot stilstand.  
 
In het WNF-rapport wordt onderstreept dat de opgave nog groot is, zowel in 
Nederland, de Caribische delen van het Koninkrijk als wereldwijd. Dit komt 
overeen met eerdere studies over insectensterfte en achteruitgang van koralen. In 
Nederland gaan vooral de soorten in het agrarisch gebied achteruit. Eén van de 
doelen van mijn visie ‘Landbouw, natuur en voedsel: waardevol en verbonden’ is 
om deze ontwikkeling te keren, via de omslag naar kringlooplandbouw. Mijn 
 Pagina 1 van 2 
 
 

