 
TWEEDE KAMER DER STATEN-GENERAAL 
 
Vergaderjaar 2018/19 
 
 
34 980 Wijziging van de Wet primair onderwijs BES in verband met herijking van de 
bekostiging van basisscholen in Caribisch Nederland 
 
 
Nr. xxx Nota naar aanleiding van het verslag 
 
 
Ontvangen 
 
Graag dank ik de leden van de vaste commissie voor Onderwijs, Cultuur en 
Wetenschap voor hun inbreng en voor de vragen die zij hebben gesteld. Op de 
gestelde vragen ga ik hieronder in. Daarbij wordt de indeling van het verslag als 
uitgangspunt genomen. 
 
Inhoudsopgave 
 
1 Algemeen deel 
1.1 Inleiding 
1.2 Hoofdlijnen van het voorstel 
1.3 Administratieve lasten 
1.4 Consultatie  
 
 
1 Algemeen 
 
1.1 Inleiding 
Tot mijn genoegen constateer ik dat de leden van de GroenLinks-fractie met 
interesse kennisgenomen hebben en dat de leden van de fracties van de VVD en 
de SP kennisgenomen hebben van het voorliggende wetsvoorstel tot wijziging 
van de Wet Primair Onderwijs BES in verband met herijking van de bekostiging 
van basisscholen in Caribisch Nederland. 
 
1.2 Hoofdlijnen van het voorstel 
De leden van de SP-fractie vragen in hoeverre de basisscholen in Caribisch 
Nederland al worden bekostigd op basis van het in 2015 geïntroduceerde nieuwe 
bekostigingsmodel. 
Het lumpsumbudget dat de basisscholen in Caribisch Nederland ontvangen bevat 
een personele component, welke op schooljaarbasis wordt bepaald, en een 
component voor materiële instandhouding, welke op kalenderjaarbasis wordt 
bepaald. Dit is vergelijkbaar met de huidige systematiek die voor basisscholen in 
Europees Nederland geldt. Het nieuwe bekostigingsmodel is voor de materiële 
component voor het eerst voor kalenderjaar 2016 toegepast, voor de personele 
 W7156.NAV 
1 

 
aantal leerlingen aangehouden. In beide berekeningen is rekening gehouden met 
de aanvullende bekostiging voor Kolegio Strea Briante (voorheen 
Watapanaschool). Voor enkele scholen gold in de oude systematiek een 
overgangsbudget, dat in de onderstaande tabel in de kolom ‘Oud budget’ is 
verwerkt. Er gold ook een overgangsbudget voor het schoolbestuur RK Bonaire, 
waar enkele scholen onder vallen. Omdat dit overgangsbudget aan het 
schoolbestuur is toegekend, is dit budget als aparte regel in de onderstaande 
tabel opgenomen en niet verwerkt in de budgetten van afzonderlijke scholen. 
 
Naam school Eiland Leerling- Oud budget  Nieuw budget Verschil 
aantal (in USD) (in USD) (in %) 
Pelikaan Bonaire 239 
1.317.084 1.393.050 5,8% 
Kolegio Kristu Bon Wardador Bonaire 431  2.272.253   2.343.450  3,1% 
Kolegio Papa Cornes Bonaire 376  1.992.817   2.071.200  3,9% 
Kolegio San Bernardo Bonaire 192  1.057.975   1.160.400  9,7% 
Kolegio San Luis Bertran Bonaire 134  777.412   873.300  
12,3% 
Kolegio Reina Beatrix Bonaire 307  1.679.682   1.729.650  
3,0% 
Kolegio Strea Briante Bonaire 48  698.607   716.160  2,5% 
Bethel Methodist School St. Eust. 121  751.368   1.042.418  38,7% 
Governor de Graaff School St. Eust. 33  669.999   478.391  
-28,6% 
St. Eustatius S.D.A. St. Eust. 95  702.219   875.774  24,7% 
Education Foundation 
Golden Rockschool St. Eust. 88  718.246   830.908  15,7% 
Sacred Heart School Saba 158  1.488.129   1.479.566  
-0,6% 
Overgangsregeling bestuur    294.385   
RK Bonaire  
Totaal   2.222  14.420.176   14.994.266   
 
Het merendeel van de scholen gaat er met de nieuwe systematiek op vooruit. 
Eén school heeft een klein negatief herverdeeleffect. De school Governor De 
Graaff heeft een groot negatief herverdeeleffect. De school ontving vanuit de 
overgangsregeling een groot budget en kreeg daardoor per leerling een 
aanzienlijk groter budget dan de andere scholen. Met de nieuwe systematiek 
wordt het budget per leerling minder, maar is het nog steeds meer dan 
gemiddeld. 
 
De leden van de VVD-fractie vragen of de scholen door het verwerken van de 
aanvullende bekostiging voor kleine scholen en onderwijsachterstanden in de 
reguliere bekostiging allemaal hetzelfde bedrag krijgen of dat er sprake is van 
een gedifferentieerde verdeling.  
In de nieuwe systematiek vervangt het vaste bedrag per school de 
kleinescholentoeslag. Op de eilanden zijn alle scholen relatief klein en daarom is 
gekozen om met één vast bedrag te werken. De aanvullende bekostiging voor 
onderwijsachterstanden is verwerkt in het bedrag per leerling. Het vaste bedrag 
per school en het bedrag per leerling zijn voor zowel de materiële als de 
personele component bij elke school gelijk. Doordat de scholen met 
verschillende leerlingenaantallen te maken hebben, ontstaan er verschillen in het 
budget dat scholen krijgen. Daarnaast zijn er enkele aanvullende 
bekostigingsregels, die niet voor alle scholen gelden, waardoor er sprake is van 
een gedifferentieerde verdeling. Zo ontvangen scholen op St. Eustatius en Saba 
 W7156.NAV 
3 

 
Hierdoor is het voor de leerlingen moeilijker om het onderwijs goed te kunnen 
volgen. Op St. Eustatius is enkele jaren geleden besloten de instructietaal te 
wijzigen in het Engels (conform de thuistaal). Op Saba is dat al langer geleden 
gebeurd. Op Bonaire is de dominante instructietaal Nederlands terwijl er over 
het algemeen meer mensen Papiaments spreken. De scholen op Bonaire hebben 
het taalbeleid hiervoor laten inventariseren en zullen in de aankomende periode 
met concrete acties komen. Voor het terugdringen van de 
onderwijsachterstanden moet niet alleen gekeken worden naar de basisscholen 
die op de eilanden aanwezig zijn. Zoals in de brief van 22 augustus 2018 (TK 
2017-2018, 34775 VIII, nr. 145) over de voortgang van het onderwijs in 
Caribisch Nederland wordt aangegeven, zal het thema jeugdproblematiek op een 
meer integrale manier benaderd gaan worden. Het gaat dan bijvoorbeeld om 
armoedebestrijding, maar ook om een verbetering van de kwaliteit en de 
financiële toegankelijkheid van de kinderopvang en voor- en naschoolse 
voorzieningen. De openbare lichamen van de eilanden in Caribisch Nederland en 
de ministeries van SZW, VWS en OCW werken de plannen voor de kinderopvang 
en voor- en naschoolse voorzieningen in het programma BES(t) 4 kids uit. De 
Tweede Kamer wordt hierover in het voorjaar van 2019 nader geïnformeerd. 
Voor de versterking van de kinderopvang zijn op de begroting van het ministerie 
van Sociale Zaken en Werkgelegenheid vanaf 2018 extra middelen opgenomen. 
 
1.3 Administratieve lasten 
De leden van de GroenLinks-fractie merken op dat de verantwoordingseisen met 
de voorgestelde wetswijziging hetzelfde blijven. Is deze verantwoording op dit 
moment op orde en voldoende transparant, zo vragen deze leden. 
Het schoolbestuur verantwoordt zich via het jaarverslag. De accountant dient op 
basis van het accountantscontroleprotocol vast te stellen of het jaarverslag aan 
de eisen voldoet. Als dit niet het geval is, dan merkt de accountant dit op in het 
rapport van bevindingen of in de controleverklaring. Er zijn de afgelopen jaren 
weinig opmerkingen door de accountants gemaakt over het niet naleven van de 
eisen. De tijdigheid van het opleveren van het jaarverslag, uiterlijk 1 juli volgend 
op het jaar waarover verantwoording wordt afgelegd, is een aandachtspunt. Het 
aantal besturen dat tijdig het jaarverslag indient is de afgelopen jaren weliswaar 
toegenomen, maar er blijven besturen waar dit niet het geval is. Zo zijn we op 
dit moment nog in afwachting van twee jaarverslagen. Dit heeft geleid tot 
opschorting van de betalingen van deze twee besturen. 
 
1.4 Consultatie  
De leden van de GroenLinks-fractie vragen of de basisscholen in Caribisch 
Nederland unaniem akkoord zijn met het onderhavige voorstel? Indien dit niet 
het geval is, wat waren dan de bezwaren, zo vragen deze leden. Ook de leden 
van de SP-fractie vragen naar het draagvlak voor de nieuwe wijze van 
bekostiging, of door scholen ook nadelen van deze nieuwe wijze van bekostiging 
werden genoemd en of daar door de minister rekening mee is gehouden in de 
wetswijziging.  
 W7156.NAV 
5 

