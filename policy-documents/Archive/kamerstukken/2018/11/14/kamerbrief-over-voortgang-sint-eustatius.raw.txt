 
  
> Retouradres Postbus 20011 2500 EA  Den Haag 
Ministerie van 
De voorzitter van de Tweede Kamer  
Binnenlandse Zaken en 
der Staten-Generaal 
Koninkrijksrelaties 
Postbus 20018 Directie Koninkrijksrelaties 
 
 
2500 EA Den Haag 
Turfmarkt  147 
 
Den Haag 
 Postbus 20011 
2500 EA  Den Haag 
 
Kenmerk 
2018-0000882284 
 
 
Uw kenmerk 
 
 
Bijlage(n) 
1 
  
Datum 14 november 2018 
Betreft Voortgangsrapportage Sint Eustatius 
  
 
Inleiding 
 
Met uw Kamer heb ik op 27 september 2018 in een Algemeen Overleg uitvoerig 
van gedachten gewisseld over de voortgang van de bestuurlijke, sociale en 
economische ontwikkelingen op Sint Eustatius na de bestuurlijke interventie op 7 
februari 2018. Tijdens het algemeen overleg heb ik uw Kamer de volgende 
toezeggingen gedaan waar ik in deze voortgangsrapportage nader op in zal gaan: 
 In de eerstkomende voortgangsrapportage over Sint-Eustatius zal een 
overzicht opgenomen worden van alle projecten die in voorbereiding c.q. 
uitvoering zijn (zie bijlage); 
 In de voortgangsrapportage zal uitgebreid worden ingegaan op het 
vraagstuk van de verkiezingen; 
 In de voortgangsrapportage zal worden ingegaan op LNV-aspecten, dus 
landbouw, en op de lokale bouwactiviteiten door lokale werklieden.  
 In de voortgangsrapportage wordt ingegaan op de meest actuele 
informatie omtrent de aanpak van huiselijk geweld.  
  
Het overleg heeft mij een goed inzicht geboden in de opvattingen van uw Kamer. 
Dat stelt mij in de gelegenheid om met deze voortgangsrapportage ook meer 
context en perspectief aan te reiken, zodat de beelden van uw Kamer, het kabinet 
en de regeringscommissaris op dezelfde leest geschoeid zijn en blijven. 
1
Naast de redenen, genoemd in mijn brief van 31 mei 2018 aan uw Kamer, blijf ik 
dan ook regelmatig Sint Eustatius bezoeken, veelal samen met andere 
bewindspersonen. Minister Schouten, minister van Nieuwenhuizen-Wijbenga en 
staatssecretaris Van Ark hebben al aangegeven het eiland een bezoek te willen 
brengen. De contacten tussen de regeringscommissaris en “Den Haag” zijn 
intensief en adequaat, maar ik heb ondervonden dat het ervaren van de 
eilandelijke klank en kleur door er te zijn en met bewoners en bestuurders te 
praten het inzicht verbreedt en verdiept. 
 
In deze brief schets ik eerst een algemeen beeld, waarbij ik duiding geef aan de 
opinies en verwachtingen die bij de bevolking op Sint Eustatius leven. Meer 
specifiek ga ik in op het thema verkiezingen, nu dat door de politieke 
groeperingen op het eiland als een belangrijk onderwerp wordt ervaren. 
                                                
1
 Kamerstukken II 34 877 nr. D 
Pagina 1 van 17 
 

 
Ministerie van 
 
Binnenlandse Zaken en 
Koninkrijksrelaties 
Directie Koninkrijksrelaties 
 
De wederopbouw van de woningen heeft vrijwilligers er toe aangezet om in hun Datum 
8 november 2018 
eigen tijd de buitenkant van herstelde woningen opnieuw in de verf te zetten voor 
 
Kenmerk 
bewoners die dat zelf niet kunnen op basis van leeftijd, gesteldheid of inkomen. 
2018-0000882284 
Deze uitingen van gemeenschapszin zijn in een kleine samenleving van groot 
belang. 
Het is evenzeer opmerkelijk dat er meer vergunningen in de sfeer van kleine 
bedrijvigheid worden aangevraagd dan verwacht. Deels op basis van nieuwe 
initiatieven, deels omdat eerdere aanvragen niet tot adequate afhandeling en 
besluitvorming door het vorige bestuur hebben geleid. 
Ook deze ontwikkelingen zie ik als een uiting van vertrouwen.  
 
Anderzijds is niet iedereen ingenomen met de interventie. Drie voormalige 
eilandsraadsleden en de twee voormalige gedeputeerden hebben onlangs de Staat 
der Nederlanden gedaagd voor het Gerecht in Eerste Aanleg van Bonaire, Sint 
Eustatius en Saba. Zij zijn van oordeel dat de Staat een onrechtmatige daad 
jegens hen heeft gepleegd en eisen daarom ‘schadevergoeding c.q. herstel van 
functie’. Zij hebben een kort geding aangespannen om de regeringscommissaris 
en zijn plaatsvervanger “van het eiland te verwijderen”.  
 
Verwachtingen 
Het groeiende vertrouwen in het bestuur en in de aanpak van de Nederlandse 
regering neemt niet weg dat de bevolking en woordvoerders als de 
Maatschappelijke Raad van Advies en het Coöperative Platform ook hun 
verwachtingen uitspreken over andere mogelijke verbeteringen, met name op het 
fysieke en sociale domein. Zo staat het uitbreiden en goedkoper worden van de 
verbindingen door de lucht en over het water hoog op ieders wensenlijst. De 
overheid kan en wil daarin faciliteren door de zeehaven te verbeteren, de 
luchthaventerminal en de verkeerstoren te renoveren, het veiligheidsniveau op 
beide plaatsen te waarborgen en waar nodig vergunningen te verlenen aan 
luchtvaartmaatschappijen en exploitanten van veerverbindingen. Maar het 
daadwerkelijke commerciële risico om te investeren in lucht- en 
waterverbindingen is in beginsel aan marktpartijen, evenals de uiteindelijke 
prijsstelling. De minister van Infrastructuur en Waterstaat onderzoekt momenteel  
alle mogelijkheden om de connectiviteit via de lucht met Sint Eustatius te 
verbeteren. Begin 2019 wordt uw Kamer daarover geïnformeerd. 
 
De bevolking kijkt evenzeer uit naar betere en goedkopere internetverbindingen, 
ook al heeft de overheidsnv Eutel daar voor de zomer van 2018 een stap in gezet. 
De schaalgrootte maakt scherpe prijzen evenwel niet goed mogelijk en datzelfde 
geldt voor de winkelprijzen die ten opzichte van de inkomenssituatie door velen 
als (te) hoog worden ervaren. 
 
Op het fysieke domein wordt uitgekeken naar meer zichtbare resultaten waar het 
wegen, water, erosie en de haven betreft. Met uw Kamer ben ik van mening dat 
een onorthodoxe aanpak niet geschuwd hoeft te worden, met name als het gaat 
om het gunnen van opdrachten. Soms is het goed mogelijk om in deelprojecten 
de rol van opdrachtgever bij het lokale bestuur te beleggen. De recente 
offerteprocedure voor noodmaatregelen aan de eroderende klif is daar een goed 
voorbeeld van. Met dit voorbeeld voor ogen bezien het kabinet en de 
Pagina 3 van 17 
 

 
Ministerie van 
 
Binnenlandse Zaken en 
Koninkrijksrelaties 
Directie Koninkrijksrelaties 
 
wil niet verhullen dat er ook sprake is van teleurstelling. Die eerste stappen zijn Datum 
8 november 2018 
evenwel voorwaardelijk om een combinatie van maatregelen te kunnen treffen om 
 
Kenmerk 
de armoede aan te pakken, zowel aan de uitgaven- als aan de inkomstenkant.  
2018-0000882284 
De staatssecretaris van Sociale Zaken en Werkgelegenheid heeft uw Kamer voor 
volgend jaar een voortgangsrapportage toegezegd met betrekking tot de 
maatregelen uit de kabinetsreactie, voorafgaand aan de evaluatie die in 2020 
wordt uitgevoerd. De in het kader van het debat over de kabinetsreactie in uw 
Kamer aanvaarde motie van der Graaf vraagt om daarbij tevens aan te geven 
welke stappen nog moeten worden gezet om een norm voor het sociaal minimum 
te kunnen vaststellen. 
 
Bij dezelfde gelegenheid is de motie Van den Berg aangenomen, die de regering 
verzoekt om per eiland een integraal meerjarig bestuursakkoord over minimaal 
een periode van vijf jaar te ontwikkelen. Daarin worden wederzijdse 
resultaatverplichtingen opgenomen, gericht op het terugdringen van armoede en 
verbetering van de leefomstandigheden. Naast het verder verbeteren van het 
sociale vangnet, het verhogen van zelfvoorzienende activiteiten als infrastructuur, 
landbouw en energie, gaat het om het bevorderen van goed bestuur, om goed 
financieel beheer en om de versterking van het ambtelijk apparaat door, onder 
meer, opleidingen.  
 
Het bestuurlijke domein 
 
De ambtelijke organisatie 
Sinds 2014 zijn aanpassingen in de salarissen, de toelagen en vergoedingen van 
de ambtenaren vrijwel volledig achterwege gelaten. De regeringscommissaris 
heeft besloten een en ander in 2018 in twee tranches –september en december- 
recht te zetten. De twee tranches zijn gekozen om de medewerkers in de 
gelegenheid te stellen een verzoek om herziening in te dienen en de organisatie in 
staat te stellen om mogelijke correcties door te voeren. 
De aanpassingen zijn door de vorige besturen telkenjare wel begroot, maar niet 
doorgevoerd. De doorwerking van de ene salarisverhoging op de ander was 
echter niet begroot waardoor de juiste berekeningen ontbreken, hetgeen leidt tot 
een onverwacht structureel beslag op de begrotingen voor 2019 en verder. 
 
Eind augustus 2018 hebben er bijeenkomsten voor alle ambtenaren plaats-
gevonden als kick-off voor het opleidingsprogramma met een “motivational 
speech” van een externe verandermanager. 
Begin oktober 2018 zijn voor de alle ambtenaren verplichte trainingen ambtelijk 
vakmanschap gestart in het kader van het professionaliseringsprogramma Statia 
is my home: how to excel as a civil servant. De opzet is het bereiken van een 
situatie waarin medewerkers hun werkzaamheden gaan uitvoeren conform wet- 
en regelgeving, beleidsregels en heersende gedragscodes. Hierin wordt ook 
aandacht geschonken aan omgangsvormen, rechten en plichten. Uit het 
offertetraject is een bureau gekomen dat ruime ervaring heeft in het Caribisch 
gebied. 
Er wordt gewerkt aan een meerjarig opleidingsprogramma, zowel op vak-
inhoudelijk niveau als op het vlak van ambtelijk vakmanschap. Permanente 
opleiding vormt immers de sleutel tot een goed functionerend apparaat. Los van 
Pagina 5 van 17 
 

 
Ministerie van 
 
Binnenlandse Zaken en 
Koninkrijksrelaties 
Directie Koninkrijksrelaties 
 
dat in veel gevallen jarenlang niet is gebeurd. Eventuele aanpassingen zullen wel Datum 
8 november 2018 
in een reeks van jaren moeten worden aangebracht, gelet op de draagkracht van 
 
Kenmerk 
de bevolking en de cumulatieve effecten. 
2018-0000882284 
Het realiseren van het Plan van Aanpak loopt door tot in het jaar 2021. 
 
Eén van de redenen van wanordelijk financieel beheer betreft het ontbreken van 
toezicht op de rechtmatigheid van inkomsten en uitgaven. Hoewel in de WolBES 
de functie van een rekenkamer is voorzien, is deze voor de drie openbare 
lichamen nooit ingesteld. Deze situatie wil ik niet laten voortduren. Er is inmiddels 
overleg gaande met de Algemene Rekenkamer en met de Rekenkamer van Sint 
Maarten om te bezien hoe zij behulpzaam kunnen zijn met het inrichten van een 
rekenkamerfunctie. Halverwege 2019 moet duidelijk zijn hoe en wanneer de 
functie kan worden ingericht en of daar een wetswijziging voor nodig is. 
 
De regeringscommissaris heeft op 17 augustus 2018 de tweede begrotings-
wijziging en uitvoeringsrapportage geleverd. De begroting 2019 wordt conform de 
daarover gemaakte afspraak voor 15 november 2018 ingediend. 
De unit Finance van het openbaar lichaam en de ondersteuning vanuit Nederland 
werken onder veel druk, ondanks de bijstand van een extern accountantskantoor. 
De medewerkers moeten nieuwe werkwijzen toepassen, de planning- en 
controlcyclus volgens afspraak realiseren, fouten herstellen, opleidingen volgen en 
het Plan van Aanpak gaan uitvoeren.  
 
Versterken bestuurlijke structuur 
Om een volgend bestuur van het openbaar lichaam beter in staat te stellen haar 
taken naar behoren uit te voeren, is de regeringscommissaris gestart met een 
aantal structuurversterkende activiteiten dat de ondergrond voor een bestuur 
verstevigt. 
Het openbaar lichaam kent ruim honderd verordeningen en besluiten, waarvan 
een groot deel niet langer actueel is. Het blijkt dat een aantal kan worden 
ingetrokken, andere passen niet meer in het rechtskader (contra legem-
bepalingen) of voldoen niet aan de huidige veiligheidseisen voor mens en milieu. 
Bij de aanpassingen wil de regeringscommissaris rekening houden met de 
mogelijke financiële effecten op de bevolking (zoals bij de Wegenverkeers-
verordening) en ondernemers (zoals bij de Hinderverordening), door de 
aanpassingen in de tijd te faseren. Hij pleegt daartoe ook overleg met de 
Maatschappelijke Raad van Advies en met vertegenwoordigers van diverse 
sectoren. De planning is om voor 1 juli 2019 alle verordeningen en besluiten op 
orde te hebben. 
Naast een rechtstekort is er sprake van handhavingstekorten. De politie leidt 
daarom een aantal medewerkers op tot Bijzondere Ambtenaren van Politie 
(BAVPol). Eventuele uitbreiding van het aantal toezichthouders en mogelijk 
BAVPollers binnen het openbaar lichaam wordt meegenomen in de herinrichting 
van het ambtelijk apparaat. 
Dat wil niet zeggen dat er nu geen aandacht is voor de handhaving. Zo heeft het 
openbaar lichaam op 4 oktober 2019 een voorlichtingsbijeenkomst gehouden voor 
ondermeer de horeca- en supermarktsector over de eisen die de Warenwet BES 
stelt en aangegeven dat deze ook zullen worden gehandhaafd. 
 
Pagina 7 van 17 
 

 
Ministerie van 
 
Binnenlandse Zaken en 
Koninkrijksrelaties 
Directie Koninkrijksrelaties 
 
zijn minst twee jaar zou vergen. Het kabinet is van oordeel dat een dergelijke Datum 
8 november 2018 
ingreep niet langer mag duren dan noodzakelijk en kon toen niet uitsluiten dat de 
 
Kenmerk 
benodigde omslag op zijn minst twee jaar zal vergen. Zoals ik in de eerste 
2018-0000882284 
voortgangsrapportage heb geschreven is het op orde krijgen van alle domeinen 
en van het lokale ambtelijk apparaat een grote opgave waarbij het tijdsbeslag 
zeker twee jaar omvat. In het debat met uw Kamer over de Tijdelijke wet 
5
Taakverwaarlozing heb ik met u gewisseld dat het mijn ambitie is om zo snel als 
realistisch mogelijk de democratie op Sint Eustatius te herstellen met een bestuur 
dat in staat is de belangen van haar inwoners naar behoren te behartigen. De 
ingreep duurt wat mij betreft zo lang als nodig en zo kort als mogelijk. 
 
Bij politieke groeperingen op Sint Eustatius bestaat de wens om zo snel mogelijk 
verkiezingen te houden. Met name nu de verwaarlozing nog ernstiger blijkt te zijn 
dan verwacht, is het niet realistisch dat het tijdelijke bestuur al binnen een jaar 
deze gewenste duurzame verbeteringen tot stand zou kunnen brengen. Ook mag 
niet uit het oog worden verloren dat de bevolking vooral vraagt om verbeteringen 
in de sociale en fysieke domeinen, maar dat voor een duurzame verbetering – ook 
in die domeinen – de basis ligt in het bestuurlijke domein. Het versterken van de 
bestuurlijke en ambtelijke structuur en het op orde brengen van de financiële 
functie zijn voorwaardelijk en tegelijkertijd het meest weerbarstig.  
 
Een en ander neemt niet weg dat het belangrijk is om perspectief te bieden. Op 
dit moment acht ik het echter zaak om langs de lijnen van de kabinetsreactie van 
5 februari 2018 een aantal criteria en een peildatum voor de toetsing vast te 
stellen. Op 1 september 2019 wil ik de stand van zaken toetsen aan de hand van 
de voortgang van de volgende criteria: 
 de bevolkingsadministratie is opgeschoond (inzicht in de status van 
ingezetenen: al dan niet stemgerechtigd); 
 administraties zoals de belastingadministratie en de kadasterfunctie 
worden hoogwaardig beheerd; 
 onjuiste en verouderde verordeningen zoals bijvoorbeeld de 
subsidieverordening, zijn aangepast; 
 het ambtelijk apparaat is gereorganiseerd en voorzien van de juiste 
procedures en werkinstructies; 
 de beleidskaders waarbinnen de taken van het openbaar lichaam worden 
uitgevoerd zijn beschreven; 
 Het toezichts-en handhavingsinstrumentarium op deze taken is op orde; 
 De ambtelijke organisatie is toegerust om het toezicht en de handhaving 
uit te voeren; 
 een meerjarig opleidingsprogramma voor ambtenaren en politici is 
ingevoerd; 
 de financiële processen zijn gedigitaliseerd en gecentraliseerd;  
 de inrichting van de planning- en controlcyclus verloopt conform de Wet 
FinBES; 
 de acties uit het Plan van Aanpak Financieel beheer zijn gereed; 
 de rekenkamerfunctie is ingesteld. 
 
                                                
5
 Kamerstukken II 34 877, nr.6  
Pagina 9 van 17 
 

 
Ministerie van 
 
Binnenlandse Zaken en 
Koninkrijksrelaties 
Directie Koninkrijksrelaties 
 
Om het water- en elektriciteitsbedrijf Stuco te ondersteunen zal vanuit Nederland Datum 
8 november 2018 
een voordracht worden gedaan voor een lid van de Raad van Commissarissen met 
 
Kenmerk 
expertise op drinkwater.  
2018-0000882284 
De regeringscommissaris verbindt aan de wegen- en erosieprojecten een 
verbeterd afwateringsysteem, waarbij tegelijkertijd het afgevoerde water wordt 
behouden.  
Door bemiddeling van de Maatschappelijke Alliantie worden instanties en/of 
experts die zich bezighouden met innovatie op het gebied van water gekoppeld 
aan het openbaar lichaam. 
 
De staat van de sociale woningen is zorgwekkend; verbetering daarvan kan 
bijdragen aan armoedebestrijding. De Sint Eustatius Housing Foundation (SHF) 
die zo’n 100 woningen beheert, heeft ondanks een jaarlijkse tegemoetkoming van 
het openbaar lichaam, onvoldoende financiële middelen om het bestand te 
kunnen onderhouden en nieuwbouw te realiseren. Ook kampt SHF met gebrek 
aan expertise om de woningen adequaat (financieel) te beheren en kampt SHF 
met de effecten van het (niet-)handelen van vorige bestuurders, waardoor onder 
meer situaties van scheefwonen zijn ontstaan. Door het inkomensniveau van veel 
huurders kan SHF geen reële huurprijs vragen. 
De Nederlandse woningcorporatie Woonlinie en het openbaar lichaam hebben 
recent gezamenlijk een voorstel ingediend. Momenteel worden hierover met 
betrokken partijen gesprekken gevoerd. Ik verwacht u hier in de volgende 
voortgangsrapportage over te kunnen informeren. 
 
Armoedebestrijding is ook een van de onderdelen van het plan Integrale Aanpak 
Statia 2018-2019, dat in korte tijd tot stand is gekomen en door de 
regeringscommissaris op 24 augustus 2018 is vastgesteld met een totaalbudget 
over 2018 en 2019 van 2.179.000 USD. Naast armoedebestrijding behelst het 
plan activiteiten binnen de thema’s sport en bewegen, kinderopvang en 
arbeidsparticipatie. Het vijfde thema, maatschappelijk vastgoed, ondersteunt de 
vier andere thema’s, waarbij ook onderhoudskosten zijn mee begroot. De 
integrale aanpak past in het streven om het bestuur van het openbaar lichaam 
beter in staat te stellen haar taken te vervullen. 
Het ministerie van Volksgezondheid, Welzijn en Sport heeft met instemming van 
de regeringscommissaris de keuze gemaakt om activiteiten en kennis meer te 
bundelen bij of de zorguitvoerder, of het openbaar lichaam, waarbij de per 10-10-
10 afgesproken taakverdeling niet perse meer leidend is. Zo worden per 1 januari 
2019 voorzieningen als hulp in de huishouding, vervoer op maat, 
woonaanpassingen en maaltijdvoorziening van het Community Care Center 
overgebracht naar de Sint Eustatius Health Care Foundation. 
Ook is de regeringscommissaris in overleg met het ministerie van Onderwijs, 
Cultuur en Wetenschap over de uitvoering van taken van het openbaar lichaam op 
het onderwijsterrein. Het betreft met name de onderwijshuisvestingstaak, waarbij 
de bouw van scholen, het onderhoud ervan en de financiering integraal bekeken 
moeten worden.  
 
Huiselijk geweld is op het eiland een hardnekkig vraagstuk. In 2017 heeft het 
openbaar lichaam een bestuursakkoord Aanpak huiselijk geweld en 
kindermishandeling met het ministerie van Volksgezondheid, Welzijn en Sport 
Pagina 11 van 17 
 

 
Ministerie van 
 
Binnenlandse Zaken en 
Koninkrijksrelaties 
Directie Koninkrijksrelaties 
 
Met de meeste projecten is de stichting in september en oktober 2018 gestart. Datum 
8 november 2018 
Stenapa rapporteert periodiek aan de regeringscommissaris over de voortgang en 
 
Kenmerk 
de financiële uitputting van deze wederopbouwgelden 
2018-0000882284 
 
Er zijn ook wederopbouwmiddelen beschikbaar voor het oplossen van de 
erosieproblematiek, het herstel van de zeehaven en voor het afvalbeheer. De 
voortgang daarvan wordt later in deze paragraaf beschreven. 
 
Wegen en wrakken  
De planvorming voor de aanleg en herstel van wegen is op 20 september 2018 
afgerond na consultatie van de Maatschappelijke Raad van Advies over de beste 
volgorde. De eerste offerte uitvraag heeft op 5 oktober 2018 plaatsgevonden ten 
behoeve van de aanleg van wegen in de onverharde wijk Cherry Tree. Op 19 
november wordt het project daadwerkelijk gestart. Naar verwachting zal het 
gereed zijn in juli 2019. Het project maakt deel uit van de eerste fase, waarin ook 
de renovatie van twee andere wegen is voorzien. 
De tweede fase kent de renovatie van nog twee wegen, waaronder de hoofdroute 
van de zeehaven naar de luchthaven. Het herstel van deze weg start in ieder 
geval pas na het herstel van de erosieschade aan de kuststrook, de zeehaven en 
de klif. Daarmee wordt voorkomen dat deze herstelwerkzaamheden door gebruik 
van zwaar materieel en materiaal een nieuwe weg beschadigen.  
In het plan is voorzien in het tegelijkertijd aanbrengen van diverse ondergrondse 
kabels en leidingen, alsmede in een verbeterde drainage en hemelwaterafvoer, zo 
mogelijk gecombineerd met de aanleg van publieke waterbekkens. Door de 
e
Europese Unie is in het kader van het 11 Europees Ontwikkelingsfonds (EOF) een 
budget beschikbaar gesteld van de 2,45 miljoen euro voor een deel van de 
ondergrondse bekabeling van elektriciteitsvoorzieningen. De verwachting is dat de 
eerste drie fases daarvan gereed zijn in december 2018. 
Het plan biedt een doorkijkje naar een mogelijke fase drie en stipt aan dat 
daarnaast circa een derde deel van het wegennet onverhard is.  
Als structuurversterkende maatregel ten behoeve van toekomstige besturen 
wordt inkoopbeleid geformuleerd, waarbij de standaard Conditions of Contract for 
Small Works van de Wereldbank wordt gehanteerd. Daarmee kunnen zowel 
lokale, regionale als internationale marktpartijen uit de voeten, ook bedrijven die 
andere diensten aanbieden dan infrastructurele. 
De afvoer van de eerste tranche autowrakken is vertraagd door een onvoorziene 
periode van hevige golfslag en tegenslag bij het op orde krijgen van het schip. De 
verwachting is dat de wrakken in november 2018 worden afgevoerd. De 
offerteuitvraag voor de volgende tranche is voorzien in januari 2019. Het project 
loopt door tot het begin van het tweede kwartaal van 2019. Het structureel 
afvoeren van autowrakken wordt meegenomen in het afvalbeheerplan. 
 
Zeehaven, luchthaven en erosie 
e
Met financiële middelen uit het 10 EOF en van het ministerie van Infrastructuur 
en Waterstaat is een project gestart om de erosie bij de zeehaven letterlijk in te 
dammen. Daardoor wordt tevens de opstelplaats voor containers uitgebreid. De 
aanbesteding is in de zomer van 2018 afgerond; naar verwachting is het project 
gereed in de zomer van 2019. 
Pagina 13 van 17 
 

 
Ministerie van 
 
Binnenlandse Zaken en 
Koninkrijksrelaties 
Directie Koninkrijksrelaties 
 
Het bedrijf en het openbaar lichaam hebben samen een eilandbrede opruimactie Datum 
8 november 2018 
georganiseerd in de week van 3 september 2018 in het kader van de veiligheid in 
 
Kenmerk 
het orkaanseizoen en als bewustwordingscampagne. Door het enthousiasme van 
2018-0000882284 
de bevolking heeft een tweede actie plaatsgevonden in de week van 8 oktober 
2018. 
Een afvalbeheerplan voor 2019 is in voorbereiding met als uitgangspunt in ieder 
6
geval het storten (trede één op de ladder van Lansink ) te voorkomen. Voor de 
uitvoering van het plan is een wederopbouwbudget van ruim 1 miljoen euro 
beschikbaar gesteld door het ministerie van Infrastructuur en Waterstaat. De 
uitvoering is voorzien vanaf 1 januari 2019. Daarnaast wordt een project opgezet 
om de illegale stortplaatsen op te ruimen, waarbij ook het vereiste toezicht om 
illegale stort te voorkomen wordt meegenomen.  
Op 30 oktober 2016 zijn de geactualiseerde versies vastgesteld van de Afval-
stoffenverordening en de Verordening afvalstoffenheffing. Deze zijn op 2 
november 2018 gepubliceerd. 
 
De Wereldbank heeft van het kabinet de opdracht gekregen om oplossingen aan 
te reiken voor een afdoende afvalbeheer op Sint Maarten, Saint Martin, Saba en 
Sint Eustatius. Een regionale aanpak kan de kleinschaligheidsvraagstukken van de 
afzonderlijke eilanden beter oplossen.  
 
De economische structuur 
 
Volledige uitvoering van het kuststrookplan levert minimaal 50 structurele 
arbeidsplaatsen op, zowel voor werknemers als voor ondernemers. Zeker die 
laatste mogelijkheid maakt het ook voor Statianen die elders zijn opgeleid 
aantrekkelijk om terug te keren naar hun eiland. 
Langs de weg naar de Botanische Tuin wil een investeerder een hotel en een 
aantal villa’s bouwen (Guyeau Estate). De bouw en de exploitatie zorgen voor een 
economische impuls, waaronder werkgelegenheid, op het eiland. 
Het plan Integrale Aanpak Statia 2018-2019 heeft als neveneffect dat een aantal 
arbeidsplaatsen wordt behouden en in een enkel geval wellicht wordt uitgebreid 
(kinderopvang). Alle bouw- en infrastructurele projecten zorgen evenzeer voor 
werkgelegenheid, zij het dat deze per definitie tijdelijk is. De regerings-
commissaris heeft aangegeven dat er op het eiland zeker mogelijkheden zijn om 
de werkgelegenheid blijvend op een hoger niveau te brengen, maar dat daar 
meer voor nodig is dan incidentele impulsen. Onderzocht worden de 
mogelijkheden tot een (commerciële) doorstart van het project Made in Statia dat 
halverwege 2019 stopt. Er is ruimte voor behoud van dit landbouwbedrijf, zowel 
in fysieke zin als qua afzetmarkt. Er is ook noodzaak om meer eigen groenteteelt 
te stimuleren om lagere prijzen voor gezond eten tot stand te brengen. Er vinden 
verkennende gesprekken plaats om de mogelijkheden te onderzoeken om de 
landbouwsector onder een coöperatief samenwerkingsverband te brengen. 
Meer in het algemeen is structurele budgettaire ruimte voor onderhoud van de 
infrastructuur, gebouwen en voorzieningen niet alleen van belang om nieuwe 
verwaarlozing te voorkomen, maar ook om de werkgelegenheid te vergroten. Er is 
                                                
6
 De ladder van Lansink verbeeldt in zes treden de ontwikkeling van afvalbeheer: storten, verbranden, omzetten in 
energie, recyclen, hergebruiken en preventie. 
Pagina 15 van 17 
 

 
Ministerie van 
 
Binnenlandse Zaken en 
Koninkrijksrelaties 
Directie Koninkrijksrelaties 
 
detentiecapaciteit op Sint Eustatius in de vorm van twaalf plekken in 8 cellen, Datum 
8 november 2018 
naast het politiebureau. Het project bevindt zich in de fase van de wijziging van 
 
Kenmerk 
het bestemmingsplan. De voorgenomen bestemmingswijziging is door het vorige 
2018-0000882284 
bestuurscollege op 29 januari 2018 gepubliceerd. Er zijn bezwaren ingediend. Op 
verzoek van de regeringscommissaris zullen de betrokken partijen waaronder de 
Dienst Justitiële Inrichtingen, tijdens een town hall meeting een nadere toelichting 
geven en vragen van de bevolking beantwoorden. Op basis hiervan zal de 
regeringscommissaris een besluit nemen.  
 
Tot slot 
 
Het verheugt mij dat de regeringscommissaris door middel van het inloop-
spreekuur, town hall meetings, Facebook, het frequent bezoeken van 
evenementen en de regelmatige contacten met de Maatschappelijke Raad van 
Advies en het Coöperative Platform de verbinding met de bevolking tot stand 
heeft gebracht. De informatielijnen tussen de bevolking en het bestuur zijn 
daardoor wederzijds kort. 
De regeringscommissaris heeft in 9 maanden tijd de mate van verwaarlozing goed 
in kaart gebracht. Veelal in samenwerking met de Nederlandse ministeries is de 
planvorming op het fysieke domein vergevorderd en zijn de eerste resultaten 
zichtbaar en merkbaar. Ook de wederopbouwwerkzaamheden zijn voortvarend ter 
hand genomen. 
Het versterken van de bestuurlijke, sociale en economische structuur vraagt nog 
veel van onze gezamenlijke aandacht en inspanningen. De uitvoering van plannen 
en voornemens op deze domeinen vergen per definitie een langdurige inzet en 
een lange adem. 
Het kabinet en de regeringscommissaris voelen zich sterk verbonden aan de 
opdracht om de verwaarlozing op Sint Eustatius om te zetten in een situatie 
waarbinnen toekomstige lokale besturen hun functie weer zelf naar behoren 
kunnen vervullen. Ik heb er vertrouwen in dat onze gezamenlijke aanpak er toe 
leidt dat wij uw Kamer in september 2019 zodanig over de stand van zaken 
kunnen informeren dat het perspectief op het moment van herstel van de 
democratische verkiezings- en benoemingsprocedures vorm en inhoud kan 
krijgen. 
Voortvarendheid en slagvaardigheid zijn geboden, maar ik benadruk dat wij ons 
laten leiden door het uitgangspunt dat de bestuurlijke interventie zo kort als 
mogelijk moet duren, maar zo lang als nodig. 
 
Hoogachtend,  
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops 
 
Pagina 17 van 17 
 

