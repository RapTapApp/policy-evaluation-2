 
 
 
 
 
> Retouradres Postbus 20350 2500 EJ  Den Haag 
  
Bezoekadres: 
De Voorzitter van de Tweede Kamer 
Parnassusplein 5 
2511 VX  Den Haag 
der Staten-Generaal 
T 070 340 79 11 
Postbus 20018  
F 070 340 78 34 
2500 EA Den Haag 
www.rijksoverheid.nl 
 
 
 
Ons kenmerk 
 1439668-183407-IZ 
 
 
Bijlage(n) 
 
- 
  
Uw kenmerk 
Datum 14 november 2018  
2018Z18772 
Betreft Verzoek om reactie op het bericht 'Nederland kijkt weg voor 
 
grensoverschrijdend besmettingsgevaar' d.d. 10 oktober jl.  
Correspondentie uitsluitend 
 
richten aan het retouradres 
 
met vermelding van de datum 
 en het kenmerk van deze 
brief. 
Geachte voorzitter, 
 
Op verzoek van de commissie Volksgezondheid, Welzijn en Sport reageer ik, mede 
namens de staatssecretaris van Binnenlandse Zaken en Koninkrijksrelaties, op het 
bericht 'Nederland kijkt weg voor grensoverschrijdend besmettingsgevaar' dat 10 
1
oktober jl. verscheen . 
 
In het artikel wordt gesteld dat Bonaire, Aruba en Curaçao niet voorbereid zouden 
zijn op een uitbraak van een infectieziekte. Ik merk hierover op dat, hoewel 
Curaçao en Aruba zelf verantwoordelijk zijn voor infectieziektebestrijding binnen 
hun land, de gezondheidsdiensten nauw samenwerken. Bonaire krijgt, als 
openbaar lichaam, vanuit de Tijdelijke regeling Publieke Gezondheid middelen 
voor infectieziektebestrijding. Het RIVM trekt tevens vanuit Nederland samen op 
met Aruba, Curaçao en Bonaire, onder meer bij het verzamelen van gegevens 
over het aantal besmettingen. Ook voorziet het RIVM de eilanden op verzoek van 
advies hoe om te gaan met infectieziekten en ondersteunt hen desgevraagd met 
laboratoriumonderzoek.  
 
Het risico op uitbraken door migranten uit Venezuela is de afgelopen maanden 
veelvuldig besproken tussen de eilanden en met het RIVM. Op de eilanden zijn 
aanvullende maatregelen genomen: de alertheid van huisartsen is verhoogd door 
educatie, er zijn aanvullende campagnes gestart om de vaccinatiegraad te 
verhogen en er zijn afspraken gemaakt over laboratoriumtesten bij verdenkingen 
van infecties. In Europees Nederland kennen we het rijksvaccinatieprogramma. 
Een vergelijkbaar programma wordt ook door de landen en op Bonaire uitgevoerd. 
Zowel mazelen als difterie, ziektes waarnaar in het artikel wordt verwezen, zijn 
ziektes waartegen wordt ingeënt. Op Bonaire wordt momenteel gewerkt aan het 
vervroegen van de bof, mazelen en rodehond vaccinatie om de dekkingsgraad op 
het eiland onder jonge kinderen te optimaliseren.  
 
Voorts wordt in het artikel de zorg geuit dat er besmette personen naar Nederland 
zouden kunnen afreizen. De vaccinatiegraad in Nederland is voldoende, waardoor 
de kans zeer klein is dat mensen ziek worden, dan wel overlijden naar aanleiding 
van contact met een besmet persoon.  
                                                
Pagina 1 van 2 
1
 https://caribischnetwerk.ntr.nl/2018/10/09/nederland-kijkt-weg-voor-grensoverschrijdend-besmettingsgevaar/ 
 

