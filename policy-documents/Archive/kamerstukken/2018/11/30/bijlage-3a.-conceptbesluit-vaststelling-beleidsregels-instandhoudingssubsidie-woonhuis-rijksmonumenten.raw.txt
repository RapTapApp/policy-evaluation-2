CONCEPT 
-1- 
 
Besluit van de Minister van Onderwijs, Cultuur en Wetenschap van  
nr. WJZ/1091575(8144), houdende vaststelling van beleidsregels en een 
subsidieplafond inzake een subsidie ten behoeve van de instandhouding van woonhuis-
rijksmonumenten (Besluit vaststelling beleidsregels instandhoudingssubsidie woonhuis-
rijksmonumenten) 
 
De Minister van Onderwijs, Cultuur en Wetenschap, 
 
Gelet op artikel 7.1 juncto artikel 7.7, tweede lid, van de Erfgoedwet en de artikelen 1.3 en 2.1 van 
de Kaderregeling subsidies OCW, SZW en VWS; 
 
Besluit: 
 
Artikel 1. Vaststellen beleidskader 
Het Beleidskader instandhoudingssubsidie woonhuis-rijksmonumenten wordt vastgesteld 
overeenkomstig de bijlage bij dit besluit. 
 
Artikel 2. Subsidieplafond 
Voor subsidieverstrekking op grond van dit besluit voor activiteiten die plaatsvinden in de 
kalenderjaren 2019 tot en met 2022 is in totaal een bedrag van ten hoogste € 200 miljoen 
beschikbaar. 
 
Artikel 3. Wijziging van het besluit 
Een besluit tot wijziging van dit besluit wordt niet eerder vastgesteld dan vier weken nadat een 
ontwerp daarvan aan de Tweede Kamer der Staten-Generaal is overgelegd. 
 
Artikel 4. Inwerkingtreding en vervaldatum 
1. Dit besluit treedt in werking met ingang van 1 januari 2019. 
2. Dit besluit vervalt met ingang van 1 januari 2024. 
 
Artikel 5. Citeertitel 
Dit besluit wordt aangehaald als: Besluit vaststelling beleidsregels instandhoudingssubsidie 
woonhuis-rijksmonumenten. 
 
 
Dit besluit zal met de bijlage in de Staatscourant worden geplaatst. 
 
De Minister van Onderwijs, Cultuur en Wetenschap, 
 
 
 
 
 
Ingrid van Engelshoven 
 
  
 

CONCEPT 
-3- 
 
de Leidraad wordt concreet aangegeven welke werkzaamheden subsidiabel zijn. Hierbij geldt als 
algemeen uitgangspunt dat de werkzaamheden dienen te strekken tot de instandhouding van het 
rijksmonument en zijn monumentale waarden, dat de werkzaamheden sober en doelmatig en 
technisch noodzakelijk dienen te zijn, en dat de werkzaamheden gericht dienen te zijn op maximaal 
behoud van aanwezige monumentale waarden, in het bijzonder historische materialen en 
constructies. Ook werkzaamheden gericht op het voorkomen van verval of het voorkomen van 
vervolgschade zijn subsidiabel. Men kan daarbij denken aan schilderwerk, het herstel van voegen, 
het repareren of vervangen van goten en afvoeren, het vervangen van kapotte dakpannen, of het 
herstel van scheuren in het buitenpleisterwerk. De kosten van arbeidsuren van de eigenaar of een 
vrijwilliger zijn niet subsidiabel (zie nader hoofdstuk 1.2, onder ‘Zelfwerkzaamheid’, en hoofdstuk 
1.3, onder 01.04, van de Leidraad). 
 
De subsidie bedraagt 38% van de subsidiabele kosten, voor kosten die zijn gemaakt in de 
kalenderjaren 2019 en 2020 (de aanvragen met betrekking tot deze kosten worden in 2020, 
respectievelijk 2021 ingediend; zie nader paragraaf 6). Het subsidiepercentage voor subsidiabele 
kosten die in de daaropvolgende kalenderjaren (2021 en 2022) worden gemaakt, zal afzonderlijk 
worden vastgesteld door wijziging van dit beleidskader. Dit percentage bedraagt echter niet meer 
dan 38%. 
 
Aanvragen komen niet voor subsidie in aanmerking voor zover voor de subsidiabele kosten waarop 
de aanvraag betrekking heeft, reeds een andere rijkssubsidie is verstrekt of voor zover daarvoor 
reeds een lening van het NRF is ontvangen. 
 
6. Subsidieaanvraag 
Aanvragers kunnen een aanvraag indienen in de periode van 1 maart tot en met 30 april, volgend 
1
op het kalenderjaar waarin de subsidiabele kosten zijn gemaakt. Aanvragen die worden ingediend 
buiten de aanvraagperiode worden afgewezen. Om te bepalen in welk jaar de subsidiabele kosten 
zijn gemaakt, is de factuur bepalend. Uit de factuur moet blijken in welk jaar de werkzaamheden 
zijn uitgevoerd.  
 
Per jaar kan per particuliere eigenaar ten hoogste één aanvraag worden ingediend. Hoewel slechts 
eenmaal per jaar een aanvraag kan worden gedaan, kunnen in die aanvraag vanzelfsprekend wel 
kosten worden opgenomen die zijn gemaakt ten behoeve van meerdere werkzaamheden aan het 
rijksmonument in het jaar voorafgaand aan de aanvraagperiode. 
 
In de subsidieaanvraag dient door de aanvrager aan de hand van stukken te worden aangetoond 
dat de subsidiabele kosten zijn gemaakt. Hierbij is vereist dat uit de aangeleverde stukken 
voldoende duidelijk gespecificeerd blijkt welke kosten ten behoeve van welke 
onderhoudswerkzaamheden zijn gemaakt. De aanvrager kan dit aantonen met gespecificeerde 
facturen van de werkzaamheden (bijvoorbeeld: facturen van aannemers, schilders, of loodgieters). 
Een factuur met een generieke omschrijving (bijvoorbeeld een termijnfactuur) is hierbij niet 
voldoende. In zo’n geval kan bij de factuur wel een getekende offerte worden gevoegd, die een 
voldoende gespecificeerde omschrijving van de onderhoudswerkzaamheden bevat. 
 
Bij aanvragen die betrekking hebben op een bedrag van meer dan € 70.000,- aan kosten moet in 
aanvulling op de voornoemde stukken een adequaat inspectierapport worden gevoegd. Dit 
aanvullende vereiste geldt ongeacht of van deze kosten bij de beoordeling van de aanvraag ook 
daadwerkelijk een bedrag van meer dan € 70.000,- als subsidiabel wordt aangemerkt. Het 
inspectierapport dient een adequate beschrijving te bevatten van de technische of fysieke staat van 
het rijksmonument voorafgaand aan de werkzaamheden waarvoor subsidie wordt aangevraagd, en 
mag op het moment van de aanvraag daarom niet ouder zijn dan vier jaar. Het inspectierapport 
dient ertoe inzicht te krijgen in de toenmalige staat van het monument, en moet inzicht geven in 
de toenmalige gebreken van het monument en tevens in de oorzaken en mogelijke gevolgen van 
die gebreken. Daarnaast dient het inspectierapport adviezen te bevatten over de uit te voeren 
                                                
1
 De eerste aanvraagperiode is derhalve van 1 maart tot en met 30 april 2020. 
 

CONCEPT 
-5- 
 
de vervallen fiscale monumentenaftrek het geval was. De monumentenaftrek was onderdeel van de 
jaarlijks terugkerende aangifte inkomstenbelasting, terwijl voor de subsidie op grond van dit 
beleidskader een afzonderlijke aanvraag moet worden ingediend. Daarbij komt dat particuliere 
eigenaren – anders dan bij de fiscale monumentenaftrek – bij hun subsidieaanvraag ook direct 
stukken moeten aanleveren waaruit blijkt dat de subsidiabele kosten daadwerkelijk zijn gemaakt 
(zie nader onder 6).  
 
De bijkomende administratieve lasten voor particuliere eigenaren die minder dan  
€ 70.000 aan kosten opvoeren zijn echter relatief gering. Naar verwachting zal een particuliere 
eigenaar ongeveer één uur nodig hebben voor het aanvragen van subsidie op grond van dit 
beleidskader. Het gaat hierbij primair om het invullen van het online-aanvraagformulier, maar ook 
om het eventueel op verzoek aanleveren van aanvullende documenten ter nadere ondersteuning 
van de aanvraag. Uitgaande van een verwacht aantal aanvragen van 13.000 per kalenderjaar 
bedragen de totale administratieve lasten per kalenderjaar 13.000 x € 15 (uurtarief) x 1 (uur) = 
€ 195.000.  
 
De administratieve lasten voor particuliere eigenaren die meer dan € 70.000 aan kosten opvoeren 
zijn iets hoger. In het geval een particuliere eigenaar nog geen inspectierapport heeft, dient hij of 
zij dat rapport op te laten stellen. Dit zal naar verwachting ongeveer vijf uur tijd kosten. Het gaat 
hierbij primair om de opdrachtverlening (offertes opvragen, opdracht geven). Het gaat niet om het 
daadwerkelijk opstellen van het rapport zelf door een ter zake deskundige persoon of instantie. 
Uitgaande van een verwacht aantal aanvragen van 250 per kalenderjaar bedragen de totale 
administratieve lasten per kalenderjaar 250 x € 15 (uurtarief) x 5 (uur) = € 18.750. 
 
12. Uitvoeringstoets 
De uitvoerder heeft dit beleidskader als uitvoerbaar beoordeeld. 
 
 
 
 

