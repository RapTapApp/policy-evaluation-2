 
 
 
 
 
> Retouradres Postbus 20350 2500 EJ  Den Haag 
  
Bezoekadres: 
De Voorzitter van de Tweede Kamer 
Parnassusplein 5 
der Staten-Generaal 
2511 VX  Den Haag 
T 070 340 79 11 
Postbus 20018  
F 070 340 78 34 
2500 EA Den Haag 
www.rijksoverheid.nl 
 
 
 
Ons kenmerk 
 
1434063-182751-S 
  
Bijlage(n) 
 
- 
 
 
Datum 8 november 2018  Uw kenmerk 
30 234, nr. 185 
Betreft Verslag Schriftelijk Overleg (VSO) inzake VSO Nationaal Sportakkoord 
 
 
 
  
Correspondentie uitsluitend 
 
richten aan het retouradres 
 
met vermelding van de datum 
Geachte voorzitter, en het kenmerk van deze 
brief. 
 
Hierbij zend ik u de antwoorden op de vragen en opmerkingen van de vaste 
commissie voor Volksgezondheid, Welzijn en Sport in het kader van het schriftelijk 
overleg inzake de brief van 26 juni 2018 over het Nationaal Sportakkoord 
(Kamerstuk 30 234, nr. 185). 
 
Hoogachtend, 
 
de minister voor Medische Zorg 
en Sport, 
 
 
 
 
 
 
Bruno Bruins 
Pagina 1 van 27 

 
 
Inhoudsopgave                blz. 
 
I. Vragen en opmerkingen vanuit de fracties 
II. Reactie van de minister 
 
 
I.  VRAGEN EN OPMERKINGEN VANUIT DE FRACTIES  
 
Vragen en opmerkingen van de VVD-fractie 
 
De leden van de fractie van de VVD hebben met belangstelling kennisgenomen 
van het Nationaal Sportakkoord en danken de minister voor de toezending. Deze 
leden hebben een aantal vragen en opmerkingen. 
 
Algemeen 
De leden van de VVD-fractie lezen dat er per ambitie afspraken zijn gemaakt die 
zullen worden vertaald in meetbare doelen. De monitoring en evaluatie van deze 
doelen zullen kort cyclisch plaatsvinden en hebben tot doel om te leren en tijdig 
bij te sturen. Genoemde leden zijn hier voorstander van, maar zij vragen wel of de 
monitoring en evaluatie, evenals de voortgang van het sportakkoord en de te 
nemen maatregelen bij achterblijven van beoogde resultaten, openbaar worden 
gemaakt. Daarnaast vragen deze leden of de resultaten van de monitoring en 
evaluatie met de Kamer worden gedeeld zodat hierover te zijner tijd eventueel 
een overleg kan worden gehouden in de Kamer. 
  
VWS, de Vereniging Sport en Gemeenten (VSG) en NOC*NSF hebben met de 
aankondiging in het Nationaal Sportakkoord besloten opdracht te geven voor een 
onderzoek naar de organisatie en financiering van de sport. De leden van de VVD-
fractie vragen of er al meer bekend is hoe dit onderzoek zal worden vormgegeven, 
wie het zal uitvoeren, of het bedrijfsleven hierin wordt betrokken, en hoe en 
wanneer de resultaten bekend zijn. Kan de minister hier een laatste stand van 
zaken geven en een gewenst tijdstraject? 
 
Deelakkoorden algemeen 
De leden van de VVD-fractie zien een belangrijke rol weggelegd voor het 
bedrijfsleven bij het sportakkoord. Kan de minister per deelakkoord aangeven wat 
de rol van het bedrijfsleven is en hoe de rol van het bedrijfsleven verder kan 
worden geoptimaliseerd? 
 
Deelakkoord Van jongs af aan vaardig in bewegen 
De leden van de VVD-fractie delen de opvatting dat de primaire 
verantwoordelijkheid voor het voldoende bewegen en motorisch vaardig worden 
van kinderen ligt bij de ouders en verzorgers. Een grote rol is uiteraard weggelegd 
voor het primair onderwijs. Daar komen alle kinderen samen en moet er gewerkt 
worden aan de kerndoelen bewegingsonderwijs, zodat elk kind voldoende 
sportbagage meekrijgt om vooruit te kunnen. Het is van het grootste belang dat 
deze lessen bewegingsonderwijs gegeven worden door bevoegde vakleerkrachten, 
want elk kind verdient een zo goed mogelijke start in bewegingsplezier. 
Maar de leden van de VVD-fractie vinden het ook belangrijk dat ouders hierover 
voldoende voorlichting krijgen. Deze leden juichen het daarom toe dat partijen 
Pagina 3 van 27 
zich de komende jaren gezamenlijk inspannen om te komen tot een groter 

 
 
hebben voldaan? Hoe garandeert de minister dat juist ook zwakke verenigingen 
kunnen profiteren van de maatregelen uit het sportakkoord? 
 
De leden van de CDA-fractie vragen hoe het Nationaal Sportakkoord ervoor zorgt 
dat ‘sterke’ verenigingen een stap zetten richting de ‘zwakke’ verenigingen en 
andersom waardoor er een goede onderlinge samenwerking ontstaat.  
 
De leden van de CDA-fractie vragen hoe het Nationaal Sportakkoord goedlopende 
verenigingen en koepels overtuigt van het feit dat het voor iedereen voordelig is 
wanneer zij de vereniging openstellen voor buitenstaanders. Is de minister het 
ermee eens dat ook juist de goedlopende vereniging en koepel gestimuleerd 
moeten worden voor een open club visie? 
 
Lokaal/gemeente 
Iedere gemeente en lokale sportaanbieder heeft eigen gewoontes en behoeften. 
Tijdens de technische briefing van 27 september jl. is aangegeven dat het 
Nationaal Sportakkoord zal resulteren in lokale akkoorden. De leden van de CDA-
fractie vragen hoe de transformatie van nationaal akkoord naar lokale akkoorden 
bewerkstelligd gaat worden en hierbij binnen de lijnen van het Nationaal 
Sportakkoord zal blijven. Hoe ziet de minister de samenwerking op regionaal en 
lokaal niveau gekoppeld aan het Nationaal Sportakkoord? Wie gaat de coördinatie 
hiervan begeleiden en op welke wijze zal dit gaan? Hoe gaan deze gemeenten en 
lokale sportaanbieders overtuigd worden om mee te doen met dit akkoord? Ziet 
de minister knelpunten ontstaan omtrent het bovenstaande en ziet hij 
mogelijkheden om deze te voorkomen?  
 
Sportevenementen 
Lobbytrajecten voor grote internationale sportevenementen moeten elkaar niet in 
de weg zitten en in de toekomst versterken. Uit de evaluatie van het beleidskader 
sportevenementen van het Mulier Instituut komt de conclusie dat provincies 
onvoldoende betrokken worden. De leden van de CDA-fractie vragen of de 
minister het eens is met de evaluatie van het Mulier Instituut op het gebied van 
het beleidskader sportevenementen. Zo ja, ziet de minister een mogelijkheid voor 
een landelijke meerjarige afstemming van het evenementenbeleid naar de kracht 
van de regio in relatie tot de te realiseren effecten? 
 
Buurtsportcoaches 
In het Nationaal Sportakkoord hebben buurtsportcoaches een prominente rol. De 
leden van de CDA-fractie vragen of er specifieke taken op het bord van deze 
buurtsportcoaches komen te liggen die op dit moment nog niet in hun 
takenpakket voorkomen. Moeten de huidige en potentiele buurtsportcoaches 
opnieuw geschoold worden om het verwachte takenpakket goed te kunnen 
uitvoeren? Ziet de minister meer een coördinerende rol voor de buurtsportcoaches 
of moeten zij met de poten in de modder staan? Genoemde leden vragen hoeveel 
buurtsportcoaches op dit moment actief zijn in Nederland en of, met de invoering 
van het Nationaal Sportakkoord, een toename hiervan noodzakelijk is.  
 
Vrijwilligers 
Partijen zetten zich in voor het verbeteren van het vrijwilligersbeleid en 
vrijwilligersklimaat bij sportaanbieders, aldus het Nationaal Sportakkoord. De 
leden van de CDA-fractie vragen welk deel van de begrote € 9 miljoen voor vitale 
Pagina 5 van 27 
sportaanbieders gereserveerd is voor de stimulering van het vrijwilligersbeleid en 

 
 
besturen rondom sport te vergroten. Welke van de gemaakte afspraken is erop 
gericht om dit te bevorderen? Dit wordt niet expliciet benoemd en volgt ook niet 
als vanzelfsprekend uit de afspraken. 
 
Verder vragen de leden van de D66-fractie of er nog cijfers bekend zijn over de 
huidige situatie. Welke groepen blijven achter in het meedoen aan sport en hoe 
verhoudt zich dat procentueel tot andere groepen? Zijn er ook cijfers die de 
afgelopen jaren al zijn verbeterd?  
 
Een van de afspraken is om de financiële toegankelijkheid te verbeteren door ‘de 
verbinding te maken met het gemeentelijke armoedebeleid (waaronder 
gemeentelijke minimaregelingen) en lokale maatschappelijke organisaties’. Hoe 
ziet de minister deze verbinding precies voor zich? Zijn hierover al concrete 
afspraken gemaakt met de Vereniging van Nederlandse Gemeenten (VNG) en/of 
individuele gemeenten?  
 
De leden van de D66-fractie hebben een vraag over de sociale toegankelijkheid. 
Een van de afspraken op het gebied van sociale toegankelijkheid luidt: ‘Uitsluiting 
gaan we tegen’. Hoewel deze leden zich uiteraard achter het sentiment van deze 
afspraak kunnen scharen ontbreekt een verdere uiteenzetting van hoe dit er in de 
praktijk uit zou zien. Kan de minister daarover enige toelichting geven?  
 
Duurzame sportinfrastructuur 
De leden van de D66-fractie juichen het toe dat er in het akkoord aandacht is 
besteed aan de manier waarop sportverenigingen ‘meegenomen’ en ondersteund 
kunnen worden in het doormaken van een verduurzaming van hun infrastructuur. 
Dit is een noodzakelijkheid, aangezien de (financiële) middelen voor een 
verduurzaming voor de infrastructuur voor veel verenigingen niet zomaar 
voorhanden zijn.  
 
Vitale sport- en beweegaanbieders 
De leden van de D66-fractie zijn zeer blij met de ambitie om van commerciële 
aanbieders partners te maken in het gezondheids- en welzijnsdomein. Wat deze 
leden betreft is het belangrijk niet-verenigingen ook te betrekken bij de sport. 
Denk bijvoorbeeld ook aan stichtingen (soms gelieerd aan (oud-)sporters) die een 
grote rol kunnen spelen in het in beweging krijgen van doelgroepen die normaal 
niet bereikt worden door de traditionele verenigingen. (Sociaal) ondernemers 
kunnen wat deze leden betreft een belangrijke rol spelen. Wat wordt precies 
bedoeld met zo’n partnerschap, en is bekend of er vanuit de commerciële 
aanbieders en stichtingen interesse is in een dergelijk partnerschap? Wat voor 
concrete stappen zijn hiertoe al gezet? Op welke manier kunnen stichtingen een 
rol krijgen in het sportakkoord, maar ook in het preventieakkoord? Is het mogelijk 
om te experimenteren met (langjarige) financiering voor innovatieve 
leefstijlinterventies, om zo te experimenteren met preventie door sport? Dit kan 
immers op de lange termijn veel zorgkosten schelen. Zo nee, waarom niet? 
 
Pagina 7 van 27 

 
 
 
De leden van de GroenLinks-fractie vragen hoeveel mensen er met de 
verschillende deelakkoorden bereikt moeten gaan worden. Deze leden vragen 
hierbij ook hoe de € 35 miljoen die is gereserveerd voor deze deelakkoorden zich 
verhoudt tot de € 53 miljoen die voor topsport is gereserveerd. Is dit de juiste 
verhouding, gezien de grote ambities van de deelakkoorden? Kan de minister 
uiteenzetten hoeveel middelen per deelakkoord beschikbaar zijn, zo vragen deze 
leden. 
 
Deelakkoorden 
 
Inclusief sporten en bewegen 
De leden van de GroenLinks-fractie vragen of bekend is hoeveel kinderen vanwege 
armoede niet aan sporten toekomen. In hoeverre gaat dit sportakkoord dit aantal 
omlaag brengen?  
Kan de minister nader ingaan op wat dit akkoord bijdraagt voor mensen met een 
beperking of handicap? Op welke manier wordt gefaciliteerd dat deze groep meer 
toegang krijgt tot sport, zo vragen deze leden. 
 
Duurzame sportinfrastructuur  
De leden van de GroenLinks-fractie zijn positief over het feit dat duurzaamheid in 
het akkoord is opgenomen. Dit is niet alleen van belang om de energierekening 
omlaag te brengen, zoals het sportakkoord beoogt, maar ook om de CO2-uitstoot 
in te perken. Genoemde leden vragen wanneer de Routekaart Duurzame Sport 
gepresenteerd wordt. Kan de minister nader ingaan op wat de inhoud van deze 
routekaart zal zijn? Deze leden vragen of langzaamaan bepaalde 
duurzaamheidsmaatregelen verplicht gemaakt kunnen worden. Is het mogelijk om 
extra duurzaamheidseisen te stellen bij renovaties of de bouw van nieuwe 
sportgebouwen? Kan de minister in kaart brengen wat hiervan de gevolgen 
zouden zijn, zo vragen deze leden.  
 
Vitale sport- en beweegaanbieders 
De leden van de GroenLinks-fractie lezen dat de maatschappelijke diensttijd voor 
jongeren benut moet worden voor de sport. Volgens de plannen van de 
maatschappelijke diensttijd zouden jongeren die hieraan meedoen voorrang 
krijgen bij sollicitaties bij de overheid. Wat betekent dit voor de jongeren die nu al 
vrijwilligerswerk bij een sportclub doen? Krijgen zij deze voordelen ook, zo vragen 
deze leden.  
 
Positieve sportcultuur 
De leden van de GroenLinks-fractie ondersteunen zeer het streven naar een 
positieve sportcultuur. Sporten moet op een veilige manier gebeuren, zonder 
agressie. Is bekend hoeveel incidenten met agressie in de sport plaatsvinden? Kan 
de minister dit uiteenzetten per soort sport? Zo nee, is de minister bereid dit te 
onderzoeken, zo vragen deze leden. 
 
Van jongs af aan vaardig in bewegen 
De leden van de GroenLinks-fractie vinden het belangrijk dat kinderen van jongs 
af aan voldoende bewegen. Hier zien zij een rol voor het bewegingsonderwijs met 
professionele beroepskrachten voor gym. Tegelijkertijd is er juist ook buiten 
schooltijd veel te winnen. Is in het onderwijs de vorming van integrale kindcentra 
Pagina 9 van 27 
(IKC’s) hierbij van belang? In het akkoord staat dat een sportaanbod op de 

 
 
II. REACTIE VAN DE MINISTER   
 
VVD-fractie 
 
Vraag 1. 
Wordt de monitoring en evaluatie, evenals de voortgang van het Sportakkoord en 
de te nemen maatregelen bij achterblijven van beoogde resultaten, openbaar 
gemaakt?Worden de resultaten van de monitoring en evaluatie met de Kamer 
gedeeld zodat hierover te zijner tijd eventueel een overleg kan worden gehouden 
in de Kamer? 
 
Antwoord: 
Ja, deze wordt openbaar gemaakt. Vanaf 2019 zal voor de looptijd van het 
Sportakkoord worden voorzien in de monitoring. Jaarlijks zullen de resultaten 
hiervan met de Kamer worden gedeeld. Belangrijk uitgangspunt is om tijdens de 
looptijd van het Sportakkoord te kunnen leren. Dat biedt de mogelijkheid om 
tussentijds beleid bij te kunnen sturen in plaats van alleen achteraf te 
verantwoorden. De pilot ‘lerend evalueren’, die nu loopt voor de buurtsportcoach 
is hier een voorbeeld van. 
 
Vraag 2. 
Is er al meer bekend hoe dit onderzoek zal worden vormgegeven, wie het zal 
uitvoeren, of het bedrijfsleven hierin wordt betrokken, en hoe en wanneer de 
resultaten bekend zijn?Kan de minister hier een laatste stand van zaken geven en 
een gewenst tijdstraject? 
 
Antwoord: 
De opdrachtformulering zal dit jaar (2018) opgesteld worden door de strategische 
partners (VWS, VSG en NOC*NSF) van het Sportakkoord. De opdracht wordt 
vervolgens begin volgend jaar (2019) aan de Sportraad verstrekt om er uitvoering 
aan te geven. Beoogd is vervolgens om het onderzoek in de eerste helft van 2019 
op te starten. De datum van oplevering van de onderzoeksresultaten hangt samen 
met de reikwijdte van de opdrachtformulering en is daarom op dit moment nog 
niet af te geven. Het bedrijfsleven zal zeker in de scope van de 
opdrachtformulering meegenomen worden, alleen al gezien het gegeven dat de 
toetreding van vele (commerciële) sportaanbieders één van de aanleidingen is 
voor dit onderzoek. 
 
Vraag3. 
Kan de minister per deelakkoord aangeven wat de rol van het bedrijfsleven is en 
hoe de rol van het bedrijfsleven verder kan worden geoptimaliseerd? 
 
Antwoord: 
Op dit moment hebben een aantal bedrijven meegetekend op de deelakkoorden. 
Het gaat om BNG Bank, TenCate Grass, Signify, Vaessen Groep en Hellebrekers 
bij duurzame sportinfrastructuur. En om de Rabobank en NLActief bij Vitale 
aanbieders. 
Om de rol van het bedrijfsleven verder te optimaliseren, zal in 2019 een “sport & 
business summit” georganiseerd gaan worden. Beoogd wordt dat diverse partijen 
een analyse maken van welke kansen er voor een intensievere samenwerking 
tussen sport en bedrijfsleven verscholen liggen in het Sportakkoord. Op basis van 
Pagina 11 van 27 
de kansenanalyse worden bedrijven uitgenodigd om hierover tijdens “de summit” 

 
 
Antwoord: 
Naar verwachting zullen na de inwerkingtreding van de wet Kansspelen op afstand 
nieuwe partijen toetreden op de Nederlandse kansspelmarkt. Dit zal gepaard gaan 
met een toenemende behoefte aan sponsormogelijkheden om de markt-entree te 
begeleiden. Ook zullen naar verwachting aanbieders van sportweddenschappen 
een bijdrage gaan leveren aan het aantrekkerlijker maken van sportwedstrijden 
en de omlijstende entourage. Voor de sport is er derhalve veel ruimte om nieuwe 
aanbieders te betrekken bij de financiering van de sport. In dit kader merk ik op 
dat de Nederlandse Sportraad gevraagd gaat om te adviseren over de financiering 
van de sport waarbij de ontwikkelingen in de kansspelmarkt ook betrokken 
worden. 
 
Vraag 7. 
Heeft het ministerie van VWS bij de totstandkoming van het Sportakkoord ook 
verkend wat de mogelijke effecten zijn van fiscale prikkels voor bedrijven en/of 
particulieren door middel van een ‘geeffaciliteit’, zoals bijvoorbeeld voor de 
cultuursector ook bestaat? Komt hier meer aandacht voor in de verdere uitwerking 
van het Sportakkoord? 
 
Antwoord: 
Op 26 april jl. heeft staatssecretaris Snel van Financiën de kabinetsreactie 
evaluaties giftenaftrek en ANBI/SBBI-regeling aan uw Kamer gezonden. Hierin 
werd aangegeven dat -gelet op de uitkomsten van de evaluaties - hij met uw 
Kamer en met de filantropiesector - de komende periode wil nadenken - binnen de 
kaders van het Regeerakkoord, waarin is opgenomen dat de Geefwet blijft - waar 
de giftenaftrek en de ANBI/SBBI-regeling minder complex gemaakt kan worden en 
waar de uitvoering kan worden verbeterd. Daarbij wordt ook gekeken naar de 
fiscale aftrekbaarheid van giften en de fiscale regelgeving ter zake van 
goededoeleninstellingen in een aantal relevante landen vanuit de gedachte dat dit 
interessante perspectieven kan bieden om “good or best practices” uit die landen 
over te nemen in Nederland. 
Het kabinet staat hierbij open voor suggesties, waarbij benadrukt wordt dat 
versobering van de regelingen geen doel is en dat de Geefwet blijft. 
 
CDA-fractie 
 
Vraag 8. 
Is gecommuniceerd tussen de aanbieders van het Nationaal Sportakkoord en de 
aanbieders van het rapport ‘Bewegen met plezier’? Ziet de minister enige 
overlapping tussen het hoofdstuk uit het Nationaal Sportakkoord ‘Van jongs af aan 
vaardig in bewegen’ en het rapport ‘Bewegen met plezier’? Hoe ziet de minister de 
verbinding met andere akkoorden (onderwijs, preventie etc.) op nationaal niveau? 
 
Antwoord: 
Het advies van de Onderwijsraad, Sportraad en Raad voor Zorg en Samenleving is 
een onafhankelijk advies en op die manier ook tot stand gekomen.  
 
Ik snap de vraag betreffende overlapping en zie verbinding en kansen. Zo 
adviseren de drie Raden om ieder kind 2x een half uur per dag te laten bewegen. 
Deze aanbeveling onderschrijft de ambitie in het deelakkoord. Vaardig in bewegen 
en laat zien hoe breed gedragen deze ambitie is.  
Pagina 13 van 27 

 
 
sportaanbieder zal ondersteuning nodig hebben om de basis op orde te krijgen, 
terwijl de andere aanbieder toe is om de ontwikkeling te maken naar een vitale 
sportaanbieder.  
 
Vraag 11. 
Hoe zorgt het Nationaal Sportakkoord ervoor dat ‘sterke’ verenigingen een stap 
zetten richting de ‘zwakke’ verenigingen en andersom waardoor er een goede 
onderlinge samenwerking ontstaat? 
 
Antwoord: 
Het Nationaal Sportakkoord is erop gericht om lokale samenwerking te stimuleren. 
Samenwerking leidt vaak tot meer efficiëntie en tot een groei van de impact van 
een sportaanbieder. Het gaat hierbij om samenwerking binnen de eigen tak van 
sport, bijvoorbeeld door een trainer aan te stellen die op meerdere clubs actief is. 
Maar ook om samenwerking rondom een accommodatie tussen de verschillende 
sportaanbieders. Hierbij kunnen de lokale Sportakkoorden een instrument zijn, 
waarbij de gemeente ook een belangrijke samenwerkende partner kan zijn. Door 
diverse sportaanbieders met elkaar om tafel te brengen via het instrument van 
“het lokale Sportakkoord” zullen nieuwe samenwerkingsconstructies ontstaan. 
 
Vraag 12. 
Hoe kan het Nationaal Sportakkoord goedlopende verenigingen en koepels 
overtuigen van het feit dat het voor iedereen voordelig is wanneer zij de 
vereniging openstellen voor buitenstaanders? Is de minister het ermee eens dat 
ook juist de goedlopende vereniging en koepel gestimuleerd moeten worden voor 
een open club visie? 
 
Antwoord: 
Ik wil benadrukken dat binnen het Sportakkoord iedere sportaanbieder voor 
ondersteuning in aanmerking kan komen. De mate en type ondersteuning is 
afhankelijk van de specifieke behoefte van de sportaanbieder en in welke 
ontwikkelfase de aanbieder zich bevindt (maatwerk). Ook de goedlopende 
vereniging kan derhalve hierbij ondersteund worden. , De Sportaanbiedersmonitor 
van NOC*NSF 2016 laat echter wel zien dat de goedlopende verenigingen al 
inspelen op de omgeving om hen heen. Zij zijn al significanter meer ‘open en 
vitaal’ dan de verenigingen die het moeilijker hebben. Het is overigens niet de 
bedoeling om alle vereniging tot open club te dwingen. 
 
Vraag 13. 
Hoe wordt de transformatie van nationaal akkoord naar lokale akkoorden 
bewerkstelligd en hierbij binnen de lijnen van het Nationaal Sportakkoord blijven? 
Hoe ziet de minister de samenwerking op regionaal en lokaal niveau gekoppeld 
aan het Nationaal Sportakkoord? Wie gaat de coördinatie hiervan begeleiden en 
op welke wijze zal dit gaan? Hoe gaan deze gemeenten en lokale sportaanbieders 
overtuigd worden om mee te doen met dit akkoord? Ziet de minister knelpunten 
ontstaan omtrent het bovenstaande en ziet hij mogelijkheden om deze te 
voorkomen? 
 
Antwoord: 
In het Nationaal Sportakkoord is afgesproken dat VWS, VSG en NOC*NSF zich 
inspannen om te bevorderen dat lokale en regionale partijen het Sportakkoord 
Pagina 15 van 27 
vertalen naar de lokale en sportspecifieke context en te komen tot regionale en/of 

 
 
Antwoord: 
De € 10 miljoen uit het regeerakkoord voor het versterken van bonden & 
verenigingen landt volledig in deelakkoord “Vitale aanbieders”. Een deel hiervan 
zal worden benut voor het programma “impuls versterken sportbonden” waarvoor 
NOC*NSF een subsidieaanvraag heeft ingediend die bij VWS in behandeling is. 
Daarnaast wordt een deel besteed aan de uitbreiding van de 
buurtsportcoachregeling teneinde meer buurtsportcoaches in te kunnen zetten 
voor de ondersteuning van sportaanbieders. Het restant wordt benut voor 
maatregelen om het (vrijwillig) kader (trainers, coaches, bestuurders) in de sport 
te versterken, de verenigingsondersteuning te professionaliseren en voor impulsen 
om sportaanbieders te helpen zich te ontwikkelen richting vitale/open aanbieders. 
Wat betreft het programma Maatschappelijke Diensttijd zijn verschillende pilots 
gestart. De werkbare elementen uit deze pilots worden op korte termijn opgehaald 
en doorvertaald naar de sportsector om ook vrijwilligers te werven voor 
sportaanbieders. De behoefte van jongeren staat centraal bij de aanpak van de 
Maatschappelijke Diensttijd. Een speciaal ingericht jongerenpanel is bepalend bij 
de aanvraag naar vrijwilligers.  
 
De samenwerkende partners van het Sportakkoord werken op dit moment een 
gezamenlijk plan uit om de ambities op dit thema verder te concretiseren. Hoe het 
budget exact verdeeld wordt over deze maatregelen en via welke partijen dit gaat 
lopen, is momenteel onderwerp van gesprek tussen de partners van het 
Sportakkoord. 
 
Vraag 16. 
Hoeveel van de begrote € 3,2 miljoen voor de Code Goed Besturen gaat 
geïnvesteerd worden in het werven van nieuwe sportbestuurders? Hoe worden 
‘best practices’ van het verlichten of vereenvoudigen van bestuurswerk breed 
gedeeld? 
Ziet de minister het inzetten van integriteit en diversiteit ook als een middel om 
tot meer werving van bestuursleden te komen? 
 
Antwoord: 
Het bedrag van € 3,2 mln voor de Code Goed Besturen kan ik niet herleiden. 
NOC*NSF ontvangt voor de herijking van de Code een subsidie van € 90.000, als 
onderdeel van een bredere subsidie voor integriteitonderwerpen à € 1 mln. 
 
In de thema’s Vitale sportaanbieders en Positieve sportcultuur ligt de focus 
voornamelijk op het bestuurlijk en technisch kader. Ik ben ervan overtuigd dat 
door deze focus de impact het grootst is om te komen tot open, ondernemende 
clubs waar integriteit en diversiteit permanent veel aandacht krijgen. Aandacht 
voor integriteit en diversiteit is in die zin inderdaad een middel om bestuursleden 
te werven: het helpt om een bestuur - en breder: om de club - na te laten denken 
over hoe zich te richten op de toekomst en welke bestuursleden daarbij passen.  
 
Voor het delen van best practices wil ik specifiek wijzen op een van de 
maatregelen, namelijk het aanbieden van bestuurscoaching. De procesbegeleiders 
die dat verzorgen zijn bij uitstel degenen die best practices van anderen 
inbrengen, afhankelijk van de behoeften en (latente) vragen van de gecoachte 
besturen.  
 
Pagina 17 van 27 
 

 
 
 
Antwoord: 
Gemeenten hebben de instrumenten en de middelen om mensen met een laag 
inkomen, en met name kinderen, (financieel) te ondersteunen om maatschappelijk 
mee te doen, zo ook in de sport. Er zijn ook vele maatschappelijke organisaties en 
fondsen die dergelijke ondersteuning bieden. Het is van belang om nieuwe 
initiatieven in het kader van het Sportakkoord aan te laten sluiten bij deze 
bestaande infrastructuur, om er zo voor te zorgen dat gemeenten en 
maatschappelijke organisaties integraal tegen armoede op kunnen treden. 
 
Vraag 20. 
Een van de afspraken op het gebied van sociale toegankelijkheid luidt ‘Uitsluiting 
gaan we tegen’. Hoewel deze leden zich uiteraard achter het sentiment van deze 
afspraak kunnen scharen ontbreekt een verdere uiteenzetting van Kan de minister 
daarover enige toelichting geven hoe dit er in de praktijk uit zou zien?  
 
Antwoord: 
Waar ik naartoe wil is dat iedereen met plezier kan sporten en bewegen. Daarbij 
moedig ik de sport aan om programma’s die op dit vlak al lopen te continueren en 
uit te breiden naar andere takken van sport. Daarbij valt te denken aan de 
regenboogbal die uitgereikt wordt door de KNVB of het pestprotocol dat de 
hockeysport kent.  
 
Vraag 21. 
Wat wordt precies bedoeld met zo’n partnerschap, en is bekend of er vanuit de 
commerciële aanbieders en stichtingen interesse is in een dergelijk partnerschap? 
Wat voor concrete stappen zijn hiertoe al gezet? Op welke manier kunnen 
stichtingen een rol krijgen in het Sportakkoord, maar ook in het 
preventieakkoord?Is het mogelijk om te experimenteren met (langjarige) 
financiering voor innovatieve leefstijlinterventies, om zo te experimenteren met 
preventie door sport? Dit kan immers op de lange termijn veel zorgkosten 
schelen. Zo nee, waarom niet? 
 
Antwoord: 
De brancheorganisatie NL Actief is nauw betrokken bij de uitwerking van het 
Sportakkoord (en ook bij het preventieakkoord) op landelijk niveau. Het gaat 
concreet om een grotere betrokkenheid van fitnesscentra in het 
zorg/welzijnsdomein, de wijze van opleiden van fitnessinstructeurs, alsmede om 
het verduurzamen van hun accommodaties. Daarnaast roepen we met het 
nationaal Sportakkoord op om lokale Sportakkoorden te gaan sluiten. Hierbij 
beogen we dat niet alleen sportverenigingen maar ook stichtingen en commerciële 
sportaanbieders partner zijn in het lokale akkoord.  Immers zal het verduurzamen 
van de sportinfrastructuur of het vaardig in bewegen maken van mensen alleen 
met een breed gedragen inspanning tot resultaat leiden. 
 
Inmiddels zijn er drie leefstijlinterventies effectief bewezen. Deze interventies 
vallen uiteen in drie onderdelen; leefstijl advies, voedingsadvies en bewegen. 
Alleen die eerste twee onderdelen van een dergelijke interventie vallen onder de 
werkingssfeer van de Zorgverzekeringswet. Het onderdeel “bewegen” komt 
vooralsnog niet voor vergoeding in aanmerking. Gemeenten hebben de vrijheid 
om zelf middelen in te zetten voor de inkoop van innovatieve leefstijlinterventies, 
Pagina 19 van 27 
waaronder sportaanbod.  Aangezien zorgverzekeraars ook belang hebben bij een 

 
 
voor de rijksoverheid? Hoe denkt de minister over meer landelijke regie om 
meerjarig afspraken te maken over internationale evenementen? 
 
Antwoord: 
Bij de uitwerking van het zesde ambitie van het Sportakkoord wil ik hierover 
concrete afspraken maken met gemeenten, provincies en sportbonden. We 
bekijken wat ieders bijdrage kan zijn om mooie internationale sportevenementen 
tegen een redelijke prijs in Nederland te organiseren. We bouwen daarbij verder 
op onze huidige samenwerking in het ‘Kracht van Sportevenementen’-netwerk. 
Het streven is om te komen tot een gezamenlijke strategische agenda voor de 
komende jaren. Begin 2019 brengt de Nederlandse Sportraad hierover een advies 
uit. 
 
GroenLinks-fractie 
 
Vraag 24. 
Hoe is de selectie van partijen die betrokken zijn bij dit akkoord gegaan. Waarom 
staan sommige partijen er wel onder en andere niet?  
Is er bijvoorbeeld gesproken met een vertegenwoordiging van lokale 
sportclubs?Een groot gedeelte van het Sportakkoord gaat over sport voor 
kinderen/jongeren. Kan de minister nader ingaan op hoe jongeren zijn betrokken 
bij het opstellen van dit akkoord? Zijn zij betrokken bij de besluitvorming 
hierover? 
 
Antwoord: 
In het voortraject van het Sportakkoord zijn zo’n 250 personen van heel diverse 
partijen betrokken die actief hebben meegedacht over de onderwerpen en 
maatregelen van het akkoord. Voorwaarde om ook mee te tekenen op 29 juni was 
dat partijen ook daadwerkelijk een bijdrage zouden leveren aan het akkoord. Het 
Sportakkoord is uiteindelijk door 35 partijen ondertekend. Het Sportakkoord is een 
open akkoord dus partijen kunnen zich blijven aansluiten. Zo hebben er na de 
ondertekening weer bijeenkomsten plaatsgevonden waar ook partijen die niet 
meegetekend hebben voor genodigd zijn.  
 
Ik heb NOC*NSF gevraagd om het belang van de gehele sport te behartigen, 
zowel het belang van de sportbonden als de bij hen aangesloten 
sportverenigingen. Daarnaast maken we gebruik van de informatie uit de 
Sportaanbiedersmonitor van NOC*NSF, waarin tweejaarlijks een representatieve 
groep sportverenigingen in Nederland bevraagd worden.  
 
Voor de doelgroep jeugd/jongeren is niet zo zeer de doelgroep zelf bevraagd als 
wel dat diverse professionals zijn geconsulteerd over de kwantiteit en kwaliteit 
van bewegen onder jongeren en hoe dat te verbeteren. 
 
Vraag 25. 
Wanneer worden met Caribisch Nederland aparte afspraken over sport en 
preventie gemaakt? Is bekend hoe een dergelijk akkoord eruit zal zien? 
 
Antwoord: 
Op dit moment is de verwachting dat het Caribische Sport- en Preventieakkoord in 
het voorjaar van 2019 gesloten kan worden. Ik wil het akkoord zo inrichten dat er 
Pagina 21 van 27 
sprake is van structurele verbeteringen op de eilanden. Onderwerpen waarvan al 

 
 
€ 9 miljoen per jaar besteed worden, aan de bestrijding van doping € 2 miljoen 
per jaar, en nog eens € 2 miljoen aan doorlopende programma’s.  
 
Ruim € 31 miljoen wordt ingezet voor de maatregelen in het Sportakkoord. 
Daarbij zal € 3 miljoen ingezet worden om inclusief sporten & bewegen te 
bevorderen, € 5 miljoen om de vaardigheid in bewegen te bevorderen, € 7 miljoen 
aan een positieve sportcultuur en nog eens € 7 miljoen aan een duurzame 
sportinfrastructuur. Tot slot landt € 9 miljoen in maatregelen in het deelakkoord 
vitale aanbieders. 
 
Vraag 28. 
Is in het onderwijs de vorming van integrale kindcentra (IKC’s) van belang? In het 
akkoord staat dat een sportaanbod op de buitenschoolse opvang wordt 
ondersteund en (financieel) gestimuleerd. Op welke manier gaat dit gebeuren? 
Kan de minister in dit kader stimuleren dat sport ook juist in samenhang met 
school, maar na schooltijd wordt gestimuleerd? 
 
Antwoord: 
Ik stel voorop dat het onderwijs als plek om kinderen te bereiken van groot 
belang is. Of dat alleen vanuit IKC’s wenselijk is en hoe onderwijs daar tegenover 
staat, is een vraag die u aan mijn collega van het ministerie van OCW moet 
stellen.  
 
Daarnaast vinden er al beweegactiviteiten plaats binnen de buitenschoolse 
opvang, maar kennis over het aanbod van beweegprogramma’s of de 
samenwerking met lokale sportverenigingen in het geven van sportclinics 
bijvoorbeeld kan nog verbeteren. Ook de inzet van de buurtsportcoach als 
verbinder tussen de school en de bso of sportvereniging kan nog beter invulling 
krijgen. 
 
Vraag 29. 
Is bekend hoeveel kinderen vanwege armoede niet aan sporten toekomen. In 
hoeverre gaat dit Sportakkoord dit aantal omlaag brengen?  
Kan de minister nader ingaan op wat dit akkoord bijdraagt voor mensen met een 
beperking of handicap? Op welke manier wordt gefaciliteerd dat deze groep meer 
toegang krijgt tot sport? 
 
Antwoord: 
Er zijn in Nederland 292.000 minderjarige kinderen die opgroeien in een gezin met 
een inkomen onder de lage inkomensgrens (CBS, 2018). In 2017 hebben 60.103 
kinderen en jongeren die in armoede opgroeien de kans gekregen om te sporten 
en bewegen door de inzet van het Jeugdfonds Sport & Cultuur.  
Het verschil in aantal tussen de potentiële en de bereikte doelgroep in 2017 is 
onder andere te verklaren door de leeftijdsgrens van 4 jaar die het Jeugdfonds 
Sport & Cultuur hanteerde en andere gemeentelijke bijdragen dan via het 
Jeugdfonds. In het Sportakkoord is de leeftijdsgrens voor het Jeugdfonds Sport & 
Cultuur verlaagd van 4 naar 2 jaar. Mede hierdoor zet het Sportakkoord in op het 
reduceren van het aantal kinderen dat vanwege financiële redenen niet aan 
sporten toekomt. 
  
Voor mensen met een beperking geldt vaak dat praktische belemmeringen een rol 
spelen, naast angst of onwetendheid van deze doelgroep om te gaan sporten of 
Pagina 23 van 27 
bewegen. In het Sportakkoord zorg ik dat de praktische belemmeringen zoveel 

 
 
duurzaamheidseisen te stellen bij renovaties of de bouw van nieuwe 
sportgebouwen? Kan de minister in kaart brengen wat hiervan de gevolgen 
zouden zijn? 
 
Antwoord: 
Conform te afspraken in het Klimaatakkoord zal de Routekaart Duurzame Sport 
voor of op 1 mei 2019 worden gepresenteerd. Momenteel wordt met het Rijk, 
gemeenten en sportsector gekeken naar wat er in de routekaart moet komen te 
staan. Wel staat vast dat alle gemaakte afspraken zullen moeten leiden tot CO2 
arme sportaccommodaties in 2050. Voor maatregelen met een terugverdientijd 
van onder de 5 jaar geldt nu al voor partijen de plicht om deze maatregelen te 
nemen en vanaf 2019 zal hieraan voornemens ook een informatieplicht gekoppeld 
worden. Voor kleine gebruikers zoals de meeste sportverenigingen stimuleren wij 
het gebruik van maatregelen met de mogelijkheid tot aanvullende subsidie in de 
nieuwe Subsidieregeling Stimulering Bouw en onderhoud Sportaccommodaties en 
Sportmaterialen. 
Mijn collega van BZK is momenteel per sector de financiële gevolgen van de 
energietransitie in kaart aan het brengen. 
 
Vraag 33. 
Kan de minister toelichten hoe de uitwerking van het ambitieuze beleid van het 
Sportakkoord en de deelakkoorden er precies uit gaat zien?  
Wie heeft het voortouw in de uitwerking van het Sportakkoord en hoe verloopt de 
samenwerking tussen de sportbonden, sportverenigingen en gemeenten? Welke 
rol ziet de minister voor zichzelf hierin? Welke rol en/of taken hebben de 
sportbonden, sportverenigingen en de gemeenten exact in de uitwerking van het 
Sportakkoord? Kan de minister een overzicht met daarin opgenomen een tijdlijn 
en doelen die men wil behalen aan de Kamer doen toekomen? Kan de minister 
aangeven hoe vaak de Kamer geïnformeerd wordt over de voortgang van het 
Sportakkoord? 
 
Antwoord: 
De uitwerking van het Sportakkoord wordt vormgegeven door zogenaamde 
uitwerkingsteams. In deze teams zit een vertegenwoordiger van VWS, iemand 
namens de gemeenten en iemand namens de sport. Deze driehoek wordt 
aangevuld met andere betrokken partijen. Deze driehoek werkt vanuit 
gelijkwaardigheid samen om de uitwerking en implementatiestrategie van de 
deelakkoorden vorm te geven. Ik superviseer dit proces samen met mijn evenknie 
bij de VSG en NOC*NSF.  
 
In de implementatiestrategie worden drie lijnen gevolgd; maatregelen die op 
landelijk niveau uitvoering dienen te krijgen (bijvoorbeeld een publiekscampagne), 
maatregelen die via de sportlijn lopen (bijvoorbeeld het opleiden van trainers) en 
maatregelen die landen in lokale akkoorden (bijvoorbeeld het verduurzamen van 
sportaccommodaties). De ontwikkeling van de implementatiestrategie is 
momenteel in volle gang waardoor doelen en tijdslijnen nog niet aan de Kamer 
verstrekt kunnen worden. Ik zal vanaf 2019 de Kamer jaarlijks informeren over de 
voortgang van het Sportakkoord.  
 
Vraag 34. 
Kan de minister aangeven in hoeverre hij de verschillende ministeries betrekt en 
Pagina 25 van 27 
hiermee samenwerkt als het gaat om de uitwerking van het sportbeleid en de 

 
 
 
Op basis van uw ingediende motie heb ik in het Sportakkoord binnen het 
deelakkoord ‘Inclusieve sport’ afspraken gemaakt over de aanpak van een aantal 
belangrijke randvoorwaarden voor inclusief sporten en bewegen. Het ministerie 
van SZW heeft dit deelakkoord mede ondertekend. Een van die randvoorwaarden 
betreft de financiële toegankelijkheid. Ik heb de afspraken met het Jeugdfonds 
Sport en Cultuur verlengd. Door deze aanpak krijgen kinderen in armoede de kans 
om te gaan sporten en bewegen. Daarnaast zal binnen het deelakkoord Inclusief 
sporten en bewegen gewerkt worden aan het matchen van vraag en aanbod. Er 
hoeft niet altijd laagdrempelig aanbod gecreëerd te worden, soms betekent het 
ook de sporter naar het bestaande aanbod te begeleiden. De buurtsportcoaches 
spelen hierin een belangrijke rol. De partijen van het Sportakkoord maken zich 
gezamenlijk sterk om ervoor te zorgen dat goede voorbeelden gedeeld worden in 
ieder geval via www.allesoversport.nl. 
Pagina 27 van 27 

