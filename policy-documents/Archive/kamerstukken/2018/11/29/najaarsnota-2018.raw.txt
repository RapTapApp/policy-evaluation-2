 
 
 
> Retouradres Postbus 20201 2500 EE Den Haag  
Directie Begrotingszaken 
 
 
De Voorzitter van de Tweede Kamer der Staten-Generaal 
Korte Voorhout 7 
2511 CW Den Haag 
Postbus 20018 
Postbus 20201 
2500 EA Den Haag 
2500 EE Den Haag 
 
www.rijksoverheid.nl 
 
 
Ons kenmerk 
2018-0000178815 
 
 
Uw brief (kenmerk) 
 
  
Datum 29 november 2018 
Betreft Najaarsnota 2018 
  
 
1. Inleiding 
 
De Najaarsnota presenteert de ontwikkeling van de inkomsten en uitgaven voor 
het lopende begrotingsjaar 2018. Hierbij worden de wijzigingen ten opzichte van 
de stand in de Miljoenennota 2019 gepresenteerd. De met de Najaarsnota 
samenhangende tweede suppletoire begrotingswetten worden tegelijk met deze 
 
nota aan de Tweede Kamer aangeboden. De tweede suppletoire begrotingswetten 
zijn de laatste reguliere mogelijkheid voor het kabinet om voor het lopende 
begrotingsjaar nog beleidsmatige mutaties aan uw Kamer voor te leggen.  
 
Leeswijzer  
Paragraaf 2 licht het uitgavenbeeld van de begroting 2018 toe met de mutaties 
sinds de Miljoenennota 2019 en de plafondtoetsing. Paragraaf 3 bespreekt het 
inkomstenbeeld van de begroting. Paragraaf 4 bespreekt het totale budgettaire 
beeld wat resulteert in de raming en opbouw van het overheidssaldo (0,9 procent 
bbp) en de overheidsschuld (52,7 procent bbp).  
 
Bijlage 1 geeft een overzicht van de budgettaire kerngegevens en de ontwikkeling 
van de overheidsschuld. Bijlage 2 bevat de belasting- en premieontvangsten op 
kasbasis en bijlage 3 de Verticale Toelichting. Bijlage 4 geeft een overzicht van de 
middelen op de Aanvullende Post. 
 
2. Het uitgavenbeeld 
 
Het kabinet voert een trendmatig begrotingsbeleid, waarbij het stuurt op vaste 
uitgavenplafonds die aan het begin van de kabinetsperiode worden vastgesteld. 
Het uitgavenplafond geeft de maximale ruimte weer voor uitgaven binnen de 
kabinetsperiode en hoeft niet maximaal benut te worden. Voor het overgrote deel 
van de rijksuitgaven geldt een uitgavenplafond. Het totale uitgavenplafond is 
onderverdeeld in drie deelplafonds: Rijksbegroting, Sociale Zekerheid en Zorg. 
Het kabinet toetst tijdens de kabinetsperiode het verwachte uitgavenniveau aan 
het vooraf afgesproken uitgavenplafond. Dit is de zogenoemde plafondtoets.  
 
Het uitgavenplafond wordt bijgesteld voor loon- en prijsontwikkeling, statistische 
correcties en mutaties in de WW en bijstand die niet het gevolg zijn van 
 Pagina 1 van 10 
 

 
Deelplafond Rijksbegroting 
Directie Begrotingszaken 
 
 
Tabel 2.2 Ontwikkeling uitgaven deelplafond Rijksbegroting    
Ons kenmerk 
2018-0000178815 
(in miljoenen euro; "-" is onderschrijding) 2018 
1 Uitgavenplafond bij Miljoenennota 2019 126.580 
2 Statistische correcties 1 
3 Overboekingen met Sociale zekerheid en Zorg 1 
4 Uitgavenplafond bij Najaarsnota 2018 (=1 t/m 4) 126.582 
5  U itgaven bij Miljoenennota 2019  124.807 
6 Statistische correcties 1 
7 Overboekingen met Sociale zekerheid en Zorg 1 
8 HGIS -39 
9 EU-afdrachten -41 
10 Rente -3 
11 Dividend staatsdeelnemingen -40 
12 Tegenvaller afpakken, boeten en transacties JenV 97 
13 Begrotingsreserve Maatregelen voor CO -reductie 500 
2
14 Onderuitputting -479 
15 Kasschuiven -20 
16 Overig 17 
17 Uitgaven bij Najaarsnota 2018 (=5 t/m 16) 124.802 
18   Over/onderschrijding uitgavenplafond bij Miljoenennota 2019 (=5-1)  -1.772 
19 Ontwikkeling Plafondtoets sinds Miljoenennota (=20-18) -8 
20 Over/onderschrijding uitgavenplafond bij Najaarsnota 2018 (=17-5) -1.780 
 
Bij Najaarsnota 2018 is er een verwachte onderschrijding van het uitgavenplafond 
Rijksbegroting van 1,8 miljard euro in 2018.  
 
Plafondaanpassingen 
Het uitgavenplafond Rijksbegroting wordt bij Najaarsnota naar boven bijgesteld 
als gevolg van een statistische correctie en het saldo van overboekingen met de 
uitgavenplafonds Sociale Zekerheid en Zorg. 
 
HGIS 
De daling van de HGIS wordt voornamelijk veroorzaakt door een overboeking van 
BHOS naar JenV voor de kosten van eerstejaars asielopvang. 
 
EU-afdrachten 
De Europese Commissie heeft de raming voor de invoerrechten en de 
bijbehorende perceptiekostenvergoeding voor 2018 geactualiseerd op basis van 
recente realisatiecijfers. Dit leidt tot een per saldo verlaging van de Nederlandse 
afdracht aan de EU met 41 miljoen euro. 
 
Rente 
De raming van de rentelaten wijzigt als gevolg van bijstellingen van de 
rentetarieven en de financieringsbehoefte.  
 
Dividend staatsdeelnemingen 
De dividendontvangsten staatsdeelnemingen worden met 40 miljoen euro naar 
boven bijgesteld.  
 
 Pagina 3 van 10 
 

 
Onderuitputting heeft tevens een effect op het accres; de groei van het 
Directie Begrotingszaken 
Gemeente- en Provinciefonds. De uitgaven van het Rijk worden hierdoor immers 
 
lager. Door de trap-op-trap-af-systematiek leiden deze lagere rijksuitgaven tot 
Ons kenmerk 
2018-0000178815 
een neerwaartse bijstelling van het accres. Dit aspect van de systematiek is in het 
 
laatste Bestuurlijk Overleg Financiële verhoudingen (BOFv) aan de orde geweest.
Daarin was overeenstemming dat de neerwaartse accresbijstelling het gevolg is 
van de systematiek en dat er geen aanleiding is voor een wijziging of een 
aangepaste toepassing van de systematiek. De neerwaartse accresbijstelling als 
gevolg van de onderuitputting bij Najaarsnota wordt – in tegenstelling tot de 
neerwaartse aanpassing bij Miljoenennota - bij Voorjaarsnota verwerkt. 
 
Kasschuiven 
Voor het realiseren van het regeerakkoord worden kasschuiven voorgesteld op de 
begrotingen van VWS (33 miljoen euro op diverse beleidsartikelen) en LNV (10 
miljoen euro klimaatmiddelen). Deze middelen worden meegenomen naar 2019 
en blijven daardoor beschikbaar. Daarnaast is een kleine kasschuif (0,75 miljoen 
euro) voor de Algemene Rekenkamer naar 2019 opgenomen. Hiertegenover staan 
tegengestelde kasschuiven naar 2018 op de begrotingen van OCW (15 miljoen 
euro algemene mediareserve) en op de Aanvullende Post (8,4 miljoen euro 
regionale knelpunten).  
 
Overig 
De post “Overig” bevat het saldo van een aantal overige mutaties, zoals extra 
uitgaven voor de OV-chipkaart, hoger dan geraamde opbrengsten van een 
recente veiling van een aantal locaties van benzinestations langs Rijkswegen en 
de tegenboeking van de HGIS-post in de plafondtoets.  
 
Deelplafond Sociale Zekerheid 
 
Tabel 2.4 Ontwikkeling uitgaven deelplafond Sociale Zekerheid    
(in miljoenen euro; “-“ is onderschrijding) 2018 
1 Uitgavenplafond bij Miljoenennota 2019 78.96
7 
2 Aanpassingen vanwege conjunctureel effect WW en bijstand 67 
3 Statistische correcties 1 
4 Overboekingen met Rijksbegroting 12 
5 Uitgavenplafond bij Najaarsnota 2018 (=1 t/m 5) 79.04
6 
      
6 Uitgaven bij Miljoennota 2019  78.61
6 
7 Conjunctureel effect WW en bijstand 67 
8 Statistische correcties 1 
9 Overboekingen met Rijksbegroting en Zorg 12 
10 Overig -22 
11 Uitgaven bij Najaarsnota 2018 (=6 t/m 10) 78.67
3 
      
12 Over/onderschrijding Uitgavenplafond bij Miljoenennota 2019 (=6-1) -351 
13 Ontwikkeling Plafondtoets sinds Miljoenennota (=14-12) -22 
14 Over/onderschrijding Uitgavenplafond bij Najaarsnota 2018 (=11-5) -373 
 
 Pagina 5 van 10 
 

 
Op basis van voorlopige gegevens van het Zorginstituut Nederland en de 
Directie Begrotingszaken 
Nederlandse Zorgautoriteit over het eerste half jaar van 2018 zijn de ramingen 
 
van de zorguitgaven 2018 geactualiseerd. Deze cijfers hebben hierdoor een 
Ons kenmerk 
2018-0000178815 
voorlopig karakter. Het beeld dat hieruit naar voren komt, leidt tot een 
neerwaartse bijstelling van uitgaven onder de Zorgverzekeringswet (Zvw) van 
600 miljoen euro en een neerwaartse bijstelling van de uitgaven onder de Wet 
langdurige zorg (Wlz) van 120 miljoen euro. De belangrijkste sectoren in de Zvw 
waarin naar verwachting sprake is van een onderschrijding zijn de wijkverpleging, 
de eerstelijnszorg, de geestelijke gezondheidszorg en de genees- en 
hulpmiddelen. Deze geraamde onderschrijding kan nog wijzigen op grond van de 
realisatiecijfers over geheel 2018. Daarover wordt in het jaarverslag 2018 nader 
gerapporteerd. 
 
Verder waren bij Najaarsnota enkele kleinere overige mutaties, waaronder een 
budgetverhoging voor het ziekenhuis op Bonaire (5 miljoen euro) en vrijval van 
prijsbijstelling (2 miljoen euro). 
 
3. Het inkomstenbeeld 
 
De raming van de totale belasting- en premieontvangsten 2018 is met 0,4 miljard 
euro opwaarts bijgesteld ten opzichte van de Miljoenennota 2019. 
 
Tabel 3.1 Ontwikkeling belasting- en premieontvangsten 2018 (op EMU-basis) 
(In miljarden euro)  Stand MN 2019 Stand NJN Mutatie 
2018 
Totaal belastingen en premies 284,8 285,2 0,4 
Wv. belastingen en premies 220,9 221,3 0,4 
volksverzekeringen 
Wv. premies 63,9 63,9 0,0 
werknemersverzekeringen 
 
De Najaarsnotaraming is gebaseerd op de gerealiseerde ontvangsten over 2018 
tot en met de maand oktober. In tabel 3.2 is een uitsplitsing naar de 
verschillende belastingsoorten opgenomen. Bij de kostprijsverhogende 
belastingen zijn de btw-ontvangsten met 205 miljoen euro neerwaarts bijgesteld. 
Dat is gedaan op basis van de kasrealisaties van het derde kwartaal van 2018; 
het merendeel van de btw-aangiftes is op kwartaalbasis. Per saldo bedraagt de 
neerwaartse bijstelling 41 miljoen euro bij de kostprijsverhogende belastingen, 
door verschillende kleinere opwaartse en neerwaartse ramingsbijstellingen. 
 
Bij de belastingen en premies volksverzekeringen op inkomen, winst en vermogen 
springt vooral de opwaartse bijstelling van 350 miljoen euro bij de 
dividendbelasting in het oog. Er wordt meer dividendbelasting ontvangen in de 
kas door meer en/of hogere dividenduitkeringen en inkoop van eigen aandelen. 
Uit de aangiftegegevens blijkt dat deze hogere ontvangsten zowel volgen uit 
dividenduitkeringen van (grote) beursgenoteerde bedrijven als uit hogere 
dividenden van het MKB. Voor de raming van de erf- en schenkbelasting is 
1
dezelfde ramingsmethode gebruikt als bij de Miljoenennota 2019 . Die 
                                                
1
 https://www.rijksoverheid.nl/documenten/kamerstukken/2018/09/28/kamerbrief-
toezegging-raming-schenk-en-erfbelasting  
 Pagina 7 van 10 
 

 
Tabel 4.1 Ontwikkeling feitelijk overheidssaldo sinds Miljoenennota 2019 
Directie Begrotingszaken 
(in procenten bbp; “+” is overschot) 2018 
 
EMU-saldo Miljoenennota 2019 0,8% 
Ons kenmerk 
Inkomsten 0,0% 
2018-0000178815 
Uitgaven onder het uitgavenplafond 0,1% 
w.v. Rijksbegroting 0,0% 
w.v. Sociale zekerheid 0,0% 
w.v. Zorg 0,1% 
Overig 0,0% 
EMU-saldo Najaarsnota 2018 0,9% 
 
De positieve ontwikkeling van het saldo wordt vooral verklaard door lagere 
uitgaven onder het deelplafond Zorg. De mutaties bij de inkomsten zijn beperkt. 
De post overig bestaat onder meer uit overige uitgaven en ontvangsten die niet 
relevant zijn voor enig plafond, zoals dividend financiële instellingen en 
zorgbemiddelingskosten.  
 
De overheidsschuld wordt voor eind 2018 geraamd op 52,7 procent van het bbp. 
Ten tijde van de Miljoenennota werd de schuld nog geraamd op 53,1 procent van 
het bbp. Ten opzichte van de Miljoenennota 2019 is de overheidsschuld dus met 
0,4 procentpunt verbeterd. De belangrijkste verklaring hiervoor is de positieve 
ontwikkeling van het overheidssaldo. Daarnaast heeft het CBS de schuld ultimo 
2017 licht neerwaarts bijgesteld, wat een verlagend effect heeft op de schuld. De 
post overig bevat onder andere het vroegtijdig beëindigen van renteswaps wat 
eveneens een schuldverlagend effect heeft.  
 
Tabel 4.2 Ontwikkeling overheidsschuld sinds Miljoenennota 2019   
(in procenten bbp; “+” is toename schuld)  2018 
EMU-schuld Miljoenennota 2019 53,1% 
EMU-saldo -0,1% 
Mutatie stand schuld ultimo 2017 -0,1% 
Overig -0,2% 
EMU-schuld Najaarsnota 2018 52,7% 
 
Met een overheidssaldo van 0,9 procent bbp en een overheidsschuld van 52,7 
procent bbp voldoet Nederland aan de Europese grenswaarden van respectievelijk 
-3 en 60 procent. Nederland presteert hiermee tevens beter dan het Europees 
gemiddelde van -0,6 en 86,9 procent bbp. Daartegenover staat dat er landen in 
de Eurozone zijn met een lagere overheidsschuld (waaronder de Baltische staten 
en Luxemburg) en een positiever overheidssaldo (waaronder Duitsland) en dat de 
overheidsschuld nog altijd hoger is dan voor de crisis (43,1 procent bbp).  
  
 
 
De Minister van Financiën, 
 
 
 
W.B. Hoekstra 
  
 Pagina 9 van 10 
 

