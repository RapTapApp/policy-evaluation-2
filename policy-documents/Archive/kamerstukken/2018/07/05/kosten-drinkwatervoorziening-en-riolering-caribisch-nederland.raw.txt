 
 
 
 
> Retouradres Postbus 20901 2500 EX  Den Haag 
Ministerie van 
De voorzitter van de Eerste Kamer 
Infrastructuur en 
der Staten-Generaal 
Waterstaat 
 
Binnenhof 22 
Rijnstraat 8 
2513 AA  DEN HAAG 
2515 XP  Den Haag 
Postbus 20901 
 
2500 EX Den Haag 
 
T   070-456 0000 
F   070-456 1111 
 
Ons kenmerk 
IENW/BSK-2018/80357 
 
Uw kenmerk 
  
162393.05.1u 
Datum 5 juli 2018 
 
Betreft Kosten drinkwatervoorziening en riolering Caribisch 
Nederland (Toezegging T01461) 
  
 
Geachte voorzitter, 
Tijdens het debat met de Commissie voor Koninkrijksrelaties op 19 december 
2011 heeft de toenmalige staatssecretaris van Infrastructuur en Milieu toegezegd 
een financiële bijdrage te willen leveren aan de drinkwatervoorziening in Caribisch 
Nederland en aan de riolering op Bonaire. Hij heeft tevens toegezegd uw Kamer 
over de effecten van deze financiële bijdrage te informeren.  
Naar aanleiding van deze toezegging is in overleg met de eilanden gekozen voor 
enerzijds subsidie op de drinkwatertarieven, anderzijds voor verbetering van de 
drinkwatervoorziening en de aansturing hiervan. Dit heeft mede vorm gekregen in 
de vorm van de Wet elektriciteit en drinkwater BES.  
Nu de laatste 3 jaar een subsidie is verstrekt op de drinkwater tarieven, de wet in 
werking is getreden en er enige ervaring is opgedaan met de nieuwe structuur 
hecht ik eraan uw Kamer mee te nemen in mijn ervaringen. 
 
Drinkwatervoorziening Caribisch Nederland 
Een goede drinkwatervoorziening is van groot belang voor de volksgezondheid, 
het welzijn en de welvaart van Caribisch Nederland. Door de geringe 
bevolkingsomvang, het ontbreken van grote zoetwatervoorraden en het insulaire 
karakter zijn de kosten voor de drinkwatervoorziening in Caribisch Nederland 
beduidend hoger dan in Europees Nederland.  
 
Sinds de inwerkingtreding van de Wet elektriciteit en drinkwater BES (1 juli 2016) 
is de governance van de drinkwatervoorziening weliswaar verbeterd, maar is er 
sprake van een onvoorziene sterke stijging van de drinkwatertarieven in Caribisch 
Nederland, onder andere door de stijgende elektriciteitstarieven. Deze sterke 
prijsstijging zet de toegankelijkheid tot de drinkwatervoorziening onder druk, met 
name voor kwetsbare kleinverbruikers. Voor de korte termijn is om deze reden 
subsidie beschikbaar gesteld om de drinkwatervoorziening voor eenieder in 
Caribisch Nederland zoveel mogelijk te borgen. Voor de toegankelijkheid tot de 
drinkwatervoorziening op de korte tot middellange termijn werk ik aan een 
beperkte reparatie van de Wet elektriciteit en drinkwater BES, gericht op 
verbetering van de samenhang, beheersbaarheid en governance in het kader van 
de kosten, tarieven en subsidie.  
 
 
Pagina 1 van 2 
 

