 
 
 
> Retouradres Postbus 20401 2500 EK Den Haag 
 
Regio Portefeuille LNV 
 
Bezoekadres 
De Voorzitter van de Tweede Kamer 
Bezuidenhoutseweg 73 
der Staten-Generaal 
2594 AC Den Haag 
Binnenhof 4 
Postadres 
2513 AA  DEN HAAG 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
F 070 378 6100 (algemeen) 
www.rijksoverheid.nl/lnv  
 
 
Ons kenmerk  
DGAN-RP / 18149706  
Datum 16 juli 2018 
 
Betreft Regio Envelop inzet Caribisch Nederland  
 
 
Geachte Voorzitter, 
 
In navolging op mijn brief van 19 februari jl. over de ‘Regio Envelop opgave  
BES-eilanden’ informeer ik u, mede namens de minister en de staatssecretaris van 
Binnenlandse Zaken en Koninkrijksrelaties (BZK), over de samenstelling van een 
pakket aan projecten voor Caribisch Nederland. De staatssecretaris van BZK zal 
mede namens mij de openbare lichamen separaat informeren over zowel de 
samenstelling van het pakket als de wijze waarop gezamenlijk met de 
eilandbesturen en de vakdepartementen richting implementatie gewerkt gaat 
worden.   
 
In het kader van de selectie van voorstellen voor Caribisch Nederland is in maart 
2018 een uitvraag gedaan bij de drie eilandbesturen en bij de leden van de 
interdepartementale stuurgroep Caribisch Nederland. De ontvangen 
projectenvoorstellen beslaan in totaal circa 116 miljoen euro.  
 
De voorstellen zijn nu teruggebracht tot een pakket oplopend tot 30 miljoen euro. 
Bij de afweging om tot dit pakket te komen heeft de inbreng van de eilanden en 
het verbeteren van het economisch perspectief in Caribisch Nederland door onder 
meer versterking van de infrastructuur en het terugdringen van armoede centraal 
gestaan. Daarnaast worden in het regeerakkoord voorwaarden gesteld aan extra 
investeringen, en deze voorwaarden zijn overgenomen in de kaders van de regio 
envelop Caribisch Nederland. Dit houdt in dat de investeringen enkel worden 
gedaan als goed bestuur en financieel beheer op voldoende niveau geborgd is. De 
staatssecretaris van BZK is op dit punt met het bestuurscollege van Bonaire in 
gesprek om tot verbeteringen op dit terrein te komen en wil hiertoe een 
bestuursakkoord sluiten. Vrijgave van de middelen is afhankelijk van het sluiten 
van dit bestuursakkoord en de realisatie van gedegen bestedingsplannen voor de 
projecten.  
 
In samenspraak met de op het gebied van Caribisch Nederland coördinerend 
staatssecretaris van BZK en ondergetekende als verantwoordelijk minister voor de 
Regio Envelop is tot het volgende pakket van 30 miljoen euro gekomen. 
 
 
 Pagina 1 van 4 
 
 

 
 
Directoraat-generaal Agro en 
 
Natuur 
Directie Regio Portefeuille 
 
 
 
 
Ons kenmerk 
 
DGAN-RP / 18149706 
 
 
 
brandstof Bonaire opgericht bestaande uit vertegenwoordigers vanuit het 
openbaar lichaam Bonaire, de ministeries van Economische Zaken en Klimaat, 
Infrastructuur en Waterstaat en BZK. De taskforce is ingesteld op verzoek van het 
openbaar lichaam Bonaire om hen in dit proces te ondersteunen/begeleiden. 
 
Sociale woningbouw Bonaire: Fundashon Cas Boneriano (FCB) heeft aangegeven 
de sociale woningbouw zelf te kunnen realiseren. Het probleem is echter de 
omliggende infrastructuur (waterleidingen, elektra, wegen, bouwrijp maken van 
de grond) waarvoor het FCB geen budget heeft. Zonder deze omliggende condities 
is de bouw van sociale woningbouw niet mogelijk. De regio envelop kan op deze 
manier als een vliegwiel dienen om de sociale woningbouw mogelijk te maken. De 
kosten voor wonen zijn op dit moment uitermate hoog, en drukken zwaar op de 
kosten van levensonderhoud. Sociale woningbouw is een belangrijke manier om 
armoede aan te pakken en de sociale problematiek aan te pakken.  
 
Landbouwontwikkeling Bonaire, incl. slachthuis: met het verbeteren van het 
slachthuis wordt de voedselveiligheid vergroot. In samenhang hiermee wordt de 
geitenproblematiek aangepakt, wat noodzakelijk is voor de ontwikkeling van 
natuur, inclusief koraal, en landbouw. Een opstart van deze projecten vindt plaats 
onder regie van de betrokken ministeries in Den Haag. Na een af te sluiten 
bestuursakkoord tussen Rijksoverheid en het bestuur van Bonaire kan de regie en 
verdere implementatie naar verwachting uiteindelijk door Bonaire ter hand worden 
genomen. Er zijn al langere tijd ambities op het terrein van landbouw op Bonaire. 
Voortgang op dit terrein valt en staat met een gedegen, integraal plan waar 
draagvlak voor is, waarbij knelpunten en blokkades in de uitvoering uit het 
verleden geadresseerd worden, en waarbij gerichte aandacht voor de 
realiseerbaarheid is. 
 
Planvorming Job Center Bonaire: de oprichting van een Job centrum (Plenchi de 
Trabou) beoogt alle acties, dienstverlening en informatie van werknemers, 
werkzoekenden en werkgevers samen te brengen. Met deze middelen uit de 
envelop wordt het openbaar lichaam en de betrokken departementen in staat 
gesteld om de plannen uit te werken en een impuls aan het job center te geven, 
op basis waarvan vervolgstappen kunnen worden gezet. Dit hangt samen met het 
af te sluiten bestuursakkoord wat gesloten wordt tussen de Rijksoverheid en het 
bestuurscollege van Bonaire.   
 
Versterking onderwijs-arbeidsmarkt CN: het project betreft versterking van de 
aansluiting tussen het onderwijs en de arbeidsmarkt door middel van het 
stimuleren van Beroepsbegeleidende Leerweg (bbl) in het middelbaar 
beroepsonderwijs. Het doel is dat hierdoor meer studenten een mbo-opleiding 
gaan volgen. Met dit project wordt zowel het kennisniveau op de eilanden als de 
arbeidsmarkt versterkt.  
 
 
 
 
 Pagina 3 van 4 
 

