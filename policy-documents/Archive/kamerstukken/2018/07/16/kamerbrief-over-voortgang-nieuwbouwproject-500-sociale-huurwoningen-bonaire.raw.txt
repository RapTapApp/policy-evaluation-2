Ken 
 
 
 
Ministerie van 
Aan de Voorzitter van de Tweede Kamer der Staten-
Binnenlandse Zaken en 
Generaal                                                                        
Koninkrijksrelaties 
Postbus 20018                                                         DG Koninkrijksrelaties 
 
2500 EA Den Haag 
Turfmarkt 147  
 
Den Haag  
Postbus 20011  
2500 EA Den Haag 
2018-0000594065 
 
Kenmerk  
 
 
Uw kenmerk 
 
  
Datum 16 juli 2018 
Betreft Brief over voortgang nieuwbouwproject 500 sociale 
huurwoningen Bonaire 
  
 
Tijdens het Verzamel AO Koninkrijksrelaties d.d. 17 mei jl. heb ik uw Kamer 
toegezegd om voor het zomerreces van 2018 te rapporteren over de voortgang in 
het dossier sociale woningbouw Bonaire. Het gaat daarbij in het bijzonder om de 
dringende maatschappelijke behoefte aan additionele sociale woningbouw. Zoals 
ik in mijn brief d.d. 12 april 2018 (Kamerstuk 34 775 IV, nr. 37), alsmede in mijn 
antwoorden op de Kamervragen van de leden Voortman en Van Tongeren (beiden 
1
GroenLinks) d.d. 15 mei 2018 reeds stelde, vraagt deze situatie om een 
structurele oplossing waarbij de bouw, het beheer en de exploitatie van 500 
nieuw te bouwen sociale woningen geborgd is voor de komende jaren. Om 
daaraan te voldoen acht ik het noodzakelijk om tot een totaalplan te komen waar 
alle betrokken partijen zich aan kunnen committeren. In de afgelopen weken 
heeft mijn ministerie meerdere malen contact gehad met Woningstichting 
Fundashon Cas Boneriano (FCB) over de nieuwbouwopgave op Bonaire. Op 18 
juni jl. heb ik daarnaast een vruchtbaar gesprek gevoerd met de directeur van 
FCB in Den Haag. Ook heb ik op 4 juli jl. gesproken met het Bestuurscollege van 
Bonaire over de kwestie sociale woningbouw tijdens mijn bezoek aan de 
Benedenwindse eilanden. Met deze brief informeer ik uw Kamer over de laatste 
stand van zaken omtrent de realisatie van de nieuwbouwopgave op Bonaire. 
 
Eerder meldde ik uw Kamer dat de problematiek van FCB onder meer gelegen is 
in het feit dat zij niet in staat bleek om een laagrentende lening aan te trekken, 
waardoor de huur van de nieuwe woningen te duur werd voor de beoogde sociale 
doelgroep. Voor een mogelijke oplossing van dit vraagstuk werd daarom 
overeengekomen te bezien op welke wijze Nederlandse corporaties een bijdrage 
zouden kunnen leveren aan de realisatie van betaalbare sociale huisvesting op 
Bonaire. FCB liet mij per brief van 4 mei jl. weten toch zelf in staat te zijn de 500 
woningen zonder hulp van een Europees Nederlandse woningcorporatie te 
bouwen.  
 
In een gesprek dat ik op 18 juni jl. had met de directeur van FCB heeft het FCB 
laten weten mogelijk toch in staat te zijn om de benodigde laagrentende lening te 
verkrijgen voor de financiering van de 500 woningen. Waar de lokale 
kapitaalmarkt voorheen niet bereid leek een lening te verstrekken met een 
                                                
1
 Tweede Kamer, vergaderjaar 2017 â€“2018, Aanhangsel, nr. 2096 
 
Pagina 1 van 3 
 

 
Ministerie van 
 
Binnenlandse Zaken en 
Koninkrijksrelaties 
Directie Koninkrijksrelaties 
 
Kenmerk 
lichaam daarin ook aandacht besteed aan de bekostiging van de benodigde 2018-0000594065 
infrastructuur voor sociale woningbouw. Hierover zal ik de komende periode ook 
nader in gesprek blijven treden met het openbaar lichaam Bonaire. In die 
gesprekken zal ik ook aandacht vragen voor het vaststellen van de benodigde 
Huurcommissie- Huurprijzenverordening, de Verhuursubsidieverordening en 
eventueel de Huisvestingsverordening.  
 
Tot slot heb ik in de gesprekken met het Bestuurscollege in lijn met de recente 
kabinetsreactie inzake een ijkpunt voor de bestaanszekerheid (sociaal minimum) 
voor Caribisch Nederland d.d. 29 juni jl. gesteld dat het ministerie van BZK 
ondertussen werkt aan de uitwerking van een vereenvoudigde vorm van 
huursubsidie, dan wel een andere vorm van tegemoetkoming in de huurlasten in 
Caribisch Nederland. Daarmee wordt getracht een oplossing te vinden voor de 
aanwezige tekortkomingen in het huidige stelsel van de verhuurdersubsidie, 
hetgeen uiteindelijk ook de businesscase van FCB ten goede komt. Ook heb ik een 
subsidie van 470.000 euro beschikbaar gesteld om de realisatie van de sociale 
woningbouw op Bonaire op weg te helpen. Ik heb daarbij wel de voorwaarde 
gesteld dat er een duidelijk totaalplan ligt voor de nieuwbouw van alle 500 
woningen. 
 
Ik constateer dus dat er samen met FCB de afgelopen tijd veel stappen in de 
goede richting zijn gemaakt. Tegelijkertijd liggen er ook nog diverse vraagstukken 
en uitdagingen die moeten worden opgelost. Het openbaar lichaam Bonaire zal 
hierbij een actieve rol moeten spelen, zodat er meer zichtbare resultaten worden 
geboekt op het terrein van o.a. de sociale woningbouw.  
 
 
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops 
Pagina 3 van 3 
 

