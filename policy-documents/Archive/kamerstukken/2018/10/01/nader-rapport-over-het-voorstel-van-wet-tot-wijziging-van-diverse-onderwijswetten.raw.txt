 
 
 
Nr. WJZ/1204095 (6741)  
  
(Hoofd) Afdeling 
 
DIRECTIE WETGEVING 
EN JURIDISCHE 
ZAKEN  
  
Nader rapport inzake het voorstel van wet Den Haag, 1 oktober 2018 
tot wijziging van diverse onderwijswetten 
door het wijzigen van de systematiek van 
het in aanmerking brengen voor 
bekostiging van nieuwe openbare en 
bijzondere scholen zodat er meer ruimte 
is voor een nieuw onderwijsaanbod (Wet 
meer ruimte voor nieuwe scholen)  
 
 
 
 
 
 
 
 
Bij Kabinetsmissive van 7 oktober 2016, no.2016001728, heeft Uwe Majesteit, op 
voordracht van de Staatssecretaris van Onderwijs, Cultuur en Wetenschap, in 
overeenstemming met de Staatssecretaris van Economische Zaken, bij de Afdeling 
advisering van de Raad van State ter overweging aanhangig gemaakt het voorstel van 
wet tot wijziging van diverse onderwijswetten door het wijzigen van de systematiek van 
het in aanmerking brengen voor bekostiging van nieuwe openbare en bijzondere scholen 
zodat er meer ruimte is voor een nieuw onderwijsaanbod (Wet meer ruimte voor nieuwe 
scholen), met memorie van toelichting. 
 
Het voorstel heeft twee primaire doelstellingen. Ten eerste wordt het begrip ‘richting’ als 
bepalende factor in de scholenplanning losgelaten. In plaats van de huidige, op de 
godsdienstige of levensbeschouwelijke grondslag (richting) van scholen gebaseerde 
indirecte meting wordt een systeem voorgesteld waarin rechtstreeks bij de ouders naar 
de belangstelling voor een nieuwe school wordt gevraagd. Daartoe kan gebruik worden 
gemaakt van ouderverklaringen of van een marktonderzoek. Het tweede doel van het 
voorstel betreft de invoering van een toets vooraf aan een aantal kwaliteitseisen waaraan 
een nieuwe school moet voldoen om voor bekostiging in aanmerking te komen. 
Daarnaast heeft de regering ook een verruiming van het richtingbegrip in artikel 23 
Grondwet en in de onderwijswetgeving op het oog. 
 
Op 16 februari 2017 heeft een delegatie van de Afdeling advisering van de Raad van 
State op de voet van artikel 24 van de Wet op de Raad van State met de Staatssecretaris 
van Onderwijs, Cultuur en Wetenschap beraadslaagd over het wetsvoorstel. 
 
AAN DE KONING      1 
 

 
vooral vraag is en blijft naar die richtingen. Deze zogenoemde ‘indirecte meting’, 
gebaseerd op de bestaande verdeling van scholen van een bepaalde richting, brengt met 
zich dat niet gekeken wordt naar de concrete belangstelling voor een specifieke school, 
maar naar de veronderstelde belangstelling voor een bepaalde richting. Een dergelijke 
wijze van meting werkt conserverend en biedt onvoldoende ruimte voor nieuwkomers en 
variëteit. Daar komt bij dat geen rekening wordt gehouden met verschillen tussen 
scholen van dezelfde richting, bijvoorbeeld wat betreft hun pedagogische of didactische 
visie. Derhalve hebben de huidige prognoses nog slechts een beperkte voorspellende 
waarde, aldus de toelichting. 
 
Daarnaast is het volgens de toelichting onwenselijk dat er geen voorafgaande 
kwaliteitstoets is voor nieuwe scholen. Hierdoor kunnen kwalitatief slechte scholen toch 
starten en duurt het te lang voordat deze scholen aangepakt kunnen worden. Om die 
reden wordt in het voorstel voorafgaande aan de stichting een toets voorgesteld die ziet 
op een aantal kwaliteitsaspecten. 
 
2. Het begrip ‘richting’ en de Grondwet 
 
a. Schrapping van het begrip ‘richting’ in de scholenplanning 
Artikel 23, vijfde lid van de Grondwet spreekt over de vrijheid van richting; en in de 
onderwijswetgeving komt op verschillende plaatsen het begrip richting of een equivalent 
begrip voor. In de jurisprudentie is dit begrip nader uitgewerkt. Daaruit volgt dat het 
moet gaan om een op alle terreinen van het leven doorwerkende godsdienstige 
overtuiging of levensbeschouwing: er moet sprake zijn van een brede, geestelijke – van 
bestaande richtingen in het onderwijs te onderscheiden – stroming in de Nederlandse 
samenleving. Dit betekent dat een onderwijsmethode (bijvoorbeeld Jenaplan of 
Montessori), ook al is deze ontwikkeld op basis van een bepaalde mensvisie, als zodanig 
geen richting vormt. Het betekent ook dat een onderscheiden religie of 
levensbeschouwing, die getalsmatig en organisatorisch slechts een geringe omvang heeft 
(bijvoorbeeld het boeddhisme), niet als richting aangemerkt wordt. De toelichting wijst 
4
hier terecht op. 
 
De Grondwet schrijft evenwel niet voor dat de scholenplanning op de richting van scholen 
gebaseerd moet worden. Het begrip ‘richting’ was in aanvang ook niet relevant voor de 
scholenplanning. Oorspronkelijk werd onder het regime van de Lager-onderwijswet 1920 
enkel een minimum aantal leerlingen als bekostigingsvoorwaarde gesteld, waarbij dit 
minimum afhing van de grootte van de gemeente. Als een schoolbestuur een nieuwe 
bekostigde school wilde stichten diende het vereiste aantal verklaringen van ouders 
overgelegd te worden. Daarbij was niet relevant welke richting aan de school ten 
5
grondslag lag; er was immers niet vereist dat een school een richting had. Uit 
bezuinigingsoverwegingen is het richtingbegrip echter in toenemende mate een rol gaan 
spelen, eerst in de vervoerskostenregeling: als er dichterbij een school van de gewenste 
richting was konden ouders geen hogere vergoeding krijgen voor het vervoer naar een 
verder gelegen school van diezelfde richting. In een standaarduitspraak uit 1933 
oordeelde de Kroon dat “onder bijzonder onderwijs van eene bepaalde richting moet 
worden verstaan bijzonder onderwijs, dat uitgaat van een van de richtingen welke zich in 
6
het Nederlandse volk op geestelijk terrein openbaren.”  
 
                                                
4
 Toelichting, paragraaf 1 (Inleiding) en paragraaf 2.1 (Nieuwe bijzondere scholen: erkende richting 
bepaalt nu recht op bekostiging). 
5
 Vergelijk aldus bijvoorbeeld minister van onderwijs Terpstra: ‘Hier wordt dus niet gezegd, dat de 
subsidiëring voor de bijzondere school gemotiveerd moet zijn door het principe waarvan de school 
uitgaat. Bijzonder-neutrale scholen zouden dan immers onmogelijk zijn’ (Handelingen II 1930/31, 
blz. 924). 
6 
KB 15 mei 1933, AB 1933, 543. 
3 
 

 
tot dit begrip altijd het standpunt ingenomen dat het grondwettelijke en het wettelijke 
begrip ‘richting’ uitsluitend ziet op een godsdienstige overtuiging of levensbeschouwing. 
16
De toelichting legt dit begrip echter ruimer en meer open uit. Het begrip ‘richting’ omvat 
17
in die visie voortaan ook pedagogische visies en didactische concepten.  
 
In de toelichting wordt echter vervolgens een inconsistente lijn gekozen met betrekking 
tot de reikwijdte van het begrip richting en de beschermingsgraad van die vrijheid. Zo 
stelt de toelichting enerzijds dat gekozen wordt voor een open richtingbegrip, waartoe 
ook pedagogische visies en didactische concepten horen. Blijkens de toelichting gaat het 
hier om meer dan de vrijheid van inrichting, omdat ook aan deze pedagogische visies 
achterliggende overtuigingen en mensbeelden ten grondslag liggen die met de vrijheid 
van richting beschermd kunnen en moeten worden, hetgeen zou moeten betekenen dat 
deze visies eenzelfde bescherming als godsdienstige en levensbeschouwingen zou moeten 
18
toekomen. Anderzijds stelt de toelichting dat in de onderwijswetgeving waar expliciet 
bescherming geboden wordt op grond van richting, dit begrip een meer gesloten karakter 
heeft. Dit zou betekenen dat de sterke bescherming die het begrip richting aan 
godsdienstige en levensbeschouwelijke stromingen biedt toch niet in dezelfde mate 
19
toekomt aan pedagogische visies of didactische concepten.  
 
Verderop vermeldt de toelichting evenwel weer, dat het voorstel op andere plaatsen in de 
onderwijswetgeving waar het begrip richting wordt gehanteerd zal leiden tot een ruimere 
interpretatie vanwege het in het voorstel voorgestane open richtingbegrip. Daarbij wordt 
gewezen op het inspectietoezicht, de leerplichtvrijstelling vanwege richtingbezwaren en 
20
de adviesrol van de Onderwijsraad bij huisvestigingsgeschillen. In deze gevallen komt 
aan pedagogische visies of didactische concepten blijkens de toelichting dezelfde 
bescherming toe als aan godsdienstige en levensbeschouwelijke stromingen. Echter, daar 
waar in de wet niet gesproken wordt over het begrip richting, maar over godsdienst of 
levensbeschouwing, is sprake van een sterker beschermingsniveau, dat niet toekomt aan 
21
pedagogische visies of didactische concepten. 
 
Artikel 23, vijfde lid, van de Grondwet beschermt de vrijheid van richting, zonder nadere 
kwalificatie en differentiatie. Dit betekent, dat indien pedagogische visies en didactische 
concepten onder het begrip richting worden gebracht door het hanteren van een ruimere 
interpretatie van dit begrip, vervolgens niet via de toelichting bij dit wetsvoorstel 
gedifferentieerd kan worden in termen van de hardheid van het beschermingsniveau. 
Voorkomen moet worden dat de beschermingsomvang die het richtingbegrip biedt 
varieert, omdat nu eens de pedagogisch/didactische dimensie wel, en soms ook weer niet 
aanspraak kan maken op de sterke bescherming van de vrijheid van richting. Voorkomen 
moet ook worden dat op sommige plaatsen in de onderwijswetgeving het richtingbegrip in 
de ruime zin moet worden gelezen en op andere plaatsen niet.  
 
Hierbij rijst de vraag, waarom het nodig zou zijn om in het kader van dit wetsvoorstel dat 
beoogt het richtingbegrip in een bepaalde sector van de onderwijswetgeving – de 
scholenplanning – te schrappen, dat begrip tegelijkertijd in andere sectoren, waarop het 
wetsvoorstel geen enkele betrekking heeft, te verruimen. Er zou immers ook voor kunnen 
                                                
16
 Onder verwijzing naar de visie van de Pacificatiecommissie die de wijziging van het 
onderwijsartikel bij de grondwetsherziening van 1917 voorbereidde.  
17
 Toelichting, paragraaf 1.1 (Onderwijsraad pleit voor verruiming mogelijkheden om scholen te 
starten); paragraaf 4.2 (Betekenis geven aan het begrip richting uit artikel 23 Grondwet). 
18
 Toelichting, paragraaf 4.2 (Betekenis geven aan het begrip richting uit artikel 23 Grondwet, 
negende alinea).  
19
 Toelichting, paragraaf 4.2 (Betekenis geven aan het begrip richting uit artikel 23 Grondwet, vijfde 
alinea).  
20
 Toelichting, paragraaf 10 (Richtingbegrip op andere plaatsen in de wetgeving). 
21
 Toelichting, paragraaf 10 (Richtingbegrip op andere plaatsen in de wetgeving). 
5 
 

 
van belang nu de kerndoelen niet op het niveau van de wet, maar bij algemene 
maatregel van bestuur worden vastgesteld. Zoals ook door de Onderwijsraad is 
opgemerkt biedt het huidige globale karakter van de kerndoelen geen garantie tegen een 
26
meer concrete invulling in de toekomst. Juist in de situatie dat – met dit wetsvoorstel – 
de diversiteit in het onderwijsaanbod zal kunnen toenemen, kan ook de behoefte aan die 
substitutiemogelijkheid toenemen. 
 
Tegen deze achtergrond adviseert de Afdeling de mogelijkheid van substituut-kerndoelen 
in de WPO te handhaven. 
 
Dit advies neemt de regering over. In verband met de opvatting over het begrip richting 
in een andere context dan stichting, blijft de huidige mogelijkheid tot het vaststellen van 
substituut-kerndoelen behouden (artikel 9, tiende lid, van de WPO blijft daarom 
gehandhaafd).  
 
3. Toegevoegde waarde van het voorstel 
 
Dit wetsvoorstel kent een lange voorgeschiedenis. Sinds de jaren negentig wordt er 
discussie gevoerd over het loslaten van het richtingbegrip als bepalend element in de 
27
scholenplanning. Dit leidde er toe dat in 2001 een wetsvoorstel in procedure werd 
gebracht waarin naast het bestaande systeem de mogelijkheid werd geïntroduceerd om 
28
een school te stichten op basis van ouderverklaringen. Uiteindelijk bleken de praktische 
29
bezwaren die dit met zich bracht aanleiding om van het voorstel af te zien. 
 
Vanaf 2011 wordt de discussie over de rol van het richtingbegrip in de scholenplanning 
hernomen. In dat jaar verschijnt het rapport “Vrijheid van stichting” van vier hoogleraren 
onderwijsrecht, waarin betoogd wordt dat een ruimere opvatting van het richtingbegrip 
(dat ook opvoedkundige of pedagogische richting zou moeten omvatten) het beste 
gediend is met versterking van de vrijheid van stichting, en deze weer het beste gediend 
30
is met richtingvrije planning. Ook de Onderwijsraad bepleit – een jaar later – in het 
advies “Artikel 23 Grondwet in een maatschappelijk perspectief” een verruiming van het 
richtingbegrip, alsmede invoering van richtingvrije planning, gebaseerd op 
31
ouderverklaringen. De regering sluit zich bij dit advies aan, gevolgd door de Tweede 
32
Kamer. Het voorliggende wetsvoorstel vormt daarvan de uitwerking. 
 
De Afdeling merkt op dat de toelichting niet ingaat op deze voorgeschiedenis, noch op de 
voor- en nadelen van een systeemwijziging die in deze discussies aan de orde zijn 
gekomen. Voor de beoordeling van het voorliggende wetsvoorstel is het wenselijk om 
                                                
26
 Advies van de Onderwijsraad van 3 juni 2016 over het conceptwetsvoorstel meer ruimte voor 
nieuwe scholen. 
27
 Zie bijvoorbeeld Kamerstukken II 1992/93 23070, nr. 3; Kamerstukken II 1993/94 23070, nr. 29; 
Kamerstukken II 1996/97 25167, nr. 1; het advies “Richtingvrij en richtingbepalend” van de 
Onderwijsraad uit 1996, Kamerstukken II 2000/01 25167, nrs. 4-6; de meer recente adviezen van 
de Onderwijsraad en de hoogleraren onderwijsrecht binnen het NCOR.  
28
 Beleidsnotitie “Naar een flexibeler scholenbestand”, Kamerstukken 2000/01 25167, nr. 4. 
29
 Het betrof hier het voorstel van wet houdende wijziging van de Wet op het primair onderwijs en de 
Wet op het voorgezet onderwijs in verband met de flexibilisering van het scholenbestand. Blijkens 
het nader rapport van 1 november 2004 zou de voorgestelde systematiek uitgaande van 
ouderverklaringen forse uitvoeringslasten en risico's met zich meebrengen. Voor een in de praktijk 
niet of nauwelijks als knelpunt ervaren situatie, vergde dat een al te gedetailleerde regelgeving. Om 
die reden is het voorstel niet ingediend bij de Tweede Kamer: zie bijvoegsel Stcrt. 14 december 
2004, nr. 241. 
30
 P.W.A. Huisman, M.T.A.B. Laemers, D. Mentink, P.J.J. Zoontjens, “Vrijheid van stichting. Over de 
mogelijkheden en consequenties van een moderne interpretatie van de vrijheid van richting bij de 
stichting van bijzondere scholen”, Eindrapport 2011, blz. 40. 
31
 Onderwijsraad, Artikel 23 Grondwet in maatschappelijk perspectief, Den Haag 2012, blz. 39-46. 
32
 Kamerstukken II 2012/13 33400 VIII, nr. 164; Kamerstukken II 2014/15 31135, nr. 48. 
7 
 

 
38
als openbare scholen om zich in pedagogische visie en/of didactische concepten te 
(her)profileren.  
  
De Afdeling onderkent anderzijds dat de huidige systematiek ertoe leidt dat prognoses 
grotendeels worden gegrond op extrapolaties op basis van de historisch gegroeide 
verdeling naar erkende richtingen. Een dergelijk stelsel functioneerde wellicht adequaat in 
een verzuilde samenleving, maar voldoet minder goed in de huidige tijd in verband met 
de voortschrijdende individualisering, secularisatie en pluriformiteit. Deze 
planningssystematiek bevoordeelt in de huidige situatie de klassieke confessionele 
richtingen ten opzichte van de ‘kleine’ en ‘nieuwe’ richtingen en bieden daarnaast 
onvoldoende ruimte voor de stichting van een school op basis van een niet op een 
richting geënte pedagogische voorkeur. 
 
Bovendien roept het huidige stelsel strategisch gedrag op, waarbij de statutaire grondslag 
van te bekostigen scholen louter om de stichtingsnorm te halen een optelsom bevatten 
van ongeveer alle denkbare richtingen in het bijzonder onderwijs, variërend van 
reformatorisch, protestants-christelijk, katholiek tot islamitisch en algemeen-bijzonder. 
Blijkens recente jurisprudentie kunnen de leerling potentiëlen van deze stromingen bij 
39
elkaar opgeteld worden, los van de vraag of zij serieus in de school gestalte krijgen.  
 
In dat licht is het goed voorstelbaar dat het bestaande stelsel aangepast wordt. Hierbij is 
echter wel noodzakelijk dat voldoende duidelijk is aan welke voorwaarden een nieuw 
stelsel moet voldoen en dat de hoofdlijnen hiervan in de wet worden vastgelegd. Ook 
moet overtuigend worden gemotiveerd dat een nieuw stelsel tegemoet komt aan de 
bestaande problemen en geen serieuze nieuwe problemen oproept. De Afdeling wijst in 
het vervolg van dit advies op een aantal problemen die samenhangen met het 
voorgestelde stelsel. Zolang deze problemen niet op adequate wijze in het voorstel 
kunnen worden geadresseerd staat de toegevoegde waarde van het voorstel, mede in het 
licht van de grote tevredenheid van ouders met het bestaande aanbod van scholen, 
onvoldoende vast. 
 
De Afdeling adviseert de toegevoegde waarde van het voorstel dragend te motiveren en 
anders het voorstel te heroverwegen. 
 
Naar aanleiding van dit advies is de memorie van toelichting aangevuld met een meer 
uitgebreide beschrijving van de historische context en is meer ingegaan op de recent 
uitgebrachte beleidsrapporten en empirische analyses, zie paragraaf 1.1. van het 
algemene deel van de memorie van toelichting. Ook is in paragraaf 2 van de toelichting, 
onder het kopje Probleemstelling, meer onderbouwd waarom de regering het 
noodzakelijk acht in te grijpen in het stelsel van stichting van scholen. Een van de 
problemen in het stelsel is dat de veronderstelde belangstelling voor een richting sterk 
kan verschillen van de daadwerkelijke belangstelling voor een school. Tussen 2005 en 
2012 hebben van de 137 gestichte scholen in het basisonderwijs 54 de stichtingsnorm 
gehaald. Dus in slechts 39 procent van de gevallen werd correct voorspeld dat een 
initiatief de stichtingsnorm ging behalen. De verwachting met de voorgestelde wijziging is 
dat de belangstellingsmeting meer representatief zal zijn. 
In paragraaf 3.4 van de toelichting is ook uitgebreider ingegaan op het starten van 
scholen in gebieden met leerlingendaling. In de voorgestelde systematiek zal een school 
                                                
38
 Ook het openbaar onderwijs beschikt over autonomie bij het bepalen van de eigen pedagogische 
en didactische inrichting. 
39
 De Afdeling is zich ervan bewust dat op dit punt recent een wetswijziging is ingediend bij de 
Tweede Kamer die deze praktijk enigszins aan banden probeert te leggen door de eis te stellen dat 
uitsluitend aan elkaar verwante richtingen in één school kunnen worden aangeboden, zie 
Kamerstukken II 2016/17 34642, nr. 4. 
9 
 

 
41
juiste randvoorwaarden te stellen aan beide methodes. Daarbij ontbreekt enige indicatie 
wat deze juiste randvoorwaarden zouden moeten zijn. 
 
Tevens kunnen bij beide methoden vraagtekens worden gezet als het gaat om de 
betrouwbaarheid ervan bij het bepalen waar en voor welke nieuwe scholen er 
daadwerkelijk voldoende belangstelling zal bestaan. Bij een marktonderzoek wordt er aan 
ouders van kinderen in een bepaalde leeftijdscategorie gevraagd aan welk type school zij 
de voorkeur zouden geven. Anders dan bij de huidige directe meting gaat het daarbij 
echter niet om een keuze uit hypothetische mogelijkheden, maar worden de bestaande 
scholen en de lopende initiatieven voor nieuwe scholen als opties voorgelegd. Daarbij 
moet echter wel worden uitgegaan van de hypothetische situatie dat deze scholen 
allemaal op gelijke afstand van de woning staan en van gelijke kwaliteit zijn. Dit zijn 
immers eigenschappen die voor ouders zwaar wegen bij de schoolkeuze. In de praktijk 
zal echter nooit aan deze hypothetische voorwaarden kunnen worden voldaan, zodat de 
uitkomsten van de meting op zijn best slechts in zekere mate een indicatie kunnen geven 
van het soort schooltype waaraan behoefte bestaat. 
 
Het feit dat ouderverklaringen niet bindend zijn kan ook problematisch zijn. Deze 
methode levert uitsluitend een meting op een bepaald moment op, en het blijft dan ook 
lastig om aldus aan te tonen dat er feitelijk voldoende leerlingen zullen zijn die op de 
42
nieuwe school zullen worden ingeschreven. Een verplichte binding van ouders aan de 
ouderverklaring stuit waarschijnlijk op het ouderlijk opvoedingsrecht op grond van artikel 
43
2, eerste Protocol EVRM. De Staatssecretaris heeft eerder naar voren gebracht dat het 
van belang is om “een systematiek te ontwikkelen die meer verzekert dat ouders die de 
oprichting van een school steunen, ook daadwerkelijk hun kind of kinderen bij die nieuwe 
school zullen inschrijven. Mogelijkheden in dat verband zijn het stellen van aanvullende 
44
inhoudelijke en procedurele eisen aan de ouderverklaring.” In het wetsvoorstel en in de 
toelichting wordt nauwelijks ingegaan op eventuele aanvullende inhoudelijke en 
procedurele eisen.  
 
Daarnaast bestaan er verschillen tussen beide methoden. Het marktonderzoek moet 
worden uitgevoerd door een onafhankelijke partij, waarbij ouders tevens moeten worden 
geïnformeerd over andere lopende initiatieven; bij de ouderverklaringen worden deze 
eisen niet gesteld. Het is ook in die zin de vraag in hoeverre de beide methoden 
vergelijkbaar zijn. De toelichting licht deze verschillen niet toe. Bovendien geeft de 
toelichting geen inzicht in de kosten die samenhangen met deze methoden, en die door 
de initiatiefnemer gedragen moeten worden. Met name het verrichten van een 
marktonderzoek – dat veelal bij schoolstichting in pas gestarte nieuwbouwwijken de enige 
bruikbare methode zal zijn – kan zeer kostbaar zijn: het zal veelal om tienduizenden 
euro’s gaan. Ten slotte gaat de toelichting niet in op de vraag of het mogelijk zal zijn om 
voldoende belangstelling aan te tonen voor initiatieven die uitgaan van een volledig 
vernieuwend pedagogisch of didactisch concept. In dat geval bestaat voor ouders immers 
geen referentiekader waarbinnen zij een dergelijk concept kunnen beoordelen. Het is dan 
ook de vraag of zij in zo’n geval geneigd zullen zijn hierop in te tekenen. 
 
Het voorstel noch de toelichting zijn daarmee toereikend wat betreft de betrouwbaarheid 
en vergelijkbaarheid van de voorgestelde prognosemethoden. Voor het maken van een 
zorgvuldige afweging tussen de verschillende prognosemethoden is het essentieel in de 
                                                
41
 Toelichting, paragraaf 6.2 (Aantonen belangstelling). 
42
 Deze onzekerheid en de controlelast waarmee ouderverklaringen gepaard zouden gaan waren de 
reden om in het basisonderwijs af te zien van ouderverklaringen en een systeem van indirecte 
meting in te voeren (Kamerstukken II 1992/93 23070, nr. 3, blz. 20-21). 
43
 Zie ook het advies van de Raad van State van 12 april 2002 over het voorstel van wet tot 
Flexibilisering scholenbestand, Bijvoegsel Staatscourant 14 december 2004, nr. 241.  
44
 Kamerstukken II 2012/13 33400 VIII, nr. 164, blz. 6.  
11 
 

 
In het wetsvoorstel ontbreken – daargelaten waar het de laatste school van de richting 
47
betreft – waarborgen ten behoeve van bestaande scholen. De toelichting gaat 
onvoldoende in op de mogelijke negatieve gevolgen die het voorstel voor hen kan 
hebben. Zulke gevolgen kunnen zeker aanwezig zijn. Dit komt met name omdat in het 
voorstel leerlingen voor wie plaats is – of die reeds zitten – op bestaande scholen van een 
vergelijkbare richting niet langer zullen worden afgetrokken van het leerlingenpotentieel. 
Dit zal ook niet meer mogelijk zijn, omdat een dergelijke bepaling alleen werking kan 
hebben als er sprake is van een op richting gebaseerde bekostigingssystematiek. In het 
voorgestelde systeem is de grondslag (richting) van de nieuwe school evenwel irrelevant 
– het gaat alleen om kwantitatieve maatstaven. Het gevolg van het loslaten van het niet 
meerekenen van leerlingen en plaatsruimte op bestaande scholen kan zijn dat er in een 
wijk of gemeente meer scholen ontstaan dan in het licht van het aantal leerlingen nodig 
zijn. Door het eerder kunnen stichten van nieuwe scholen kunnen reeds bestaande 
scholen vaker met leerlingendaling geconfronteerd worden en mogelijk opgeheven 
moeten worden omdat ze onder de opheffingsnorm komen, met alle nadelige effecten van 
dien. 
 
Hoewel dit probleem zich ook in de verdere toekomst kan voordoen zal het vermoedelijk 
vooral in de eerste jaren na invoering van het nieuwe systeem aan de orde zijn. De 
toelichting op het voorstel gaat onvoldoende in op de gevolgen van het voorstel in deze 
periode voor bestaande scholen en de weging die in dit licht heeft plaatsgevonden tussen 
de belangen van nieuwe initiatieven en van bestaande scholen. In dit verband rijst de 
vraag waarom niet is gekozen voor een overgangsrechtelijke voorziening waarbij in de 
eerste jaren na invoering van de nieuwe planningssystematiek bestaande, goed 
functionerende scholen die door de oprichting van nieuwe scholen onder de 
opheffingsnorm kunnen raken worden beschermd. Het opheffen van zulke scholen is 
onwenselijk, omdat dit aanzienlijke kosten met zich brengt en nadelig is voor de 
leerlingen van deze scholen.  
 
De Afdeling vraagt in het bijzonder aandacht voor de krimpgebieden. Zoals eerder 
opgemerkt zal de komende jaren sprake zijn van een voortgaande daling van het aantal 
leerlingen in het primair en voortgezet onderwijs. Die daling zal met name de 
48
krimpgebieden hard treffen. Onduidelijk is op welke wijze dit wetsvoorstel waarborgen 
biedt om het door de Staatssecretaris van OCW voorziene risico tegen te gaan. 
Voorkomen moet worden dat schoolstichting aldaar zal leiden tot een situatie waar het 
voortbestaan van bestaande scholen bedreigd wordt door een initiatief waarvan de lange 
49
termijn levensvatbaarheid betwijfeld kan worden. De stelling in de toelichting, dat in 
gebieden van dalende leerlingaantallen alleen sprake zal zijn van een nieuwe school als 
een substantieel aantal ouders en leerlingen ontevreden is met het bestaande aanbod of 
kansen ziet in een ander aanbod, is in dit verband niet toereikend. 
 
De Afdeling adviseert in de toelichting nader in te gaan op de gevolgen van het voorstel 
voor bestaande scholen en overgangsrechtelijke voorzieningen te treffen, in ieder geval 
waar het de krimpgebieden betreft. 
 
                                                
47
 Het voorgestelde artikel 194d WPO. 
48
 Ook de Staatssecretaris heeft dit onderkend in zijn eerdergenoemde brief: “De stichting van 
nieuwe scholen in bestaande wijken heeft ook direct invloed op bestaande scholen in de omgeving. 
Daarom moet worden onderzocht of in dat specifieke geval het stichten van een nieuwe school wel 
doelmatig is. Dit geldt des te sterker in gebieden waar in de komende jaren sprake is van een 
aanmerkelijke krimp in het primair en in het voortgezet onderwijs. Dit zal een zware belasting 
betekenen voor het huidige scholenbestand. Voorkomen moet worden dat de invoering van 
richtingvrije planning deze problematiek zal verergeren.” (Kamerstukken II 2012/13 33400 VIII, nr. 
164, blz. 6).  
49
 Toelichting paragraaf 4.4 (Een stelsel met veerkracht). 
13 
 

 
termijn die gemeenten thans hebben voor het vinden van passende huisvesting. Het is 
echter zeer de vraag of die kortere termijn in het algemeen haalbaar is. Weliswaar kan 
het gemeentebestuur zich vanwege een aangekondigd nieuw initiatief al gaan bezinnen 
over de daaruit mogelijk voortvloeiende aanspraak op onderwijshuisvesting, maar 
besluitvorming is toch pas zinvol en mogelijk als besloten is dat de nieuwe school 
daadwerkelijk bekostigd gaat worden en gaat starten. Bovendien beschikken gemeenten 
over een beperkt huisvestingsbudget en zullen in de gebieden waar sprake is van 
ruimtegebrek (bijvoorbeeld in de grotere steden) in veel gevallen eerst een of meer 
53
andere procedures doorlopen moeten worden. In dit licht bezien is onvoldoende 
verzekerd dat gemeenten in staat zullen zijn om aan de eis van spoedige toekenning van 
onderwijshuisvesting te voldoen. 
 
Daar komt nog het volgende bij. De huidige bepalingen inzake de 
onderwijshuisvestingsprocedure kennen het gemeentebestuur een ruime mate van 
beleids- en beoordelingsruimte toe bij het al dan niet toekennen van 
54
onderwijshuisvesting. Dat is begrijpelijk, gezien de budgettaire krapte waar gemeenten 
mee geconfronteerd worden en gezien de noodzaak van op de lokale situatie toegesneden 
afwegingen die het gemeentebestuur moet maken. Het is in dit licht bezien noodzakelijk 
dat de regeling van de planprocedure en daaruit voortvloeiende bekostigingsaanspraken 
afgestemd wordt met de regeling van de gemeentelijke besluitvormingsprocedure inzake 
de toekenning van huisvestingsvoorzieningen. Daarbij dient aan het gemeentebestuur 
voldoende flexibiliteit geboden te worden, en moet bezien worden of met de beperkte 
opschortingsbevoegdheden van artikel 75, zesde lid, WPO en artikel 66b, tweede lid, 
WVO [thans artikel 69, derde lid, WVO] volstaan kan worden. 
 
De Afdeling adviseert in de toelichting op het bovenstaande in te gaan en zo nodig het 
voorstel aan te passen. 
 
Beide methoden voor het meten van de belangstelling maken noodzakelijk dat een school 
na het bekostigingsbesluit zo snel mogelijk start, zodat de kinderen van de 
geïnteresseerde ouders nog de leeftijd hebben om van de nieuwe school gebruik te 
kunnen maken. De termijn voor het vinden van passende huisvesting wordt in het 
wetsvoorstel daarom ingekort ten opzichte van de huidige situatie. Voortvarend overleg 
tussen initiatiefnemer en de gemeente voorafgaand aan de aanvraag zal voor het vinden 
van passende huisvesting in het algemeen noodzakelijk zijn. 
 
Wat passend en realistisch is, bespreken de initiatiefnemer en de gemeente. In de 
voorgestelde aanvraagprocedure is de initiatiefnemer verplicht om de gemeente nog voor 
de aanvraag uit te nodigen voor een gesprek over de gewenste en realistische 
huisvesting. Vanaf het moment van officiële aanvraag, heeft de gemeente ten minste 
eenentwintig maanden om in de huisvesting te voorzien. Gerekend vanaf het moment 
van het besluit tot bekostiging, gaat het om één jaar en twee maanden (zie ook 
paragraaf 6.1 en hoofdstuk 7). 
 
De termijnen worden weliswaar korter, maar dankzij de toets op belangstelling en 
kwaliteit kan de gemeente ervan uitgaan dat een nieuwe school langdurig van de 
passende huisvesting gebruik zal maken. 
 
                                                
53
 Daarbij moet worden gedacht aan wijzigingen van het bestemmingsplan en het afgeven van een 
bouwvergunning voor nieuwbouw dan wel verbouw. Hierbij moet ook de mogelijkheid onder ogen 
worden gezien dat er bezwaar en beroep wordt ingesteld tegen deze besluiten, wat een vertraging 
van de procedure met zich kan brengen. 
54
 Artikelen 91 e.v. WPO; artikelen 76a WVO e.v. 
15 
 

 
 
8. Financiële gevolgen van het voorstel 
 
Omdat een duiding in de toelichting ontbreekt over het aantal initiatieven dat nu wordt 
afgewezen maar dat onder de nieuwe systematiek wel zou leiden tot een bekostigde 
school is het lastig om de financiële gevolgen van het voorstel vast te stellen. In het 
bijzonder zal nader moeten worden geduid welke gevolgen het voorstel met zich brengt 
als bestaande schoolbesturen hun nevenvestigingen omzetten in aparte scholen. Dit is 
onder de huidige wetgeving moeilijk, maar wordt eenvoudiger op grond van dit voorstel. 
Door de wijziging van de bekostiging ter zake zou dit kunnen leiden tot een hogere 
56
financiering van deze dan zelfstandig geworden scholen. De toelichting gaat hierop 
onvoldoende in.  
 
De Afdeling adviseert de toelichting op dit punt aan te vullen. 
 
Het advies van de Afdeling om nader in te gaan op de financiële gevolgen van het 
wetsvoorstel, met name de omzetting van nevenvestigingen in aparte scholen, is niet 
overgenomen. Reden hiervoor is dat splitsing van een school in twee afzonderlijke 
scholen nu ook al mogelijk is. Het wetsvoorstel heeft in dit opzicht dus geen financiële 
gevolgen.  
 
De Afdeling vraagt tevens naar het aantal afgewezen aanvragen. In het primair onderwijs 
gaat het om enkele aanvragen per jaar, in het voortgezet onderwijs om een kleine twintig 
aanvragen per jaar. Voor het primair onderwijs geldt dat uit de systematiek volgt dat ook 
de gemeente een aanvraag tot opname op het plan van scholen kan afwijzen. Hoeveel 
afwijzingen dit betreft is niet bekend. Uit deze cijfers zijn geen conclusies te trekken. Ten 
eerste omdat de redenen voor de afwijzing kunnen verschillen: dit kan zijn omdat de 
stichtingsnorm niet wordt gehaald of op procedurele gronden, bijvoorbeeld omdat er een 
onjuiste prognose, belangstellingspercentage of directe meting is gehanteerd, of omdat 
de vergelijkbare gemeente waarop de aanvraag is gebaseerd niet is geaccepteerd. 
Daarnaast kan niet worden vastgesteld wat er gebeurd zou zijn als de school waarvoor de 
aanvraag was ingediend wel van start zou zijn gegaan. Daarom is een schatting gemaakt 
die in de memorie van toelichting is opgenomen. Naar aanleiding van het advies van de 
Afdeling is de redenering die ten grondslag ligt aan de conclusie van de regering dat de 
voorgestelde systematiek met de hoge stichtingsnormen niet zal leiden tot een groot 
aantal nieuwe scholen uitgebreider beschreven. 
9. Kwaliteitstoets vooraf 
 
Om ervoor te zorgen dat ieder bestuur dat bekostiging vraagt voor een nieuwe school een 
doordacht en realistisch plan hanteert, dient het bestuur bij de aanvraag voor bekostiging 
een aantal documenten van uiteenlopende aard over te leggen. Zo moet er een 
uitwerking zijn van het voorgestane onderwijsconcept in het voorgenomen beleid ten 
aanzien van de inhoud en inrichting van het onderwijs, en moet bijvoorbeeld ook worden 
57
aangegeven hoe invulling zal worden gegeven aan het burgerschapsonderwijs. 
Daarnaast worden in het voorstel eisen gesteld aan het bestuur van de rechtspersoon dat 
de nieuwe school wil stichten. 
 
                                                
56
 Zie ook het advies van de Raad van State over het voorstel van wet tot wijziging van de Wet op 
het voortgezet onderwijs ter modernisering, vereenvoudiging en beperking van de wettelijke regels 
over de voorzieningenplanning bij scholen, Kamerstukken II 2007/08 31310, nr. 4. 
57
 Artikelen 74, tweede en derde lid, Wpo en artikel 66a, tweede en derde lid, Wvo [thans artikel 
67a, tweede en derde lid, WVO]. 
17 
 

 
 
Daarnaast ontbreekt in de toelichting een motivering waarom juist de eisen die in het 
voorstel zijn opgenomen noodzakelijk zijn. Zo valt op dat bijvoorbeeld wel een 
beschrijving moet worden overgelegd van de inrichting van het burgerschapsonderwijs, 
maar niet van andere onderdelen van het onderwijsprogramma zoals lichamelijke 
oefening of expressie-activiteiten. Daarmee is de stelling in de toelichting dat slechts 
eisen zijn gesteld die in deze fase iets zeggen over de te verwachten kwaliteit van een 
nieuwe school onvoldoende onderbouwd. De Afdeling concludeert daarom dat niet 
dragend is gemotiveerd dat de in het voorstel opgenomen eisen noodzakelijk, relevant, 
62
objectief en proportioneel zijn.  
 
De Afdeling adviseert alsnog dragend te motiveren dat de voorgestelde kwaliteitstoets 
vooraf en de eisen die daarbij gehanteerd zullen worden noodzakelijk, relevant, objectief 
en proportioneel zijn en zo nodig het voorstel op dit punt nader te bezien. 
 
Ten aanzien van de opmerking van de Afdeling dat er in de toelichting gegevens 
ontbreken over de omvang en ernst van de problemen in verband met kwaliteit op 
nieuwe scholen, het volgende. In de huidige systematiek speelt de te verwachten 
kwaliteit geen enkele rol bij het besluit om een school al dan niet te bekostigen. 
Aangezien de regering van mening is dat ruimte voor nieuwe initiatieven daadwerkelijk 
moet worden gebruikt om leerlingen goed onderwijs te geven, heeft zij in dit wetsvoorstel 
gezocht naar de juiste balans tussen enerzijds het bieden van meer ruimte en anderzijds 
goede waarborgen voor kwaliteit. In het voorstel zijn daarnaast ook maatregelen 
voorgesteld die er toe kunnen leiden dat nieuwe scholen sneller worden gesloten als de 
kwaliteit van het gegeven onderwijs onvoldoende is. 
 
Naar aanleiding van het advies van de Afdeling over de kwaliteitseisen die geen deel 
uitmaken van de besluitvorming over de bekostiging is het wetsvoorstel aangepast door 
in het tweede lid, onderdeel b, van de bepalingen die betrekking hebben op de aanvraag 
de woorden “in elk geval” te schrappen. Hiermee wordt verduidelijkt dat het advies van 
de Inspectie van het Onderwijs waarop het besluit op de aanvraag voor bekostiging mede 
wordt genomen, zich strikt beperkt tot de genoemde wettelijke eisen. Verder is paragraaf 
6.4 van de toelichting uitgebreid met de redenen waarom een kwaliteitstoets 
proportioneel is, hoe tot de keuze is gekomen voor de betreffende deugdelijkheidseisen 
en overige elementen van kwaliteit en is een inhoudelijke toelichting per 
deugdelijkheidseis en overig element van kwaliteit opgenomen. 
 
10. Voorkomen draaideurconstructies 
 
Het voorstel beoogt te voorkomen dat bestuurders van zeer zwakke scholen die zijn 
gesloten of bestuurders van scholen die kort na de stichting ervan weer gesloten moesten 
worden betrokken kunnen zijn bij de stichting van nieuwe scholen. Zo kan op grond van 
het voorstel een nieuw initiatief afgewezen worden voor bekostiging indien het bestuur 
van dat initiatief één of meer scholen onder haar hoede heeft gehad die zijn gesloten 
63
omdat deze zeer zwak waren. De Afdeling onderkent dat er redenen kunnen zijn om 
een schoolbestuur dat slecht presteert niet in aanmerking te laten komen voor de 
bekostiging van een nieuwe school. Het moet daarbij wel gaan om situaties die het 
schoolbestuur zijn aan te rekenen. Het enkele feit dat er sprake is van tekortschietende 
leerresultaten is niet voldoende om te stellen dat sprake is van een slecht presterend 
schoolbestuur; hiervoor moet ook sprake moet zijn van (grote) bestuurlijke 
verwijtbaarheid. Het ‘onder zich hebben gehad’ van een zeer zwakke school kan als 
zodanig evenmin aanleiding zijn om automatisch het hele bestuur van die school te 
                                                
62
 Zie ook het advies van de Onderwijsraad van 3 juni 2016 over het concept wetsvoorstel, blz. 20. 
63
 Artikel 75, derde lid, Wpo en artikel 66, vierde lid, Wvo.[thans artikel 68, eerste lid, WVO] 
19 
 

 
 
 
 
Arie Slob 
  
 
 
 
21 
 

