 
35 000 IV Vaststelling van de begrotingsstaten van Koninkrijksrelaties (IV) en 
het BES-fonds (H) voor het jaar 2019 
 
nr.   Lijst van vragen 
   
Vastgesteld (wordt door griffie ingevuld als antwoorden er zijn) 
De vaste commissie voor Koninkrijksrelaties heeft een aantal vragen voorgelegd aan 
de Minister van Binnenlandse Zaken en Koninkrijksrelaties en de Staatssecretaris van 
Binnenlandse Zaken en Koninkrijksrelaties inzake de Vaststelling van de 
begrotingsstaten van Koninkrijksrelaties (IV) en het BES-fonds (H) voor het jaar 
2019 (Kamerstuk 35 000 IV). 
 
Voorzitter van de commissie,  
  Pechtold 
   
  Griffier van de commissie, 
  De Lange 
 
Nr Vraag Bijlage Blz. (van) t/m 
1 Wat is er sinds het Regeerakkoord, waarin is afgesproken dat het ministerie van 35000-IV- 7   
Binnenlandse Zaken en Koninkrijksrelatie een sterkere coördinerende rol heeft, 2 
in de praktijk veranderd? 
Antwoord: 
Er is vanuit de behoefte aan meer interdepartementale samenwerking een 
bewindspersonenoverleg Caribisch Nederland in het leven geroepen waar 
besloten wordt over departement overstijgende onderwerpen aangaande 
Caribisch Nederland. Dit overleg stelt het kabinet in staat om te spreken over de 
gezamenlijke uitdagingen waar het kabinet voor staat en koers te bepalen om zo 
het groots mogelijke effect voor de burgers van Caribisch Nederland te 
bewerkstelligen. 
 
Daarnaast is een hoogambtelijk interdepartementale stuurgroep Caribisch 
Nederland ingericht die elke zes weken bijeenkomt en de facto als voorportaal 
van het bewindspersonenoverleg fungeert. Concreet heeft dit geleid tot onder 
andere een kabinetsreactie op het Regioplan-rapport gericht op een integrale 
aanpak van de armoedeproblematiek en een departement overstijgende 
voortgangsrapportage met betrekking tot Sint Eustatius. 
 
Verder heb ik werkbezoeken met bewindspersonen van andere departementen 
aan Caribisch Nederland gebracht en staan er meer bezoeken gepland. Tijdens 
deze gezamenlijk werkbezoeken worden thema’s aan elkaar verbonden waardoor 
een integrale aanpak mogelijk is en de doelmatigheid en effectiviteit wordt 
vergroot. Dit is van belang gezien de verwevenheid van projecten en 
onderwerpen. Zo is het bijvoorbeeld niet mogelijk om een duurzame 
toeristenindustrie te ontwikkelen zonder over een gedegen infrastructuur te 
beschikken en oog te hebben voor flora en fauna. 
 
Verder heb ik de Raad van State om voorlichting gevraagd over de bestaande 
vormgeving van de verhouding tussen Caribisch Nederland en de coördinerende 
rol van het Ministerie van Binnenlandse Zaken en Koninkrijksrelaties (Tweede 
Kamer, vergaderjaar 2017–2018, 34 775 IV, nr. 53). 
 
2 Wat is de aanleiding om de Raad van State voorlichting te vragen over de 35000-IV- 7   
bestaande vormgeving van de verhouding tussen Caribisch Nederland en de 2 
coördinerende rol van het ministerie van Binnenlandse Zaken en 
Koninkrijksrelaties? 
Totaallijst feitelijke vragen Vaststelling van de begrotingsstaten van Koninkrijksrelaties (IV) en het 
BES-fonds (H) voor het jaar 2019 (35000-IV-0)  1/14 

 
thema’s. 
5 Hoe wordt voorkomen dat de versterkte coördinatie door het ministerie van 35000-IV- 7   
Binnenlandse Zaken en Koninkrijksrelaties het eigenaarschap van andere 2 
departementen doet vervagen? 
Antwoord: 
Elke bewindspersoon heeft zijn eigen ministeriële verantwoordelijkheid en is 
primair verantwoordelijk voor de voortgang en de samenwerking met de 
eilandbesturen op zijn of haar terrein. In het rapport van de commissie evaluatie 
staatkundige structuur Caribisch Nederland blijkt dat er behoefte is aan een 
sterkere coördinerende rol voor het Ministerie van Binnenlandse Zaken en 
Koninkrijksrelaties. Het Regeerakkoord heeft hier gehoor aan gegeven. 
Coördinatie is echter een middel om te komen tot kwaliteit en effect en geen doel 
op zich. Ik zet dan ook in op een praktische invulling van mijn coördinerende 
taak. Het handelen vanuit de eigen ministeriële verantwoordelijkheid wordt 
zoveel als mogelijk samengebracht en aan elkaar verbonden waarbij rekening 
wordt gehouden met de beperkte uitvoeringskracht op de eilanden. Op deze 
manier wordt gezamenlijk gewerkt aan het verbeteren van algehele situatie voor 
de burgers in Caribisch Nederland. Daarnaast heb ik de Raad van State 
voorlichting gevraagd over de mogelijke inrichting van de coördinerende rol - 
niet alleen op het gebied van besluitvorming en de samenwerking, maar ook op 
institutioneel vlak (Tweede Kamer, vergaderjaar 2017–2018, 34 775 IV, nr. 53). 
 
6 Welke stappen zijn reeds gezet als het gaat om de versterkte coördinerende rol 35000-IV- 7   
van het ministerie van Binnenlandse Zaken en Koninkrijksrelaties en het 2 
integraal werken vanuit de departementen? 
Antwoord: 
Zie het antwoord op  
vraag 1. 
 
7 Hoe verloopt de wederopbouw op de bovenwinden? Hoeveel mensen hebben na 35000-IV- 8   
de orkaan weer een dak boven hun hoofd en hoeveel nog niet? 2 
Antwoord: 
Voor de wederopbouw van Sint Maarten heeft het kabinet € 550 mln. 
gereserveerd. Vanwege de ervaring van de Wereldbank met grootschalige 
wederopbouwprojecten en duurzame sociaal-economische opgaven in door 
rampen getroffen landen, ook waar het ‘small island states’ betreft, heeft 
Nederland -in goed overleg met Sint Maarten- besloten de Wereldbank te vragen 
Sint Maarten te ondersteunen. Daartoe is in april 2018 bij de Wereldbank een 
Trustfonds opgericht, waarin in tranches maximaal € 470 mln. wordt gestort.  
Na de ondertekening van de overeenkomst met de Wereldbank, is eind april 
2018 de eerste tranche van € 112 mln. in het Trustfonds gestort.  Van dit bedrag 
is inmiddels voor $ 102,7 mln. aan projecten in uitvoering. Projecten die zien op 
urgent herstel van vitale infrastructuur, herstel van huizen en gebouwen en 
voorbereiding van nood- en hulpdiensten op orkanen. Een ander project dat in 
uitvoering is, ondersteunt mensen die werkzaam waren en zijn in de 
toerismesector met trainingen en een daaraan gerelateerde financiële vergoeding. 
Ook wordt het ziekenhuis van Sint Maarten hersteld, uitgebreid en bestendig 
gemaakt tegen orkanen van de zwaarste categorie.  
Andere projecten zijn in voorbereiding. Denk daarbij aan onder meer het herstel 
van de luchthaven en de aanpak van de afvalproblematiek, zowel voor de korte 
als de langere termijn. De besteding van de Nederlandse bijdrage loopt zoals 
gepland. Vooruitlopend op de inzet van de Wereldbank heeft Nederland in de 
zogenaamde early recovery fase diverse projecten gefinancierd, waarmee eerste 
noden gelenigd konden worden. Hiermee was € 7 mln. gemoeid. Dit is in diverse 
brieven aan uw Kamer uiteengezet en in debatten toegelicht. 
Totaallijst feitelijke vragen Vaststelling van de begrotingsstaten van Koninkrijksrelaties (IV) en het 
BES-fonds (H) voor het jaar 2019 (35000-IV-0)  3/14 

 
11 Hoe staat het met de wederopbouw van de rechtshandhavingsketen op Sint 35000-IV- 9   
Maarten, met name de detentiesituatie en het Korps Politie Sint Maarten? 2 
Antwoord: 
Rechtshandhaving is een autonome aangelegenheid van het land Sint Maarten. 
Samen met het Ministerie van Justitie en Veiligheid lever ik sinds de orkanen 
Irma en Maria tijdelijk hulp en bijstand aan het politiekorps Sint Maarten en het 
gevangeniswezen op Sint Maarten. 
 
Het Korps Politie Sint Maarten zet zich in voor de wederopbouw van de 
organisatie door het herstel van materieel en een herstart van de ontwikkeling 
van de organisatie. Met middelen uit het wederopbouwfonds heeft het Korps 
Politie Sint Maarten nieuw materieel aangeschaft (voertuigen en uitrusting) en 
wordt de meldkamer herbouwd en ingericht. Ook levert Nederland 34 fte 
personele bijstand aan het korps. Dankzij deze tijdelijke bijstand kan het korps 
het eigen (nieuwe) personeel opleiden en vindt kennisoverdracht plaats 
(twinning). Het herstel van de gebouwen van het korps verloopt via het 
trustfonds bij de Wereldbank, het aanbestedingstraject voor het herstel is gestart.  
 
Sint Maarten zet stappen om het gevangeniswezen weer op te bouwen. Met Sint 
Maarten heb ik afspraken gemaakt die het land dient na te komen om te komen 
tot een voortvarende wederopbouw, in het belang van zowel de gedetineerden als 
het personeel. Zie ook het antwoord op vraag 14. 
 
12 Wat is er, gezien de verantwoordelijkheden van de ministeries van Onderwijs, 35000-IV- 9   
Cultuur en Wetenschap, Infrastructuur en Waterstaat en Binnenlandse Zaken en 2 
Koninkrijksrelaties, concreet gebeurd aan het herstel van schoolgebouwen, 
wegen, lucht- en zeehavens, de projecten woningbouw en het herstel van de klif 
Fort Oranje? 
Antwoord: 
De departementen hebben in de breedste zin hun verantwoordelijkheid genomen, 
ook daar waar het gaat om de eilandelijke taken. 
 
Sint Eustatius 
 
De erosieproblematiek wordt door het Ministerie van Infrastructuur en 
Waterstaat (IenW), het Ministerie van Binnenlandse Zaken en 
Koninkrijksrelaties (BZK) en de regeringscommissaris integraal aangepakt. 
Prioriteit ligt bij de Klif aan de havenzijde en daarna volgt de luchthavenzijde en 
de recente erosie van de kust langs de weg aan de havenzijde. Er wordt 
momenteel een Masterplan waterhuishouding Oranjestad uitgevoerd om zoveel 
mogelijk de drainage integraal aan te pakken. In de aanleg van de wegen wordt 
hiermee ook rekening gehouden. 
 
De herstelwerkzaamheden van de schoolgebouwen zijn in opdracht van het 
Ministerie van Onderwijs, Cultuur en Wetenschap (OCW) door het 
Rijksvastgoedbedrijf (RVB) opgepakt. Op 16 november start de aanleg van 5 
wegen in de wijk Cherry Tree. De rest van het wegenplan wordt eind 2018 
aanbesteed. De start is begin 2019, afronding eind 2019. Op de luchthaven wordt 
een nieuwe toren en terminal gebouwd. Beide ontwerpen zijn nagenoeg gereed 
en kunnen in de markt worden gezet. Wat betreft de zeehaven is morfologisch 
onderzoek uitgevoerd om het havenontwerp te kunnen beoordelen naar mate van 
vermindering van de kusterosie. De eerste fase van het herstel van de woningen 
(109 huizen) is in augustus jl. afgerond. Fase 2 (29 huizen) is nu van start en 
wordt eind van dit jaar afgerond. Momenteel is een start gemaakt met de 
noodmaatregelen aan de Klif onder Fort Oranje. De aanbesteding van de 
stabilisatie van de Klif wordt momenteel uitgevoerd. De verwachting is dat eind 
van dit jaar gestart kan worden met de werkzaamheden. 
 
Totaallijst feitelijke vragen Vaststelling van de begrotingsstaten van Koninkrijksrelaties (IV) en het 
BES-fonds (H) voor het jaar 2019 (35000-IV-0)  5/14 

 
regeringscommissaris wordt er gewerkt aan een integrale aanpak van de erosie in 
combinatie met de wegen, de luchthaven, de klif en de gehele waterhuishouding 
rondom Fort Oranje - water dat ook ten dienst van de landbouw kan komen. 
 
16 Is er nu een sluitende business case voor het Hospital Nobo Otrabanda (HNO) op 35000-IV- 18   
Curaçao? Zo ja, van wanneer is de laatste versie? Zo nee, welke problemen zijn 2 
er? 
Antwoord: 
Het College financieel toezicht (Cft) heeft nog niet kunnen concluderen of er 
sprake is van een sluitende business case voor het Hospital Nobo Otrobanda 
(HNO), omdat er nog wordt gewacht op additionele informatie om die 
beoordeling te kunnen maken. Het Cft heeft de Curaçaose regering in haar brief 
van 25 september jongstleden verzocht de oplevering van die informatie te 
versnellen naar 15 oktober aanstaande, omdat deze informatie van belang is bij 
het bepalen van de risico’s voor de begroting van het land Curaçao. 
 
17 Wat verklaart het grote verschil in bijdragen aan de Recherchecapaciteit tussen 35000-IV- 20   
2017 en 2018, namelijk respectievelijk 14.355.000 euro en 36.791.000 euro? 2 
Antwoord: 
Het verschil wordt verklaard doordat een aantal facturen niet tot betaling zijn 
gekomen in 2017, maar in 2018. Verder heeft het Team Bestrijding 
Ondermijning in de initiële projectperiode (2016-2017) van 24 maanden minder 
besteed.  
18 Waarom lopen de verplichtingen ten aanzien van het versterken van de rechtstaat 35000-IV- 20   
structureel terug sinds 2017? 2 
Antwoord: 
De verplichtingen op Hoofdstuk IV ten aanzien van het versterken van de 
rechtsstaat lopen terug door het feit dat in het regeerakkoord is bepaald dat met 
ingang van 1 januari 2018 het budget voor de Kustwacht structureel uit de 
begroting van Koninkrijksrelaties is komen te vervallen en is overgedragen aan 
de begroting van het Ministerie van Defensie op artikel 2. 
 
19 Hoeveel mensen telt het Team Bestrijding Ondermijning? 35000-IV- 21   
Antwoord: 2 
De bestrijding van ondermijning krijgt vorm door extra inzet van het Recherche 
Samenwerkingsteam (RST), het Openbaar Ministerie (OM) en het 
Gemeenschappelijk Hof van Justitie. Dit komt neer op gemiddeld 55 fte, 
afhankelijk van in- en uitstroom. 
 
20 Heeft het door Nederland beschikbaar gestelde personeel van de Koninklijke 35000-IV- 21   
Marechaussee zicht op het aantal Venezolanen dat naar de eilanden komt 2 
vanwege de situatie in Venezuela? Zo ja, hoeveel Venezolanen hebben zij 
geregistreerd? 
Antwoord: 
Het personeel dat vanuit de flexibel inzetbare pool van de Koninklijke 
Marechaussee (KMar) in de Landen wordt ingezet, ondersteunt de lokale 
diensten bij de uitvoering van het grenstoezicht. De registratie van inkomend- en 
uitgaand personenverkeer wordt op Aruba, Curaçao en Sint Maarten echter onder 
eigen verantwoordelijkheid uitgevoerd door de lokale autoriteiten. 
 
21 Kunt u schetsen wat er gebeurt aan bestrijding van ondermijning op de eilanden? 35000-IV- 21   
2 
Antwoord: 
In het antwoord op vraag 13 heb ik u geïnformeerd over de zichtbare resultaten 
van de aanpak van georganiseerde (ondermijnende) criminaliteit door het Team 
Totaallijst feitelijke vragen Vaststelling van de begrotingsstaten van Koninkrijksrelaties (IV) en het 
BES-fonds (H) voor het jaar 2019 (35000-IV-0)  7/14 

 
circa € 0,5 mln. benodigd voor het herstel van pensioenrechten van deelnemers 
van het voormalige APNA inzake diverse omissies die zijn geconstateerd over de 
pensioenopbouw voor 10 oktober 2010. 
 
26 Welke projecten ondersteunt Nederland op Aruba, Sint Maarten en Curaçao ter 35000-IV- 24   
bevordering van de sociale en economische ontwikkeling en de 2 
overheidsfinanciën? Wat is het resultaat van die projecten? 
Antwoord: 
Aruba, Curaçao en Sint Maarten zijn zelf volledig verantwoordelijk voor de 
beleidvorming- en uitvoering in de landen. Ik heb tijdens mijn meest recente 
bezoek aan onder meer Aruba en Curaçao aangeboden op verzoek technische 
assistentie te willen verlenen. Daarnaast heeft Nederland bijvoorbeeld een 
bijdrage geleverd aan de organisatie van de investeringsconferentie (Bon Bini for 
Business) in Den Haag in juni jl. om de economie van Curaçao te stimuleren. 
Tevens is Nederland betrokken bij het vervolg van deze conferentie, die wordt 
georganiseerd in het begin van 2019. Voor Aruba komt een substantieel deel van 
de restmiddelen Fondo Desaroyo Aruba (FDA) ten goede aan het ‘Integraal 
Sociaal Plan Aruba’ en zal onder meer worden ingezet voor de versterking van 
kinderbescherming in Aruba. Technische assistentie voor Sint Maarten wordt 
verleend vanuit Wederopbouw. Voorbeelden hiervan zijn de inzet van een 
afvalexpert en de assistentie bij de digitalisering van het Openbaar Ministerie 
(OM). Tevens bestaat er bij de Vertegenwoordiging van Nederland in Aruba, 
Curaçao en Sint-Maarten een Kleine Projectenfonds, waar stichtingen een 
bescheiden bijdrage kunnen aanvragen. Het Kleine Projectenfonds is in zijn 
geheel gericht op de ondersteuning van het maatschappelijk middenveld. 
 
27 Sinds wanneer wordt er geïnvesteerd in het toerusten en trainen van de 35000-IV- 25   
ambtelijke apparaten? Waar heeft dit toe geleid? Geldt dit voor alle drie de BES- 2 
eilanden? 
Antwoord: 
Per openbaar lichaam wordt maatwerk geboden afhankelijk van de lokale 
behoefte. Zo is voor de ambtenaren van Bonaire in 2016 het Talent 
Ontwikkelprogramma (TOP) gestart, een trainingsprogramma voor lokale 
ambtenaren. Tezamen met de instroom van geremigreerde trainees (TOP 
Traineeship) draagt dit bij aan de versterking van het ambtelijk apparaat. Ik wil 
daarom ook afspraken in het bestuursakkoord met Bonaire opnemen om de 
continuïteit van het ambtelijke trainingsprogramma te waarborgen. Op Sint 
Eustatius is per augustus 2018 een meerjarig professionaliseringsprogramma 
voor circa 180 ambtenaren gestart om het apparaat te versterken. Er is ook 
capaciteit uit Europees Nederland ingezet in het kader van de wederopbouw en 
bijvoorbeeld om de kennis en kunde bij de dienst burgerzaken op Sint Eustatius 
te verbeteren. Op dat terrein, maar ook bijvoorbeeld op het terrein van 
arbeidsbemiddeling op Bonaire, is een twinningsrelatie met gemeente Leiden 
gerealiseerd. Met Saba zijn gesprekken gaande over de ontwikkeling van een 
opleidingsprogramma. Los daarvan heb ik in 2017 een financiële bijdrage 
geleverd ten behoeve van de organisatieontwikkeling van Saba waarmee een 
Dienst Maatschappelijke Ontwikkeling wordt gerealiseerd. 
 
28 Wat is er inmiddels versterkt aan het grenstoezicht op Sint Maarten? Is dit 35000-IV- 30   
toezicht nu op het gewenste niveau? 2 
Antwoord: 
Het grenstoezicht is versterkt door uitvoering te geven aan het Plan van Aanpak 
grenstoezicht Sint Maarten dat door alle betrokken diensten is opgesteld. De 
uitvoering van de benoemde acties ligt op schema, afspraken worden nagekomen 
en de samenwerking tussen de diensten verloopt goed. Dit heeft bijgedragen aan 
de verbetering van het grenstoezicht ten opzichte van de situatie vóór het 
verlenen van bijstand door Nederland. 
Totaallijst feitelijke vragen Vaststelling van de begrotingsstaten van Koninkrijksrelaties (IV) en het 
BES-fonds (H) voor het jaar 2019 (35000-IV-0)  9/14 

 
Antwoord: 
Met de Wereldbank heb ik afgesproken dat de stuurgroep ieder half jaar een 
voortgangsrapportage ontvangt over de voortgang van de wederopbouw met de 
middelen uit het trustfonds. Op basis van deze rapportgages zal ik uw Kamer 
informeren. De eerste rapportage wordt eind dit jaar verwacht. 
 
31 Wat is de status van de gelden in het trustfund, gaat het om een gift of gaat het 35000-IV- 33   
om een lening? 2 
Antwoord: 
De middelen die in het trustfonds worden gestort zijn een gift. 
 
32 Zijn er bestedingsplannen voor het wederopbouwgeld overgelegd die zijn 35000-IV- 33   
afgekeurd door het ministerie van Financiën? Om welke redenen? Hoeveel geld 2 
voor wederopbouw is daardoor nog niet gebruikt? 
Antwoord: 
Nee, er zijn geen bestedingsplannen voor het wederopbouwgeld overlegd die zijn 
afgekeurd door het Ministerie van Financiën. De € 112 mln. voor de eerste 
tranche voor het trustfonds bij de Wereldbank is op basis van een bestedingsplan 
overgeheveld naar de begroting van Koninkrijksrelaties. Daarna is dit bedrag in 
zijn geheel in het trustfonds gestort. De stuurgroep van het trustfonds keurt 
vervolgens projectvoorstellen goed die worden gefinancierd met middelen uit de 
tranches. De € 44 mln. voor de zogeheten ‘directe steun’ die niet via het 
trustfonds wordt besteed, is via een bestedingsplan overgeheveld van de 
aanvullende post bij het Ministerie van Financiën naar de begroting van 
Koninkrijksrelaties. Voor een volgende tranche aan het trustfonds, wordt een 
begrotingswijziging aan uw Kamer voorgelegd. 
 
33 Heeft het BES-fonds een adequate omvang gezien de slechte sociale en 35000-IV- 37   
economische situatie op de eilanden? 2 
Antwoord: 
De bekostiging van eilandelijke taken vindt niet alleen plaats via het BES-fonds, 
maar ook door middel van eigen inkomsten (eilandelijke belastingen), 
doeluitkeringen en rechtstreekse investeringen van het Rijk. Dit kabinet heeft 
extra middelen ter beschikking gesteld voor eilandelijke taken, zoals € 5 mln. 
structureel voor exploitatie, beheer en onderhoud van infrastructuur in Caribisch 
Nederland. Ook heeft het kabinet een regio envelop voor Caribisch Nederland 
van € 30 mln. beschikbaar gesteld met als doel het sociaaleconomisch perspectief 
in Caribisch Nederland te verbeteren en heeft het kabinet € 67 mln. ter 
beschikking gesteld aan Sint Eustatius en Saba voor de wederopbouw. Tevens 
hebben Saba en Sint Eustatius in het kader van de noodhulp een bijzondere 
uitkering voor het herstel van de schade als gevolg van Irma en Maria (elk € 2 
mln.) ontvangen. 
 
34 Hoe verhoudt de autonomie van de openbare lichamen, die zelf mogen bepalen 35000-IV- 37   
welke taken en activiteiten zij bekostigen uit de algemene middelen van de vrije 
2 
uitkering, zich tot de bevoegdheid van het College financieel toezicht en het feit 
dat de minister van Binnenlandse Zaken en Koninkrijksrelaties de begroting 
moet goedkeuren? Hoe vaak is het voorgekomen dat een begroting is afgekeurd? 
Antwoord: 
De bevoegdheden van het College financieel toezicht Bonaire, Sint Eustatius en 
Saba (Cft-BES) en de minister van Binnenlandse Zaken en Koninkrijksrelaties 
(BZK) zijn vastgelegd in de Wet financiën Bonaire, Sint Eustatius en Saba 
(FinBES). De FinBES bevat normen zoals een begrotingsevenwicht en stelt 
kaders voor de administratieve inrichting van de begroting. Daarbinnen staat het 
openbaar lichaam vrij om te bepalen waaraan de middelen worden besteed. De 
goedkeuring van de Minister van BZK aan de begroting kan slechts worden 
onthouden als er sprake is van strijd met het recht of met het financieel belang 
Totaallijst feitelijke vragen Vaststelling van de begrotingsstaten van Koninkrijksrelaties (IV) en het 
BES-fonds (H) voor het jaar 2019 (35000-IV-0)  11/14 

 
Deze bijdragen zijn gebaseerd op de Regeling bijdrage uitvoering natuur en staan 
op de begroting van het Ministerie van Landbouw, Natuur en Voedselkwaliteit 
(LNV) (H. XIV LNV, artikel 12 Natuur en Biodiversiteit). De regeling gold 
aanvankelijk voor de jaren 2013 tot 2017, maar is eenmalig verlengd en loopt 
door tot 2020. Vanaf dat moment heeft het Ministerie van LNV geen bijdragen 
geraamd voor natuur en biodiversiteit. 
 
40 Kunt u aangeven waarom apparaatsuitgaven voor personeel en materieel in de 35000-IV- 61   
zorg teruglopen? 2 
Antwoord: 
De vraag heeft betrekking op de apparaatsuitgaven (artikel 10, hoofdstuk XV, 
Ministerie van Volksgezondheid, Welzijn en Sport, VWS) van de 
twee  uitvoeringsorganisaties van het Ministerie van VWS op Caribisch 
Nederland, te weten Zorgverzekeringskantoor BES (ZVK) en Jeugdzorg- en 
Gezinsvoogdij Caribisch Nederland (JGCN). De zorguitgaven in Caribisch 
Nederland vallen onder een ander artikel, namelijk artikel 4 Zorgbreed beleid. 
De begroting op Zorgbreed Beleid laat in 2019 een stijging zien ten opzichte van 
2018 ($124,1 mln. in 2019, $118,7 mln. in 2018). De lagere begroting voor 
apparaatsuitgaven bij ZVK en JGCN komt onder andere door verwachte lagere 
ICT uitgaven vanwege eerder gedane investeringen. 
 
41 Kunt u een overzicht geven, zoals op pagina 62 weergeven, van de belasting- en 35000-IV- 62   
premieontvangsten Caribisch Nederland sinds 10 oktober 2010? Dit mag in 2 
totaalbedragen, zoals de 140.6 miljoen euro in 2019. 
Antwoord: 
In bijgaande tabel treft u aan de opbrengst van belastingen en premies Caribisch 
Nederland vanaf 2011 in miljoenen euro’s: 
 
2011    2012    2013    2014    2015    2016    2017    2018 
 
84,6     90,4     100,5   106,5   128,4   145,1   153,4   157,1 
 
Het bedrag in 2018 is het begrote bedrag (bron: Rijksbegroting 2018). De sterke 
oploop vanaf 2015 heeft voor een belangrijk deel te maken met de stijgende 
dollarkoers t.o.v. de Euro. 
 
42 Kunt u, in relatie tot de brief van onder andere de Kamer van Koophandel aan 35000-IV- 63   
het Openbaar Lichaam Bonaire van 28 juli 2017 over de gebrekkige inning van 2 
belastingen, aangeven hoeveel de belastinginkomsten potentieel kunnen 
toenemen als bijvoorbeeld de verhuurautobelasting en logeerbelasting beter 
zouden worden geïnd? 
Antwoord: 
De achterblijvende belastinginning van met name lokale heffingen op Bonaire is 
mij bekend. Ik ben voornemens een bestuursakkoord met Bonaire te 
sluiten. Daarin maken wij afspraken wat de komende jaren de inzet van Bonaire 
is en wat daar tegenover staat vanuit het Rijk. Het vergroten van de eigen 
inkomsten van Bonaire maakt onderdeel uit van de besprekingen met Bonaire 
over het bestuursakkoord. 
 
Over gegevens hoeveel de belastinginkomsten potentieel kunnen toenemen bij 
betere inning, beschik ik niet. 
 
43 Waarom zijn er geen gegevens beschikbaar voor de opbrengsten lokale heffingen 35000-IV- 64   
Sint Eustatius voor de jaren 2015, 2016, 2017 en 2018? 2 
Antwoord: 
Er zijn wel gegevens beschikbaar voor de jaren 2015 en 2016, deze betreffen 
Totaallijst feitelijke vragen Vaststelling van de begrotingsstaten van Koninkrijksrelaties (IV) en het 
BES-fonds (H) voor het jaar 2019 (35000-IV-0)  13/14 

