vanState AFSCHRIFT 
No.W05.18.0076/1 's-Gravenhage, 10 oktober 2018 
Bij Kabinetsmissive van 3 april 2018, no.2018000594, heeft Uwe Majesteit, op 
voordracht van de Minister voor Basis- en Voortgezet Onderwijs en Media, bij de 
Afdeling advisering van de Raad van State ter overweging aanhangig gemaakt het 
voorstel van wet tot intrekking van de Wet op het voortgezet onderwijs en de Wet 
voortgezet onderwijs BES en vervanging door de Wet voortgezet onderwijs 20xx 
(Wet voortgezet onderwijs 20xx), met memorie van toelichting. 
Het wetsvoorstel Wet op het voorgezet onderwijs 20xx (WVO 20xx) bevat een 
wijziging van de technische vormgeving van de Wet op het voortgezet onderwijs 
(WVO). Verder wordt de WVO BES geïncorporeerd in de WVO 20xx. Ook wordt 
voor een aantal onderwerpen het regelingsniveau aangepast. Het wetsvoorstel 
heeft met name ten doel de consistentie, toegankelijkheid, bruikbaarheid en 
duurzaamheid van de WVO te vergroten. Het voorstel beoogt geen inhoudelijke 
aanpassing van de wet. 
De Afdeling onderschrijft het belang van de doelstellingen van het voorstel en 
begrijpt de daartoe gekozen aanpak om de WVO (eerst) technisch te herzien. Om 
deze doelstellingen vervolgens duurzaam te verankeren, is in aanvulling op het 
onderhavige voorstel in de toekomst een verdergaande herziening aangewezen die 
sectoroverstijgend en ook inhoudelijk van aard is. Een dergelijke samenhangende 
herziening is vanuit maatschappelijk perspectief en voor de juridischecoherentie 
noodzakelijk en vergt voor de komende jaren een integrale wetgevingsagenda. 
Wanneertoekomstige aanpassingen van de WVO sector voor sectoren zonder 
samenhangende agenda worden doorgevoerd, zouden de uitgangspunten en doel 
van het onderhavige voorstel ondergraven worden. Naast deze opmerking van 
meer algemene aard, maakt de Afdeling advisering van de Raad van State over het 
voorliggende voorstel een aantal meer specifieke opmerkingen die aanpassing van 
het voorstel wenselijk maken. 
1. Aanleiding en doel van het wetsvoorstel 
Volgens de memorie van toelichting is de huidige Wet op het voortgezet onderwijs 
(WVO) onvoldoende helder, inzichtelijk en toegankelijk, mede door de huidige 
structuur. 1 De wet is sinds de invoering, nu vijftig jaar geleden, ongeveer 250 keer 
gewijzigd. Van deze wijzigingen maken ook fundamenteleonderwijsinhoudelijke 
wijzigingen deel uit. Door dergelijke frequente wijzigingen is de wet veel mi nder 
inzichtelijk geworden. Er zijn op diverse plaatsen gaten gevallen in de opbouw en 
nummering van de wet. De ingewikkeldeindeling en nummering en het in de wet 
gehanteerde (grotendeels) ouderwetse taalgebruik beperken de toegankelijkheid en 
consistentie van de wet, waardoorde WVO niet meer voldoet aan de huidige 
1 Toelichting, algemeen deel, paragraaf 3 'Probleemschets WVO' 
AAN DE KONING 

aansluiting bij algemene kaders zoals de Algemene wet bestuursrecht en de 
Aanwijzingen voorde regelgeving'.7 Vanuit het oogpunt van kwaliteit is volgens 
de regering naast aandacht voor hanteerbaarheid ook aandacht voor eenheid van 
onderwijswetgeving van belang en dienen onnodige verschillen tussen deze 
wetten te worden tegengegaan.8 
De in het voorliggende voorstel gehanteerde doelstellingen sluiten aan op de 
ambities over het vergroten van de wetgevingskwaliteit die de regering eerder 
geformuleerd heeft. Evenals de regering acht de Afdeling het van belang dat 
onderwijswetgeving in de praktijk goed hanteerbaar is. Tegen deze achtergrond 
onderkent de Afdeling het belang van het behalen van de in het voorstel 
geformuleerde doelstellingen om de WVO consistent, toegankelijk, bruikbaar en 
duurzaam te maken. 
Het voorstel slaagt in belangrijke mate in het behalen van deze doelstellingen. De 
Afdeling waardeert de met het wetsvoorstel beoogde grotere consistentie, 
toegankelijkheid, bruikbaarheid en duurzaamheid van de WVO. De nieuwgekozen 
indeling en ordening, het moderne taalgebruik, een betere balans tussen regeling 
op wets- en lager niveau, een betere aansluiting op de Algemene wet 
bestuursrecht en een actuele artikelsgewijze toelichting, zijn volgens de Afdeling 
een belangrijke stap in de richting van een goed hanteerbare WVO. De Afdeling 
acht de concentratie van het voorstel op deze doelstellingen en de daaruit 
voortvloeiende keuze voor een zuiver technische benadering begrijpelijk. De 
huidige, technische operatie is reeds omvangrijk en complex, en heeft ongetwijfeld 
een aanzienlijke tijd gekost. Zou mede een inhoudelijke aanpassing van de WVO 
aan de opgaven van de toekomst voorzien zijn, dan zou dat een zeer langdurige 
operatie vereisen waardoor de noodzakelijke technische aanpassingen langer op 
zich zouden laten wachten. 9 
b. Noodzaak van een wetgevingsagenda 
Waar de huidige WVO door de vele wijzigingen heeft ingeboet aan 
toegankelijkheid, consistentie, bruikbaarheid en duurzaamheid, bestaat er geen 
garantie dat dit niet zal gaan gelden voor de WVO 20XX. Ook in de toekomst zal 
deze wet weer gewijzigd worden en het is voorzienbaar (zie hierna onder ii) dat dit 
onder meer wijzigingen van fundamentele aard zijn. Het risico bestaat dan ook dat 
de gemoderniseerde WVO doordergelijke wijzigingen wederom een diffuus geheel 
wordt met een moeilijk toegankelijke indeling en een grote variatie in de mate van 
detaillering van normstelling op wetsniveau. Dit risico wordt vergroot nu 
overheidsbemoeienis met het onderwijs vaak gekenmerkt wordt door 
'opstapelende verlangens, en vaak gericht op instrumenten of voorbedachte 
oplossingen in plaats van op gewenste resultaten'.1 0 Wanneertoekomstige 
(inhoudelijke) aanpassingen van de WVO ad hoe en zonder samenhangende 
7 Kamerstukken II 201 7/1 8, 34878, nr. 4. 
8 Kamerstukken II 201 7/1 8, 34878, nr. 4. 
9 Toelichting, algemeen deel, paragraaf 5 'Nut en noodzaak; alternatieven'. 
1 0 Inspectie voor het onderwijs. De staat van het Onderwijs 2018, p. 6. 

Wetboek en de Algemene wet bestuursrecht.1 2 De door het voorstel gekozen 
aanpak brengt voorts met zich dat ook binnen de WVO 20XX globale normen en 
zeer gedetailleerde normen elkaar blijven afwisselen,1 3 ondanks het streven van 
het voorstel om alleen de hoofdelementen van onderwijsregelgeving in de wet op 
te nemen.14 
Het vorenstaande maakt duidelijk dat de technische herziening van de WVO een 
goede en noodzakelijke, maar slechts een eerste stap is ten behoeve van een 
systematische verhoging van de kwaliteit van onderwijswetgeving. Wanneer de 
herziening van de WVO op zichzelf blijft staan, zonder dat de eisen van 
wetgevingskwaliteit die het voorstel hanteert voor de WVO ook toegepast worden 
op de andere sectorwetten en basisbegrippen ongemoeid gelaten worden, zullen 
verschillen in benadering en aanpak tussen sectorwetten blijven zorgen voor 
complexiteit en versnippering. 1 5 In de op te stellen wetgevingsagenda dient dan 
ook aandacht te zijn voor een herziening van onderwijswetgeving waarbij de 
standaard die voor de WVO is gehanteerd ook geldt voor de overige sectorwetten. 
ii. inhoudelijke wijzigingen 
Naast het belang van een sectoroverstijgende aanpak ,is het nodig om in de op te 
stellen wetgevingsagenda aandachtte hebben voor de noodzakelijke inhoudelijke 
aanpassingen in de WVO. Dergelijke aanpassingen zijn nodig om, gelet op 
maatschappelijke ontwikkelingen, te voorkomen dat wetgeving al te zeer gaat 
"knellen" voor de praktijk. 
In dit verband wijst de Afdeling erop dat ontwikkelingen als demografische krimp, 
veranderende en verscherpende sociale scheidslijnen en een snel veranderende 
arbeidsmarkt het noodzakelijk maken dat bestaande kaders binnen het voortgezet 
onderwijs meer structureel en inhoudelijk tegen het licht worden gehouden. Het is 
dan ook niet verwonderlijk dat bijvoorbeeld gewerkt wordt aan een 
curriculumherziening en aan het soepeler maken van de overgangen in het 
onderwijs tussen en binnen verschillende sectoren. Daarmee verband houdt dat 
steeds meer scholen en onderwijsorganisaties intensief sectoroverstijgend 
samenwerken, waartoe mogelijk het wettelijk kader aangepast moet worden. Zo is 
de opkomst van scholen voor 10 tot 14-jarigen, die in het huidige systeem geen 
adequate plaats hebben, een aanwijzing dat het bestaande onderscheid tussen het 
primair onderwijs en het voortgezet onderwijs blijkbaar niet volledig voldoet. Maar 
' 2 Vgl. M.F. Nolen, 'Het onderwijsrechtelijk kernbegrip bevoegd gezag: een pleidooi voor herziening'. 
School en Wet 201 7, p. 5-1 1 . 
1 3 Een illustratie hiervan is bijvoorbeeld voorgesteld artikel 2.53 (samenwerkingsverbanden passend 
onderwijs). Dit artikel bevat geen wezenlijke wijzigingen ten opzichte van de regeling in de huidige 
WVO, bestaat uit 1 9 leden, een zeer lange wettekst en sluit af met de bevoegdheid tot het stellen 
van nadere regels. 
1 4 Toelichting, algemeen deel, paragraaf 3 'Probleemschets WVO'. 
1 6 Al eerder heeft de regering er terecht op gewezen dat door onnodige verschillen in benadering en 
aanpak tussen sectorwetten onderwijswetgeving steeds complexer wordt en meer versnipperd 
raakt, waardoor het voor betrokkenen nog lastiger wordt om hun weg te vinden inde wetgeving. 
Kamerstukken II 201 7/1 8 , 34878 , nr. 4 . 

verantwoordingsplichten jegens de inspectie toenemen. Op een aantal onderdelen 
stelt het voorstel nieuwe eisen. In dit kader wijst de Afdeling op het volgende. 
/. uitbreiding zorgplicht kwaliteit onderwijs 
De formulering van de zorgplicht ten aanzien van de kwaliteit van het onderwijs in 
voorgesteld artikel 2.92 roept de vraag op wat de reikwijdte van deze bepaling is. 
Doordat wordt bepaald dat onder kwaliteit van het onderwijs in elk geval verstaan 
wordt het naleven van wettelijke regels, wordt de suggestie gewekt dat de 
wettelijke eisen slechts minimumvoorwaarden zijn en dat er nadere aspecten zijn 
die binnen de reikwijdte van de zorgplicht vallen, waarop de inspectie toezicht zou 
kunnen houden. Uit de toelichting blijkt dat dit niet is beoogd en dat het van 
wezenlijk belang wordt geacht dat de inspectie geen oordeel kan geven over het 
integrale kwaliteitsbegrip, aangezien daarvan naast wettelijke regels ook allerlei 
voorkeuren, visies en levensovertuigingen deel uitmaken.1 7 
De Afdeling wijst er evenwel op dat door het opnemen van de voornoemde 
toevoeging, het realiseren van deze bredere kwaliteit wettelijk gezien (ook) een 
deugdelijkheidseis wordt. Nu dit blijkens de toelichting niet is beoogd, adviseert de 
Afdeling de voorgestelde zorgplicht aan te passen en de toevoeging "in elk geval" 
te schrappen. 
ii. contractactiviteiten 
Voorgesteld artikel 2.9, derde lid, bepaalt dat het bevoegd gezag voortaan 
programma's en beschrijvingen van contractactiviteitenter kennis moet brengen 
aan de Inspectie van het onderwijs. Artikel 11 van de Wet op het 
onderwijstoezicht regelt aan de hand van welke indicatorenen documenten de 
inspectie van het onderwijs toeziet op naleving van de wet door het bevoegd 
gezag. Het voorstel maakt niet duidelijk waarom de inspectie in dat kader voortaan 
de beschikking zou moeten hebben over bedoelde documenten. 
De Afdeling wijst erop dat de toevoeging van bovengenoemdeeis niet in lijn is met 
het door het voorstel zelf gekozen uitgangspunt van een technische herziening. Zij 
adviseert de voorgestelde eisen dan ook niet op te nemen in het voorstel. 
lil. voertaal 
Voorgesteld artikel 2.11 regelt het uitgangspunt dat Nederlands de voertaal is van 
het onderwijs, tenzij er uitzonderingsgrond van toepassing is. Voor die situatie 
moet het bevoegd gezag een gedragscode vaststellen. Die verplichting is nieuw en 
wordt niet nader toegelicht. 
De Afdeling wijst erop dat de toevoeging van bovengenoemdeeis niet in lijn is met 
het door het voorstel zelf gekozen uitgangspunt van een technische herziening. Zij 
adviseert de voorgestelde eis dan ook niet op te nemen in het voorstel. 
1 7 Toelichting, artikelsgewijs, artikel 2.92. 

hanteren en, in plaats daarvan, de term 'bekwaamheid' te hanteren.1 8 Met het 
voorgestelde artikel 7.11 lijkt de wetgever op deze keuze terug te komen. Dat kan 
op zichzelf uiteraard een te legitimeren keuze zijn. Tegelijkertijd betreft deze 
wijziging ook een inhoudelijke wijziging die niet gelijk oploopt met een 
overeenkomstige keuze voor de sectoren in het primair onderwijs en in het 
middelbaar beroepsonderwijs. De 'bevoegdheid' van de vo-leraar lijkt met deze 
wetswijziging een andere status te krijgen - want een expliciete en overduidelijke 
wettelijke grondslag - dan de bepaling van bekwaamheid in het primair en 
middelbaar beroepsonderwijs. 
In het licht hiervan roept de herintroductie van het begrip bevoegdheid de vraag op 
hoe deze keuze past binnen het technische karakter van het voorstel. Gelet hierop 
adviseert de Afdeling het voorstel op dit punt aan te passen en dit begrip niet in 
het voorliggende voorstel te herintroduceren. 
4. Overige opmerkingen 
a. Begripsbepalingen 
Het wetsvoorstel breidt het aantal begripsbepalingen flink uit. Verreweg de meeste 
begripsbepalingen verwijzen naar een wettelijke bepaling of regeling, waarbij het 
begrip een nadere invulling krijgt. Indien het daarbij gaat om een verwijzing binnen 
de WVO 20xx, is de meerwaarde van de verwijzing beperkt. 
Ter illustratie van het bovenstaande wijst de Afdeling op de definitie van 
leerwegondersteunend onderwijs. Volgens de begripsbepaling betreft dit onderwijs 
als bedoeld in artikel 2.48. Het enige dat deze begripsbepaling oplevert, is dat in 
bepalingen waarin de term leerwegondersteunend onderwijs voorkomt, de 
toevoeging "als bedoeld in artikel 2.48" achterwege kan blijven. Ook zonder 
verwijzing is het evident dat wanneer de wet spreekt over leerwegondersteunend 
onderwijs, dit alleen het onderwijs in de zin van artikel 2.48 kan betreffen. 
Daarnaast zijn er begripsomschrijvingen die te ver doorgevoerd zijn. In dit kader 
kan bijvoorbeeld worden gewezen op voorgesteld artikel 2.4. Het toepassen van 
de begripsomschrijving leidt tot het volgende: Voorbereidend wetenschappelijk 
onderwijs als bedoeld in artikel 2.4 wordt gegeven aan scholen voor 
voorbereidend wetenschappelijk onderwijs als bedoeld in artikel 2.4 (enz.). 
De Afdeling adviseert in het licht van het vorenstaande de voorgestelde 
begripsbepalingen nogmaals te bezien. Zij wijst erop dat bij het vaststellen van 
begripsbepalingen bij voorkeur wordt volstaan met bepalingen die een inhoudelijk 
(definiërend) karakter hebben, dan wel als verkorting van omvangrijke 
omschrijvingen dienen. 
b. Diploma 's, getuigschriften, certificaten en cijferlijsten 
1 8 Stb. 2004, 344. 

11 
De Afdeling adviseert, in lijn met de tekst 2 2 van en toelichting bij artikel 10.1, 
eerste lid, om de in het voorstel opgenomen verplichting om te voldoen aan een 
aanwijzing te beperken tot die gevallen waarin sprake is van een overtreding van 
bij of krachtens de WVO 20xx gestelde regels. 
e. Nieuwe school of scholengemeenschap 
Voorgesteld artikel 4.2, derde lid, regelt de mogelijkheid om een school of 
scholengemeenschap te splitsen. Deze mogelijkheid is thans in de Regeling 
voorzieningenplanning VO opgenomen, maar niet op wetsniveau geregeld. Volgens 
de toelichting is voorwaarde dat op één van de nieuwe scholen of 
scholengemeenschappen de oorspronkelijke schoolsoorten behouden blijven. Die 
voorwaarde blijkt evenwel niet uit de tekst van het voorstel. 
De Afdeling adviseert de tekst en toelichting van het voorstel met elkaar in 
overeenstemming te brengen. 
f. Grondslag, afbouwen uitzonderingsmogelijkheden 
Op grond van voorgesteld artikel 4.23 kan de minister in bijzondere gevallen op 
verzoek van het bevoegd gezag voor een bepaalde periode goedkeuren dat een 
school bekostiging blijft ontvangen, ondanks dat het leerlingenaantal van die 
school te laag is. Gelet op dat aantal zou de school op grond van artikel 4.22 
opgeheven moeten worden. Onder het huidige recht geldt voor een dergelijk 
verzoek van het bevoegd gezag een beslistermijn van zes maanden. In het voorstel 
is evenwel geen bijzondere termijn opgenomen, met als gevolg dat de 
'standaardtermijn' van artikel 4:13 van de Algemene wet bestuursrecht van 
toepassing is. Hieruit volgt dat een beslissing genomen moet worden binnen een 
redelijke termijn, of in elk geval na verloop van acht weken. Het voorstel maakt 
niet duidelijk of deze termijn realistisch is. 
De Afdeling adviseert in de toelichting te verduidelijken dat de beslistermijn van 
acht weken toereikend is en anders het voorstel aan te passen. 
De Afdeling advisering van de Raad van State heeft een aantal opmerkingen bij het 
voorstel en adviseert daarmee rekening te houden voordat het voorstel bij de 
Tweede Kamer der Staten-Generaal wordt ingediend. 
De vice-president van de Raad van State, 
(get.) Donner 
2 2 Anders dan de toelichting bij voorgesteld artikel 3.36 stelt bevat voorgesteld artikel 10.1 niet de 
bepaling dat onder handelen in strijd met het bepaalde bij of krachtens deze wet tevens wordt 
verstaan het niet opvolgen van een aanwijzing. 

