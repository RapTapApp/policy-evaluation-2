 
 
 
> Retouradres Postbus 20011 2500 EA  Den Haag 
Ministerie van 
  
Binnenlandse Zaken en 
Aan de Voorzitter van de Tweede Kamer 
Koninkrijksrelaties 
 
der Staten-Generaal 
Turfmarkt 147 
Postbus 20018 
Den Haag 
Postbus 20011 
2500 EA  DEN HAAG 
2500 EA Den Haag 
 
 
Kenmerk 
2018-0000819573 
 
 
Uw kenmerk 
 
  
Datum 10 oktober 2018 
Betreft Antwoorden op vragen gesteld tijdens de behandeling van de 
begroting Koninkrijksrelaties en het BES-fonds 
  
 
 
Tijdens de behandeling van de begroting Koninkrijksrelaties (IV) en het BES-fonds 
(H) heeft uw Kamer vragen gesteld. Het antwoord op een deel van deze vragen 
doe ik u – gezien de feitelijkheid van de beantwoording – schriftelijk toekomen. 
De overige gestelde vragen zal ik beantwoorden tijdens mijn eerste termijn van 
het debat op woensdag 10 oktober. 
 
  
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops 
 
 
 
 
 
 
 
 
 
 
 
 
 
 
 
 
 
 
 
Pagina 1 van 20 
 

 
 
 
Vraag: 
De gezaghebber van Bonaire heeft goede ideeën over de infrastructuur voor de 
economische ontwikkeling en toerisme. Hij heeft goede plannen en zou een 
beslissende rol moeten krijgen. Is de staatssecretaris bereid tot deze dominante 
rol voor de gezaghebber?  
 
Antwoord: 
De specifieke bevoegdheden van de gezaghebber zijn geregeld in de Wet 
openbare lichamen BES (WolBES). Een verandering van die bevoegdheden 
zou aanpassing van de WolBES (die werking heeft naar alle BES-eilanden) 
vergen. Verder is de onderlinge verdeling van taken een aangelegenheid van het 
gehele bestuurscollege. Uiteraard staat het de gezaghebber vanuit zijn positie 
vrij binnen het bestuurscollege aandacht te vragen voor bepaalde onderwerpen. 
 
In algemene zin, en dat heb ik vorig jaar tijdens de begrotingsbehandeling in 
reactie op de motie van de leden De Graaf en Wilders uiteengezet (Vergaderjaar 
2018, 34 775 IV, nr. 9), ben ik terughoudend om te schuiven met bevoegdheden 
om de gezaghebber op het gebied van infrastructuur, economische ontwikkeling 
en toerisme een beslissende en dominante(re) rol te 
geven. Zowel de gezaghebber als de gedeputeerden hebben elk hun eigen 
bestuurlijke rol en het is aan de gezaghebber om daar vanuit zijn 
verantwoordelijkheid, ook op deelthema’s, in het bestuurscollege op toe te zien. 
Voor een recent initiatief van de gezaghebber van Bonaire is BZK van plan € 
120.000 ter beschikking te stellen. 
 
 
 
Vragen van het lid Bosman, A. (VVD) 
 
Vraag: 
Wordt het niet eens tijd voor een totale herziening van het Statuut? Wanneer 
komt er een evaluatie? Ik zie weeffouten. Hoe kijken andere landen naar het 
Statuut? Is er ook bereidheid tot evaluatie?  
 
Antwoord: 
Het is de ambitie van het kabinet om door praktische samenwerking de situatie 
op de eilanden te verbeteren. Mijn beeld is ook dat de landen op dit moment 
vooral behoefte hebben aan praktische samenwerking en minder aan 
staatkundige discussies. Ik zeg u toe dat ik dat zal nagaan bij de regeringen van 
Aruba, Curaçao en Sint Maarten.  
 
 
Vraag: 
Conform Art. 15 van de Rijkswet financieel toezicht (Rft) dienen de in de 
begroting opgenomen ontvangsten en uitgaven toereikend te worden toegelicht. 
Dus moet duidelijk zijn waar inkomsten vandaan komen. Dan kunnen niet alleen 
dividendinkomsten worden opgenomen. Voorbeeld: telecomprovider op Curaçao 
United Telecom Services (UTS) moet nu achterstallige dividend te betalen. Wie 
zegt mij dat UTS nu niet een lening aangaat die niet zichtbaar is voor het College 
financieel toezicht en daarmee dividend betaald gaat worden uit een overheids-
nv die niet financieel daadkrachtig is? Maar nu wel geld geven aan een overheid 
die hiermee haar begroting recht kan trekken? en eigenlijk alleen maar een 
verzwakking is van de financiële situatie van het land. Hoe ziet de 
Pagina 3 van 20 
 

 
 
 
verband met enkele tegenvallers die zich leken voor te doen. 
 
Indien kosten voor de bouw van het ziekenhuis uit de hand lopen of blijkt dat na 
ingebruikname van het ziekenhuis de jaarlijkse kosten hoger uitvallen dan 
eerder in de businesscase voorspeld, zal het land Curaçao daarvoor dekking 
moeten vinden binnen de eigen begroting. Curaçao is gehouden aan de 
aflossing- en rentebetalingen aan Nederland (ongeacht wanneer en hoe het 
nieuwe ziekenhuis in gebruik wordt genomen). 
 
In de advisering over de begroting van Curaçao neemt het Cft alle factoren mee 
die van belang zijn om te beoordelen of die begroting realistisch is, inclusief het 
schuldenbeeld. 
 
Daarvoor heeft het Cft een nadere analyse opgevraagd bij de regering van 
Curaçao met betrekking tot HNO. Deze dient voor 15 oktober a.s. afgerond te 
zijn en beschikbaar gesteld te worden aan het Cft, ten behoeve van de 
beoordeling van een eventueel reëel risico voor de begroting 2018 en verder. De 
business case zelf wordt niet openbaar, de advisering wordt gezamenlijk met de 
ontwerpbegroting naar de Staten van Curaçao gezonden en gelijktijdig op de 
website van het Cft gepubliceerd. 
 
 
Vraag: 
Graag verdere uitleg ten aanzien van belastinginkomsten vanuit de BES-
eilanden. De toename is volgens de staatssecretaris een gevolg van de 
dollarkoers. 
 
Antwoord: 
Het is inderdaad zo dat bij zowel de premie- als belastingopbrengst de 
ontwikkeling van de koers van de dollar ten opzichte van de euro een 
significante rol speelt. Zie bijgaande tabel: 
 
Tabel Belasting- en premieopbrengst 
Belasting- en premieopbrengst (in mln.) 
Jaar 2011 2012 2013 2014 2015 2016 2017 
In € 84,6 90,4 100,5 106,5 128,4 145,1 153,4 
In $ 117,6 115,7 133,7 141,6 142,5 156,2 160,8 
Koers 1,39 1,27 1,33 1,32 1,11 1,08 1,05 
Ook andere factoren hebben een rol gespeeld bij de stijging van de belasting- en 
premieopbrengsten. De belangrijkste zijn de volgende: 
1. De economie van de eilanden is sinds 2011 gegroeid, onder meer door 
een stijging van het toerisme;  
2. De bevolking van de eilanden is sinds 2011 gegroeid, van 21.000 in 2011 
tot 25.000 inwoners in 2018; 
3. Bij deze groei is de instroom van Europese Nederlanders van belang. 
Laatstgenoemde groep heeft relatief hoge inkomens, hetgeen heeft geleid 
tot substantieel meer inkomsten; 
Pagina 5 van 20 
 

 
 
 
hecht zeer aan de inbreng van gekozen lokale volksvertegenwoordigers. Daarom 
heb ik bij al mijn bezoeken contact met hen. Ook in de discussie over 
implementatie van Nederlandse wetgeving in Caribisch Nederland wil ik 
nadrukkelijk de opvattingen van de lokale vertegenwoordigers meewegen.  
 
 
Vraag: 
Wat is de reactie van de staatssecretaris op haar schriftelijke vragen van vorige 
week over het vaststellen van een sociaal minimum voor Caribisch Nederland?  
 
Antwoord: 
Ik heb de vragen in goede orde ontvangen. De antwoorden op uw vragen heb ik 
mede namens de staatssecretaris van Sociale Zaken en Werkgelegenheid (SZW) 
zoals gevraagd door uw Kamer nog voor de start van de begrotingsbehandeling 
op 9 oktober jl. naar uw Kamer gestuurd. 
 
 
Vraag: 
De vraag is of het gelijkheidsbeginsel nog gediend is met de legislatieve 
terughoudendheid. Met het oog op de grote sociaal-maatschappelijke 
achterstanden en problemen op de BES-eilanden lijkt me een omkering van het 
huidige gehanteerde afwijkingsbeginsel noodzakelijk. Graag een reactie van de 
staatssecretaris. 
 
Antwoord: 
De differentiatiebepaling biedt de mogelijkheid om rekening te houden met de 
gevallen waarin sprake is van wezenlijk onderscheid tussen Caribisch Nederland 
en het Europees deel van Nederland. Een uitwerking daarvan kan zijn dat 
bepaalde wet- en regelgeving niet of op andere wijze van toepassing is in 
Caribisch Nederland. Legislatieve terughoudend kan nooit een reden zijn om af te 
zien van het treffen van noodzakelijke maatregelen of het uitvoeren van beleid in 
Caribisch Nederland. Dat neemt niet weg dat de differentiatiebepaling, die onlangs 
door middel van een wijziging van de Grondwet daarin is opgenomen, een 
belangrijk doel dient. Op grond van deze grondwettelijke bepaling kunnen voor de 
openbare lichamen regels worden gesteld en andere specifieke maatregelen 
worden getroffen met het oog op bijzondere omstandigheden waardoor de 
openbare lichamen zich wezenlijk onderscheiden van het Europees deel van 
Nederland. Dat kan er soms toe nopen dat toepassing van het gelijkheidsbeginsel 
in concrete gevallen anders uitvalt. Dat is belangrijk omdat de openbare lichamen 
er volgens mij niet altijd bij gebaat zijn dat de voor Europees Nederland 
gemaakte beleidskeuzes één op één voor hen gelden. 
 
 
Vraag: 
Klopt het dat Nederland zich inzet om nieuwe exploitanten te vinden voor de ISLA 
raffinaderij nu steeds duidelijker wordt dat de huidige gebruiker het contract niet 
zal verlengen? Hoe verhoudt zich het zoeken naar nieuwe exploitanten voor de 
ISLA raffinaderij tot de Nederlandse afzijdigheid bij het beschermen van 
Nederlandse burgers tegen gezondheidsbedreigende praktijken? 
Pagina 7 van 20 
 

 
 
 
 
 
Vraag: 
De staatssecretaris heeft de Kamer gemeld dat de minister van Landbouw, Natuur 
en Voedselkwaliteit bereid is met de eilandbesturen in overleg te treden om eigen 
land- en tuinbouwprogramma's op de eilanden te ontwikkelen, samen met de 
kennisinstituten. Wat is op dit moment de stand van zaken? 
 
Antwoord: 
Op 30 april 2018 heb ik, mede namens de Minister van Landbouw, Natuur en 
Voedselkwaliteit (LNV), de Tweede Kamer per brief (34775 IV nr. 38) 
geïnformeerd over de motie van de leden Van den Berg c.s. (34 775 IV nr. 23) 
over dit onderwerp. 
 
Met het geld uit de regio envelop wil Saba een hydroponics farm opzetten 
(gewassen worden verbouwd in water, niet in aarde). Het project levert een 
bijdrage aan het vergroten van de voedselzekerheid en het verhogen van de 
volksgezondheid. Bovendien kunnen idealiter, met een stabiel aanbod van 
voldoende groente en fruit, de prijzen beter in de hand gehouden worden. De 
ambitie is om lokaal groente en fruit te produceren, zodat er minder import nodig 
is. Hiermee kan een bijdrage aan armoedebestrijding geleverd worden. Na 
goedkeuring van de bestedingsplannen zal de lokale overheid het project starten 
en zal tegelijkertijd op zoek gaan naar een boer die de hydroponics farm 
overneemt. Hij/zij kan dan de grond en de hydroponics farm leasen. 
 
Er ligt een nadrukkelijke koppeling met het te realiseren Bestuursakkoord met 
Bonaire, waar landbouwontwikkeling onderdeel van uit zal moeten maken. Er zijn 
middelen beschikbaar gesteld uit de regio envelop om het slachthuis te renoveren 
en de geitenproblematiek aan te pakken, om zo voedselveiligheid en de 
verduurzaming van landbouw te vergroten. Als met name de loslopende geiten 
zijn aangepakt zal duurzamere landbouw kunnen worden ontwikkeld. De minister 
van LNV is daarna bereid om in overleg te treden om land- en 
tuinbouwprogramma’s op Bonaire samen met kennisinstituten verder te 
ontwikkelen. De middelen van de regio envelop worden conform het 
Regeerakkoord beschikbaar gesteld als goed bestuur en financieel beheer 
afdoende zijn geborgd. Vrijgave van de middelen voor de projecten op Bonaire 
wordt aangehouden in afwachting van het te sluiten Bestuursakkoord. 
 
Op Sint Eustatius is na het aantreden van de regeringscommissaris dit onderwerp 
weer opgepakt. Momenteel wordt gewerkt aan de ontwikkeling van een land- en 
tuinbouwvisie op Sint Eustatius. De minister van LNV is bereid deze activiteiten te 
ondersteunen waar mogelijk. In de voortgangsrapportage van november zal ik 
hierop nader ingaan.  
 
 
Vraag: 
In het jaarrapport 'Jeugdmonitor 2017' van het CBS ontbreken cijfers over jeugd, 
migratie, etc. met betrekking tot de BES-eilanden. Kan er een overzicht komen 
van relevante sociale cijfers? 
Pagina 9 van 20 
 

 
 
 
regeringen van de landen. 
 
De Rijkswet financieel toezicht Curaçao en Sint Maarten is een consensus 
Rijkswet, die in samenspraak met Curaçao en Sint Maarten tot stand is gekomen. 
Daarmee ligt de rol van het Cft vast en die kan alleen worden gewijzigd als alle 
betrokken partijen het erover eens zijn. In de praktijk zal het bijna onmogelijk 
zijn één element uit de wet geïsoleerd ter discussie te stellen. Voor Aruba is de rol 
van het College Aruba financieel toezicht (CAft) vastgelegd in het protocol van 
2015 en verder uitgewerkt in een landsverordening. In voorgenoemde wetten is 
geen bepaling opgenomen, waarin een evaluatie van de invulling van het C(A)ft 
mogelijk wordt gemaakt. 
 
 
Vraag: 
De economie van Curaçao staat er slecht voor, denk aan Venezuela en de 
raffinaderij. Het is een enorme uitdaging om de financiële huishouding op orde te 
krijgen. Nederland heeft na hulpvraag door Curaçao een donatie gedaan voor de 
aanpassing van het asielcentrum. Zijn er nog andere wegen waar Nederland is 
gevraagd ondersteuning te geven en die Nederland ook zou kunnen bewandelen?  
 
Antwoord: 
Curaçao is zelf verantwoordelijk voor zaken als een adequaat beheer van de 
overheidsfinanciën en migratiebeleid. Dat laat onverlet dat Nederland – indien 
Curaçao daarom vraagt – bereid is verzoeken tot ondersteuning welwillend te 
overwegen. Naast de toegezegde financiële ondersteuning van € 132.000 voor het 
creëren van adequate detentiefaciliteiten voor vreemdelingen, biedt het kabinet 
waar nodig en mogelijk kennis en expertise op tal van terreinen. 
 
Op het terrein van (illegale) migratie is nauw contact en overleg met Curaçao. Zo 
heeft het ministerie van Justitie en Veiligheid in augustus jl. een werkbezoek 
gebracht aan Curaçao, gericht op het professionaliseren van de processen en 
procedures bij aanvragen om bescherming. Tevens heeft Nederland een bijdrage 
geleverd aan de organisatie van de investeringsconferentie (Bon Bini for Business) 
in Den Haag in juni jl. om de economie van Curaçao te stimuleren. Daarnaast is 
Nederland betrokken bij het mogelijke vervolg van deze conferentie, dat wordt 
georganiseerd in het begin van 2019. Ook staat sinds 1 januari 2018 het 
instrumentarium van de Rijksdienst voor Ondernemend Nederland open voor de 
Caribische delen van het Koninkrijk en wordt gezocht naar mogelijkheden om 
gezamenlijk op te trekken met de landen van Koninkrijk. In november gaat in dit 
kader een handelsmissie naar Colombia onder leiding van minister-president 
Rutte, waarbij ook een Curaçaose en een Arubaanse delegatie meegaat. Tot slot 
heb ik tijdens mijn recente bezoek aan Curaçao aangeboden om op verzoek 
technische assistentie te verlenen bij de verbetering van onder meer de 
overheidsfinanciën en de bestuurlijke organisatie. 
 
 
 
 
Pagina 11 van 20 
 

 
 
 
het voornemen de regulering van alle kansspelen bij de minister van Financiën 
onder te brengen, die ook de gaming  control board in portefeuille heeft. Nadat ik 
het officiële antwoord heb ontvangen zal ik u nader informeren. Het staat de 
Kamer natuurlijk ook vrij om via de contacten in het kader van het 
Interparlementair Koninkrijksoverleg (IPKO) hier bij de Staten van Curaçao 
aandacht voor te vragen.  
 
Vraag: 
In de Tweede Kamer en op de BES vindt iedereen dat er een sociaal minimum 
moet komen. Waarom wordt het niet vastgesteld? 
 
 
Antwoord: 
Zoals de staatssecretaris van Sociale Zaken en Werkgelegenheid in het Algemeen 
Overleg van 13 september jl. heeft aangegeven, laten de uitkomsten van het 
onderzoek van Regioplan naar een sociaal minimum zich niet één op één vertalen 
in een sociaal minimum waar uitkeringen en het wettelijk minimum loon aan zijn 
gerelateerd. Het gaat om een ijkpunt voor bestaanszekerheid, dat niet alleen via 
de inkomenskant maar ook via de kostenkant in beweging is. Dat ijkpunt kan 
wijzigen als bepaalde kostenposten in de toekomst hoger of lager worden. Het 
kabinet onderneemt actie om te zorgen dat de inkomsten hoger worden en de 
uitgaven lager. Deze lijn van het kabinet wordt door een meerderheid van uw 
Kamer gesteund.  
 
Ik wijs er ook op dat een deel van het instrumentarium nog niet eerder is benut. 
Zo beziet de minister van BZK op dit moment de mogelijkheden voor een vorm 
van huurcompensatie in Caribisch Nederland. Ik wijs ook op de investeringen die 
het ministerie van SZW doet op het terrein van kinderopvang. 
 
Tenslotte merk ik op dat het kabinet er naar streeft om op termijn een reëel 
toepasbaar sociaal minimum vast te stellen. In lijn met afgelopen week 
aangenomen motie Van der Graaf zal ik in de toegezegde rapportage in 2019 
aangeven welke stappen nog moeten worden gezet om een norm voor het sociaal 
minimum te kunnen vaststellen. In 2020 vindt zoals afgesproken een evaluatie 
plaats op basis waarvan verdere stappen gezet kunnen worden. 
 
Ik roep graag in herinnering wat de staatssecretaris van SZW in het VAO sociaal 
minimum van 26 september jl. in deze Kamer heeft gezegd, namelijk dat het 
kabinet bezig is met het uitvoeren van de motie Van Raak / Van Laar uit 2016. 
 
 
Vraag: 
In het kader van de vluchtelingencrisis op Curaçao, zegt Curaçao hulpverzoeken 
te hebben gedaan aan Nederland. Nederland weet hier echter niks van. Hoe kan 
dat? Wat gebeurt er in Venezuela met de vluchtelingen die worden 
teruggestuurd? Journalisten melden dat het slecht met deze mensen afloopt. Kent 
de staatssecretaris deze verhalen? Wat heeft minister Blok precies afgesproken 
toen de blokkade werd opgeheven? Kan de staatssecretaris uitsluiten dat het 
Pagina 13 van 20 
 

 
 
 
arbeidsmarkt en het optimaliseren van het bij elkaar brengen van vraag en 
aanbod. De aansluiting van het onderwijs op de arbeidsmarkt is hierbij een 
belangrijk element. Ook de planning is nog onderwerp van gesprek. De middelen 
uit de regio envelop voor een jobcenter zijn gekoppeld aan goed bestuur en goed 
financieel beheer. Met het bestuurscollege van Bonaire ben ik in gesprek over een 
te sluiten bestuursakkoord. 
 
 
Vraag: 
Gaan we per 1 januari 2019 zien dat het verlagen van de werkgeverslasten 
resulteert in een stijging van het minimumloon in de BES? 
 
Antwoord: 
De aankondiging in de Troonrede dat de werkgeverslasten in Caribisch Nederland 
met 5% worden verlaagd en het wettelijk minimumloon met 5% wordt verhoogd, 
gaat inderdaad in per 1 januari 2019. Dit vindt plaats bij ministeriële regeling.  
 
Vraag: 
Wil de staatssecretaris samen met het ministerie van Volksgezondheid, Welzijn en 
Sport (VWS) partijen bijeen brengen om ook op de eilanden tot een 
preventieakkoord te komen ten aanzien van een gezonde leefstijl op de eilanden? 
 
Antwoord: 
Voor de huidige kabinetsperiode heeft VWS voor Caribisch Nederland €1 mln. 
beschikbaar voor het sport- en preventieakkoord. Staatssecretaris Blokhuis is 
voornemens dit akkoord met de openbare lichamen en de maatschappelijke 
organisaties in het eerste kwartaal van 2019 te sluiten. Het betreft onder meer 
gezonde maaltijden op school, buurtsportcoaches, opknappen sportfaciliteiten en 
gymonderwijs. 
 
 
Vraag: 
Waarom vindt de staatssecretaris het niet nodig om een brede evaluatie uit te 
voeren naar het financieel beheer op Aruba, Curaçao en Sint Maarten? 
 
Antwoord: 
Het financieel toezicht op Aruba, Curaçao en Sint Maarten is reeds geregeld in de 
Rijkswet financieel toezicht Curaçao en Sint Maarten (Rft) en Landsverordening 
Aruba Financieel Toezicht (LAft). De doelstelling van de Rft en LAft zijn duurzame 
overheidsfinanciën. Het toezicht door de Rijksministerraad vormt hierbij het 
sluitstuk. De basis is goed financieel beheer en het nemen van de eigen 
verantwoordelijkheid hierin door de landen zelf. 
 
De Rft bevat in artikel 33 een bepaling die voorziet in een periodieke evaluatie of 
Curaçao en Sint Maarten structureel aan de normen van Rft voldoen. In 2018 zal 
voor de tweede keer een evaluatie plaatsvinden, waarbij beoordeeld wordt of het 
toezicht zoals bepaald in de Rft zal worden voortgezet. Tevens kan de 
evaluatiecommissie aanbevelingen doen aan het desbetreffende land over 
Pagina 15 van 20 
 

 
 
 
mensensmokkel getekend door de toenmalige ministers van Justitie. Het doel van 
dit MoU is de samenwerking tussen de Landen te intensiveren en om gezamenlijk 
prioriteit te geven aan de bestrijding van mensenhandel. De aard en omvang van 
deze problematiek wordt vanuit verschillende invalshoeken goed in beeld 
gebracht. Zo is in het MoU opgenomen dat de Landen op reguliere wijze 
criminaliteitsbeeldanalyses opstellen. Eveneens verzamelen de Landen jaarlijks 
opsporings- en vervolgingscijfers in het kader van mensenhandel en 
mensensmokkel en worden in alle Landen vier keer per jaar multidisciplinaire 
controles in de betreffende risicosectoren uitgevoerd. 
 
 
 
Vragen van het lid Bisschop, R. (SGP) 
 
Vraag: 
Wat betekent het bestaan van de integriteitskamer in de politieke praktijk? Hoe 
gaat dat dan functioneren? Hoe monitoren we dat? Hoe borgen we dat en in het 
bijzonder in het bestuur van Sint Maarten zelf? 
 
Antwoord: 
De Integriteitskamer is een landsorgaan van Sint Maarten en gaat onafhankelijk 
functioneren van de regering van Sint Maarten en geeft in ieder geval advies of 
doet een voorstel over het beleid ter algemene integriteitsbevordering. 
 
De Integriteitskamer doet onderzoek naar vermoedens van mistanden naar 
aanleiding van een melding of op eigen initiatief. Naar aanleiding van voormeld 
onderzoek kan de Integriteitskamer een bindend advies geven aan het 
bestuursorgaan waarbinnen de vermoedelijke misstand heeft plaatsgevonden. Het 
bestuursorgaan dient schriftelijk aan de Integriteitskamer te melden hoe 
opvolging wordt gegeven aan het bindend advies. Van een bindend advies kan 
door het betreffende bestuursorgaan alleen met een deugdelijke motivering 
worden afgeweken. Op grond van de Landsverordening Integriteitskamer dient de 
Integriteitskamer jaarlijks verslag te doen van diens werkzaamheden aan de Raad 
van Ministers van het Koninkrijk. 
 
 
Vraag: 
Wat is er in de afgelopen drie maanden verbeterd aan de gevangenis op Sint 
Maarten? (Sinds het laatste rapport van de voortgangscommissie van mei dit 
jaar.) Welke mogelijkheid ziet de staatssecretaris om Nederlandse cellen te 
gebruiken voor opsluiting van criminelen uit Sint Maarten totdat het herstel heeft 
plaatsgevonden?  
 
Antwoord: 
In de meest urgente fase vlak na de orkaan heb ik middelen ter beschikking 
gesteld voor tijdelijke plaatsing van gedetineerden in Nederland en Curaçao, 
beveiliging en herstel van de buitenmuur en expertise beschikbaar gesteld voor 
het opstellen van een Plan van Aanpak voor de (middel)lange termijn van de 
gevangenis. In het kader van de bijstand die Nederland verleent aan Sint 
Pagina 17 van 20 
 

 
 
 
Antwoord: 
Het Centraal Bureau voor de Statistiek (CBS) publiceert jaarlijks over de 
koopkrachtontwikkeling in Caribisch Nederland. Sinds 2012 is de koopkracht 
jaarlijks gestegen. Bij de meest recente publicatie bleek dat de doorsnee 
koopkracht van de bevolking op Caribisch Nederland in 2016 opnieuw is gestegen 
(zie onderstaande tabel van CBS).  
 
 
 
Vraag: 
Is de regering bereid het Centraal Planbureau (CPB) te vragen om 
koopkrachtmodellen te ontwikkelen voor de eilanden? 
 
Antwoord: 
Om koopkrachtmodellen te kunnen maken zijn er betrouwbare ramingen nodig. 
Het gaat dan met name om de contractloonontwikkeling en inflatieramingen. Deze 
informatie is voor Caribisch Nederland niet voorhanden, ook niet bij het CPB. 
Deze beperking in de beschikbare informatie is een gegeven. Ik zie daar op korte 
termijn ook geen mogelijkheid toe, maar ik zal uw inbreng als signaal wel 
meegeven aan de staatsecretaris van Sociale Zaken en Werkgelegenheid. Daar 
ligt primair de verantwoordelijkheid als het gaat om koopkracht. Hierbij moet wel 
worden gewogen in hoeverre het zinvol is om een koopkrachtmodel te 
ontwikkelen voor bijvoorbeeld een klein eiland als Saba met 2000 inwoners. 
 
 
Vraag: 
Wil de staatssecretaris erkennen dat het slavernijverleden een zwarte bladzijde 
uit onze geschiedenis is en formeel en onomwonden excuses daarvoor aan 
bieden?  
 
Antwoord: 
Het kabinet betreurt ten zeerste de gebeurtenissen ten tijde van het 
slavernijverleden. Het is een zwarte bladzijde uit onze geschiedenis en ik wijs 
erop dat voorgaande kabinetten diepe spijt en berouw hebben betuigd. Dit 
kabinet neemt diezelfde positie in. Ik denk dat hiermee op een oprechte manier 
blijk wordt gegeven van de menselijke betrokkenheid en diepe droefenis over het 
leed dat anderen is aangedaan. Het is een onderwerp wat passende aandacht 
verdient. Het kabinet kiest hierbij zijn eigen woorden. 
 
 
Vraag: 
Kan de staatssecretaris in overleg treden met de BES-eilanden en het college voor 
de rechten van de mens, zodat ook inwoners van de BES-eilanden aanspraak 
kunnen doen op de wet gelijke behandeling en hun beklag kunnen doen bij het 
college voor gelijke rechten van de mens. 
 
Antwoord: 
Pagina 19 van 20 
 

