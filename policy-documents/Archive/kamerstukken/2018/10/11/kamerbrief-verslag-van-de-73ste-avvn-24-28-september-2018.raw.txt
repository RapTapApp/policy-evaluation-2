 
 
 
 
 
Aan de Voorzitter van de 
Directie Multilaterale 
Instellingen en 
Tweede Kamer der Staten-Generaal 
Mensenrechten 
Binnenhof 4 
 
Den Haag 
Bezuidenhoutseweg 67 
 
2594 AC Den Haag 
Postbus 20061 
Nederland 
www.rijksoverheid.nl 
 
 
Onze Referentie 
 
Min-BuZA.2018.1738-16 
Bijlage(n) 
Datum 11 oktober 2018 
1 
Betreft Verslag van de 73ste AVVN 24-28 september 2018 
 
 
 
 
Geachte voorzitter, 
 
Het Koninkrijk der Nederlanden was met een brede delegatie vertegenwoordigd 
e
tijdens de ministeriële week van de 73 Algemene Vergadering van de Verenigde 
 
Naties (AVVN), die plaatsvond in New York van 24 tot 28 september 2018.  
 
Het belang van multilaterale samenwerking was de centrale boodschap van het 
Koninkrijk tijdens de ministeriële week, onder meer in de speech van minister-
president Rutte voor de AVVN. De minister-president wees in dit verband ook op de 
noodzaak van implementatie van de ingezette VN-hervormingen. Nederland wil 
voor deze hervormingen een stuwende kracht zijn. In debatten in de VN 
Veiligheidsraad (VNVR) over massavernietigingswapens en Noord-Korea maakte het 
Koninkrijk duidelijk dat de versterking en naleving van internationale normen een 
essentiële bijdrage levert aan vrede en veiligheid wereldwijd. 
 
De ministeriële week vormde een uitstekende gelegenheid om het kabinetsbeleid 
zoals uiteengezet in onder meer de Geïntegreerde Buitenland en 
Veiligheidsstrategie (GBVS), de Defensienota, en de nota Buitenlandse Handel en 
Ontwikkelingssamenwerking  ‘Investeren in Perspectief’ voor het voetlicht te 
brengen. 
 
Het Koninkrijk behaalde op specifieke terreinen resultaten die voortbouwen op 
eerdere inspanningen in onder meer de VNVR. Bij de opvolging van sancties tegen 
mensenhandelaren in Libië wordt een internationaal netwerk opgezet om financiële 
tegoeden van criminelen op te sporen en te bevriezen. Inkomende VNVR-leden 
Duitsland en België toonden zich bereid een trekkersrol te vervullen bij het verder 
in de praktijk brengen van afspraken uit resolutie 2417 (geïnitieerd door het 
Koninkrijk) over het verband tussen honger en conflict. 
 
Er werd tevens door minister Kaag bij een breed publiek aandacht gevraagd voor 
het belang van geestelijke gezondheid en psychosociale zorg in door rampen en 
conflicten getroffen gebieden en opvangregio’s. Verder kondigde het kabinet 
Pagina 1 van 2 
 
 

