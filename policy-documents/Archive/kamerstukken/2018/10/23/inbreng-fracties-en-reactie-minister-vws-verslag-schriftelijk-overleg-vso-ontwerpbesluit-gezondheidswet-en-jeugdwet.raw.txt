 
34 111 Wijziging van de Gezondheidswet en 
de Wet op de jeugdzorg teneinde een 
mogelijkheid op te nemen tot  
  openbaarmaking van informatie over 
de naleving en uitvoering van 
regelgeving, besluiten tot het 
opleggen van sancties daarbij 
inbegrepen 
 
Nr.  
INBRENG VERSLAG VAN EEN SCHRIFTELIJK OVERLEG 
Vastgesteld ------------------------- 
 
In de vaste commissie voor Volksgezondheid, Welzijn en Sport bestond 
er bij enkele fracties behoefte een aantal vragen en opmerkingen voor 
te leggen aan de minister van Volksgezondheid, Welzijn en Sport over 
het ontwerpbesluit houdende regels ter uitvoering van de 
Gezondheidswet en de Jeugdwet  (Kamerstuk 34 111, nr. 24). 
 
De op 26 juli 2018 toegezonden vragen en opmerkingen zijn met de 
door de minister bij brief van -----  toegezonden antwoorden hieronder 
afgedrukt.  
 
 
De voorzitter van de commissie, 
Lodders 
 
Adjunct-griffier van de commissie, 
Bakker 
 
 
 
  
1 
 

 
De leden van de VVD-fractie lezen dat door de uitvoerings- en handhaafbaarheidstoets van de 
NVWA en de Inspectie voor de Gezondheidszorg (IGZ) enkele wijzigingen in het Ontwerpbesluit zijn 
doorgevoerd. Welke wijzigingen zijn dat? En welke opmerkingen zijn eventueel daarnaast nog 
gemaakt, die niet hebben geleid tot wijzigingen?  
 
Binnen het NVWA-domein gaat het bij dit ontwerpbesluit om een beperkt aantal trajecten 
(visafslagen, horeca en projectmatige productonderzoeken) waarvoor een 
openbaarmakingsverplichting gaat gelden. Uitbreiding van de trajecten zal bij komende wijzigingen 
van dit besluit aan de orde komen. Om welke uitbreiding gaat het, welke fasen worden 
onderscheiden en in welk tempo zal uitbreiding plaatsvinden? Waarom is nu voor deze drie 
trajecten gekozen? Aan welke trajecten wordt hierna gedacht en hoe wordt de Kamer daarbij 
betrokken?   
 
De leden van de VVD-fractie vinden de contextinformatie en de samenhang met een, door de 
betrokkene gegeven, reactie van cruciaal belang. Hieraan lijkt echter beperkt waarde te worden 
gehecht door de minister. Deze leden lezen dat het met het oog op de uitvoerbaarheid niet zinvol is 
daar zeer gedetailleerde regelgeving over vast te stellen. Wat wordt er op dit punt wel opgenomen 
in de regelgeving?  
De inspectiedienst is niet verplicht om bij iedere openbaarmaking contextinformatie te vermelden, 
zo is bepaald in artikel 2. Juist om te kunnen leren van calamiteiten is een goed begrip van de 
situatie en de informatie, zoals die blijkt uit de openbaarmaking, belangrijk. Hoe wordt dat doel 
geborgd wanneer het geven van contextinformatie niet verplicht is? 
Hoe wordt geborgd dat geen onderscheid gemaakt wordt tussen sectoren of verlening van diensten 
bij het openbaar maken van de informatie en het geven van contextinformatie? En hoe wordt 
geborgd dat inspecteurs eenzelfde lijn hanteren binnen het openbaar maken van de informatie en 
de contextinformatie?  
Klopt het dat de reactie van de betrokkene niet direct bij de plaatsing van de informatie op de 
website door de inspectiedienst wordt opgenomen, gezien de standstillperiode twee weken duurt 
en reactieperiode zes weken? Waarom is niet gekozen om bij het openbaar maken van de 
informatie ook direct een eventuele reactie van betrokkene te plaatsen? Waarom is niet gekozen 
om de standstillperiode iets te verlengen en de reactieperiode iets te verkorten, zodat kan worden 
uitgegaan van één regime? Op welke andere wijze kan de reactie van de betrokkene sneller 
worden meegenomen bij het openbaar maken van informatie? De leden van de VVD-fractie vinden 
het van belang dat de informatie en reactie tegelijkertijd beschikbaar en openbaar worden.  
Er wordt gekozen voor een standstillperiode van twee weken waarin de feitelijke openbaarmaking 
nog niet plaatsvindt. Welke bezwaarmogelijkheden zijn er voor de betrokkenen in die periode en in 
hoeverre heeft bezwaar een opschortende werking? Kan de minister aangeven hoe vaak door 
partijen bezwaar wordt gemaakt? Kan de minister hierbij een onderscheid maken tussen de 
verschillende inspecties en waar mogelijk verschillende sectoren? Hoe vaak worden besluiten van 
de inspecties door de rechter vernietigd dan wel afgezwakt? Klopt het dat bij vernietiging van 
besluiten de openbaar gemaakte informatie alsnog van de website verdwijnt?   
 
Waarom wordt ervoor gekozen om de reactie op de openbaarmaking te beperken tot 50 en 200 
woorden (artikel 4, lid 2) bij respectievelijk de NVWA en IGJ/ Inspectie Justitie en Veiligheid 
(IJenV)? Het lijkt de leden van de VVD-fractie niet nodig om de omvang van de reactie te beperken 
- in ieder geval tot een zo beperkte omvang. De informatie van de inspectiediensten wordt ook niet 
qua aantal woorden beperkt.  
 
Conform het amendement De Lange/Bergkamp zullen beleidsregels worden opgesteld rondom het 
herinspectiebeleid. De IGJ en IJenV zijn op dit moment nog bezig met het ontwikkelen van beleid 
over herinspecties. Wanneer zijn deze beleidsregels beschikbaar? Waarom is het de NVWA wel 
gelukt om inmiddels beleidsregels vast te stellen en de IGJ en IJenV nog niet?  
Waarom wordt niet de mogelijkheid van herinspectie geboden? Wat zijn de voor- en nadelen? 
Binnen welke termijn vindt in zijn algemeenheid een nieuwe inspectie, dan wel herinspectie plaats?  
 
Waarom is gekozen voor de verschillende termijnen voor het beschikbaar blijven van informatie op 
de website (visafslagen en horeca: 2 jaar; productveiligheid: maximaal 10 jaar; IGJ: 5 jaar)? 
Waarom is de termijn bij “productveiligheid” zo lang? Waarom wordt de beschikbare informatie niet 
direct verwijderd na een nieuwe inspectie of herinspectie? 
 
De leden van de VVD-fractie lezen dat dit ontwerpbesluit na vijf jaar wordt geëvalueerd, maar dat 
dit ook nog niet vast staat. Het openbaar maken van deze informatie kan een behoorlijke impact 
hebben voor de betrokken partijen. Daarom vinden deze leden het goed dat wel tijdig 
daadwerkelijk wordt geëvalueerd. Is de minister bereid om een evaluatie te doen na drie jaar? Zo 
3 
 

 
werkwijze en effectiviteit van de inspecties. Het geeft inzicht in de vraag of de inspectie echt een 
waakhond van hun sector is, of dat zij niet streng genoeg is en daarmee eerder een schoothondje 
is. 
 
Als belangrijk uitgangspunt van de wet wordt benoemd dat niet alleen informatie over 
tekortkomingen openbaar wordt gemaakt maar ook positieve gegevens (bijvoorbeeld dat bij een 
bedrijf of instelling geen overtreding is geconstateerd). Hier wordt in het vervolg van de tekst 
echter nauwelijks aandacht aan besteed. De leden van de SP-fractie krijgen hier graag een 
uitgebreidere toelichting op. Aan welke positieve gegevens moet precies worden gedacht? Gaat het 
dan bijvoorbeeld alleen om de publicatie van rapporten naar aanleiding van aangekondigde of 
onaangekondigde inspecties waar geen tekortkomingen zijn geconstateerd, of gaat het dan ook om 
onderzoeken door de inspectie na calamiteitmeldingen, welke ongegrond blijken? Geldt het ook 
voor de uitkomsten van onderzoeken die organisaties/instellingen zelf ingesteld hebben na een 
calamiteitmelding of gaat het bijvoorbeeld zelfs om organisaties waarvan geen calamiteitmelding is 
ontvangen? En welke informatie wordt dan precies gepubliceerd? Deze leden stellen dat het 
uitgangspunt moet zijn dat het goed gaat in een organisatie/instelling. Zij vragen zich dan ook af 
wat er gebeurt als later, na publicatie van de positieve gegevens, blijkt dat toch dingen niet goed 
gaan in de organisatie/instelling, of als de instelling calamiteiten ‘gewoon’ niet gemeld heeft. In 
hoeverre zit de publicatie van ‘positieve gegevens’ effectief toezicht in de weg, als kritische 
rapportages tussen een breed scala van goed-nieuw-berichten gezocht moeten worden?  
 
Tegenover de grootschaligere openbaarmaking staat tegelijkertijd dat er meer beperkingen gelden. 
Om aan beide te voldoen zullen op de Gezondheidswet toegespitste werkwijzen en modellen 
ontwikkeld worden. Is het mogelijk inzicht te geven in de termijn waarop deze werkwijzen en 
modellen gereed zijn? Kan inzicht gegeven worden in de fasen waarin op termijn steeds meer 
informatie beschikbaar komt, zo vragen de leden van de SP-fractie. 
 
Wijze van openbaarmaking 
De hoeveelheid gepubliceerde informatie op de websites van de inspecties kan door de AMvB flink 
toenemen, tegelijkertijd moet de informatie overzichtelijk en begrijpelijk blijven, zo onderschrijven 
de leden van de SP-fractie. Zijn er nog acties nodig, en zo ja welke, om de websites van de 
verschillende inspecties in gereedheid te brengen voor de uitvoering van de voorliggende AMvB? Is 
informatie beschikbaar over wat de bezoekers van de respectievelijke websites vinden van de 
(huidige) vindbaarheid en begrijpelijkheid van de gepubliceerde informatie? Is gedacht aan een 
eenvoudig systeem waarin de ernst van een bepaalde publicatie kan worden afgelezen?   
 
Uitvoerbaarheid 
De leden van de SP-fractie zijn benieuwd welke wijzigingen zijn doorgevoerd in het ontwerp van de 
AMvB naar aanleiding van de uitvoerings- en handhaafbaarheidstoets, uitgevoerd door de NVWA en 
de IGZ. Deze leden ontvangen graag een volledig overzicht van deze wijzigingen. Aangezien de 
NVWA kampt met (forse) capaciteits- en ICT-problemen vragen genoemde leden of de NVWA 
afdoende capaciteit heeft voor de extra handelingen die benodigd zijn voor openbaarmaking.  
 
Personele consequenties 
Aangegeven wordt dat de gewijzigde Gezondheidswet en de Jeugdwet openbaarmaking op veel 
grotere schaal mogelijk maken dan op basis van de Wet openbaarheid van bestuur. Dat vinden de 
leden van de SP-fractie een zeer positieve ontwikkeling. Deze leden vragen wel welke invloed deze 
AMvB heeft op de werkdruk/werklast voor de medewerkers van de drie verschillende inspecties. 
Wat zijn precies de personele consequenties? Is er inzicht/onderzocht of de huidige personele 
capaciteit voldoende is om aan de nieuwe taken te voldoen? Zo nee, zal er extra personeel worden 
aangetrokken?  
 
Gevolgen voor de regeldruk 
De extra lastendruk kan voor de drie inspecties gezamenlijk jaarlijks geschat worden op zo’n 
€31.200,-. Kan de minister aangeven of de inspecties ter compensatie voor deze extra kosten 
extra budget zullen ontvangen? Zo nee, hoe zullen deze extra kosten betaald gaan worden? 
 
Advies van het Adviescollege Toetsing Regeldruk 
Aangegeven wordt dat het te vroeg is om een eindconclusie te trekken met betrekking tot het 
opnemen van een uniforme procedurele regeling in de Algemene wet bestuursrecht (Awb) omdat 
daarvoor eerst de besluitvorming rond het voorstel voor de Wet open overheid afgerond moet 
worden. Wanneer wordt besloten of er een wetsvoorstel om een algemene procedurele regeling 
over actief openbaar maken in de Awb ingediend wordt? Kan daarbij een inschatting worden 
gegeven van de termijn waarop de Kamer hierover geïnformeerd wordt? In de AMvB staat 
5 
 

 
Onderdeel II: openbaarmaking door de IGJ 
Openbaar te maken informatie 
Beschreven wordt dat de genoemde wetgeving soms een bijzondere openbaarmakingsbepaling 
bevat en dat een dergelijke bepaling openbaarmaking op grond van de Gezondheidswet in de weg 
staat. Als voorbeeld wordt artikel 29 van de Wet medisch-wetenschappelijk onderzoek met mensen 
genoemd. Kan toegelicht worden wat voor de AMvB precies de gevolgen zijn van dergelijke 
bepalingen en kan tevens een uitputtend overzicht worden gegeven van de wetten ( en artikelen) 
die openbaarmaking op grond van de Gezondheidswet in de weg staat?  
 
Waarom is besloten het opleggen van een bestuurlijke boete niet in de AMvB op te nemen, 
waardoor het openbaar maken van boeterapporten uitgezonderd is van openbaarmaking?  
 
Beslissingsbevoegdheid bestuursorgaan 
Geldt het voor alle wetten dat de inspectie bevoegd, dan wel gemandateerd is tot het besluiten 
over openbaarmaking, zo vragen de leden van de SP-fractie. Of zijn er nog wetten waarbij het 
ministerie deze bevoegdheid in eigen handen heeft en dus niet gemandateerd heeft aan een 
andere partij? Zo ja, welke wetten betreft dat? 
 
Onderdeel III: Openbaarmaking door de IJZ en IJenV 
Openbaar te maken informatie 
Aangegeven wordt dat de komende periode wordt gebruikt om voor de calamiteitenrapporten naar 
aanleiding van eigen onderzoek door de IGJ en IJenV, en de rapporten van toezicht Sociaal 
Domein/Samenwerkend Toezicht Jeugd, de werkprocessen uit te werken voordat zij een plek 
krijgen in de AMvB. De leden van de SP-fractie zijn benieuwd of al enig zicht is op de termijn 
waarop deze onderdelen een plaats krijgen in de AMvB. 
 
Wijze van openbaarmaking 
Graag ontvangen de leden van de SP-fractie een overzicht van de wijze waarop het (sinds 1 januari 
2015) uitgebreide handhavingsinstrumentarium van het jeugddomein is gebruikt, inclusief een 
toelichting op de constatering dat van deze mogelijkheden nog slechts in beperkte mate gebruik 
gemaakt is. 
 
Vragen en opmerkingen van de Partij voor de Dieren-fractie 
 
De leden van de fractie van de Partij voor de Dieren hebben kennisgenomen van het 
ontwerpbesluit waardoor toezicht- en uitvoeringsgegevens actief openbaar gemaakt kunnen 
worden. Deze leden willen daar graag enkele vragen over stellen. 
 
Genoemde leden willen graag nadere uitleg over de ambitie en planning van openbaarmaking van 
gegevens van de inspectiediensten. De Gezondheidswet is reeds in 2016 aangenomen, waarna lang 
gewacht is op het voorliggende ontwerpbesluit. Kan de minister toelichten waarom het zo lang 
geduurd heeft voordat dit besluit naar de Kamers is gestuurd? In de nota van toelichting valt te 
lezen dat er op de Gezondheidswet toegespitste werkwijzen en modellen zullen moeten worden 
ontwikkeld om een grotere hoeveelheid informatie openbaar te kunnen maken. Wat is de planning 
voor de ontwikkeling van deze werkwijzen en modellen? Welke fasen ziet de minister voor zich, 
wanneer komen deze gereed en wanneer zal dit proces in het geheel afgerond zijn? In de Nota van 
Toelichting wordt opgemerkt dat het niet wenselijk is dat openbaarmaking over verschillende 
bedrijfstakken die onder toezicht van de NVWA staan, altijd op dezelfde manier plaatsvindt. De 
leden van de Partij voor de Dieren-fractie vragen de minister hier een nadere toelichting op te 
geven.  
 
De leden van de Partij voor de Dieren-fractie zijn teleurgesteld in de zeer beperkte hoeveelheid 
informatie die de NVWA op grond van dit voorliggende ontwerpbesluit openbaar lijkt te gaan 
maken. Het ontwerpbesluit ziet toe op actieve openbaarmaking van gegevens over inspecties van 
horeca, producten en visafslagen. Waarom is voor deze sectoren gekozen? Waarom worden er niet 
meer bedrijfstakken meegenomen in het voorliggende ontwerpbesluit? Hoe verhoudt dit zich tot de 
huidige praktijk van openbaarmaking van de NVWA? Welke extra bevoegdheden ten opzichte van 
de huidige mogelijkheden van de NVWA regelt het voorliggende besluit precies? Nu de wettelijke 
grondslag voor openbaarmaking van deze informatie wordt gewijzigd, op welke wijze zal dat van 
invloed zijn op de inhoud en wijze van openbaarmaking van gegevens over deze sectoren? De 
leden van de Partij voor de Dieren-fractie zijn van mening dat uitkomsten van inspecties van 
bedrijven makkelijk toegankelijk zouden moeten zijn voor het publiek. Waarom zal de 
kleurensystematiek bij bedrijfsgericht toezicht worden losgelaten, aangezien dit juist voor 
7 
 

 
II.   REACTIE VAN DE MINISTER 
 
Met belangstelling heb ik kennisgenomen van de vragen en opmerkingen van de leden van de 
fracties van de VVD, D66, SP en Partij voor de Dieren, die zijn gesteld in de inbreng van het 
verslag van een schriftelijk overleg iNZake het ontwerpbesluit houdende regels ter uitvoering van 
de Gezondheidswet en de Jeugdwet (Kamerstukken 34 111, nr. 24). Hierbij stuur ik u de 
antwoorden op de gestelde vragen. De vragen zijn zoveel mogelijk beantwoord in de volgorde van 
het door de commissie uitgebrachte verslag. Voor de overzichtelijkheid zijn de vragen genummerd.  
 
 
Vragen en opmerkingen van de VVD-fractie 
 
Brief van de minister 
 
1. De leden van de VVD-fractie onderschrijven het belang van een veilige en open cultuur die het 
melden en leren van incidenten en calamiteiten stimuleert en stellen daarbij dat het  melden van 
calamiteiten sinds 2005 verplicht is. Uit de brief blijkt dat het aantal meldingen vooral sinds 2012 
toeneemt. Zij vragen of  het aantal calamiteiten an sich toegenomen, of dat het proces van het 
melden van calamiteiten sinds die tijd beter loopt?  
 
De stijging van het aantal meldingen is toe te schrijven aan een aantal oorzaken. Burgers melden 
meer maar ook zorgverleners weten de inspectie beter te vinden. Daarnaast is de inspectie in 2012 
overgestapt van een regionaal naar een landelijk meldingssysteem. Mogelijk heeft ook dat 
bijgedragen aan het melden van calamiteiten. Of  het aantal calamiteiten an sich is toegenomen,  
is niet bekend.   
 
2. In de brief wordt aangegeven dat het leren van calamiteiten vooral plaatsvindt in een veilige en 
open cultuur binnen de zorg en dat het belangrijk is dat zo’n cultuur gestimuleerd blijft worden. De 
leden van de VVD-fractie vragen welke rol de IGJ daarbij heeft of voor zichzelf ziet en wat wordt er 
gedaan richting de Raden van Bestuur (RvB) en de Raden van Toezicht (RvT) van de 
zorginstellingen.   Welke mogelijkheden en bevoegdheden hebben de RvB’s en RvT’s op dit punt? 
 
Volgens het Uitvoeringsbesluit Wkkgz stelt de inspectie eisen aan het calamiteitenonderzoek en aan 
het informeren en betrekken van de cliënt bij het onderzoek en de resultaten van het onderzoek. 
De zorgaanbieder rapporteert hierover aan de inspectie, waardoor de inspectie kan vaststellen of 
de zorgaanbieder de cliënt tijdig en volledig heeft geïnformeerd. Daarnaast roept de inspectie 
zorgaanbieders op om (geanonimiseerd) openheid van zaken te geven op hun websites. 
Op grond van de huidige wet- en regelgeving zijn de raden van bestuur aanspreekbaar op de 
kwaliteit van zorg en de wijze waarop zij hun instelling inrichten om dit te realiseren. Zij zijn 
daarbij afhankelijk van het werk van hun zorgverleners: dit maakt goede afspraken tussen deze 
zorgverleners en de raad van bestuur noodzakelijk. De raad van toezicht, heeft de 
verantwoordelijkheid om het beleid en de besluiten van de raad van bestuur te toetsen. De raad 
van toezicht kan de raad van bestuur tot de orde roepen en indien nodig corrigerend optreden. 
De IGJ en de Nederlandse Zorgautoriteit (NZa) hebben samen het kader ‘Toezicht op Goed 
Bestuur’ opgesteld. Daar in staat wat de NZa en de IGJ onder goed bestuur in de zorg verstaan en 
wat van zorgbestuurders wordt verwacht op het gebied van kwaliteit, veiligheid, toegankelijkheid 
en betaalbaarheid van zorg. De NZa of de IGJ spreekt de bestuurder aan als er signalen zijn dat de 
zorg in gevaar komt. Zo nodig spreken NZa en IGJ ook de raad van toezicht van een zorgaanbieder 
aan. 
 
3. De leden van de VVD-fractie lezen dat de bevindingen van onderzoeken naar calamiteiten zo 
spoedig mogelijk na het onderzoek openbaar zouden moeten worden gemaakt. In hoeverre wordt 
direct openbaar gemaakt dat een calamiteit wordt onderzocht en wat wordt dan bekend gemaakt?  
Deelt de minister de mening van genoemde leden dat er incidenten of calamiteiten kunnen zijn die 
onderzocht worden, waarbij het in het kader van de patiëntveiligheid essentieel is voor patiënten 
en consumenten om direct te weten dat een onderzoek wordt gedaan? Zo ja, wat zijn hiertoe de 
mogelijkheden? 
 
Openbaarmaking vindt plaats nadat een onderzoek is afgerond. Wat openbaar wordt gemaakt, 
wordt uitgewerkt in de tweede tranche van de AMvB. Indien bij een melding blijkt dat de 
patiëntveiligheid in het geding is, zal de inspectie direct passende maatregelen nemen.  
 
9 
 

 
beleidsterrein. De IGJ zal vaak op basis van mandaat het besluit voor de minister nemen. 
 
8. Binnen het NVWA-domein gaat het bij dit ontwerpbesluit om een beperkt aantal trajecten 
(visafslagen, horeca en projectmatige productonderzoeken) waarvoor een 
openbaarmakingsverplich-ting gaat gelden. Uitbreiding van de trajecten zal bij komende 
wijzigingen van dit besluit aan de orde komen. De leden van de VVD-fractie vragen waarom nu 
voor deze drie trajecten is gekozen, om welke uitbreidingen het gaat, welke fasen worden 
onderscheiden en in welk tempo die uitbreiding zal plaatsvinden.  
 
De NVWA streeft  ernaar om in 2022 de openbaarmaking van  inspectieresultaten uitgerold te 
hebben over het brede terrein van de NVWA.  Voordat inspectieresultaten openbaar worden 
gemaakt, wordt voor het betreffende traject  beoordeeld in hoeverre de openbaarmaking mogelijk 
is en vindt een belangenafweging plaats tussen de belangen van de openbaarmaking versus de 
belangen van de gecontroleerden in de betreffende trajecten. Openbaarmaking van volgende 
trajecten kan pas plaatsvinden als het ook organisatorisch en administratief haalbaar is. Momenteel 
werkt de NVWA aan de uitrol van een nieuw ICT-systeem, waarin alle inspectieresultaten worden 
opgenomen. De snelheid van de uitrol van dit systeem bepaalt mede het tempo van de 
openbaarmaking door de NVWA. Er is nu gekozen om te starten met de openbaarmaking van de 
inspectieresultaten van de horeca, visafslagen en de projectmatige onderzoeken productveiligheid. 
Deze trajecten worden deels al openbaar gemaakt op grond van artikel 8 van de Wob. Door met 
deze trajecten te starten wordt ervaring opgedaan met de vernieuwde procedure voor 
openbaarmaking op grond van de Gezondheidswet. Na evaluatie hiervan, zullen andere trajecten 
volgen. Om die reden is er op dit moment voor de NVWA nog geen planning voor een volgende 
tranche van de AMvB.. 
 
9. De leden van de VVD-fractie vinden de contextinformatie en de samenhang met een, door de 
betrokkene gegeven, reactie van cruciaal belang. Hieraan lijkt echter beperkt waarde te worden 
gehecht door de minister. Deze leden lezen dat het met het oog op de uitvoerbaarheid niet zinvol is 
daar zeer gedetailleerde regelgeving over vast te stellen en vragen zich af of de minister aan 
contextinformatie maar beperkte waarde hecht. Zij vragen wat er op dit punt wel wordt 
opgenomen in de regelgeving. 
 
Net als de leden van de VVD-fractie, vind ik contextinformatie van groot belang. Om die reden is in 
artikel 2, derde lid, van de AMvB vastgelegd dat contextinformatie wordt gepubliceerd. 
Contextinformatie dient om de openbaar gemaakte informatie goed te kunnen uitleggen en 
interpreteren. Deze informatie is daarom belangrijk voor het publiek. Dat geldt ook voor de reactie 
die betrokkene kan geven op de openbaar gemaakte informatie en de contextinformatie. De 
contextinformatie is algemeen van aard en het betreft geen verplichting om bij iedere 
openbaarmaking afzonderlijk contextinformatie te geven. Ik kies er, na overleg met de inspecties, 
bewust voor om geen gedetailleerde regeling op te nemen, maar ruimte te geven voor maatwerk. 
 
10. De inspectiedienst is niet verplicht om bij iedere openbaarmaking contextinformatie te 
vermelden, zo is bepaald in artikel 2. Juist om te kunnen leren van calamiteiten is een goed begrip 
van de situatie en de informatie, zoals die blijkt uit de openbaarmaking, belangrijk. Hoe wordt dat 
doel geborgd wanneer het geven van contextinformatie niet verplicht is? 
 
Contextinformatie bij de openbaarmaking door de IGJ is achtergrondinformatie over hoe het 
toezicht is geregeld, hoe bepaald wordt wanneer controle en onderzoek plaatsvindt, en hoe het 
interventiebeleid van de inspectie eruitziet. In de openbaar te maken informatie als aangeduid in 
de bijlage bij de AMvB, zal informatie kenbaar worden over de concrete situatie in een bepaalde 
casus. Dit geeft samen met de contextinformatie een goed begrip van de situatie.  
 
11. De leden van de VVD-fractie vragen zich af hoe wordt geborgd dat geen onderscheid gemaakt 
wordt tussen sectoren of verlening van diensten bij het openbaar maken van de informatie en het 
geven van contextinformatie en hoe wordt geborgd dat inspecteurs eenzelfde lijn hanteren binnen 
het openbaar maken van de informatie en de contextinformatie?  
 
In het IGJ-gedeelte van de AMvB wordt geen onderscheid gemaakt naar sectoren. De inspectie 
heeft voor alle sectoren waar zij toezicht op houdt, dezelfde regels ten aanzien van het openbaar 
maken. Deze regels worden geborgd door middel van interne procedures. 
De NVWA zorgt ervoor dat inspecteurs zoveel mogelijk op gelijke wijze inspecteren. Dit doet zij 
door inspecteurs op te leiden een eenduidig interventiebeleid te hanteren en door regelmatig het 
toepassen van het handhavingsbeleid met elkaar af te stemmen. 
 
11 
 

 
14. Waarom wordt ervoor gekozen om de reactie op de openbaarmaking te beperken tot 50 en 200 
woorden (artikel 4, lid 2) bij respectievelijk de NVWA en IGJ/ Inspectie Justitie en Veiligheid 
(IJenV)? Het lijkt de leden van de VVD-fractie niet nodig om de omvang van de reactie te beperken 
- in ieder geval tot een zo beperkte omvang. De informatie van de inspectiediensten wordt ook niet 
qua aantal woorden beperkt.  
 
Uit de huidige praktijk van de NVWA blijkt dat een reactiemogelijkheid van maximaal 50 woorden 
voldoende is. In het kader van openbaarmaking van  het opleggen van maatregelen door de IGJ 
wordt nu gewerkt met een zienswijze van maximaal 200 woorden van de zorgaanbieder. Ook dit 
lijkt passend,  omdat de mogelijkheid om een reactie te geven op de openbaarmaking bedoeld is 
om betrokkene in staat te stellen te reageren op de openbaar gemaakte informatie.  Zoals 
toegelicht bij vraag 13, staat tegen besluiten tot openbaarmaking rechtsbescherming open. In dat 
kader gelden uiteraard geen beperkingen. 
 
15 en 16. Conform het amendement De Lange/Bergkamp zullen beleidsregels worden opgesteld 
rondom het herinspectiebeleid. De IGJ en IJenV zijn op dit moment nog bezig met het ontwikkelen 
van beleid over herinspecties. De leden van de VVD-fractie vragen wanneer deze beleidsregels 
beschikbaar zijn en hoe het komt dat het de NVWA wel gelukt om inmiddels beleidsregels vast te 
stellen en de IGJ en IJenV nog niet? Daarbij vragen de leden van de VVD-fractie wat de voor- en 
nadelen van het bieden van de mogelijkheid van herinspectie zijn en binnen welke termijn in zijn 
algemeenheid een nieuwe inspectie dan wel herinspectie plaatsvindt.  
 
De beleidsregels over het herinspectiebeleid zullen door IGJ worden vastgesteld op grond van 
artikel 44d van de Gezondheidswet respectievelijk artikel 9.9 van de Jeugdwet, zoals die bij 
genoemd amendement in de wet zijn opgenomen. Deze beleidsregels zullen helderheid geven over 
de gevallen waarin en de termijnen waarbinnen herinspecties in beginsel zullen plaatsvinden. 
Uitgangspunt voor de beleidsregels zal de huidige werkwijze van de IGJ zijn. Deze werkwijze omvat 
al een herinspectie bij geconstateerde tekortkomingen. Als de inspectie tijdens onderzoek 
tekortkomingen constateert, worden deze in een rapport gepubliceerd. De zorgaanbieder of het 
bedrijf krijgt een bepaalde periode om deze tekortkomingen weg te nemen en dit aan de inspectie 
te melden. De gestelde periode is variabel en is afgestemd op de te corrigeren tekortkoming. De 
inspectie toetst aan het eind van deze periode opnieuw of de zorgaanbieder of het bedrijf aan de 
normen voldoet. Als de tekortkoming naar tevredenheid van de IGJ is opgelost, stuurt deze een 
zogenoemde “afsluitbrief”. Deze afsluitbrief wordt onder de gewijzigde Gezondheidswet altijd 
openbaar gemaakt.  
De NVWA en haar rechtsvoorgangers kennen sinds lange tijd een interventiebeleid, in de vorm van 
een beleidsregel, waarin wordt aangegeven hoe zij intervenieert als zij overtredingen constateert. 
Daarbij horen ook herinspecties die over het algemeen binnen drie maanden plaatsvinden. 
Informatie over de herinspecties in de genoemde trajecten van deze AMvB, wordt eveneens 
gepubliceerd. 
 
17. De leden van de VVD-fractie hebben verschillende vragen over de termijnen waarbinnen 
informatie beschikbaar blijft. Waarom is gekozen voor de verschillende termijnen voor het 
beschikbaar blijven van informatie op de website (visafslagen en horeca: 2 jaar; productveiligheid: 
maximaal 10 jaar; IGJ: 5 jaar) en waarom is de termijn bij “productveiligheid” zo lang? Waarom 
wordt de beschikbare informatie niet direct verwijderd na een nieuwe inspectie of herinspectie?  
 
De verschillen vloeien voort uit de aard van het geïnspecteerde en daarmee samenhangend de 
actualiteit van de openbaargemaakte gegevens. De inspectieresultaten van productveiligheid 
kunnen langere tijd op de website worden geplaatst, omdat de informatie over betreffende 
producten in de loop van de tijd niet kan veranderen. Het gaat in het algemeen om 
productonderzoeken waarvan de producten een langere levensduur hebben dan drie jaar omdat ze 
langere tijd gebruikt kunnen worden. De consument kan op deze wijze langer nagaan of hij een 
veilig product gebruikt. Bovendien komt deze termijn overeen met de termijn die het Europese 
waarschuwingssysteem voor snelle uitwisseling van informatie over gevaarlijke producten (RAPEX) 
hanteert. Inspectieresultaten van andere inspectiegegevens blijven maximaal twee jaar op de 
website staan, omdat die gegevens anders dan bij producten, minder lang actueel blijven. Op 
grond van de bijlage bij de AMvB wordt na een nieuwe inspectie de openbaargemaakte informatie 
geactualiseerd en de gegevens van de oude inspectie verwijderd (zie bijvoorbeeld onderdeel I, 
onder A, 8a.). De openbaarmaking van opgelegde bestuursrechtelijke sancties en schriftelijke 
waarschuwingen waaraan geen afdoende gevolg is gegeven, blijven twee jaar beschikbaar. 
Op het terrein van de IGJ en de IJenV is gekozen voor een termijn van vijf jaar omdat daar niet 
alleen de actualiteit een rol speelt maar ook de voorlichtende waarde en daarmee lerende werking 
van iets minder actuele zaken. Die waarde blijft ook na herinspectie. Vijf jaar sluit ook aan bij de 
13 
 

 
De regering deelt niet de mening van de leden van de D66-fractie dat door afschaffing van de 
kleurcodes het doel van de openbaarmaking bedrijven aan te sporen de regelgeving na te leven, 
1
niet wordt bereikt. Met de in de Kamerbrief van 6 juni 2016  aangekondigde presentatiewijze is er 
sprake van een heldere en objectieve weergave van de inspectieresultaten. In deze Kamerbrief is 
aangegeven dat de naleving van de bedrijven wordt gepresenteerd door overzichtelijke 
samenvattingen van de inspectieresultaten, de eventueel opgelegde sanctiebesluiten en op termijn 
de hieraan gekoppelde achterliggende inspectierapporten. Voor bedrijven is het van belang dat zij 
concreet inzicht hebben in de geconstateerde tekortkomingen, zodat zij hierop hunnen handelen 
kunnen afstemmen en verbeteringen kunnen doorvoeren.   
 
21. Daarnaast vragen de leden van de D66-fractie of de minister bereid is te onderzoeken of de 
inspectieresultaten van de NVWA te zien kunnen zijn bij de ingang van eetgelegenheden, zoals 
reeds in Denemarken, New York en het Verenigd Koninkrijk gebruikelijk is. Zo nee, waarom niet?  
 
De NVWA voert haar inspecties op een risicogebaseerde wijze uit. Dit houdt in dat niet alle 
bedrijven regelmatig bezocht worden, maar dat de controlefrequentie afhangt van de historie van 
het bedrijf, de risicocategorie en eventuele signalen van niet-naleving. Bij presentatie van de 
inspectieresultaten bij de ingang van eetgelegenheden moet er sprake zijn van een zodanige 
controlefrequentie, waarbij alle eetgelegenheden regelmatig worden bezocht, dat de informatie ook 
actueel is. Bij presentatie op een website is dit van minder groot belang, omdat bij presentatie op 
een website meer contextinformatie kan worden verstrekt. 
 
 
Vragen en opmerkingen van de SP-fractie 
 
Brief van de minister 
 
22. De leden van de SP-fractie vinden de tweede tranche van de AMvB waarin de openbaarmaking 
door de inspectie van informatie over calamiteiten zal worden geregeld, zeer belangrijk en wachten 
de nadere invulling af. Aangegeven wordt dat er jaarlijks zo’n 2500 calamiteitenmeldingen zijn 
waarbij in circa 4% van de gevallen de inspectie zelf onderzoek doet. Dit komt neer op slechts 100 
onderzoeken op 2500 meldingen; dat vinden de leden van de SP-fractie een erg laag aantal. Deze 
leden vragen dan ook of de minister van mening is dat dit aantal omhoog zou moeten en, indien 
personeelstekorten (deels) de oorzaak zijn, of de formatie van de IGJ in oprichting uitgebreid zou 
moeten worden. 
 
Het beleid van de inspectie is er op gericht dat calamiteiten zoveel mogelijk door de zorgaanbieder 
zelf worden onderzocht omdat de zorgaanbieder op die manier het meeste van de casus leert. Dit 
zelfonderzoek ligt ook vast in het Uitvoeringsbesluit Wkkgz. De inspectie voert onderzoek uit indien 
daar gelet op de omstandigheden van het geval noodzaak toe is of de inspectie daartoe wettelijk 
verplicht is. Dit beleid is niet ingegeven door de beschikbaarheid van personeel.  
 
Nota van Toelichting 
 
Inleiding  
 
23. Als belangrijk uitgangspunt van de wet wordt benoemd dat niet alleen informatie over 
tekortkomingen openbaar wordt gemaakt maar ook positieve gegevens (bijvoorbeeld dat bij een 
bedrijf of instelling geen overtreding is geconstateerd). Hier wordt in het vervolg van de tekst 
echter nauwelijks aandacht aan besteed. De leden van de SP-fractie krijgen hier graag een 
uitgebreidere toelichting op. Aan welke positieve gegevens moet precies worden gedacht? Gaat het 
dan bijvoorbeeld alleen om de publicatie van rapporten naar aanleiding van aangekondigde of 
onaangekondigde inspecties waar geen tekortkomingen zijn geconstateerd, of gaat het dan ook om 
onderzoeken door de inspectie na calamiteitmeldingen, welke ongegrond blijken? Geldt het ook 
voor de uitkomsten van onderzoeken die organisaties/instellingen zelf ingesteld hebben na een 
calamiteitmelding of gaat het bijvoorbeeld zelfs om organisaties waarvan geen calamiteitmelding is 
ontvangen? En welke informatie wordt dan precies gepubliceerd? Deze leden stellen dat het 
uitgangspunt moet zijn dat het goed gaat in een organisatie/instelling. Zij vragen zich dan ook af 
wat er gebeurt als later, na publicatie van de positieve gegevens, blijkt dat toch dingen niet goed 
gaan in de organisatie/instelling, of als de instelling calamiteiten ‘gewoon’ niet gemeld heeft. In 
hoeverre zit de publicatie van ‘positieve gegevens’ effectief toezicht in de weg, als kritische 
rapportages tussen een breed scala van goed-nieuw-berichten gezocht moeten worden?   
 
15 
 

 
capaciteit voldoende is om aan de nieuwe taken te voldoen? Zo nee, zal er extra personeel worden 
aangetrokken? 
 
Het openbaar maken op basis van de Gezondheidswet is een nieuwe werkwijze voor de IGJ en de 
NVWA en brengt een andere manier van werken met zich mee. In de memorie van toelichting bij 
de Gezondheidswet werd reeds de verwachting  uitgesproken dat het aantal voorlopige 
voorzieningen en bezwaren en beroepen zou toenemen nu de zienswijze fase in de Gezondheidswet 
(deels) is afgeschaft.  
De NVWA schat in dat daarvoor structureel op jaarbasis 4.7 fte aan juridische capaciteit benodigd 
is. Dit veroorzaakt enige verschuiving binnen de beschikbare capaciteit naar meer juridische 
ondersteuning. De benodigde capaciteit voor de implementatie/uitvoering wordt ingeschat op 1 fte.  
De IGJ heeft in het kader van de toezicht- en handhaafbaarheidstoets berekend dat zij 6 fte extra 
nodig heeft om deze eerste tranche van de AMvB uit te kunnen voeren. 
 
Gevolgen voor de regeldruk 
 
28. De extra lastendruk kan voor de drie inspecties gezamenlijk jaarlijks geschat worden op zo’n 
€31.200,-. Kan de minister aangeven of de inspecties ter compensatie voor deze extra kosten 
extra budget zullen ontvangen? Zo nee, hoe zullen deze extra kosten betaald gaan worden?  
 
De berekende extra lastendruk waarop de leden van de SP-fractie doelen, betreft de lastendruk 
voor het gezamenlijke bedrijfsleven. De kosten zijn gebaseerd op een schatting van het aantal te 
verwachten reacties op aankondigingen voor publicatie en hoeveel tijd men kwijt is met het 
schrijven van een reactie. Het gaat bij het genoemde bedrag dus niet om kosten voor de drie 
inspecties. 
 
Advies van het Adviescollege Toetsing Regeldruk 
 
29. Aangegeven wordt dat het te vroeg is om een eindconclusie te trekken met betrekking tot het 
opnemen van een uniforme procedurele regeling in de Algemene wet bestuursrecht (Awb) omdat 
daarvoor eerst de besluitvorming rond het voorstel voor de Wet open overheid afgerond moet 
worden.  
De leden van de SP-fractie vragen wanneer wordt besloten of er een wetsvoorstel om een 
algemene procedurele regeling over actief openbaar maken in de Awb ingediend wordt en of 
daarbij een inschatting kan worden gegeven van de termijn waarop de Kamer hierover 
geïnformeerd wordt? Verder stellen de leden van de SP-fractie dat in de AMvB staat beschreven dat 
het een voor dit besluit noodzakelijke wijziging van de Gezondheidswet betreft en vragen zij toe te 
lichten wat dit precies voor gevolgen heeft voor het actief openbaar maken van inspectierapporten 
tot deze besluitvorming is afgerond?  
 
Besluitvorming over het tot stand brengen van een dergelijk wetsvoorstel zal zoals gezegd niet 
eerder plaatsvinden dan na afronding van de besluitvorming rond het voorstel voor de Wet open 
overheid. Dit initiatiefwetsvoorstel is ingediend in 2012 en ligt nu ter behandeling bij de Eerste 
Kamer. In de passage waaraan de leden van de fractie van de SP in deze vraag refereren wordt 
gedoeld op de wet van 14 november 2016 tot wijziging van de Gezondheidswet en de Jeugdwet 
(Stb. 2016, 448). Deze wet biedt de basis voor actieve openbaarmaking onder de Gezondheidswet 
en de Jeugdwet zoals die nader wordt vormgegeven in de voorliggende AMvB. Dit traject is niet 
afhankelijk van verdere besluitvorming over een algemene procedurele regeling onder de Awb. 
Mocht die regeling er te zijner tijd komen, dan zal uiteraard worden bezien in hoeverre de nu tot 
stand gebrachte regels onder de Gezondheidswet en de Jeugdwet daarop moeten worden 
aangepast. 
 
Internetconsultatie 
 
30. Graag ontvangen de leden van de SP-fractie een overzicht van de partijen die gereageerd 
hebben tijdens de internetconsultatie, met daarbij per partij de belangrijkste opmerkingen 
weergegeven.  
 
In totaal hebben zeven organisaties gereageerd, waarvan 5 reacties openbaar zijn. Insprekers 
mogen zelf kiezen voor vertrouwelijkheid. De openbare reacties komen van de Vereniging voor 
Innovatieve Geneesmiddelen, het Comité van Graanhandelaren en MVO - de ketenorganisatie voor 
oliën en vetten, GGZ Nederland, COV en de KNMG. Deze reacties zijn na te lezen op 
www.internetconsultatie.nl. Sommige reacties hadden betrekking op aspecten waarover de 
besluitvorming al had plaatsgevonden bij de wijziging van de Gezondheidswet en de Jeugdwet en 
17 
 

 
 informatie over lasten onder bestuursdwang en lasten onder dwangsom. 
 informatie over besluiten tot invordering van dwangsommen en verhaal van kosten van de 
uitvoering van bestuursdwang. 
 
IGJ/IVenJ (Jeugddomein) 
 informatie over  inspectierapporten, behalve rapporten m.b.t. meldingen (waaronder 
calamiteiten) of rapporten ten grondslag worden gelegd aan een tuchtklacht of een bestuurlijke 
boete. 
 informatie over kennisgevingen met betrekking tot verscherpt toezicht 
 informatie met betrekking tot aanwijzingen, bevelen, lasten onder bestuursdwang en lasten 
onder dwangsom. 
 
Artikel 7 
 
35. De leden van de SP-fractie concluderen dat informatie met betrekking tot het toezicht op - en 
de uitvoering van regelgeving in de openbare lichamen Bonaire, Sint Eustatius en Saba niet onder 
de AMvB valt. Kan de minister toelichten in hoeverre er nu op enigerlei wijze sprake is van 
openbaarmaking van inspectiegegevens op de openbare lichamen? Is er voldoende zicht op - en 
inzicht in de situatie van de organisaties/instellingen? 
 
De NVWA oefent momenteel geen toezicht uit op de openbare lichamen.  
Voor de IGJ geldt dat de in artikel 44, derde lid, onderdelen h tot en met k, van de Gezondheidswet 
gegeven opsomming van besluiten die in de onderliggende AMvB voor openbaarmaking kunnen 
worden aangewezen, uitsluitend besluiten betreffen op grond van Europees Nederlandse 
wetgeving. Besluiten op grond van de BES-wetgeving  worden nu niet in deze AMvB aangewezen. 
De IGJ heeft in de afgelopen jaren maatregelen ten aanzien van zorginstellingen op de BES 
openbaar gemaakt op grond van de Wet openbaarheid van bestuur BES. Inspectiegegevens over 
het toezicht op de jeugdzorg en gezinsvoogdij zijn in de afgelopen jaren openbaar gemaakt. 
Daarnaast is het afgelopen jaar het rapport over de kwaliteit van zorg van het ziekenhuis op 
Bonaire openbaar gemaakt. De IGJ voert geregeld inspectiebezoeken uit bij zorgaanbieders in 
Caribisch Nederland. Zo is er de afgelopen jaren aan het ziekenhuis op Bonaire een toezichtbezoek 
gebracht en daarnaast onder meer aan alle tandartsen en thuiszorgaanbieders. In het kader van 
het toezicht op de jeugdzorg en de gezinsvoogdij vinden jaarlijks bezoeken plaats, waaronder vorig 
jaar aan Jeugdzorg en Gezinsvoogdij Caribisch Nederland en dit jaar aan een residentiële 
jeugdzorginstelling op Bonaire. 
 
Toelichting op de bijlage 
 
Onderdeel 1: openbaarmaking door de NVWA 
 
36. Graag ontvangen de leden van de SP-fractie een toelichting op het besluit om geen gebruik 
meer te maken van de kleurensystematiek bij de openbaarmaking iNZake bedrijfsgericht toezicht. 
Zal hiermee informatie verdwijnen?  
 
Nee, er verdwijnt  geen informatie door niet  gebruik te maken van de kleurensystematiek. Door de 
presentatie van oordelen aan de hand van nalevingscategorieën, de schriftelijke waarschuwingen, 
de sanctiebesluiten en op termijn de achterliggende inspectierapporten, wordt de informatie op een 
overzichtelijke manier openbaar gemaakt. 
 
37. Aangegeven wordt dat het openbaar maken van trajecten op de wijze waarop de 
Gezondheidswet dat voorschrijft, onder andere aanzienlijke investeringen en aanpassingen van ICT 
vergt. Kan inzicht gegeven worden in de (hoogte van de) nodige investeringen en een planning 
met betrekking tot de aanpassingen in de ICT?  
 
De IGJ maakt voor openbaarmaking gebruik van het nieuwe zaaksysteem dat zij begin 2019 
implementeert. Omdat het systeem alle primaire processen van de inspectie omvat, is het niet 
mogelijk om aan te geven welk deel hiervan aan openbaarmaking kan worden toegeschreven. 
Verder onderzoekt de inspectie de noodzaak om haar website aan te passen zodat de uitkomsten 
van toezicht en handhaving zo transparant mogelijk openbaar kunnen worden gemaakt. Gelet op 
de fase waarin dit onderzoek zich bevindt, zijn de kosten hiervan nog niet duidelijk.  
Bij de NVWA is de uitrol van de openbaarmaking mede afhankelijk van de snelheid van de 
aanpassingen van het nieuwe ICT-systeem. In dit systeem worden  de inspectieresultaten 
vastgelegd die de basis zijn voor het openbaar maken van de oordelen op de website van de 
NVWA. Voor de benodigde investeringen en planning met betrekking tot de aanpassingen in de ICT 
19 
 

 
krijgen in de AMvB. De leden van de SP-fractie zijn benieuwd of al enig zicht is op de termijn 
waarop deze onderdelen een plaats krijgen in de AMvB. 
 
De openbaarmaking van bevindingen van onderzoeken naar calamiteiten die door IGJ, de Inspectie 
Justitie en Veiligheid  en/of Toezicht Sociaal Domein/Samenwerkend Toezicht Jeugd zelf zijn  
uitgevoerd, komen aan de orde in de tweede fase van de AMvB.  
 
Wijze van openbaarmaking 
 
43. Graag ontvangen de leden van de SP-fractie een overzicht van de wijze waarop het (sinds 1 
januari 2015) uitgebreide handhavingsinstrumentarium van het jeugddomein is gebruikt, inclusief 
een toelichting op de constatering dat van deze mogelijkheden nog slechts in beperkte mate 
gebruik gemaakt is. 
 
De inspectie zet de maatregelen die het handhavingsinstrumentarium biedt zo gericht mogelijk in 
om ze effectief te laten zijn en te houden. Dit is in lijn met de gekozen visie van de inspectie. 
Harde maatregelen waar dat nodig is en zachte maatregelen als dat volstaat. In de praktijk 
betekent dit dat als de inspectie verwacht dat een lichtere interventie toereikend is om het 
gewenste effect te bereiken dat dan die weg wordt gekozen. De uitbreiding van het 
instrumentarium is nog vrij recent en daarom is het moeilijk om nu al te kunnen spreken van 
gebruik in beperkte mate. De inspectie houdt uiteraard de effectiviteit van haar 
handhavingsmaatregelen goed in de gaten. 
 
 
Vragen en opmerkingen van de Partij voor de Dieren-fractie 
 
44. Genoemde leden willen graag nadere uitleg over de ambitie en planning van openbaarmaking 
van gegevens van de inspectiediensten. De Gezondheidswet is reeds in 2016 aangenomen, waarna 
lang gewacht is op het voorliggende ontwerpbesluit. Kan de minister toelichten waarom het zo lang 
geduurd heeft voordat dit besluit naar de Kamers is gestuurd?  
 
Nadat eind 2016 de Gezondheidswet is aangenomen is de concept AMvB opgesteld en voorgelegd 
aan de inspecties voor een uitvoerings- en handhavingstoets. Na verwerking van de resultaten van 
deze toetsen is de concept AMvB gereed gemaakt voor de internetconsultatie die in de zomer van 
2017 heeft plaatsgevonden. Na verwerking van de uit de consultatie naar voren gekomen 
opmerkingen is de AMvB onderwerp geweest van interdepartementale afstemming, leidend tot een 
akkoord in de ministerraad in het voorjaar van 2018 om de concept AMvB voor te hangen. Een 
belangrijke reden dat dit proces niet sneller is verlopen is de kabinetswissel geweest in de periode 
na de internetconsultatie. Daarnaast heeft voor het tempo een rol gespeeld dat het ging om een 
AMvB voor vier inspecties waarbij drie ministeries betrokken zijn. Dat vergde de nodige 
afstemmingstijd. Daarbij kwam vervolgens ook dat tijdens het proces de IGZ en IJZ zijn gefuseerd. 
 
45. In de nota van toelichting valt te lezen dat er op de Gezondheidswet toegespitste werkwijzen 
en modellen zullen moeten worden ontwikkeld om een grotere hoeveelheid informatie openbaar te 
kunnen maken. Wat is de planning voor de ontwikkeling van deze werkwijzen en modellen? Welke 
fasen ziet de minister voor zich, wanneer komen deze gereed en wanneer zal dit proces in het 
geheel afgerond zijn?  
 
Voor het antwoord op deze vraag verwijs ik naar het antwoord op vraag 24. 
 
46. In de Nota van Toelichting wordt opgemerkt dat het niet wenselijk is dat openbaarmaking over 
verschillende bedrijfstakken die onder toezicht van de NVWA staan, altijd op dezelfde manier 
plaatsvindt. De leden van de Partij voor de Dieren-fractie vragen de minister hier een nadere 
toelichting op te geven.  
 
Het publiceren van inspectie informatie moet gericht zijn op de doelen die het wil bereiken, in 
relatie tot doelgroep. De opzet van openbaarmaking wordt zoveel mogelijk geharmoniseerd. Het is 
echter voorstelbaar dat informatie over visafslagen niet helemaal gelijk is aan informatie over 
horeca inspecties. De contextinformatie moet de juiste duiding geven zodat de ‘gebruiker’ van de 
informatie maximaal en eenvoudig bediend wordt. De informatie wordt daarmee voor ieder 
openbaar te maken traject op een eigen specifieke en herkenbare wijze openbaar gemaakt. 
 
47. De leden van de fractie van de Partij voor de Dieren zijn teleurgesteld in de zeer beperkte 
hoeveelheid informatie die de NVWA op grond van dit voorliggende ontwerpbesluit openbaar lijkt te 
21 
 

 
bestuur (Wob). Te zijnertijd zal de grondslag voor de openbaarmaking worden aangepast naar de 
Gezondheidswet. Een gedetailleerde planning van alle openbaar te maken trajecten door de NVWA 
is op dit moment niet beschikbaar. Zie voor het overige de beantwoording van vraag 8. 
 
 
 
 
23 
 

