 
Regels met betrekking tot de begroting en verantwoording van de 
kosten van het toezicht van de Autoriteit Financiële Markten en de 
Nederlandsche Bank en de financiering van de toezichtkosten (Wet 
bekostiging financieel toezicht 2019) 
 
 
MEMORIE VAN TOELICHTING 
 
 
I ALGEMEEN 
 
§1. Inleiding 
 
Met dit wetsvoorstel wordt de Wet bekostiging financieel toezicht (Wbft) 
vervangen. De aanleiding hiervoor is de vijfjaarlijkse evaluatie van de 
kostenverdeling over de onder toezicht staande personen. Deze evaluatie heeft 
in 2017 plaatsgevonden, met als uitkomst dat de kostenverdeling aanpassing 
behoeft. Tevens is gebleken dat de huidige wet onvoldoende beantwoordt aan 
de behoefte van toezichthouders en ondertoezichtstaanden om noodzakelijke 
wijzigingen tijdig door te voeren. De Wbft regelt in detail de heffingen voor 
zowel de eenmalige handelingen als voor het doorlopend toezicht. De 
toezichthouders hebben in de afgelopen jaren nieuwe taken gekregen die 
wijziging van de Wbft noodzakelijk maakten. Dit heeft tot vele wijzigingen 
geleid en vanwege de doorlooptijd van een wetswijziging van gemiddeld twee 
jaar liep de verdeling van de kosten in de Wbft regelmatig achter bij de 
toezichtpraktijk. Met een andere opzet van de wet sluiten de toezichtpraktijk 
en wettelijke kostenverdeling beter op elkaar aan. Nu een wetswijziging nodig 
is vanwege de aanpassing van de procentuele kostenverdeling, wordt de 
gelegenheid aangegrepen om de vormgeving van de wet aan te passen. Met dit 
voorstel blijven de uitgangspunten van de doorberekening in de wet geregeld, 
maar wordt de uitwerking van de heffingen gedelegeerd naar lagere 
regelgeving. Dit past beter bij de aard van de bepalingen en maakt dat 
noodzakelijke aanpassingen voortvarender doorgevoerd kunnen worden. 
 
De Wbft bevat naast de doorberekening van de kosten van De Nederlandsche 
Bank NV (DNB) en de Stichting Autoriteit Financiële Markten (AFM) regels over 
de begroting en verantwoording van die toezichthouders. Voor die onderdelen 
bevat dit wetsvoorstel alleen een wijziging over de maximale hoogte van de 
begroting van de toezichthouders en de verhouding tot het kostenkader.  
 
Omdat de aanpassing van de wetsopzet tot behoorlijk wat wijzigingen leidt, is 
voor de inzichtelijkheid gekozen om de wet als geheel opnieuw vast te stellen. 
Daarbij kan de wet ook op enkele andere punten inzichtelijker gemaakt 
worden. 
 
In deze memorie van toelichting wordt in paragraaf 2 ingegaan op de 
achtergrond van de gewijzigde opzet van de wet. In paragraaf 3 wordt 
ingegaan op de begroting en verantwoording door de toezichthouders. 
Vervolgens worden in paragraaf 4 de uitgangspunten uiteengezet bij de 
doorberekening van de kosten aan de sector. Hierbij wordt inzicht gegeven in 
de wijze waarop de verdeling van de kosten op lager niveau wordt uitgewerkt. 
In de daarop volgende paragrafen wordt achtereenvolgens ingegaan op de 
financiële gevolgen en administratieve lasten, de uitvoerbaarheid en 
1 
 

 
vertraging gereageerd op ontwikkelingen en verplichtingen die zijn ingegeven 
door de nationale of Europese praktijk. Zo kan een Europese verordening die 
nieuwe vergunningen in het leven roept, tot gevolg hebben dat de 
vergunningen kosteloos worden verleend tot het moment waarop de Wbft op 
4
de vergunningsplicht is aangepast. Daarnaast is op het moment dat een 
voorstel wordt opgesteld om een richtlijn te implementeren niet altijd direct 
duidelijk of dit gevolgen heeft voor de kostenverdeling van het doorlopend 
toezicht. In de regel wordt dit pas duidelijk als de voorbereidingen voor de 
nieuwe taken zijn gevorderd en een concreet beeld bestaat over de toename of 
afname van het aantal vergunninghouders. Het wetsvoorstel is dan inmiddels 
ingediend of al aanvaard en een wijziging van de kostenverdeling moet dan bij 
nota van wijziging of via afzonderlijk wetsvoorstel worden doorgevoerd. 
 
In algemene zin is het huidige systeem te inflexibel gebleken bij noodzakelijke 
aanpassingen. Dit geldt ook voor de vijfjaarlijkse herziening van de 
percentages voor de verschillende toezichtcategorieën. Een herziene 
procentuele verdeling sluit aan bij de toezichtinspanningen en wetgeving op 
dat moment, terwijl in de regel de wetswijziging pas twee jaar later in werking 
kan treden. Feitelijk is er daarmee ook geen sprake meer van een vijfjaarlijkse 
herziening. Dit is noch voor de betrokken instellingen, noch voor het draagvlak 
voor de bekostiging een goede zaak. 
 
Nu een wetswijziging nodig is om de procentuele verdeling aan te passen, is 
gezien het bovenstaande gekozen voor een verbeterde vormgeving van de 
Wbft. Het detailniveau van de kostentoedeling in combinatie met het feit dat 
gebleken is dat deze kosten veelvuldig aanpassing behoeven, waarbij dit in de 
regel volgt uit Europese normen, maken dat delegatie van de uitwerking van 
de kosten passender is. Daarbij wordt aangesloten bij algemene 
5
wetgevingsuitgangspunten en andere wettelijke regelingen over de 
6
doorberekening van toezichtkosten.  
 
2.2 Nieuwe opzet 
In de opzet van dit wetsvoorstel zijn de begroting- en verantwoordingcyclus en 
de uitgangspunten voor de doorberekening van de kosten van de 
toezichthouders op wetsniveau geregeld. De uitwerking van de vergoeding van 
deze kosten wordt bij lagere regelgeving vastgesteld. Bij die uitwerking wordt 
een onderscheid gemaakt tussen de vergoeding van de kosten voor eenmalige 
handelingen en de kosten van het doorlopend toezicht.  
 
De kosten voor de eenmalige handelingen zijn relatief beperkt van omvang. 
Het gaat feitelijk om leges voor het verlenen van onder meer vergunningen en 
ontheffingen op grond van nationale wetgeving of Europese verordeningen. 
Deze eenmalige handelingen zijn nu opgenomen in bijlage I bij de Wbft. Op 
grond van het voorliggende voorstel wordt deze lijst met handelingen en 
daaraan verbonden kosten voortaan bij ministeriële regeling vastgesteld, zoals 
bij dergelijke tariefregelingen gebruikelijk is. Dit maakt het mogelijk om bij het 
ontstaan van nieuwe eenmalige handelingen (bijvoorbeeld op grond van een 
                                                 
4
 Een voorbeeld hiervan is de aanpassing van Bijlage I van de Wbft als gevolg van de 
verordening beheerders alternatieve beleggingsinstellingen. Zie Verordening (EG) Nr. 
1060/2009 en (EU) Nr. 1095/2010 (PbEU 2011, L 174) welke voorziet in een 
geharmoniseerd kader voor de vergunningverlening aan en het toezicht op beheerders 
van beleggingsinstellingen. Kamerstukken 33 235. 
5
 Zie onder meer aanwijzing 26 van de Aanwijzingen voor de regelgeving. 
6
 Zie bijvoorbeeld artikel 6a van de Instellingswet Autoriteit Consument en Markt. 
3 
 

 
begroting in eenmalige en overige kosten. Deze regels worden naar die 
algemene maatregel van bestuur verplaatst omdat die regels direct verband 
houden met de verdeling van de kosten over de toezichtcategorieën. 
 
3.3 Kostenkader 
 
Doel kostenkader 
De Ministers van Financiën en van Sociale Zaken en Werkgelegenheid dragen 
ministeriële verantwoordelijkheid voor het functioneren van ‘hun’ zelfstandige 
bestuursorganen. Hiertoe hebben zij op grond van de Kaderwet zelfstandige 
bestuursorganen onder meer de bevoegdheid om de begroting goed te keuren. 
Ter invulling van die bevoegdheid stellen de ministers een kader op voor de 
berekening van de begrotingen van de toezichthouders. Het doel hiervan is het 
beheersen van de ontwikkeling van de toezichtkosten door het stellen van een 
jaarlijks toegestaan maximum van de begrotingen van de toezichthouders. Met 
de formule voor het kostenkader is getracht om een balans te vinden tussen 
enerzijds het beheersen van de toezichtkosten en anderzijds het bieden van 
ruimte aan de toezichthouder om de aan hem opgelegde taken op adequate en 
verantwoorde wijze te kunnen uitvoeren. Ook biedt het kostenkader 
duidelijkheid over de kaders waarbinnen de begroting van de toezichthouders 
moet worden opgesteld. Dit draagt bij aan bestuurlijke rust. 
 
Herziening onderdelen kostenkader 
8
In 2016 is het kostenkader voor de periode 2017-2020 vastgesteld. Bij de 
totstandkoming hiervan is gebleken dat de wijze waarop de maximering van de 
begrotingen nu in de Wbft is geregeld niet optimaal is. De formule in artikel 2, 
vierde lid, Wbft neemt de laatst goedgekeurde begroting als basis voor de 
begroting van het volgende jaar. De laatst goedgekeurde begroting is daarmee 
leidend in plaats van een zo effectief mogelijke kostentoedeling voor de 
verrichting van de taken. Daarbij speelt mee dat als een toezichthouder in enig 
jaar een lagere begroting indient, dit direct consequenties heeft voor 
opvolgende jaren. In dit wetsvoorstel wordt daarom niet de begroting van het 
voorafgaande jaar als maatstaf genomen, maar het kostenkader dat voor het 
desbetreffende jaar door de ministers is vastgesteld. De toezichthouders 
kennen daarmee het maximum voor hun begroting en kunnen deze zo efficiënt 
mogelijk inrichten zonder rekening te hoeven houden met de consequenties 
voor opvolgende jaren. Zo krijgen de toezichthouders de ruimte om de aan hen 
opgelegde taken zo efficiënt mogelijk en met behoud van kwaliteit te kunnen 
invullen binnen een vooraf bepaald kader.  
 
Totstandkoming kostenkader 
De basis van een kostenkader wordt gevormd door de kosten die de 
toezichthouder moet maken om diens bestaande taken uit te voeren. Voor de 
opbouw van deze kosten is het van belang dat de toezichthouder telkens bij 
nieuwe taken inzicht geeft in de kosten of besparingen die hiermee gepaard 
gaan. De laatste begroting zal bij een nieuw kostenkader in de regel als 
uitgangspunt genomen worden voor het bepalen van de kosten die benodigd 
zijn voor de wettelijke taken op dat moment. Vervolgens wordt met de 
toezichthouder in overleg getreden om te bezien of besparingen mogelijk zijn 
of dat taken efficiënter uitgevoerd kunnen worden, zonder dat dit de 
effectiviteit en kwaliteit van het toezicht in gevaar brengt. Het bedrag dat 
hieruit volgt, kan verhoogd worden in verband met loon- en prijsbijstellingen 
                                                 
8
 Kamerstukken II 2015/16, 33 957, nr. 24. 
5 
 

 
risicovolle gedrag van de ene financiële instelling kan, naast haar eigen 
continuïteit, immers ook de continuïteit van andere financiële instellingen in 
gevaar brengen, al dan niet doordat men hierdoor het vertrouwen in de gehele 
sector verliest. Goed toezicht moet afnemers vertrouwen geven in het goed 
functioneren van de financiële instellingen en de kwaliteit van de producten en 
diensten die zij leveren. Dit kan er ook weer toe leiden dat vaker gebruik wordt 
gemaakt van financiële producten en diensten. Al deze aspecten maken dat de 
ondernemingen werkzaam op de financiële markten in substantiële mate profijt 
hebben van het toezicht en de kosten hiervan aan die ondernemingen 
11
doorberekend kan worden. 
 
II. begrote kosten vormen de basis 
De begrotingen van de toezichthouders vormen de basis voor de kosten die in 
enig jaar in rekening worden gebracht bij de onder toezicht staande personen. 
Alle kosten die de toezichthouder opneemt, houden verband met het uitvoeren 
van de wettelijke toezichttaken. Het gaat hierbij om directe en indirecte 
kosten. Bij indirecte kosten kan gedacht worden aan het in stand houden van 
een digitale infrastructuur, het voorbereiden van taken of administratiekosten. 
De betrokkenheid van de toezichthouders bij de voorbereiding van nieuwe 
taken op grond van nationale of internationale wet- en regelgeving valt ook 
onder de kosten die doorberekend worden. 
 
De begrote kosten van de toezichthouders voor de uitvoering van de taken op 
grond van de Wet financiële markten BES en de Wet ter voorkoming van 
witwassen en financieren van terrorisme BES worden niet in rekening gebracht 
12
op grond van dit wetsvoorstel.  
 
Omdat de vergoeding van de toezichthouders jaarlijks plaatsvindt op basis van 
de begrote kosten, vindt een verrekening plaats met de daadwerkelijk 
gerealiseerde kosten in het voorafgaande jaar. Dit gebeurt door middel van het 
exploitatiesaldo. Dit saldo kan negatief of positief zijn. In dat saldo worden 
inkomsten uit boetes en verbeurde dwangsommen tot € 2,5 miljoen 
meegenomen. Net als in de huidige situatie vormt dit bedrag een compensatie 
13
voor de handhavingskosten van de toezichthouders. 
 
III. onderscheid tussen kosten voor eenmalige handelingen en doorlopend 
toezicht 
Bij de doorberekening van toezichtkosten hanteert het rapport Maat Houden 
2014 het uitgangspunt dat de bijdragen redelijk moeten zijn en gebaseerd op 
de werkelijke kosten. Ten behoeve hiervan wordt bij de doorberekening van 
toezichtkosten in de financiële markten een onderscheid gemaakt tussen 
kosten voor eenmalige handelingen en kosten voor doorlopend toezicht. 
 
Eenmalige handelingen zijn handelingen die specifiek voor een bepaalde 
persoon worden verricht. Het zijn handelingen die een incidenteel karakter 
                                                 
11
 Voor de onderbouwing voor de doorberekening wordt tevens verwezen naar paragraaf 
2 van de memorie van toelichting bij het wetsvoorstel waarmee de overheidsbijdrage is 
afgeschaft; Kamerstukken II 2013/14, 33957, nr. 3. 
12
 De vergoeding van de kosten voor het toezicht in de BES is geregeld in de Wet 
financiële markten BES. 
13
 Bij handhaving worden kosten bij bepaalde instellingen gemaakt. Om deze kosten niet 
ten laste van alle instellingen te laten komen, is geregeld dat tot € 2,5 miljoen wordt 
gecompenseerd uit boetes en dwangsommen (artikel 7, derde lid, Wbft). Dat bedrag 
komt overeen met de begrote kosten voor handhaving bij de toezichthouders in 2015 
(Kamerstukken II 2014/15, 33 957, nr. 19) en hierin zijn geen wijzigingen opgetreden. 
7 
 

 
verdeling van de sector in toezichtcategorieën. Voor de categorieën is 
vervolgens aan de hand van de omvang en intensiteit van het toezicht een 
procentuele verdeling van de kosten gemaakt. In de huidige Wbft is dit 
geregeld in de bijlagen II, III en IV. Bij ministeriële regeling worden vervolgens 
jaarlijks aan de hand van de begroting en eventuele mutaties binnen een 
categorie de concrete tarieven vastgesteld op grond waarvan de bijdrage per 
14
onder toezicht staande persoon wordt berekend. Wijzigingen in de populatie 
of omvang van de ondernemingen kunnen van het ene op het andere jaar wel 
voor enige fluctuaties zorgen. 
 
Bij de vaststelling van de Wbft was het idee dat de totale kosten van DNB via 
één centrale verdeling over de toezichtcategorieën verdeeld konden worden. 
Dit heeft anders uitgepakt. DNB verricht voor bepaalde onder toezicht staande 
instellingen specifieke taken die niet mee te nemen zijn in de totale verdeling 
van de kosten voor het doorlopend toezicht. Dit heeft er sinds de vaststelling 
van de Wbft toe geleid dat er bijlagen aan de Wbft zijn toegevoegd waarin 
kosten afzonderlijk aan toezichtcategorieën worden doorberekend (bijlagen III 
en IV). Daarnaast wordt met de Wet herstel en afwikkeling verzekeraars een 
15
bijlage V ingevoegd. In de praktijk is gebleken dat de kosten per categorie bij 
DNB stabiel zijn. Vanwege de aard van het prudentieel toezicht kan DNB de 
kosten per categorie goed in de begroting aangeven. Afgezien van nieuwe 
taken fluctueren deze kosten nauwelijks en zijn deze voorspelbaar voor de 
sector.  
 
Dit ligt anders bij het toezicht van de AFM. De AFM werkt themagericht en 
projectmatig, waarbij de kosten voor een categorie van jaar op jaar kunnen 
verschillen. Een directe jaarlijkse doorberekening per toezichtcategorie kan 
hierdoor voor grote fluctuaties zorgen. Dit staat op gespannen voet met het 
uitgangspunt van voorspelbare kosten.  
 
Derhalve is er voor dit wetsvoorstel voor gekozen om het systeem zodanig te 
wijzigen dat voor DNB niet langer wordt uitgegaan van een procentuele 
verdeling over de toezichtcategorieën, maar van een per categorie te betalen 
vergoeding die rechtstreeks voortvloeit uit de begroting van DNB. Bij algemene 
maatregel van bestuur moeten daarnaast alleen nog de maatstaven worden 
vastgesteld aan de hand waarvan de per persoon te betalen vergoeding wordt 
bepaald. Voor wat betreft de AFM blijft het systeem gelijk aan de huidige Wbft. 
 
4.3 Wettelijke vormgeving 
Dit wetsvoorstel bevat de vier uitgangspunten die de grondslag vormen voor 
de vergoeding van de kosten van de toezichthouders. Zo is bepaald dat de 
personen die onder toezicht staan de kosten vergoeden. Daarbij is de omvang 
bepaald: begrote kosten, met uitzondering van de kosten voor de taken op 
grond van de Wet financiële markten BES en de Wet ter voorkoming van 
witwassen en financieren van terrorisme BES, en met verrekening van het 
exploitatiesaldo. Bij het in rekening brengen wordt een onderscheid gemaakt 
tussen kosten voor eenmalige handelingen en kosten voor het doorlopend 
toezicht. Tot slot zijn regels gesteld over de beheersing van de kosten van de 
toezichthouders door middel van het kostenkader. 
 
Zoals in paragraaf 2 uiteen is gezet, is flexibiliteit gewenst om de concrete 
                                                 
14
 Zie bijvoorbeeld voor 2017 de Regeling bekostiging financieel toezicht 2017. 
15
 Kamerstukken II 2017/18, 34 842, nr. 3. 
9 
 

 
maatregel van bestuur de kosten van de AFM op basis van een procentuele 
kostenverdeling worden verdeeld over de toezichtcategorieën. Deze verdeling 
moet net als onder de huidige Wbft de voorspelbaarheid en stabiliteit van de 
kosten bevorderen. Bij het bepalen van de verdeling wordt gekeken naar de 
kosten van het toezicht in de afgelopen jaren en de verwachte ontwikkelingen 
in de komende jaren. Voor dit laatste geldt vooral dat wetgeving waarvan 
redelijk zeker is dat deze binnen afzienbare tijd wordt geïmplementeerd op 
basis van ramingen, wordt meegenomen in de berekeningen. 
 
Zoals in de vorige paragraaf aangegeven, zal in de algemene maatregel van 
bestuur voor de kostenverdeling van DNB worden geregeld dat deze plaats 
vindt op basis van de begroting. In de algemene maatregel van bestuur 
worden de categorieën vastgesteld waarvoor DNB in de begroting een aparte 
post opneemt. Verder worden de maatstaven bepaald op basis waarvan de 
individueel te betalen bedragen worden vastgesteld. 
 
Schematisch overzicht 
 
 Wet 
Uitgangspunten doorberekening 
 
doorlopend toezicht en eenmalige 
 
handelingen 
 
 
 
 
 
 
Algemene maatregel van bestuur 
 
Uitwerking systematiek verdeling kosten 
 
doorlopend toezicht over 
toezichtcategorieën 
 
 
 
 
Ministeriële regeling 
 Vaststelling eenmalige 
handelingen en tarieven 
 
 
 
 
4.4 Bijzondere kosten: curator en bijzondere bewindvoerder 
De AFM en DNB kunnen in bijzondere gevallen een curator of bijzondere 
bewindvoerder benoemen bij een financiële onderneming. Deze bevoegdheid 
volgt uit de artikelen 1:76 en 1:76a van de Wet op het financieel toezicht. Het 
betreft hier incidentele kosten die specifiek ten behoeve van de betrokken 
onderneming worden gemaakt. Als een dergelijk geval zich voordoet dan biedt 
de huidige Wbft in artikel 16 een grondslag om de kosten die de toezichthouder 
maakt bij de betrokken onderneming in rekening te brengen. Deze regeling is 
ongewijzigd overgenomen in onderhavig voorstel. Vergelijkbaar aan de 
regelingen in de Pensioenwet en de Wet verplichte beroepspensioenregeling 
gaat het in de praktijk alleen om de doorberekening van de bezoldiging van de 
curator of bewindvoerder met inbegrip van kosten die deze in de uitoefening 
van zijn functie moet maken, zoals de inhuur van specifieke deskundigheid. 
 
De huidige Wbft bevat in artikel 17 ook een bevoegdheid om kosten die 
verband houden met de beoordeling van kredietinstellingen in rekening te 
11 
 

 
7.1 Overheidsbijdrage 
In alle reacties wordt gepleit voor herinvoering van een overheidsbijdrage voor 
de bekostiging van het financieel toezicht. Dit wetsvoorstel strekt tot 
herziening van de kostenverdeling over de onder toezicht staande personen en 
niet tot een heroverweging van de doorberekening aan hen. Zoals in paragraaf 
4.2 is aangegeven, is het beleid op basis waarvan de doorberekening van de 
kosten aan de sector plaatsvindt ongewijzigd. De opmerkingen in de 
verschillende reacties hebben wel aanleiding gegeven om de toelichting op dit 
punt in paragraaf 4.2 aan te vullen. 
 
7.2 Inzet inkomsten uit boetes en dwangsommen voor het toezicht 
In alle reacties wordt ervoor gepleit om meer of alle inkomsten uit boetes en 
verbeurde dwangsommen toe te laten komen aan de toezichthouders zodat de 
om te slagen toezichtkosten per saldo minder worden. Op grond van de huidige 
Wbft worden inkomsten uit boetes en verbeurde dwangsommen boven € 2,5 
miljoen door de toezichthouders afgedragen aan de Staat. Het houden van 
toezicht bestaat deels uit het verzamelen van informatie, daarover oordelen en 
afhankelijk van dat oordeel kan een sanctie worden opgelegd. Bij het opleggen 
van sancties worden kosten gemaakt die verband houden met enkele 
instellingen en die niet ten goede komen aan de sector als geheel. Daarom 
worden die kosten gefinancierd met de opbrengsten uit boetes en 
dwangsommen. De handhavingskosten waren in 2015 op € 2,5 miljoen 
vastgesteld en liggen nog op hetzelfde niveau. Er bestaat derhalve geen 
aanleiding om een wijziging aan te brengen in de inzet van inkomsten uit 
boetes en verbeurde dwangsommen. 
 
7.3 Nieuwe wettelijke inrichting 
In het algemeen wordt de nieuwe wettelijke inrichting als positief beoordeeld. 
Enkele partijen vrezen dat er minder controle op de kosten van de 
toezichthouders is als de verdeling van de kosten bij algemene maatregel van 
bestuur wordt geregeld. Zij vragen naar waarborgen en de betrokkenheid van 
de Tweede Kamer. Voor de duidelijkheid wordt benadrukt dat in de algemene 
maatregel van bestuur alleen de verdeling van de kosten over de verschillende 
categorieën instellingen wordt geregeld. De systematiek waarop de totale 
kosten van de toezichthouders is gebaseerd blijft volledig bij wet geregeld en 
onder parlementaire controle. Zo regelt dit voorstel de totstandkoming van 
kostenkaders voor de toezichthouders, het feit dat de begrotingen van de 
toezichthouders hierbinnen moeten vallen en de goedkeuring van de Ministers 
van de begrotingen en verantwoordingen van de toezichthouders. De Tweede 
Kamer wordt daarbij geïnformeerd over de kostenkaders en de Ministers zijn 
verplicht beide kamers te informeren als afgeweken wordt van het 
kostenkader. De ontwikkeling van de totale kosten van de toezichthouders 
staat daarmee onder volledige parlementaire controle. Bij algemene maatregel 
van bestuur wordt vervolgens geregeld hoe de kosten uit een goedgekeurde 
begroting over de verschillende categorieën instellingen worden verdeeld. Op 
de redenen hiervoor is uitgebreid ingegaan in de paragrafen 2 en 4.3. De 
totstandkoming van een algemene maatregel van bestuur is met de 
gebruikelijke waarborgen omkleed zoals behandeling door de ministerraad en 
advisering door de Afdeling advisering van de Raad van State. Daarnaast 
worden bij de totstandkoming van de algemene maatregel van bestuur en 
wijzigingen daarvan brancheverenigingen betrokken. Verder is het vaste 
praktijk dat (wijzigingen van) algemene maatregelen van bestuur via 
www.internetconsultatie.nl worden geconsulteerd, waarmee een ieder de 
13 
 

 
met een kosten-batenanalyse. Het toezicht op deze ondernemingen vindt 
vooral in het land van oorsprong plaats en de omvang van het toezicht in 
Nederland en de daarmee gepaard gaande kosten is zeer beperkt. Daarbij is 
mede in overweging genomen dat incassotrajecten in andere landen niet alleen 
duur maar ook weinig effectief zijn. Het is uit kostenoverwegingen niet 
doelmatig om hiervoor een heffings- en incassotraject op te zetten. Daarnaast 
wordt sinds de komst van de Europese bankenunie het toezicht op bijkantoren 
van significante banken uit lidstaten door de ECB uitgeoefend (die daarvoor 
ook een rekening stuurt aan de desbetreffende partijen). Het prudentieel 
toezicht dat DNB zal blijven houden op bijkantoren van banken die niet onder 
ECB toezicht vallen brengt geen hoge inspanningen met zich mee. Op grond 
van artikel 15 wordt bij algemene maatregel van bestuur bepaald welke 
personen een vergoeding betalen voor het doorlopend toezicht. Daarbij zullen 
Europees paspoorthouders worden uitgesloten. Wel kunnen aan Europees 
paspoorthouders kosten in rekening worden gebracht voor eenmalige 
handelingen. Dit voorstel biedt een grondslag om deze handelingen bij regeling 
vast te stellen en hieraan een vergoeding te verbinden. 
 
7.6 Overige opmerkingen 
In enkele reacties zijn opmerkingen gemaakt over de verdeling van de kosten 
voor verschillende categorieën en het beleid omtrent de verdeling van de 
kosten. Deze opmerkingen worden betrokken bij de totstandkoming van de 
algemene maatregel van bestuur waarin de verdeling wordt opgenomen. 
 
Tot slot zijn nog enkele opmerkingen geplaatst over de ontwikkeling van de 
kosten van de toezichthouders en het kostenkader 2017-2020. Het 
kostenkader 2017-2020 is in 2016 vastgesteld en gezonden aan en besproken 
met de Tweede Kamer. Dit wetsvoorstel regelt de procedure van 
totstandkoming van kostenkaders. Het bespreken van een concreet kader gaat 
dit voorstel te buiten, zeker gezien het feit dat dit kader al is vastgesteld en 
onderwerp van overleg met het parlement is geweest. 
 
 
II ARTIKELSGEWIJS 
 
Artikel 1. Begripsbepalingen (oud: artikel 1) 
 
In dit artikel zijn enkele begrippen gedefinieerd. Ten opzichte van de huidige 
Wbft komen enkele begrippen niet meer terug. Het gaat om ‘eenmalige 
kosten’, ‘overige kosten’ en ‘toezicht’. De begrippen eenmalige handelingen en 
overige kosten houden verband met de uitwerking van de doorberekening van 
de toezichtkosten. Met dit voorstel wordt die uitwerking naar een lager 
regelniveau gedelegeerd en is een begripsbepaling in de wet niet meer nodig. 
Het begrip toezicht geeft aan welke activiteiten onder de bekostiging op grond 
van de Wbft vallen. In dit voorstel komt de reikwijdte van de wet in artikel 2 
tot uitdrukking. Daarmee is een apart begrip voor toezicht niet meer nodig. 
Van de gehandhaafde begrippen uit de Wbft is alleen de begripsomschrijving 
bij ‘toezichthouder’ gewijzigd. In de Wbft is hierin een lijst opgenomen van 
wetten op basis waarvan toezicht wordt gehouden. Feitelijk bepaalt de 
begripsomschrijving hiermee de reikwijdte van de wet. In dit voorstel is de 
reikwijdte in zijn geheel in artikel 2 geregeld. Daarmee is de lijst met wetten in 
de begripsomschrijving niet meer nodig. 
Daarnaast is het begrip ‘onder toezicht staande persoon’ toegevoegd. Onder dit 
15 
 

 
 
Deze bepaling is niet gewijzigd. Op grond van artikel 1:30 Wft is de Kaderwet 
zelfstandige bestuursorganen van toepassing op de AFM en DNB. De Kaderwet 
regelt het opstellen van een begroting en de indiening daarvan bij de 
verantwoordelijke minister (artikelen 26 tot en met 30 van de Kaderwet 
zelfstandige bestuursorganen). Dit artikel geeft daaraan een nadere invulling 
door voor te schrijven dat de begroting voor 1 december ingediend moet zijn.  
 
Artikel 4. Hoogte begroting (oud: artikel 2, vierde lid) 
 
Dit artikel regelt de vaststelling van het kostenkader waarbinnen de 
toezichthouders hun begroting moeten inrichten. Het eerste lid regelt de 
opdracht aan de ministers om een kader op te stellen en een maximumbedrag 
voor de begroting op te nemen. Het artikel bepaalt hoe tot het maximale 
bedrag gekomen wordt. Dit betreft een maximum. De ministers kunnen het 
bedrag van het kader voor enig jaar ook lager vaststellen dan dit maximum. Zo 
is voor de periode 2017-2020 bijvoorbeeld bepaald dat een efficiencykorting 
wordt toegepast, waardoor het bedrag van het kader afneemt over de jaren. 
Het tweede lid bepaalt dat de begroting van de toezichthouder niet hoger is 
dan het maximum in het kostenkader dat voor het desbetreffende jaar is 
vastgesteld. Voor een inhoudelijke toelichting wordt verwezen naar paragraaf 
3.3 van deze memorie. In de meerjarige kostenkaders wordt bij vaststelling 
geen rekening gehouden met loon- en prijsbijstellingen. De bijstelling wordt 
namelijk jaarlijks bepaald en gekoppeld aan de marktloonontwikkelingen. 
Feitelijk wordt het bedrag van het kostenkader derhalve jaarlijks met deze 
bijstelling opgehoogd. Bij de bedragen in het meerjarig kostenkader wordt dit 
telkens vermeld. 
 
Artikel 5. Inrichting begroting (oud: artikel 2, tweede, derde en vijfde lid, 
en artikel 4) 
 
De regels die nu in de Wbft zijn gesteld over de inrichting van de begroting 
houden verband met de doorberekening van de kosten aan de sector. DNB 
moet in dat kader onderscheid maken tussen verschillende soorten overige 
kosten die gerelateerd zijn aan de bijlagen II, III en IV. Omdat de uitwerking 
van de doorberekening bij algemene maatregel van bestuur wordt geregeld, 
worden in die maatregel ook de inrichtingseisen voor de begroting vastgesteld. 
Daarbij komt de specifieke inrichting in het huidige artikel 2, derde lid, Wbft 
niet terug omdat DNB direct op grond van de begroting tot de kosten per 
toezichtcategorie zal komen en de begroting dus niet meer aan de hand van de 
bijlagen bij de Wbft hoeft in te richten. 
 
Het eerste lid van artikel 5 stemt overeen met het huidige artikel 2, vijfde lid. 
Omdat DNB in verband met haar andere taken nog een afzonderlijke 
jaarrekening heeft, wordt bij het verantwoorden van de uitgaven en inkomsten 
bij de toezichttaken gesproken van ‘verantwoording’ in plaats van jaarrekening. 
 
Artikel 6. Goedkeuring begroting (oud: artikel 3) 
 
In dit artikel zijn geen inhoudelijke aanpassingen doorgevoerd. Wel is de 
formulering van het eerste lid technisch aangepast. 
 
Artikel 7. Bijzondere bepalingen (oud: artikel 5, tweede tot en met vierde 
17 
 

 
 
Artikel 12. Periodiek overleg met de sector (oud: artikel 9) 
 
Net als in de huidige Wbft is voorgeschreven dat de toezichthouders tweemaal 
per jaar overleg voeren met een representatieve vertegenwoordiging van de 
onder toezicht staande personen. In die overleggen kunnen de toezichthouders 
het gevoerde beleid en de bereikte resultaten toelichten en kan de sector 
vragen en opmerkingen hierbij plaatsen. Naast dat deze overleggen het 
gesprek tussen toezichthouder en ondertoezichtstaanden faciliteren, 
bevorderen deze overleggen de transparantie van het toezicht. De verslagen 
van de overleggen worden openbaar bekend gemaakt. 
 
Artikel 13. Vergoeding kosten toezichthouders (oud: artikel 11) 
 
Dit artikel vormt de basis voor de doorberekening van de kosten van de 
toezichthouders. Alle kosten die de toezichthouders maken in het kader van de 
uitvoering van de taken in artikel 2 worden doorberekend aan de onder 
toezicht staande personen. Hieronder vallen zowel de personen ten behoeve 
van wie de toezichthouder een specifieke handeling verricht als de personen 
die onder het doorlopend toezicht van de AFM of DNB vallen.  
In het tweede lid van dit artikel is een aantal uitgangspunten bij de 
doorberekening opgenomen. Deze bepaling komt grotendeels overeen met het 
vijfde lid van artikel 6a van de Instellingswet Autoriteit Consument en Markt. 
Zo zullen de kosten die worden doorberekend nooit hoger zijn dan begroot 
voor de uitvoering van het toezicht. Een eventueel positief of negatief saldo 
van het voorafgaande jaar wordt daarbij meegenomen. Verder kunnen de door 
te berekenen kosten zowel directe als indirecte kosten betreffen. Daarnaast 
geldt als uitgangspunt dat kosten die specifiek ten behoeve van een persoon 
worden gemaakt afzonderlijk aan die persoon worden doorberekend. Dit betreft 
de eenmalige handelingen als het behandelen van een aanvraag of melding, 
het geven van een beschikking, het inschrijven of registreren van een persoon 
of een vergelijkbare handeling die ten behoeve van een persoon wordt verricht. 
Tot slot is bepaald dat kosten voor de uitvoering van de taken in Caribisch 
Nederland, met uitzondering van de Pensioenwet BES, niet op grond van deze 
wet worden doorberekend. De Wet financiële markten BES heeft een eigen 
systeem voor de bekostiging van de uitvoering van de taken van de 
toezichthouders. 
 
Artikel 14. Eenmalige handelingen (oud: artikelen 12 en 12a in combinatie 
met bijlage I) 
 
De eenmalige handelingen worden afzonderlijk doorberekend. Hierin vindt geen 
inhoudelijke wijziging plaats. Het vaststellen van de eenmalige handelingen 
met de daaraan verbonden kosten vindt bij ministeriële regeling plaats. Voor 
een nadere toelichting hierop wordt verwezen naar paragraaf 4.3. Bij die 
regeling zullen ook regels worden gesteld over de wijze waarop de kosten 
moeten worden voldaan (vergelijkbaar aan het huidige artikel 12, tweede en 
derde lid). Ook vindt in die regeling de definiëring van het begrip mkb-
onderneming plaats zoals dat nu in artikel 12a is geregeld. Naast nieuwe 
eenmalige handelingen of wijzigingen van bestaande eenmalige handelingen, 
kan ook een wijziging in het algemeen prijspeil aanleiding vormen om de 
tarieven te wijzigen. 
 
19 
 

 
Artikel 17. Intrekking Wet bekostiging financieel toezicht 
 
De huidige Wet bekostiging financieel toezicht en de daarop berustende 
regelgeving vervalt. Bij de onderliggende regelgeving gaat het om het Besluit 
bekostiging financieel toezicht 2013, het Besluit kosten uitgebreide beoordeling 
Wbft en de jaarlijkse tarievenregelingen. 
 
Artikel 18. Overgangsrecht 
 
Op alle jaren voorafgaand aan de intrekking van de Wet bekostiging financieel 
toezicht blijft die wet van toepassing. Dit geldt voor nog op te leggen heffingen 
over de voorgaande jaren, openstaande vorderingen en voor lopende 
procedures over te betalen vergoedingen. Voor de eenmalige handelingen is 
het moment van aanvraag of melding doorslaggevend. Als de aanvraag of 
melding voor inwerkingtreding van dit wetsvoorstel is gedaan dan vindt de 
vergoeding van de kosten op grond van de Wbft plaats, ook als de kosten na 
inwerkingtreding van dit wetsvoorstel worden gemaakt.  
 
Daarnaast is in het tweede lid geregeld dat intrekking van een vergunning 
mogelijk blijft als niet wordt voldaan aan de betaling van de kosten voor het 
doorlopend toezicht in de jaren voorafgaand aan de inwerkingtreding van dit 
wetsvoorstel. Deze bepaling is opgenomen omdat in artikel 20 de Wft zo wordt 
gewijzigd dat daar naar de verplichting op grond van dit wetsvoorstel wordt 
verwezen en niet meer naar de verplichting tot betaling van de heffing op 
grond van de Wbft. 
 
Voor de verwerking van het exploitatiesaldo van het laatste jaar onder de Wbft 
hoeft niets geregeld te worden. De regels op grond van dit wetsvoorstel 
kunnen hier direct op van toepassing zijn. Het exploitatiesaldo in het eerste 
jaar van de nieuwe wet is gelijk aan het overschot of tekort dat volgt uit de 
jaarrekening over het laatste jaar dat de Wbft nog van toepassing was. Bij 
algemene maatregel van bestuur wordt geregeld hoe het exploitatiesaldo vanaf 
2019 wordt verwerkt bij de doorberekening van de kosten voor het doorlopend 
toezicht. Enige bijzondere regeling is nog dat de verantwoording over het 
laatste jaar dat de Wbft nog van toepassing was overeenkomstig die wet plaats 
vindt. Omdat de doorberekeningsystematiek voor DNB wijzigt, zullen ook de 
inrichting van de begroting en verantwoording overeenkomstig wijzigen. Deze 
wijzigingen moeten nog niet gelden voor de verantwoording over het jaar 
voorafgaand aan de inwerkingtreding van dit wetsvoorstel. In verband met de 
toepassing van de Wbft op de verantwoording over het jaar voorafgaand aan 
de inwerkingtreding van dit wetsvoorstel, moet ook de verwijzing naar de Wbft 
in bijlage 2 bij de Awb van kracht blijven. Het derde lid regelt dit. 
 
Tot slot is in het vierde lid voorzien in een overgangsbepaling voor de 
toepassing van het kostenkader voor DNB. In dit wetsvoorstel is geregeld dat 
de kosten van de begroting van de toezichthouders niet hoger mogen zijn dan 
het kostenkader. In het huidige kostenkader, dat tot en met 2020 loopt, zijn 
voor DNB echter niet alle taken opgenomen. De resolutietaken en de uitvoering 
van het depositogarantiestelsel zijn geen onderdeel van het kader. Vanaf 2021 
zal er wel een kostenkader voor deze taken zijn. In 2020 moet daarom de 
begroting van DNB met aftrek van de resolutietaken en de uitvoering van het 
depositogarantiestelsel aan het kostenkader worden getoetst. Dit is in het 
vierde lid geregeld. 
21 
 

 
aangepast in verband met de 
wijzigingen rond het 
kostenkader; 
- het zesde lid is overbodig nu 
uit artikel 2 volgt dat deze wet 
voor DNB alleen op de 
toezichtstaken ziet 
3 6  
4 5, tweede lid Omdat de inrichting mede 
verband houdt met de 
doorberekening aan de sector 
is gekozen voor delegatie naar 
amvb. In die amvb kan wel 
geregeld worden dat bepaalde 
zaken bij ministeriële regeling 
worden vastgesteld 
5 7 Het eerste en tweede lid zijn al 
geregeld in artikel 37 jo artikel 
34 van de Kaderwet 
zelfstandige bestuursorganen 
6 9  
7, eerste, tweede, 8 Wijze van toedeling van baten 
vierde, vijfde en uit verbeurde dwangsommen 
zesde lid en boetes wordt bij amvb 
geregeld 
7, derde lid 11  
8 10  
9 12  
11 13 Het tweede lid komt terug in de 
reikwijdtebepaling van artikel 2 
12 14 De opsomming van eenmalige 
handelingen is gedelegeerd 
evenals de wijze waarop de 
kosten moeten worden 
voldaan. 
12a vervallen Deze bepaling wordt in de 
regeling op grond van artikel 
13 opgenomen. 
13 15 De wijze waarop het 
doorlopend toezicht wordt en 
verdeeld over de sector wordt 
bij amvb geregeld. 
14 - Wordt bij amvb geregeld 
15 - Wordt bij amvb geregeld 
16 16  
17 vervallen Deze bepaling is uitgewerkt, 
het betrof een eenmalige 
doorlichting die moest worden 
doorberekend 
 
 
De Minister van Financiën, 
23 
 

