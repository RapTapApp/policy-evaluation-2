 
 
 
 
 
Rijnstraat 8 
Aan de Voorz itter van de 
2515 XP Den Haag 
Tweed e Kamer der Staten-Generaal 
Postbus 20061 
Bi nnenhof 4 
Den Haag Nederland 
 
 www.rijksoverheid.nl 
 
 
 
Onze Referentie 
 
BZDOC-2014730790-40 
 
Uw Referentie 
 
 
 
Bijlage(n) 
 
 
 
Datum 11 januari 2018 
 
Betreft Verzoek om brief met inzet Koninkrijksregering voor het overleg met 
 
Venezuela   
 
 
 
 
Geachte voorzitter, 
 
Graag bied ik u hierbij de reactie aan op het verzoek van de delegaties van de vier 
parlementen van het Koninkrijk d.d. 10 januari jl., waarin werd verzocht om, voor 
zover mogelijk, de inzet van de Koninkrijksregering te delen t.b.v. het overleg 
tussen de Venezolaanse autoriteiten en het Koninkrijk dat voor 12 januari a.s. 
staat gepland op Aruba.  
 
Daarnaast zal u, zoals aanvullend werd verzocht, een brief toekomen waarin 
verslag wordt gedaan van het bovengenoemde overleg.  
 
De brief, bestemd voor de vier parlementen van het Koninkrijk, wordt omwille van 
de tijdsdruk bij uitzondering gestuurd aan de voorzitters van de Eerste en Tweede 
Kamer der Staten-Generaal van het land Nederland. Dit betreft een incidentele 
afwijking van de gebruikelijke procedure waarbij een brief aan alle parlementen 
van het Koninkrijk via de Rijksministerraad wordt verstuurd. 
 
Actuele situatie 
In de nacht van 5 op 6 januari jl. (Nederlandse tijd) kondigde president Maduro 
tijdens een live uitgezonden toespraak aan dat de zee- en luchtgrens met Aruba, 
Bonaire en Curaçao voor 72 uur werd gesloten. Op 9 januari heeft het Koninkrijk 
kennisgenomen van de tweets van vicepresident Tareck El Aissami waarin het 
besluit tot eenzijdige sluiting van de grens werd verlengd. Venezuela gaf als 
officiële reden voor de sluiting de smokkel van m.n. koper en goud en het 
uitblijven van maatregelen vanuit het Koninkrijk om deze genoemde smokkel 
tegen te gaan.  
 
Het Koninkrijk hecht grote waarde aan goed nabuurschap met Venezuela. De 
bilaterale relatie tussen de Caribische delen van het Koninkrijk en Venezuela 
wordt gekenmerkt door sterke historische en culturele banden. Het Koninkrijk is 
van mening dat eenzijdig sluiten van de grenzen niet past bij het streven naar 
goede buurlandrelatie en niet bijdraagt aan een oplossing voor de gestelde 
smokkelpraktijken.  
 
 
 
 

