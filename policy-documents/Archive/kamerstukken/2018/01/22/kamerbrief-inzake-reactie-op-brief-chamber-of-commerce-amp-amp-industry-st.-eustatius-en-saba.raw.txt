 
 
 
 
 
 
Aan de Voorzitter van de Tweede Kamer der Staten Generaal 
www.rijksoverheid.nl 
t.a.v. de vaste commissie voor Koninkrijksrelaties 
www.facebook.com/minbzk 
www.twitter.com/minbzk 
Postbus 20018 
 
2500 EA  Den Haag 
Kenmerk 
2018-0000048131 
 
Uw kenmerk 
2017Z14937/2017D34777 
 
  
Datum 22 januari 2018 
Betreft Verzoek Chamber of Commerce & Industry St. Eustatius  & Saba 
om financiële hulp voor toeristische sector 
  
 
  
Per brief van 6 december 2017 heeft de vaste commissie voor Koninkrijksrelaties 
mij verzocht om een reactie op de brief die op 27 oktober 2017 aan de commissie 
is verstuurd door de Chamber of Commerce & Industry St. Eustatius & Saba. 
Hierbij doe ik mijn reactie toekomen. 
 
De brief van de Chamber of Commerce & Industry gaat in op de economische 
uitdagingen voor Saba en Sint Eustatius in het kader van de nasleep van de 
orkaanschade. De organisatie verzocht de staatssecretaris van Economische 
Zaken en Klimaat (EZK) dan ook om enkele ondersteunende maatregelen in 
overweging te nemen, te weten: goedkope kredieten voor ondernemers, 
financiële bijdragen voor marketingcampagnes en het verbeteren van de 
bereikbaarheid.  
 
De nasleep van de orkaanschade op Saba en Sint Eustatius zorgt tot op heden, 
begrijpelijk, nog steeds voor economische uitdagingen. Om het herstel van de 
werkgelegenheid te bespoedigen stel ik de non-profit onderneming Qredits in 
staat om microkredieten met gunstige voorwaarden aan te bieden aan (her) 
startende ondernemers op Sint Maarten, Saba en Sint Eustatius. Voor het 
verstrekken van de eerste 90 leningen heb ik € 550.000 euro beschikbaar gesteld 
en deze regeling is op 1 januari jl. geopend.    
 
Verdere ondersteunende maatregelen worden met prioriteit getroffen. De 
afgelopen anderhalve maand is door het ministerie van EZK druk gewerkt aan het 
vormgeven van een onverplichte tegemoetkoming voor ondernemingen in de 
toeristische sector op beide eilanden. Zodra de regeling gereed is, volgt informatie 
over de datum van de openstelling en de verdere details van de regeling. Het 
streven is om de regeling snel open te stellen en de verwachting is dat dit eind 
januari 2018 zal zijn 
 
Het verzoek om een financiële bijdrage voor marketingcampagnes is een 
overweging die doorgaans bij het ministerie van EZK ligt. Voor de 
kennisbehoeften inzake marketing heeft het ministerie van EZK de eilanden naar 
het Nederlandse Bureau voor Toerisme en Congressen verwezen, waarvan Saba 
inmiddels ook gebruik van heeft gemaakt. 
Pagina 1 van 2 
 

