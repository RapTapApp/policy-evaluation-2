 
 
 
> Retouradres Postbus 20011 2500EA  Den Haag 
SGC 
Aan de voorzitter van de Tweede Kamer  
Directie Koninkrijksrelaties 
der Staten-Generaal  
 
Postbus 20018 Turfmarkt 147 
Den Haag 
2500 EA  Den Haag 
Postbus 20011 
2500EA  Den Haag 
Nederland 
www.rijksoverheid.nl 
www.facebook.com/minbzk 
www.twitter.com/minbzk 
 
 
Kenmerk 
2018-0000039176 
 
Uw kenmerk 
n.v.t. 
  
Datum 18 januari 2018 
Betreft Kennismakingsreis Benedenwindse Eilanden 
  
 
Graag informeer ik u over het werkbezoek dat ik van 7 t/m 14 januari 2018 
bracht aan achtereenvolgens Bonaire, Curaçao en Aruba. Een kennismakingsreis, 
waarbij sociaaleconomische ontwikkeling, samenwerking en de ambities van het 
regeerakkoord aan de orde kwamen. Maar ook een bezoek dat in het teken stond 
van ontwikkelingen in de relatie met Koninkrijks-buurland Venezuela. De minister 
van Buitenlandse Zaken zal u hierover nader informeren en daarbij ook ingaan op 
de gesprekken tussen het Koninkrijk en Venezuela op 12 januari in Oranjestad. 
 
In mijn eigen contacten was de relatie met Venezuela een belangrijk onderwerp 
van gesprek. Vanwege de gevolgen voor de economie en de bevolking, de 
humanitaire aspecten die eraan verbonden zijn en de veiligheidssituatie die er 
door wordt beïnvloed. Op Bonaire speelt de problematiek van Bopec, het door het 
Venezolaanse PdVSA geëxploiteerde tankopslag bedrijf, dat na onderzoek van de 
Inspectie Leefomgeving en Transport met sluiting is bedreigd vanwege grote 
achterstanden bij noodzakelijk onderhoud. In Curaçao is de gang van zaken in 
Venezuela nauw verbonden met de toekomst van de raffinaderij. Ook hier laten 
de economische gevolgen zich voelen en leidt illegale immigratie tot humanitaire 
noodsituaties, druk op voorzieningen en criminaliteit. Aruba heeft eveneens te 
kampen met de gevolgen van illegale immigratie en twijfel over de vraag of het 
Amerikaans-Venezolaanse bedrijf Citgo in staat zal zijn een nieuwe economische 
pijler vorm te geven, door middel van het weer opstarten van de raffinaderij. 
 
Goed bestuur, versterking van de integriteit, houdbare overheidsfinanciën en 
economische ontwikkeling zijn andere onderwerpen die tijdens mijn bezoek aan 
de drie (ei)landen indringend zijn besproken. In Bonaire, Curaçao en Aruba ben ik 
eens temeer doordrongen geraakt van de vitale rol die maatschappelijke 
organisaties spelen, als het cement van de lokale samenleving. In talrijke 
gesprekken met vertegenwoordigers van bedrijven en het maatschappelijk 
middenveld zijn concrete initiatieven gepresenteerd, die bij kunnen dragen aan 
een betere toekomst. Kritiek viel te beluisteren op lokale overheden, die zich 
volgens veel gesprekspartners actiever zouden kunnen opstellen. Maar ook op het 
gebrek aan coördinatie van de inspanningen vanuit Europees Nederland. Vaak 
ontbreekt de focus in het beleid, worden Haagse oplossingen 1 op 1 vertaald naar 
de Caribische context en wordt te veel geredeneerd vanuit beleid en minder 
vanuit het effect “op de grond”. 
Pagina 1 van 4 
 

 
SGC 
 
Directie Koninkrijksrelaties 
 
Kenmerk 
2018-0000039176 
Aruba 
Na lange tijd is er in Aruba weer sprake van een coalitiekabinet. Het nieuw 
aangetreden kabinet Wever-Croes is geconfronteerd met de nodige uitdagingen 
op het terrein van de overheidsfinanciën. De minister-president en de minister 
van Financiën willen op korte termijn een plan van aanpak opstellen, dat zijn 
weerslag moet krijgen in de begroting voor 2018 en de jaren daarna. De minister 
van Justitie vroeg om ondersteuning bij het versterken van de 
wetgevingscapaciteit, nodig om sterk verouderde essentiële wetgeving bij de tijd 
te brengen. Dit sluit aan bij het programma versterking wetgeving, waar het 
ministerie van BZK het initiatief toe genomen heeft. Concrete verzoeken zal ik 
graag met een positieve blik bekijken. 
 
Ook heb ik gesproken met de voorzitter van de Staten over het huidige politieke 
klimaat en tijdens een gezamenlijke bijeenkomst met de fractievoorzitters is de 
polarisatie in de politiek aan de orde gekomen. Uitgangspunt lijkt constructieve 
samenwerking tussen de partijen om Aruba vooruit te helpen. Het woord 
constructief stond ook centraal tijdens een gesprek met een afvaardiging van de 
enige oppositiepartij: de AVP. Nadat de AVP de afgelopen acht jaar de regering 
heeft gevormd, is de overdracht naar een nieuw Kabinet niet vlekkeloos verlopen. 
Zo heb ik van minister-president Wever-Croes vernomen dat documenten niet 
beschikbaar waren en dat in sommige gevallen zelfs delen van het interieur mee 
zijn genomen. In het kader van continuïteit en goed bestuur is een professionele 
overdracht van belang en dit mag in de toekomst niet meer gebeuren.  
 
Het stemt positief om te zien hoe maatschappelijke organisaties zich inzetten voor 
de bevolking van Aruba. Tijdens een bijeenkomst met vertegenwoordigers uit het 
sociale landschap is gesproken over de situatie van kinderen en jongeren op het 
eiland, mede naar aanleiding van het trieste overlijden van twee broertjes eind 
november 2017. Ik heb het project Cas Speransa Nobo bezocht waar jongeren – 
met een drugsverslaving, ex-gedetineerden, slachteroffers van misbruik – worden 
opgevangen en geholpen bij een terugkeer in de maatschappij.  
 
Tijdens een rondrit over het eiland in aanwezigheid van Gouverneur Boekhoudt 
heb ik ook de raffinaderij van Citgo bezocht en heb ik mij laten informeren over 
hun plannen. Het hoeft geen betoog dat de uitdagingen rond de herstart van de 
raffinaderij groot zijn. Tot slot heb ik een aantal monumenten mogen 
bewonderen, die ook een waardevolle toevoeging kunnen zijn voor het toeristisch 
aanbod van Aruba. 
 
De twee kennismakingsreizen, aan de Bovenwindse Eilanden waarover ik u eerder 
bij brief informeerde (kenmerk: 34775-IV-26), en recent aan de Benedenwindse 
Eilanden, hebben beleid en uitvoering in de praktijk een gezicht gegeven. De 
ambities uit het regeerakkoord, gevoegd bij de bestaande inspanningen, bieden 
een prima basis voor verdieping van de Koninkrijkssamenwerking en verbetering 
van het lot van mensen. In Caribisch Nederland, door te focussen op resultaat en 
goed bestuur - de sleutel tot heel veel verbeteringen - lonend te maken. In de 
relatie met de landen door praktisch samen te werken en elkaar en de afspraken 
die we hebben gemaakt serieus te nemen.  
 
Pagina 3 van 4 
 

