 
 
 
> Retouradres Postbus 20011 2500 EA  Den Haag 
Turfmarkt 147 
Aan de Voorzitter van de Tweede Kamer der Staten-
Den Haag 
Generaal 
Postbus 20011 
Postbus 20018 2500 EA  Den Haag 
 
2500 EA  Den Haag 
Kenmerk 
2018-0000245162 
 
Uw kenmerk 
 
 
  
Datum 16 mei 2018 
Betreft Evaluatie amendementsgelden kinderrechten Caribisch 
Nederland 
  
 
Naar aanleiding van de toezegging die ik uw Kamer tijdens de 
begrotingsbehandeling van de begrotingsstaten van Koninkrijksrelaties (Hoofdstuk 
IV) en het BES-fonds (H) heb gedaan, bied ik u hierbij de evaluatie aan van de 
projecten die in het kader van versterking van de kinderrechten in Caribisch 
Nederland hebben plaatsgevonden. Deze evaluatie is tot stand gekomen in 
samenwerking met de meest betrokken departementen, UNICEF Nederland en de 
openbare lichamen. Tijdens de hiervoor genoemde begrotingsbehandeling is ook 
1
de motie van het lid Van der Graaf c.s. aangenomen . In deze motie vraagt u mij 
uw Kamer te informeren op welke wijze voortzetting wordt gegeven aan de 
inspanningen om de positie van kinderen op Bonaire, Sint Eustatius en Saba te 
verbeteren, op basis van de eerder genoemde evaluatie.  
 
In deze brief zal ik allereerst ingaan op de aanleiding voor de extra impuls vanuit 
de begroting van Koninkrijksrelaties om de rechten van de kinderen in Caribisch 
Nederland te versterken. Vervolgens zet ik uiteen hoe de drie eilanden de 
middelen hebben ingezet in de afgelopen jaren en de rol van UNICEF Nederland. 
Vervolgens laat ik u zien hoe de vakdepartementen op hun eigen beleidsterreinen 
de verantwoordelijkheden op het gebied van kinderen en jeugd hebben opgepakt 
en gaan oppakken. Ik sluit af met de conclusie. 
 
Aanleiding 
In mei 2013 bracht UNICEF Nederland de rapporten ‘Kind op Bonaire’, ‘Kind op 
Sint Eustatius,’ en ‘Kind op Saba’ uit. In deze rapporten werd door UNICEF 
Nederland geconcludeerd dat de situatie waarin de kinderen op Bonaire, Sint 
Eustatius en Saba opgroeien, niet voldoet aan de eisen die het Internationaal 
Verdrag voor de Rechten van het Kind (IVRK) stelt. UNICEF Nederland 
concludeerde dat dit betrekking heeft op alle leefgebieden van kinderen: gezin en 
opvoeding, onderwijs, gezondheid, veiligheid, recreatie, spel en vrije tijd, 
participatie, wonen en financiën. De overheid heeft, op basis van het IVRK, de 
verplichting om goed voor kinderen van het land te zorgen. Dat geldt dus ook 
voor de kinderen in Caribisch Nederland. Zij hebben dezelfde rechten als kinderen 
die opgroeien in het Europees deel van Nederland.   
 
                                                
1
 Kamerstuk 34 775 IV nr. 22 (vergaderjaar 2017 – 2018) 
Pagina 1 van 10 
 

 
Datum 
 
20 april 2018 
 
Kenmerk 
2018-0000245162 
 Het instellen van een centraal dataregistratiesysteem (inclusief meldpunt 
kindermishandeling en huiselijk geweld); 
 Het ontwikkelen van een pedagogische visie;  
 Invoeren van het brede school concept met de nadruk op naschoolse 
activiteiten op school en het versterken van de kinderopvang.  
Deze vier projecten tezamen moeten het hulpverleningsnetwerk versterken en de 
mogelijkheden voor kinderen verbreden.  
Voor de professionele uitvoering van het Algemeen Maatschappelijk Werk was 
behoefte aan een beleidskader gericht op maatschappelijke begeleiding ten 
behoeve van de ontwikkeling van kinderen. Er is regie nodig op het 
maatschappelijk werk en de hulpverlening aan de jeugd om een integrale 
methodische aanpak te kunnen bieden. Om dit te ondersteunen is een sociale 
5
kaart uitgewerkt. Ook is een kindgericht armoedebeleid opgesteld en zijn “kind 
pakketten” ontwikkeld. De implementatie van de kind pakketten zal volgens 
planning in 2018 plaatsvinden.  
Centrale registratie wordt gezien als een belangrijke randvoorwaarde om effectief 
samen te kunnen werken ten behoeve van de integrale jeugdhulpverlening. Rond 
dit thema heeft het OLB een aantal werksessies georganiseerd voor de 
voorbereiding van een systeem voor registratie. In 2018 zal de aanschaf van de 
software en volgens planning de implementatie van de centrale registratie gaan 
plaatsvinden.  
Er is een procesbegeleider aangesteld om de eilandelijke pedagogische visie uit te 
werken. Deze visie richt zich op de professionalisering en het werken langs een 
gelijkgerichte methodiek. Er is een werkgroep Pedagogische visie Bonaire 
ingesteld bestaande uit leden uit het werkveld van zowel de preventieve als de 
curatieve jeugdketen. Daarnaast heeft er een filmproductie plaatsgevonden: “Un 
focus differente”. De film is vertoond op de basisscholen. Doel is kinderen te 
inspireren en te motiveren door voorbeeldgedrag te laten zien in de sfeer van de 
opvoeding door rolmodellen in de samenleving.  
Voor wat betreft het opzetten van een brede school, is het openbaar lichaam tot 
de conclusie gekomen dat iedere school haar eigen samenwerkingspartners kan 
kiezen en dit jaar een implementatieplan zal maken om de scholen te begeleiden 
bij de opzet en inrichting van een integraal kind centrum. Voorts is met de 
amendementsgelden een veilige omheining gebouwd rond het schoolplein van de 
Kolegio Rayo di Solo school en zijn met amendementsgelden schoolbussen 
aangeschaft om kinderen van en naar de naschoolse opvang te brengen. 
Daarnaast is de kinderboerderij en de naschoolse opvang Nieuw Amsterdam 
Stiching Kibos heringericht, waarbij een nieuwe speellocatie gecreëerd is.  
Sint Eustatius 
Op Sint Eustatius is deels uit de amendementsgelden en deels uit VWS budget in 
april 2017 een beleidscoördinator kinderrechten en aanpak huiselijk geweld 
aangesteld. Vanwege de bestuurlijke situatie op Sint Eustatius heeft het enige tijd 
                                                
5
 Een sociale kaart geeft een overzicht aan van de welzijns- en zorginstanties die op Bonaire 
gevestigd zijn. Doel van een sociale kaart is inzichtelijk maken welke instanties bij een 
bepaalde hulpvraag ondersteuning kunnen bieden.  
Pagina 3 van 10 
 

 
Datum 
 
20 april 2018 
 
Kenmerk 
2018-0000245162 
middelen en middelen van de GGD en VWS. Saba heeft vier nieuwe speeltuinen 
besteld en mede door de investering van de amendementsgelden hebben de 
kinderen van Saba binnen een jaar na de orkaan mooie plekken om te spelen en 
te bewegen. 
 
Een ander onderdeel van het programma kinderrechten op Saba richt zich op 
bewegen. VWS heeft OLS middelen ter beschikking gesteld om een  
buurtsportcoach aan te nemen. Deze buurtsportcoach zet amendementsgelden in 
om sport onder jongeren te stimuleren. Zo worden er nu regelmatig zwemlessen 
mogelijk gemaakt en ondersteunt de buurtsportcoach sportdagen van de scholen.   
 
De amendementsgelden hebben OLS in staat gesteld om beter te investeren in 
het welzijn van de kinderen op Saba. De extra beleidscapaciteit zorgt ervoor dat 
er beter ingesprongen kan worden op mogelijkheden voor financiering, zoals het 
subsidietraject “kansen voor alle kinderen”, Bestuursakkoord huiselijk geweld, 
sport subsidies, integrale middelen, sociale agenda, etc. Hierdoor is OLS in staat 
geweest extra te investeren in (preventieve) hulpverleners met middelen van 
verschillende ministeries. De amendementsgelden hebben ontwikkelingen tot 
stand gebracht die nodig waren voor betere borging van kinderrechten.  
 
UNICEF Nederland 
Op alle eilanden werden de amendementsgelden gebruikt als onderdeel van het 
integrale jeugdbeleid. Deze gelden waren in eerste instantie dus ook bedoeld om 
de openbare lichamen zelf in de positie te brengen de kinderrechten te 
versterken. Echter, vanwege de beperkte uitvoeringskracht in Caribisch Nederland 
bleek het erg lastig de door hen ontwikkelde actieplannen kinderrechten tot 
uitvoering te brengen. Ook de afstemming met VWS, BZK en UNICEF Nederland 
(als onderdeel van het amendement) bleek tijdrovend en de overgang van 
plannen maken naar uitvoering heeft veel voeten in de aarde gehad. In 2016 
heeft de Minister van BZK UNICEF Nederland gevraagd de openbare lichamen te 
ondersteunen. Dit aanbod is door de drie openbare lichamen omarmd. De 
vertraging die de beperkte uitvoeringskracht van Caribisch Nederland tot gevolg 
had, heeft ertoe geleid dat projecten op basis van de amendementsgelden nog 
steeds lopen.  
Naar aanleiding van de vraag van de Minister van BZK heeft UNICEF Nederland 
een “menukaart” opgesteld waaruit de openbare lichamen konden kiezen. Hieruit 
bleek dat er behoefte was aan ondersteuning. UNICEF Nederland heeft zich 
gericht op drie pijlers: kinderrechteneducatie, dialoog over opvoeding en 
participatie. Deze pijlers maken deel uit van het programma van UNICEF (ook in 
de rest van de Eastern Caribbean region) met als doel het stimuleren van normen 
en waarden (houding en gedrag) in de samenleving. In september 2016 is 
UNICEF Nederland op Sint Eustatius en Saba gestart met kinderrechteneducatie 
op scholen en met professionals, dialogen met geestelijk leiders over opvoeden 
zonder geweld en publieke evenementen zoals de viering van kinderrechtendag. 
Bonaire kon zich pas op een later moment committeren; daar is de 
kinderrechteneducatie in 2017 opgestart.  
 
Pagina 5 van 10 
 

 
Datum 
 
20 april 2018 
 
Kenmerk 
2018-0000245162 
6
burgers. Samen met de Missing Chapter Foundation heeft UNICEF Nederland de 
Raad van Kinderen opgezet in Caribisch Nederland. Vanuit dit initiatief adviseren 
de kinderen van basisscholen bedrijven en organisaties rondom maatschappelijke 
thema’s, waardoor kinderen een stem krijgen in zaken die hun toekomst 
aangaan. Bedrijven en organisaties hebben de verantwoordelijkheid om de stem 
van kinderen serieus te nemen. Voor het opzetten van een Raad van Kinderen 
was het nodig lokale begeleiders te contracteren. Dit kostte meer tijd dan werd 
gedacht, waardoor pas in het eerste kwartaal van 2017 trajecten op Bonaire en 
Sint Eustatius zijn gestart. In maart 2017 zijn de eerste Raden van Kinderen 
gelanceerd op Bonaire. Inmiddels zijn op dat eiland zes Raad van Kinderen-
trajecten uitgevoerd. Op Sint Eustatius zijn er zes trajecten uitgevoerd en op 
Saba één. In totaal zullen uiteindelijk 13 trajecten van de Raden van Kinderen 
worden uitgevoerd in Caribisch Nederland.  
 
Kinderrechtenfilmfestival 
Als onderdeel van de kinderrechteneducatie startte UNICEF Nederland eind 2017 
met het Kinderrechtenfilmfestival. Het festival draagt bij aan de groei van 
bewustwording over kinderrechten in de gehele samenleving op een vrolijke en 
participatieve manier. Ook Aruba, Curaçao en zelfs Sint Maarten deden mee. Voor 
dit filmfestival krijgen kinderen, leerkrachten en filmcoaches allereerst een 
kinderrechtentraining. Daarna maken de kinderen een tekening. De winnende 
tekening die door de kinderen wordt verkozen is de basis van het script van hun 
film over een kinderrecht. Deze films maken zij onder begeleiding van een 
filmcoach en geeft kinderen de gelegenheid te vertellen wat zij belangrijk vinden. 
De premières die op elk van de eilanden zijn georganiseerd werden zeer goed 
bezocht. Vanuit de ouders en ook vanuit de media was er brede belangstelling. De 
tekeningen zijn voor UNICEF Nederland een belangrijke graadmeter voor de vraag 
waar kinderen zich zorgen over maken. Zo werden er relatief veel tekeningen 
gemaakt over seksueel misbruik, privacy, alcohol en drugsmisbruik en geweld. In 
april 2018 vond de finale van het kinderrechtenfilmfestival plaats op Curaçao. 
Meer dan 100 kinderen van de 6 eilanden waren aanwezig om samen de 
kinderrechten te vieren.  
 
Rijk 
Kinderrechten is een breed begrip: zoals het recht op onderwijs en het recht op 
een naam maar ook het recht op bescherming tegen misbruik en verwaarlozing 
en het recht op kinderstrafrecht. Elk vakdepartement heeft binnen zijn eigen 
domein een verantwoordelijkheid om de positie van kinderen op de eilanden te 
versterken. In de afgelopen jaren zijn, met behulp van de kinderrechtenmiddelen 
en inzet van de vakdepartementen, extra stappen gezet om armoede en geweld 
te bestrijden en participatie van jongeren te verbeteren. Naast de impuls uit de 
kinderrechtenmiddelen hebben de vakdepartementen de afgelopen jaren ook 
extra initiatieven ontplooid om de positie van kinderen in Caribisch Nederland te 
verbeteren:  
                                                
6
 Missing Chapter is een stichting (ANBI) met expertise in kind-inclusie en dialoog tussen 
generaties. Ze ondersteunen bedrijven, scholen, overheden en maatschappelijke 
organisaties die kinderen willen betrekken bij het nemen van besluiten. Ze geven hun  
partners de middelen om kind-inclusie zélf in praktijk te brengen. 
Pagina 7 van 10 
 

 
Datum 
 
20 april 2018 
 
Kenmerk 
2018-0000245162 
onderwijszorg (EOZ’s) en de drie uitvoeringsorganisaties van de Sociale 
Kanstrajecten Jongeren (SKJ) hebben basiskwaliteit gerealiseerd. De 
schoolbesturen, schoolleiders en leraren zijn steeds beter toegerust om hun taken 
uit te voeren en er is bestuurlijke rust. Alle betrokken partijen nemen hun 
verantwoordelijkheid en er zijn over de hele bandbreedte positieve ontwikkelingen 
zichtbaar. De inzet is er nu op gericht dat de leerlingen in Caribisch Nederland in 
2020 onderwijs krijgen dat niet alleen van voldoende kwaliteit is, maar waarvan 
ook de onderwijsresultaten aantoonbaar zijn gestegen. De Minister voor Basis- en 
Voortgezet onderwijs en Media zal u voor het zomerreces nader informeren over 
de actuele stand van zaken inzake de voortgang van het onderwijs in Caribisch 
Nederland.   
 
Kinderopvang 
Het Rijk en de eilanden werken momenteel samen aan de Sociaaleconomische 
Agenda Caribisch Nederland 2018-2021. Een belangrijk onderdeel van deze 
agenda betreft afspraken om de kwaliteit en financiële toegankelijkheid van de 
kinderopvang op Bonaire, Sint Eustatius en Saba te verbeteren. 
Een goede en toegankelijke kinderopvang (0-12 jaar) is belangrijk vanuit 
verschillende belangen: 
 Ontwikkeling en perspectief voor kinderen; 
 Voorkomen dat zij met grote achterstanden op school instromen; 
 Bevorderend voor ouders om een opleiding te volgen en aan het werk te 
gaan en te blijven; 
 Gerichte inkomensondersteuning aan ouders met kinderen. 
SZW beziet samen met VWS, OCW, Bonaire, Sint Eustatius en Saba hoe wordt 
ingezet op een impuls ten aanzien van de kwaliteit en de financiële 
toegankelijkheid van de kinderopvang in CN. Daarbij wordt ook gekeken naar 
aansluiting met naschoolse opvang tot 18 jaar. 
 
Jeugdstrafrecht 
Op dit moment ontbreekt een apart jeugdstrafrecht in Caribisch Nederland. Door 
JenV worden voorbereidingen getroffen voor een apart jeugdstrafrecht om de 
pedagogische benadering van jeugdigen die strafbare feiten plegen, te borgen. 
 
Conclusie 
De kinderrechtenmiddelen hebben eraan bijgedragen dat de kinderrechten hoog 
op de politieke agenda zijn gekomen. Deze impuls heeft er mede voor gezorgd  
dat de vakdepartementen hun verantwoordelijkheden op het jeugddomein in 
Caribisch Nederland hebben opgepakt en gaan oppakken. Ook de openbare 
lichamen hebben, met hun beperkte middelen, een aantal goede trajecten in gang 
gezet. En mede door de inspanningen van UNICEF Nederland zijn de 
kinderrechten meer gaan “leven” bij de lokale bevolking. Door hierover het 
gesprek aan te gaan via rondetafelgesprekken met rolmodellen in de samenleving 
en geestelijk leiders is een groot deel van de samenleving bereikt. Dit heeft 
bijgedragen aan meer bewustwording van de opvoeders van kinderen over de 
rechten van het kind, niet alleen het recht op onderwijs maar ook het recht op 
gezond eten en het recht op een positieve opvoeding, zonder geweld. Het 
verbeteren van de kinderrechten begint immers bij de gezinnen thuis. 
 
Pagina 9 van 10 
 

