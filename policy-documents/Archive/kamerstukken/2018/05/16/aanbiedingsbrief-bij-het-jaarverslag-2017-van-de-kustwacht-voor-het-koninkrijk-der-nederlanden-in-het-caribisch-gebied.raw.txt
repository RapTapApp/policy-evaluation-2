 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
 
der Staten-Generaal 
Plein 4 
MPC 58 B 
Plein 2 
Postbus 20701 
2511 CR Den Haag 
2500 ES Den Haag 
 
www.defensie.nl 
 
 
 
 
 
 
 
 
Onze referentie 
2018006813 
 
Datum     
Afschrift aan 
Betreft  Jaarverslag 2017 
de Voorzitter van de Eerste  
Kamer der Staten-Generaal 
Kustwacht voor het Koninkrijk der Nederlanden in het Caribisch 
Binnenhof 22 
Gebied 
2513 AA Den Haag 
 
Bij beantwoording datum, 
 
onze referentie en betreft 
 
vermelden. 
Hierbij bied ik u het Jaarverslag 2017 van de Kustwacht voor het Koninkrijk der 
Nederlanden in het Caribisch gebied (KW CARIB) aan. Tevens ga ik in op de 
toezeggingen uit het Algemeen Overleg van 21 september 2017 over de gevolgen 
van Irma voor de vaar- een vlieguren, de frequentie en prioriteitstelling van de 
patrouilles en de lokale werving. 
 
Op 6 september 2017 heeft orkaan Irma Sint Maarten getroffen en een spoor van 
verwoesting achtergelaten. Vlak daarna passeerden ook de orkanen José en Maria 
de Bovenwindse eilanden. De kustwachtmedewerkers en hun families zijn fysiek 
ongedeerd gebleven, maar de Kustwacht en een aantal van haar medewerkers 
zijn geconfronteerd met substantiële materiële schade. Het kustwachtsteunpunt is 
beschadigd en de botenliften van de Super-RHIB’s (en de toekomstige Metal 
Sharks) zijn zelfs onbruikbaar geworden. Voorts zijn twee Super-RHIB’s uit de 
liften geslagen en total loss verklaard. Ik heb, gezien de geleden schade in privé- 
en werksfeer, grote waardering voor de inzet van het kustwachtpersoneel en het 
defensiepersoneel dat heeft ondersteund in deze periode. De gevolgen van 
orkaan Irma hebben ervoor gezorgd dat niet alle doelstellingen van het jaarplan 
zijn gehaald. Zo zijn niet alle vaardagen gehaald en zijn minder controles 
uitgevoerd vanwege het verlies van de Super-RHIB’S. 
 
De inzet van 64 vluchten van de DASH-8 vliegtuigen ten behoeve van de inzet na 
Irma hebben niet tot verdringing bij de Kustwacht geleid, maar zijn binnen het 
bestaande contract door Defensie aanvullend ingehuurd bij de leverancier 
(Provincial Aerospace Limited). Deze kosten worden in het kader van de noodhulp 
2018 verrekend met Binnenlandse Zaken. Omdat Defensie ten tijde van ‘Irma’ 
het stationsschip Zr.Ms. Zeeland heeft ingezet, heeft het schip negen vaardagen 
minder voor de Kustwacht gerealiseerd. Vanuit Curaçao en Aruba zijn twee super-
RHIB’s naar Sint Maarten verplaatst om de verloren super-RHIB’s te vervangen. 
Hierdoor is de overall beschikbaarheid, en daarmee het aantal controles, van 
super-RHIB’s sinds september gedaald.  
 
  
 Pagina 1 van 2  
 
 

