 
 
 
>Retouradres Postbus 16375 2500 BJ Den Haag  
 
Wetgeving en Juridische 
De Voorzitter van de Tweede Kamer der Staten-Generaal 
 
Zaken 
 
Postbus 20018 
 
 
Rijnstraat 50  
2500 EA  DEN HAAG 
Den Haag 
 
Postbus 16375 
2500 BJ Den Haag 
www.rijksoverheid.nl 
 
Onze referentie 
WJZ/1355532 (8771) 
 
Datum 15 mei 2018  
Betreft Ontwerpbesluit houdende bepalingen voor een experiment met 
 
beroepsopleidingen en kwalificaties met een regionale specialisatie in 
 
het middelbaar beroepsonderwijs (Besluit experiment geregionaliseerde 
 
beroepsopleidingen en kwalificaties mbo) 
 
 
 
Hierbij zend ik u het ontwerpbesluit houdende bepalingen voor een experiment 
met beroepsopleidingen en kwalificaties met een regionale specialisatie in het 
middelbaar beroepsonderwijs (Besluit experiment geregionaliseerde 
beroepsopleidingen en kwalificaties mbo). 
  
Deze toezending geschiedt in het kader van de procedure, bedoeld in artikel 
11a.1, tweede lid, van de Wet educatie en beroepsonderwijs. Dit artikel noemt 
een termijn van vier weken. 
 
Indien meer dan een vierde deel van die termijn binnen een recesperiode van uw 
Kamer valt, wordt de termijn zodanig verlengd dat drie vierde deel daarvan 
buiten die recesperiode van uw Kamer valt. 
 
Er wordt gestreefd naar inwerkingtreding van het besluit met ingang van 1 januari 
2019. 
  
Eenzelfde brief heb ik heden gezonden aan de Voorzitter van de Eerste Kamer der 
Staten-Generaal. 
  
 
 
De Minister van Onderwijs, Cultuur en Wetenschap,  
 
 
 
 
 
Ingrid van Engelshoven  
 
 Pagina 1 van 1 
 

 
 
geregionaliseerde beroepsopleiding: opleiding als bedoeld in artikel 4, eerste lid; 
geregionaliseerde kwalificatie: kwalificatie als bedoeld in artikel 5, eerste lid; 
landelijk deel: het in artikel 5, tweede tot en met zevende lid, bedoelde deel van een 
geregionaliseerde kwalificatie; 
niet-bekostigde instelling: instelling als bedoeld in artikel 1.4.1 van de wet; 
Onze Minister: Onze Minister van Onderwijs, Cultuur en Wetenschap; 
regio: gebied waarin de instelling die goedkeuring voor een regionaal deel aanvraagt is 
gevestigd en waarin de bij de aanvraag betrokken werkgevers een vestiging hebben;  
regionaal deel: het in artikel 6, eerste lid, bedoelde deel van een geregionaliseerde 
kwalificatie; 
regionaal keuzedeel: keuzedeel als bedoeld in artikel 7, eerste lid; 
SBB: Samenwerkingsorganisatie beroepsonderwijs bedrijfsleven, als bedoeld in artikel 
1.5.1 van de wet; 
studielast: de studielast, bedoeld in artikel 7.2.7, tweede juncto derde en vierde lid, van 
de wet;  
wet: Wet educatie en beroepsonderwijs. 
 
Artikel 2. Doel en duur van het experiment 
1. Het doel van het experiment is te onderzoeken of met beroepsopleidingen, gebaseerd 
op kwalificaties met een landelijk en een regionaal deel en op bestaande of regionale 
keuzedelen, 
a. de aansluiting tussen onderwijs en regionale arbeidsmarkt wordt verbeterd,  
b. het eigenaarschap van docenten en werkgevers met betrekking tot de inhoud van het 
onderwijs wordt vergroot en 
c. de kwaliteit en innovatiekracht van het onderwijs worden versterkt. 
2. Het experiment duurt van 1 augustus 2019 tot en met 31 juli 2025. 
 
Artikel 3. Afwijking van de wet, het Examen- en kwalificatiebesluit 
beroepsopleidingen WEB en het Uitvoeringsbesluit WEB  
1. Behoudens het tweede tot en met zevende lid zijn de wet en de daarop berustende 
bepalingen van overeenkomstige toepassing op geregionaliseerde beroepsopleidingen, 
geregionaliseerde kwalificaties en regionale keuzedelen. 
2. De geregionaliseerde beroepsopleiding wordt in afwijking van artikel 2.1.1 van de wet 
bij beschikking op grond van dit besluit voor bekostiging in aanmerking gebracht. In 
afwijking van artikel 1.4.1, tweede tot en met zesde lid, van de wet wordt bij 
beschikking op grond van dit besluit bepaald dat aan de met goed gevolg afgelegde 
examens van een geregionaliseerde beroepsopleiding een diploma is verbonden als 
bedoeld in artikel 7.4.6 van de wet. 
3. Geregionaliseerde beroepsopleidingen en geregionaliseerde kwalificaties worden in 
afwijking van artikel 6.4.1 van de wet op grond van dit besluit opgenomen in het 
Centraal register beroepsonderwijs. 
4. De geregionaliseerde kwalificatie en de koppeling van keuzedelen aan die kwalificatie 
worden in afwijking van artikel 7.2.4, tweede, derde, vierde en zesde lid, van de wet bij 
beschikking op grond van dit besluit vastgesteld. 
5. Een regionaal keuzedeel wordt in afwijking van artikel 7.2.4, tweede lid, onder d, en 
zesde lid, van de wet bij beschikking op grond van dit besluit vastgesteld. 
6. De studielast van regionale keuzedelen wordt in afwijking van artikel 17d, eerste lid, 
eerste volzin, van het Examen- en kwalificatiebesluit beroepsopleidingen WEB bij 
beschikking op grond van dit besluit vastgesteld. 
7. De prijsfactor van een geregionaliseerde beroepsopleiding wordt in afwijking van 
artikel 2.2.3, vierde lid, van het Uitvoeringsbesluit WEB bij beschikking op grond van dit 
besluit vastgesteld. 
 
Artikel 4. Vereisten geregionaliseerde beroepsopleiding 
1. De geregionaliseerde beroepsopleiding is gericht op het behalen van een 
geregionaliseerde kwalificatie en een of meer bestaande of regionale keuzedelen. 
2 
 

 
 
samenwerkingsovereenkomst blijkt dat de betrokken werkgevers samen gedurende het 
experiment voldoende praktijkplaatsen voor de desbetreffende geregionaliseerde 
beroepsopleiding bieden en dat er in de regio voldoende arbeidsmarktperspectief is voor 
afgestudeerden van die opleiding. 
2. De instelling voorziet in een terugvaloptie, waardoor deelnemers tussentijds kunnen 
uitstromen naar een andere verwante opleiding. 
3. Aan de instelling die de aanvraag indient, mag binnen het opleidingsdomein van de 
kwalificatie waarop het landelijke deel is gebaseerd niet een waarschuwing van kracht 
zijn als bedoeld in artikel 6.1.5, 6.1.5b, tweede lid, 6.2.3 en 6.2.3b, tweede lid, van de 
wet of een besluit zijn genomen als bedoeld in artikel 6.1.4, 6.1.5b, eerste lid, 6.2.2 en 
6.2.3b, eerste lid, van de wet.  
4.  De instelling die de aanvraag indient, mag op basis van het onderzoekskader, 
bedoeld in artikel 13 van de Wet op het onderwijstoezicht, voor het toezicht op het 
middelbaar beroepsonderwijs: 
a. geen oordeel onvoldoende op het kwaliteitsgebied Kwaliteitszorg en Ambitie van de 
inspectie hebben,  
b. voor de kwalificatie waarop het landelijke deel is gebaseerd geen oordeel onvoldoende 
op het kwaliteitsgebied Kwaliteitszorg en Ambitie van de inspectie hebben,  
c. voor de kwalificatie waarop het landelijke deel is gebaseerd geen oordeel onvoldoende 
op de standaard Kwaliteitsborging examinering en diplomering van de inspectie hebben,  
d. voor de kwalificatie waarop het landelijke deel is gebaseerd geen eindoordeel 
onvoldoende of zeer zwak van de inspectie hebben. 
 
Artikel 9. Melding en terugmelding ontwikkeling landelijk deel 
1. Het bevoegd gezag van een instelling die voornemens is samen met een of meer 
andere instellingen een landelijk deel te ontwikkelen, doet daarvan onverwijld 
mededeling aan de Onze Minister onder vermelding van de kwalificatie waarop het 
landelijke deel wordt gebaseerd.  
2. Onze Minister meldt aan het in het eerste lid bedoelde bevoegd gezag welke andere 
instellingen voornemens zijn een landelijk deel ontwikkelen op basis van dezelfde 
kwalificatie. 
 
Artikel 10. Modellen en toetsingskaders 
Ten behoeve van de melding, bedoeld in artikel 9, aanvragen als bedoeld in de artikelen 
12, eerste lid, en 16, eerste lid, en het verstrekken van informatie als bedoeld in de 
artikelen 13 en 17, worden bij ministeriële regeling modellen en toetsingskaders 
vastgesteld.  
 
Artikel 11. Informatieverplichting bevoegd gezag 
Het bevoegd gezag verstrekt desgevraagd aan Onze Minister informatie over de 
geregionaliseerde beroepsopleidingen die de instelling verzorgt en verleent medewerking 
aan de monitoring en evaluatie van het experiment. 
 
Hoofdstuk 2. Aanvraag en beschikking vaststellen landelijk deel 
geregionaliseerde kwalificatie 
 
Artikel 12. Aanvraag landelijk deel  
1. Een aanvraag voor het vaststellen van het landelijke deel van een geregionaliseerde 
kwalificatie wordt bij Onze minister ingediend door twee of meer instellingen. 
2. De aanvraag gaat vergezeld van een advies van de SBB. Indien voor het 
desbetreffende beroep eisen zijn vastgesteld als bedoeld in artikel 7.2.6, eerste lid, van 
de wet adviseert de SBB alleen positief indien de minister die het aangaat heeft 
verklaard dat deze eisen correct zijn verwerkt en voegt zij deze verklaring bij het advies.  
 
Artikel 13. Informatie landelijk deel 
De aanvraag, bedoeld in artikel 12, eerste lid, bevat de volgende informatie: 
a. op welke in de bijlage opgenomen kwalificatie het landelijke deel is gebaseerd;  
4 
 

 
 
d. een analyse van de kwalitatieve en kwantitatieve vraag van de regionale 
arbeidsmarkt naar gediplomeerden van de opleiding waarop de 
geregionaliseerde kwalificatie zich richt; 
e. het verwachte aantal deelnemers voor deze opleiding gedurende het 
experiment; 
f. de wijze waarop de deelnemers zijn geraadpleegd; 
g. een overzicht van de relevante bedrijven in de regio; 
h. een overzicht van de bedrijven, bedoeld onder g, waarmee wordt samengewerkt 
en een beschrijving van de rol van deze bedrijven; 
i. een beschrijving van de wijze waarop de docenten zijn betrokken bij het 
vormgeven van de geregionaliseerde kwalificatie; 
j. een omschrijving van de regio; 
k. een samenwerkingsovereenkomst als bedoeld in artikel 8, eerste lid; 
l. de uitwerking in kerntaken en de studielast van het regionale deel van de 
geregionaliseerde kwalificatie;  
m. indien van toepassing: de naam van de regionale keuzedelen en de uitwerking in 
kerntaken en de studielast daarvan; 
n. de bestaande en, indien van toepassing, regionale keuzedelen waaruit de 
deelnemer kan kiezen. 
 
Artikel 18. Aanvraagtermijn regionaal deel en regionale keuzedelen 
1. Een aanvraag als bedoeld in artikel 16, eerste lid, kan worden ingediend uiterlijk op 
15 maart van het studiejaar voorafgaand aan het studiejaar waarin de instelling met de 
geregionaliseerde beroepsopleiding beoogt te starten, met dien verstande dat: 
a. een aanvraag voor het regionale deel van een vierjarige opleiding uiterlijk op 15 
maart 2021 wordt ingediend; 
b. een aanvraag voor het  regionale deel van een driejarige opleiding uiterlijk op 15 
maart 2022 wordt ingediend; 
c. een aanvraag voor het  regionale deel van een tweejarige opleiding uiterlijk op 
15 maart 2023 wordt ingediend. 
2. In afwijking van het eerste lid kan een aanvraag als bedoeld in artikel 16, eerste lid, 
voor het regionale deel van een geregionaliseerde beroepsopleiding waarmee de 
instellingen in het studiejaar 2019-2020 beogen te starten uiterlijk op 15 mei 2019 
worden ingediend. 
 
Artikel 19. Beoordeling en beschikking regionaal deel en regionale keuzedelen 
1. Op een aanvraag die is ingediend conform de artikelen 16, 17 en 18 beslist Onze 
Minister positief indien de instelling heeft aangetoond dat zij voldoet aan de vereisten 
van de artikelen 5 tot en met 8, de eisen die rechtstreeks voortvloeien uit de wet, de 
informatie, bedoeld in artikel 17 en – voor zover het een niet-bekostigde instelling 
betreft – tevens aan de voorwaarden gesteld in artikel 1.4.1, eerste lid, van de wet. 
2. Indien Onze minister de aanvraag toewijst, wordt in de desbetreffende beschikking 
opgenomen:  
a. de goedkeuring van het regionale deel van de geregionaliseerde kwalificatie;  
b. indien van toepassing, de goedkeuring van een of meer regionale keuzedelen; 
c. de bestaande en, indien van toepassing, de regionale keuzedelen waaruit de 
deelnemer kan kiezen; 
d. de vaststelling van het laatste studiejaar waarvoor deelnemers mogen worden 
ingeschreven voor het eerste jaar van de geregionaliseerde beroepsopleiding; 
e. indien het een aanvraag van een bekostigde instelling betreft, de vaststelling dat 
de desbetreffende geregionaliseerde beroepsopleiding wordt bekostigd; 
f. indien het een aanvraag van een niet-bekostigde instelling betreft, de 
vaststelling dat aan de geregionaliseerde beroepsopleiding een diploma is 
verbonden als bedoeld in artikel 7.4.6 van de wet. 
3. Onze Minister beslist uiterlijk op 1 mei van het studiejaar voorafgaand aan het 
studiejaar waarin de instelling met de geregionaliseerde beroepsopleiding beoogt te 
starten. 
6 
 

 
 
Cultuur en Wetenschap,  
8 
 

 
 
Nota van toelichting  
 
Inhoudsopgave 
 
Algemeen deel 
 
1. Inleiding 
2. Nut en noodzaak 
3. Inhoud 
3.1. Algemeen 
3.2. Opbouw van de geregionaliseerde kwalificatie 
3.3. Totstandkoming geregionaliseerde kwalificatie 
3.4. Toezicht op de geregionaliseerde beroepsopleiding 
3.5. Beperking deelname experiment 
4. Uitvoerbaarheid en handhaafbaarheid 
5. Administratieve lasten en regeldruk 
6. Gevolgen voor de Rijksbegroting 
7. Caribisch Nederland 
8. Privacy 
9. Monitoring en Evaluatie 
10. Adviezen en overleg 
11. Voorhangprocedure 
12. Verslag internetconsultatie 
 
Artikelsgewijze toelichting 
 
Algemeen deel 
 
1. Inleiding 
Dit besluit is een uitwerking van de - in het regeerakkoord Vertrouwen in de toekomst - 
voorgenomen verkenning naar de responsiviteit van de kwalificatiestructuur en de mate 
waarin deze ruimte biedt voor innovatie en regionale invulling van het 
onderwijsprogramma van opleidingen in het middelbaar beroepsonderwijs (mbo-
opleidingen). Met dit experiment wordt ruimte geboden aan instellingen om in 
samenwerking met het (regionale) bedrijfsleven een beperkt aantal kwalificaties met 
regionale specialisatie (geregionaliseerde kwalificaties) te ontwikkelen en op basis 
hiervan onderwijs te verzorgen. Doel van het experiment is om te onderzoeken of 
beroepsopleidingen met een landelijk en een regionaal (keuze)deel de aansluiting van 
het onderwijs op de arbeidsmarkt verbeteren (dit als onderdeel van de 
macrodoelmatigheid). Tevens is een doel om te onderzoeken of deze beroepsopleidingen 
het eigenaarschap van het onderwijs bij docenten en (regionale) werkgevers vergroten 
en de kwaliteit en innovatiekracht van het onderwijs versterken.  
 
Het experiment beoogt inzicht te bieden in de mechanismen die verantwoordelijk zijn 
voor eventuele verbetering op de hierboven genoemde punten. Ook draagt het bij aan 
het vinden van een antwoord op de vraag welke aanpassingen op termijn nodig zijn voor 
een toekomstbestendige en responsieve kwalificatiestructuur voor het middelbaar 
beroepsonderwijs. 
 
2. Nut en noodzaak 
In gesprekken met instellingen, bedrijfsleven en relevante stakeholders wordt 
regelmatig gewezen op de blijvende behoefte aan een responsieve kwalificatiestructuur. 
Responsief betekent daarbij dat onderwijsinstellingen, samen met het bedrijfsleven, snel 
kunnen inspelen binnen opleidingen op ontwikkelingen in de maatschappij en op de 
arbeidsmarkt. Bijvoorbeeld omdat productietechnieken en werkprocessen ingrijpend 
veranderen of omdat er beroepen ontstaan die tot voor kort nog niet voorzien waren. 
Deze responsiviteit is van toenemend belang omdat onze arbeidsmarkt zich kenmerkt 
10 
 

 
 
structuur als gevolg van het boven omschreven knelpunt. Ook heeft de SBB – waarin het 
onderwijs én bedrijfsleven zijn vertegenwoordigd – haar steun voor de opzet van het 
experiment uitgesproken. 
 
Hetgeen met dit experiment wordt onderzocht kan niet binnen de reguliere 
9
kwalificatiestructuur noch binnen het experiment cross-over kwalificaties plaatsvinden.  
Met keuzedelen binnen de reguliere kwalificatiestructuur kom je er niet omdat 
keuzedelen landelijk worden vastgesteld en daarmee dus niet kan worden ingespeeld op 
specifieke regionale behoeften. Bovendien beslaan de keuzedelen maar vijftien procent 
van de beschikbare studiebelastingsuren.  
 
Het experiment cross-over kwalificaties verschilt wezenlijk van het onderhavige 
experiment. In het experiment cross-over kwalificaties wordt instellingen de 
mogelijkheid geboden een kwalificatie samen te stellen die bestaat uit delen van 
bestaande kwalificaties die afkomstig zijn uit meerdere opleidingsdomeinen. Het cross-
over-experiment voldoet daarmee aan een bepaalde behoefte, maar valt wel terug op de 
landelijke structuur voor de te ontwikkelen kwalificaties.  
 
In het onderhavige experiment ontwikkelen instellingen in overleg met het (regionale) 
bedrijfsleven zelf het regionale deel van de geregionaliseerde kwalificatie. Daarmee 
ontstaat binnen dit experiment aanmerkelijk meer ruimte voor instellingen om zelf 
inhoudelijk (delen van) kwalificaties vorm te geven. Het biedt instellingen de 
mogelijkheid om (delen van) de kwalificatie te ontwikkelen, in nauwe afstemming met 
(regionale) werkgevers. Daarmee kan het een antwoord geven op de vraag welke 
aanpassingen op termijn bijdragen aan een toekomstbestendige en responsieve 
kwalificatiestructuur voor het middelbaar beroepsonderwijs. Om hierbij te komen tot een 
zo volledig mogelijk beeld zullen de opbrengsten van dit experiment in samenhang met 
andere maatregelen – de introductie van de keuzedelen en het experiment cross over 
kwalificaties – bezien worden. Hiertoe wordt door de SBB een coördinatiegroep ingericht, 
welke de samenhang tussen de trajecten zal bewaken. 
 
Voor nadere toelichting over de samenhang met keuzedelen en het experiment cross-
over kwalificaties, zie ook paragraaf 9 over de evaluatie. 
 
Keuze voor een AMvB: praktijkgerichte verkenning en civiel effect diploma’s 
 
Er is voor gekozen om de in het regeerakkoord aangekondigde verkenning naar de 
kwalificatiestructuur vorm te geven als experimenteer-AMvB. Zo kan in de praktijk een 
nieuwe manier van totstandkoming van kwalificaties worden onderzocht. Een dergelijk 
praktijkgericht onderzoek binnen de kaders van de AMvB heeft als voordeel dat het meer 
inzicht in de kansen en uitdagingen van deze werkwijze biedt dan enkel een theoretische 
verkenning of een inventariserend onderzoek. Zo wordt tevens invulling gegeven aan 
een meer op “bewijs gebaseerde” vorm van beleidsontwikkeling 
 
Daarbij worden de rechten van studenten, alsmede het civiel effect van de verstrekte 
diploma’s nadrukkelijk geborgd zijn, juist doordat deze verkenning binnen de kaders van 
een experimenteer-AMvB wordt uitgevoerd. Dit experiment biedt namelijk slechts een 
tijdelijke extra mogelijkheid waarbij de reguliere vereisten, zoals de kwaliteitseisen ten 
opzichte van onderwijs en examinering, de eisen ten aanzien van de 
beroepspraktijkvorming en de generieke vakken zoals Nederlandse taal en rekenen, 
integraal van toepassing blijven. Ook gezien de strikte voorwaarden die worden 
verbonden aan deelname aan het experiment, kan de procedure die mogelijk wordt 
gemaakt middels deze AMvB geen sluiproute worden voor de reguliere totstandkoming 
van kwalificaties. Dit is van cruciaal belang voor OCW als stelselverantwoordelijke. 
  
                                                
9
 Zie: http://wetten.overheid.nl/BWBR0038333/2016-08-01.  
12 
 

 
 
welke andere instellingen voornemens zijn een landelijk deel ontwikkelen op basis van 
dezelfde kwalificatie. Deze instellingen kunnen voorts gezamenlijk een landelijk deel 
ontwikkelen en een aanvraag tot vaststelling van het landelijke deel doen. Een landelijk 
deel moet met ten minste twee instellingen in nadrukkelijke samenspraak met het 
bedrijfsleven en/of de desbetreffende branche(s) worden ontwikkeld.  
 
Na vaststelling van het landelijke deel door de minister, kunnen de instellingen die aan 
de ontwikkeling van het landelijke deel hebben gewerkt, een aanvraag indienen voor de 
goedkeuring van het regionale deel. Instellingen kunnen hierbij – indien zij dit wensen – 
ook gebruik maken van de reeds beschikbare kennis en expertise bij het team Kwalifi-
ceren en Examineren van de SBB. Bij de vaststelling van het regionaal deel zal onder 
meer gekeken worden naar de arbeidsmarktrelevantie, betrokkenheid van bedrijfsleven 
en docenten en de kwaliteit van het landelijke deel van de kwalificatie dat voorafgaande 
aan de aanvraag van het regionale deel is vastgesteld. Bij de beoordeling van het 
regionale deel zal tevens een marginale toets van de toetsingskamer van de SBB worden 
betrokken. Er wordt getoetst of er geen sprake is van overlap tussen de inhoud van het 
regionaal deel en het landelijk deel van de kwalificatie en of de inhoud van het regionaal 
deel van voldoende niveau is. Dit om de kwaliteit van dit deel te borgen en te verifiëren 
dat het deel passend is bij het niveau van de opleiding. De kwaliteit van de kwalificatie 
wordt bovendien, net als bij reguliere kwalificatiedossiers, getoetst door de 
Toetsingskamer van de SBB aan de hand van de criteria op het gebied van 
doelmatigheid, uitvoerbaarheid, herkenbaarheid, transparantie, flexibiliteit en 
duurzaamheid. De maatschappelijke herkenbaarheid van diploma’s en 
beroepsopleidingen wordt dus niet aangetast. Doordat een kwalificatie op grond van dit 
besluit niet tot stand kan komen zonder positief advies van de SBB, bestaat er ook geen 
gevaar voor verbrokkeling. 
 
3.4. Toezicht op de geregionaliseerde beroepsopleiding 
In lijn met artikel 1.3.6, eerste lid, van de Wet educatie en beroepsonderwijs (WEB) zal 
in het toezicht op dit experiment van het bevoegd gezag gekeken worden naar de eis 
dat een instelling, zo veel mogelijk in samenwerking met andere instellingen, voorziet in 
een regelmatige beoordeling van de kwaliteit van het onderwijs. Het bevoegd gezag 
draagt er zorg voor dat deze beoordeling geschiedt met betrokkenheid van 
onafhankelijke deskundigen en belanghebbenden. De uitkomsten van de beoordeling zijn 
openbaar en worden door de Inspectie van het Onderwijs betrokken in het toezicht.  
 
De opleidingen die deelnemen aan het experiment kunnen door de inspectie worden 
onderzocht binnen het reguliere toezicht. De inspectie toetst de opleidingen aan de hand 
van het Onderzoekskader mbo 2017, rekening houdend met de bepalingen uit het 
onderhavige besluit. Ook de regeling Standaarden examenkwaliteit mbo 2017 is op de 
onderhavige opleidingen van toepassing. De inspectie zal zo nodig een onderzoek doen, 
bijvoorbeeld als uit signalen blijkt dat er mogelijk problemen zijn ten aanzien van de 
onderwijskwaliteit. 
 
3.5. Beperking deelname experiment  
Voor kwalificatiedossiers die op de reguliere wijze tot stand zijn gekomen, geldt dat alle 
bekostigde en (na het verkrijgen van een licentie) niet-bekostigde mbo-instellingen in 
Nederland onderwijs mogen vormgeven en aanbieden op basis hiervan. Voor de in het 
experiment geregelde kwalificaties is dit echter onwenselijk gezien het experimentele 
karakter van de opleiding. Daarom mogen alleen instellingen die bij hebben gedragen 
aan de ontwikkeling van het landelijk deel een regionaal deel ontwikkelen. Voorts is de 
omvang beperkt tot een klein aantal kwalificaties. Deze kwalificaties zijn opgenomen in 
de bijlage en kunnen worden aangevuld bij ministeriële regeling. Hierbij wordt er zorg 
voor gedragen dat slechts een beperkt deel van de studenten onderwijs zal volgen 
binnen het experiment. De minister wijst maximaal 20 kwalificaties aan, waarbij wordt 
bewaakt dat in totaal niet meer dan 10% van het totaal aantal ingeschreven studenten 
14 
 

 
 
b. het opstellen van de aanvraag voor goedkeuring van het regionale deel en 
eventueel een of meer keuzedelen, en 
c. deelname aan de monitoring en evaluatie door het NRO.  
De totale kosten voor het opstellen van de aanvragen wordt geraamd op € 108.000,-, 
waarbij wordt uitgegaan van 20 aanvragen voor deelname. Voor alle instellingen worden 
de kosten voor de ontwikkeling van de afzonderlijke delen (landelijk deel en regionaal 
deel) geraamd op in totaal € 731.250.  
 
Deelname aan monitoring en evaluatie voor de instellingen wordt geraamd op € 20.250. 
De kosten voor de aanvraag, de ontwikkeling en de evaluatie zijn daarmee in totaal € 
805.500,-. Tevens zijn er kosten geraamd voor de betrokkenheid van het bedrijfsleven. 
Die worden voor de aanvraag voor het landelijke en regionale deel geraamd op in totaal 
€ 202.500,- en de kosten voor deelname aan de evaluatie en monitoring zijn geraamd 
op totaal €13.500,-. Aan de zijde van de studenten is, met het oog op kennisneming van 
het experiment en deelname aan de evaluatie en monitoring uitgegaan van € 30,- per 
student.  
 
Het besluit is voor advies voorgelegd aan het Adviescollege toetsing regeldruk (ATR). 
ATR adviseert om verder te gaan met het ontwerpbesluit nadat met zijn adviespunt 
rekening is gehouden. De nota van toelichting is in overeenstemming met de 
opmerkingen van ATR aangepast (motivering keuze landelijke kwalificaties, aandacht 
voor uitvoerbaarheid bij monitoring en evaluatie, onderbouwing uitvoerbaarheid start 
experimenten in studiejaar 2019/2020 en volledige vermelding gevolgen regeldruk). 
 
6. Gevolgen voor de Rijksbegroting  
Het experiment wordt budgettair neutraal vormgegeven. Het kabinet verwacht dat er 
sprake zal zijn van deelnemers aan dit experiment die anders een opleiding op basis van 
een bestaande kwalificatie hadden gekozen. Er is voor onderwijsinstellingen en 
betrokken bedrijven geen financiële ondersteuning voor deelname aan het experiment.  
 
7. Caribisch Nederland 
Het experiment en de hierin te ontwikkelen kwalificatie en regionale keuzedelen kunnen 
worden vorm gegeven op grond van de kwalificatiestructuur zoals die geldt sinds de 
inwerkingtreding van het wetvoorstel in verband met het regelen van keuzedelen 
10
waarop beroepsopleidingen mede worden gebaseerd. De keuzedelen zijn nog niet van 
toepassing op Caribisch Nederland. Om die reden kan dit experiment niet worden 
ingevoerd in Caribisch Nederland. 
 
8. Privacy  
Het experimenteerbesluit heeft geen consequenties voor de privacy van deelnemers. In 
het kader van de in het experiment verzorgde opleidingen en examinering worden geen 
aanvullende gegevens gevraagd ten opzichte van de voor reguliere opleidingen 
gevraagde gegevens. In het kader van de evaluatie van het experiment is het niet 
noodzakelijk om gegevens op persoonsniveau door te geven.  
 
9. Monitoring en evaluatie 
Om zicht te houden op de opbrengsten van het experiment zal er evaluatie en 
monitoring plaatsvinden. Hierbij wordt een onderscheid gemaakt tussen de opstartfase- 
waarin kwalificaties en de regionale keuzedelen ontwikkeld worden - en de 
experimenteerfase –waarin studenten daadwerkelijk onderwijs volgen op basis van de 
eerder in de opstartfase ontwikkelde kwalificaties en regionale keuzedelen.  
 
Voor het onderzoek zal aansluiting gezocht worden qua proces bij de reeds lopende 
evaluatie van de wet doelmatige leerwegen en de herziening van de 
kwalificatiestructuur. Op deze wijze wordt geborgd dat het experiment kan worden 
                                                
10
 Kamerstukken II, Vergaderjaar 2014-2015, 34 160, nr. 2 
16 
 

 
 
2. De effectevaluatie bekijkt vooral de effecten van het beleid (implementatie-
effecten en outcome) aan de hand van beschikbare, bestaande databestanden 
en eigen dataverzameling. 
3. In de verklarende analyse wordt naar een verklaring gezocht voor optredende 
(gewenste en ongewenste) effecten. 
 
Het onderzoek zal drie meetmomenten kennen, namelijk de nulmeting, een tussentijdse 
monitor en evaluatie en de finale monitoring en eindevaluatie. Ten behoeve van 
effectmeting en evaluatie zal in 2018 voor de feitelijke start van het experiment een 
nulmeting plaatsvinden onder de betrokken partijen, denk daarbij aan: studenten, 
opleiders en bestuurders van de scholen, en regionale werkgevers. In de 
onderzoeksopzet zal tevens rekening worden gehouden met de aanloopfase, dat wil 
zeggen de ervaringen van de betrokken partijen bij de ontwikkeling van zowel het 
landelijke als regionale deel/delen, alsmede het capaciteitsbeslag en de vereiste 
ondersteuning. Daarbij zal ook gebruik kunnen worden gemaakt van onder meer de 
verslagen en bevindingen van een in opdracht van het ministerie werkende 
procesbegeleider.  
 
Voor wat betreft de tussentijdse monitoring en finale evaluatie zal worden gewerkt met 
een controlegroep. De controlegroep volgt een “reguliere opleiding” bij voorkeur binnen 
dezelfde regio. Op deze manier kunnen bijvoorbeeld de arbeidsmarktrendementen (op 
basis van administratieve gekoppelde bestanden van het CBS) van de afgestudeerde 
cohorten die deelnemen aan het experiment (zonder additionele administratieve lasten) 
worden vergeleken met een controlegroep die onder vergelijkbare condities heeft 
gestudeerd en toetreedt tot de arbeidsmarkt.  
 
Ten einde een goede monitoring en evaluatie mogelijk te maken waaruit valide 
conclusies kunnen worden getrokken is een zekere omvang van het experiment van 
belang. Zo dienen de kaders van het experiment voldoende ruimte te bieden om 
regionale spreiding mogelijk te maken en verschillende sectoren en type opleidingen te 
omvatten. Door 20 kwalificaties uit verschillende sectoren te kiezen over de volle 
breedte van het opleidingenspectrum (kleine en grote opleidingen, verschillende 
sectoren als de zorg, techniek en economie & handel) is geborgd dat: enerzijds de 
betrokken studentenaantallen van voldoende omvang zijn om een representatief 
onderzoek mogelijk te maken en er tevens een controlegroep kan worden geformeerd, 
en anderzijds, dat het experiment (met een bereik van maximaal tien procent van de 
ingeschreven studentenpopulatie) wel een experimenteel karakter blijft behouden.  
 
De hierboven vermelde aanpak maakt het mogelijk om de nieuwe methodiek uit te 
testen, te monitoren en te evalueren. Zo kan worden bepaald of de in dit experiment 
geboden ruimte leidt tot verbetering van de responsiviteit en flexibiliteit van de 
kwalificatiestructuur. Het schept een kader om bij voldoende bewijs voor de werking van 
het experiment een dergelijke of enigermate gemodificeerde aanpak voor het geheel van 
kwalificaties door te voeren. 
 
De hoofdvragen van de monitoring en evaluatie sluiten aan bij de doelen zoals 
opgenomen in artikel 2. Bij de evaluatie zal ook worden meegenomen hoe de 
totstandkoming van kwalificaties in het kader van dit experiment werkt, niet alleen in 
relatie tot de reguliere totstandkoming maar ook bij die van andere experimenten. 
Daaruit zal naar voren komen welke wijze van totstandkoming het beste – en snelste - 
werkt in de praktijk. Getoetst zal in ieder geval worden of en in hoeverre:  
a. scholen en werkgevers ruimte krijgen om in het onderwijsprogramma nadrukkelijker 
regionale (arbeidsmarkt)vraagstukken mee te nemen, 
b. het eigenaarschap van docenten en werkgevers met betrekking tot de inhoud van het 
onderwijs wordt versterkt en de kwaliteit en innovatiekracht van het onderwijs wordt 
verbeterd, en 
c. de kwaliteit en innovatiekracht van het onderwijs wordt verbeterd. 
18 
 

 
 
van een beperkt aantal regels volgens strikte voorwaarden die in dit besluit zijn 
vastgelegd.  
 
10. Adviezen en overleg  
Afstemming over het experiment beroepsopleidingen en kwalificaties met een regionale 
specialisatie heeft plaats gevonden met de volgende stakeholders: 
 MBO-Raad, als belangenbehartiger van de bekostigde mbo-instellingen;  
 NRTO, als belangenbehartiger van de niet-bekostigde onderwijsinstellingen;  
 VNO-NCW / MKB Nederland, vanwege de rol en betrokkenheid van het 
(regionale) bedrijfsleven in dit experiment en de meerwaarde die het experiment 
voor hen kan hebben.  
 Inspectie van het Onderwijs, als toezichthouder op de kwaliteit van o.a. het 
middelbaar beroepsonderwijs. 
 Samenwerkingsorganisatie Beroepsonderwijs en Bedrijfsleven, als wettelijke 
verantwoordelijke voor de kwalificatiestructuur. 
 Het ministerie van Volksgezondheid, Welzijn en Sport, vanuit zijn 
verantwoordelijkheid voor de wettelijke beroepsvereisten op basis van de wet 
BIG voor personeel in de zorg. 
 Jongeren Organisatie Beroepsonderwijs, als vertegenwoordiger van de 
studenten.  
 
Alle gesprekspartners onderschrijven dat de economie en de samenleving steeds sneller 
en ingrijpender veranderen, onder meer als gevolg van technologische innovaties. Ook 
zien ze dat de dynamiek op de arbeidsmarkt steeds groter wordt. Ze zien daarom ook de 
noodzaak van een responsief beroepsonderwijs, als ook de noodzaak om ten behoeve 
van de kwaliteit en innovatie het eigenaarschap over het onderwijs te beleggen bij 
docenten(teams). Het experiment wordt vanuit het onderwijs als een positieve stap 
gezien om het mogelijk te maken dat mbo-onderwijsinstellingen snel kunnen inspelen op 
ontwikkelingen op de arbeidsmarkt. Wel wordt er vanuit werkgevers gewezen op het 
belang van het borgen van het civiel effect van diploma’s binnen het experiment en 
voldoende betrokkenheid van landelijke vertegenwoordigers van het bedrijfsleven bij de 
totstandkoming van het landelijke deel van de kwalificaties. Naar aanleiding van het 
Algemeen Overleg over mbo van 13 december 2017, is in overleg met de genoemde 
gesprekpartners er niet voor gekozen om de hoogte van de behaalde resultaten voor de 
11
keuzedelen vervroegd mee te tellen in het kader van dit experiment. 
 
De verschillende stakeholders zullen tevens zitting nemen in een te vormen 
coördinatiegroep die wordt voorgezeten door de SBB. Deze stuurgroep zal zicht houden 
op de voortgang van verschillende vernieuwingstrajecten, waaronder ook onderhavig 
experiment. 
 
11. Voorhangprocedure  
PM NA VOORHANG 
 
12. Verslag internetconsultatie  
Op de internetconsultatie is een beperkt aantal reacties ingediend (17). Ongeveer twee 
derde daarvan is positief of overwegend positief van aard, maar er is ook een aantal 
kritische reacties ontvangen. In zowel de positieve als de negatieve reacties valt op dat 
er nadrukkelijke beelden zijn bij de indieners over de ruimte die de kwalificatiestructuur 
nu al (dan niet) biedt. Het merendeel van de indieners stelt dat het wenselijk is dat er 
meer ruimte komt, terwijl sommigen juist van mening zijn dat de huidige ruimte 
onvoldoende benut wordt. 
  
                                                
11
 Tweede Kamer, nr. 2017D33934 
20 
 

 
 
in de artikelen 4, 5, 6 en 7. In de begripsbepalingen wordt daarom naar (een lid van) 
deze artikelen verwezen. 
 
Het begrip “instelling” is zodanig gedefinieerd dat hieronder zowel bekostigde als niet-
bekostigde instellingen vallen.  
 
In de begripsbepaling van “landelijk deel” wordt verwezen naar artikel 5, tweede tot en 
met zevende lid, waarin een omschrijving van dit begrip is opgenomen. 
 
Een “niet-bekostigde instelling” is een niet door het Rijk bekostigde instelling als bedoeld 
in artikel 1.4.1 WEB. 
 
Het begrip “regio” is gedefinieerd als “gebied waarin de instelling die goedkeuring voor 
een regionaal deel aanvraagt, is gevestigd en de bij de aanvraag betrokken werkgevers 
een vestiging hebben”. Dit betekent dat niet wordt uitgegaan van bestaande regio’s. De 
instelling bepaalt zelf met welke werkgevers wordt samengewerkt. Het begrip “regio” 
wordt voldoende beperkt omdat op grond van artikel 8, eerste lid: 
-  een overeenkomst moet worden gesloten met werkgevers uit de regio, 
- uit die overeenkomst moet blijken dat er gedurende het experiment voldoende 
praktijkplaatsen zijn en  
- er in de regio voldoende arbeidsmarktperspectief moet zijn. 
  
Voor het begrip “studielast” wordt verwezen naar artikel 7.2.7, tweede juncto derde en 
vierde lid, WEB. Daaruit blijkt dat de studielast wordt uitgedrukt in klokuren en dat het 
zowel ziet op onderwijsuren als op beroepspraktijkvorming. 
 
Artikel 2. Doel en duur van het experiment  
Het eerste lid omschrijft het doel van het experiment als: nagaan of beroepsopleidingen, 
gebaseerd op kwalificaties met een landelijk en een regionaal deel en op bestaande of 
regionale keuzedelen leiden tot  
a. verbetering van de aansluiting tussen onderwijs en regionale arbeidsmarkt,  
b. vergroting van het eigenaarschap van docenten en werkgevers met betrekking 
tot de inhoud van het onderwijs en  
c. versterking van de kwaliteit en innovatiekracht van het onderwijs. 
 
Deze drie elementen corresponderen met de criteria op grond waarvan het experiment 
zal worden geëvalueerd (artikel 21).  
 
In het tweede lid wordt geregeld dat de periode waarin het mogelijk is om op basis van 
een geregionaliseerde kwalificatie en bestaande en regionale keuzedelen een opleiding 
te verzorgen, loopt van 1 augustus 2019 tot en met 31 juli 2025. Deze periode duurt zes 
jaar en start zeven maanden na inwerkingtreding van dit besluit. Het experiment start 
niet op de datum van inwerkingtreding van dit besluit, omdat de experimentele 
opleidingen pas kunnen beginnen nadat door de minister toestemming is verleend. De 
looptijd van het experiment is de gebruikelijke maximale duur op grond van artikel 
11a.1, vierde lid, WEB, te weten zes jaar. Voor deze looptijd is gekozen opdat ook van 
de vierjarige opleidingen ten minste cohorten deelnemers hun opleiding kunnen 
afronden binnen de reguliere studieduur.  
 
Artikel 3. Afwijking van de wet, het Examen- en kwalificatiebesluit 
beroepsopleidingen WEB en het Uitvoeringsbesluit WEB  
Op grond van het eerste lid zijn de WEB en de daarop gebaseerde algemene 
maatregelen van bestuur en ministeriële regelingen van overeenkomstige toepassing op 
geregionaliseerde beroepsopleidingen en kwalificaties en regionale keuzedelen voor 
zover daarvan in de volgende leden niet is afgeweken. Dit betekent dat de bepalingen 
met betrekking tot het beroepsonderwijs en de examens in hoofdstuk 1, 2, 6, 7, 8 en 11 
van de WEB, het Uitvoeringsbesluit WEB, het Examen- en kwalificatiebesluit WEB en 
22 
 

 
 
Het derde lid bepaalt, dat een experimentele opleiding niet tegelijkertijd betrokken kan 
zijn bij een ander experiment. Het is dus niet mogelijk dat een geregionaliseerde 
kwalificatie wordt gebaseerd op een cross-over kwalificatie. Deze bepaling is opgenomen 
omdat de monitoring en evaluatie van de effecten van het experiment anders niet goed 
mogelijk zouden zijn. Vaak zou dan immers niet duidelijk zijn welk effect aan welk 
experiment moet worden toegeschreven. Bovendien zou de kwaliteit van een opleiding 
eronder kunnen lijden wanneer meerdere experimenten tegelijkertijd spelen.  
 
Het vierde lid is opgenomen omdat ook bij geregionaliseerde kwalificaties de keuzedelen 
zodanig moeten worden gekozen dat deze een verrijking en verdieping zijn van de 
opleiding. Dat zou niet het geval zijn indien de keuzedelen samenvallen met onderdelen 
van de geregionaliseerde kwalificatie zelf. 
 
Artikel 5. Vereisten geregionaliseerde kwalificatie en landelijk deel  
Artikel 5, eerste lid, bepaalt dat de geregionaliseerde kwalificatie een landelijk deel en 
een regionaal deel bevat.  
 
Op grond van het tweede lid bevat het landelijke deel kerntaken uit het 
kwalificatiedossier van een bestaande, in de bijlage of een ministeriële regeling 
opgenomen, kwalificatie. Alle wettelijke beroepsvereisten van die kwalificatie worden 
overgenomen. Hierdoor wordt gewaarborgd dat de afgestudeerden het desbetreffende 
beroep kunnen uitoefenen. Ook alle generieke kwalificatie-eisen, behorend bij die 
kwalificatie moeten worden opgenomen in het landelijke deel.  
 
Als dit wenselijk is voor het beroep of de groep van beroepen waarop de 
geregionaliseerde kwalificatie is gericht, kunnen ook kerntaken uit een ander 
kwalificatiedossier dan hiervoor bedoeld in het landelijke deel worden opgenomen (derde 
lid). De bepaling in het tweede lid dat het landelijke deel is gebaseerd op een bestaande, 
in de bijlage opgenomen, kwalificatie en dat eventuele wettelijke beroepsvereisten en de 
generieke kwalificatie-eisen van die kwalificatie moeten worden overgenomen, blijft van 
kracht. De SBB geeft in haar advies aan de minister over het landelijk deel aan of is 
voldaan aan deze eisen.  
 
Het vierde lid bepaalt dat alle kerntaken van het landelijke deel het niveau hebben van 
de kwalificatie waarop het landelijke deel is gebaseerd. 
 
Bij ministeriële regeling kunnen andere kwalificaties dan bedoeld in de bijlage worden 
aangewezen waarop een landelijk deel kan worden gebaseerd (vijfde lid). Dit biedt de 
mogelijkheid om experimenten toe te staan met kwalificaties waarvan pas na de 
totstandkoming van dit besluit blijkt dat er behoefte is aan een experiment met een 
geregionaliseerde variant. Instellingen kunnen kwalificaties voordragen voor opneming 
in een dergelijke ministeriële regeling. Hierbij kan worden gedacht aan situaties waarin 
onomstotelijk door twee of meer instellingen kan worden aangetoond dat zij gebaat zijn 
bij de ruimte die wordt geboden met de experimenteer-AMvB. Tevens moeten de 
instellingen aantonen dat zij redelijkerwijs niet in staat zijn geweest deze opleiding voor 
te dragen voor opname in het experiment gedurende de internetconsultatie die plaats 
heeft gevonden voorafgaande aan vaststelling van de experimenteer-AMvB, bijvoorbeeld 
omdat het een nieuwe kwalificatie betreft die ten tijde van internetconsultatie niet 
opgenomen was in het Crebo. De termijnen voor het aanvragen van een landelijk deel, 
gebaseerd op een in de ministeriële regeling opgenomen kwalificatie zijn hetzelfde als de 
termijnen voor het aanvragen van een landelijk deel, gebaseerd op een in de bijlage 
opgenomen kwalificatie (zie artikel 14). Dit betekent dat een dergelijke aanvraag 
uiterlijk op 31 januari 2019 kan worden ingediend. 
 
Het landelijke deel beslaat ten minste 60% van de studielast van de kwalificatie waarop 
het landelijke deel is gebaseerd (zesde lid). Door ten minste 60% van de bestaande 
24 
 

 
 
 
Ten slotte mag het regionale keuzedeel niet geheel of gedeeltelijk samenvallen met een 
of meer onderdelen van de geregionaliseerde kwalificatie. Artikel 4, vierde lid, bepaalt 
dit voor alle keuzedelen die bij de geregionaliseerde beroepsopleiding worden 
aangeboden (dus ook voor bestaande keuzedelen). Op grond van artikel 7, derde lid, 
wordt ook bij de totstandkoming van het regionale keuzedeel op overlap getoetst. 
 
Artikel 8. Overige vereisten  
Het eerste lid betreft de samenwerkingsovereenkomst die de aanvrager met één of meer 
werkgevers moet hebben afgesloten. In de samenwerkingsovereenkomst moeten 
afspraken worden vastgelegd over de beschikbaarheid van praktijkplaatsen. De 
werkgevers die de praktijkplaatsen beschikbaar stellen, hoeven bij het indienen van de 
aanvraag nog geen erkend leerbedrijf te zijn in de zin van artikel 7.2.8 van de WEB. Pas 
bij aanvang van de experimentele opleiding dienen de werkgevers voor deze kwalificatie 
een erkenning als leerbedrijf van de SBB te hebben ontvangen.  
 
In de samenwerkingsovereenkomst moet voorts worden aangetoond dat er in de regio 
voldoende arbeidsmarktperspectief is voor afgestudeerden van de desbetreffende 
opleiding. De verplichting om voldoende praktijkplaatsen ter beschikking te stellen, geeft 
al een indicatie van de werkgelegenheid bij de deelnemende werkgevers. In de 
overeenkomst zou ook kunnen worden vastgelegd, hoeveel vacatures deze werkgevers 
in de nabije toekomst verwachten. Bij de bepaling van het arbeidsmarktperspectief in de 
regio kan ook rekening worden gehouden met de werkgelegenheid bij werkgevers 
waarmee geen samenwerkingsovereenkomst is gesloten. 
 
Het tweede lid gaat over de terugvaloptie voor het geval dat deelnemers, om welke 
reden dan ook, tussentijds stoppen met de experimentele opleiding. Dit kan bijvoorbeeld 
aan de orde zijn wanneer er problemen zijn met praktijkplekken of als een deelnemer 
om hem moverende redenen niet door wil gaan. In dat geval moeten er voor de 
deelnemer andere opleidingen zijn waarnaar hij kan overstappen. Een logische 
terugvaloptie is de kwalificatie waaruit geput is bij het samenstellen van het landelijke 
deel van de geregionaliseerde kwalificatie.  
 
Het vereiste van het derde lid heeft betrekking op de kwaliteit van de instelling die de 
aanvraag doet. De voorwaarde dat geen besluit tot ontneming van rechten of een 
waarschuwing daarvoor is gegeven, wordt beperkt tot opleidingen die worden verzorgd 
binnen het domein van de kwalificatie waarop het landelijke deel is gebaseerd. Indien de 
kwaliteit te kort schiet van een opleiding die niet valt onder het domein van het 
landelijke deel van de geregionaliseerde kwalificatie, kan dat dus geen reden zijn om de 
aanvraag op voornoemde grond af te wijzen. Een andere reden om de aanvraag af te 
wijzen is dat de inspectie bij haar controle van de instelling bepaalde onderdelen van het 
Onderzoekskader mbo als onvoldoende heeft beoordeeld (vierde lid). 
 
Artikel 9. Melding en terugmelding ontwikkeling landelijk deel 
Het eerste lid bepaalt dat een instelling vooraf aan de minister moet melden dat zij 
samen met andere instellingen een landelijk deel wil ontwikkelen (DUO). Daarbij moet 
zij aangeven op welke kwalificatie het landelijke deel is gebaseerd.  
 
Het tweede lid regelt dat de minister (DUO) terugmeldt welke andere instellingen een 
landelijk deel ontwikkelen voor dezelfde geregionaliseerde kwalificatie. Deze 
terugmelding zal geschieden naar het bevoegd gezag van de instelling vanwaar de 
melding is gedaan. Het idee achter de terugmelding is, dat de instellingen contact met 
elkaar kunnen opnemen en gezamenlijk 1 landelijk deel kunnen ontwikkelen. De 
minister kan immers slechts 1 landelijk deel per kwalificatie zoals opgenomen in de 
bijlage vaststellen. Als er onverhoopt toch 2 landelijke delen voor 1 kwalificatie worden 
ontwikkeld, kunnen alle instellingen die een aanvraag hebben ingediend, gebruik maken 
26 
 

 
 
Artikel 13. Informatie landelijk deel  
In dit artikel is bepaald welke informatie bij de aanvraag tot vaststelling van het 
landelijke deel moet worden verstrekt. Het gaat hier om de kwalificatie waarop het 
landelijke deel is gebaseerd (onderdeel a), de kerntaken waaruit het landelijke deel is 
opgebouwd (onderdeel b), de studielast van het landelijke deel (onderdeel c) en de 
gegevens die bij een bestaande kwalificatie door de minister worden vastgesteld op 
grond artikel 7.2.4, tweede lid, onderdelen b1° en c1° tot en met c4°, WEB).  
 
Artikel 14. Aanvraagtermijn landelijk deel  
Dit artikel bevat de uiterste data voor het indienen van een aanvraag tot vaststelling van 
het landelijke deel. De uiterste aanvraagdatum is 15 september 2019. Voor instellingen 
die in het studiejaar 2019-2020 met de geregionaliseerde beroepsopleiding willen 
starten, is de uiterste aanvraagdatum voor vaststelling van het landelijke deel 31 januari 
2019. Dit betekent dat deze instellingen binnen een maand na de inwerkingtreding van 
het besluit hun aanvragen voor vaststelling van het landelijke deel moeten indienen. Dit 
is alleen mogelijk als zij in 2018 al zoveel mogelijk voorwerk verrichten. Een door de 
minister aangestelde procesbegeleider zal hen daarbij behulpzaam zijn, tevens kunnen 
zij ondersteuning krijgen vanuit het team Kwalificeren en Examineren van de SBB.  
 
Artikel 15. Beoordeling en beschikking landelijk deel 
De minister toetst de aanvraag tot vaststelling van het landelijke deel aan de 
voorschriften in artikel 5, tweede tot en met zevende lid, en de artikelen 12 tot en met 
14 (eerste lid). De (toetsingskamer en sectorkamer van de) SBB toetst het landelijke 
deel op inhoudelijke aspecten. Per bestaande kwalificatie wordt ten hoogste één landelijk 
deel vastgesteld (tweede lid).  
 
Als het landelijke deel voldoet aan de artikelen 5, tweede tot en met zevende lid, en 12 
tot en met 14 en de SBB advies heeft uitgebracht, stelt de minister het landelijke deel 
vast (tenzij voor dezelfde kwalificatie een ander landelijk deel is of wordt vastgesteld). 
Aan deze bepaling is toegevoegd dat uitsluitend op zwaarwegende gronden kan worden 
afgeweken van het advies van de SBB. Op grond van artikel 3:50 van de Algemene wet 
bestuursrecht is een bestuursorgaan dat afwijkt van een wettelijk voorgeschreven advies 
verplicht de redenen daarvoor expliciet te vermelden in het besluit. Dat betekent dat 
niet lichtvaardig van dat advies kan worden afgeweken. Door expliciet op te nemen dat 
afwijking van het SBB-advies alleen mogelijk is op zwaarwegende gronden wordt de 
geringe afwijkingsmogelijkheid extra benadrukt. 
 
Het derde lid bepaalt, dat in de beschikking tot vaststelling van het landelijke deel de 
naam, de code, de prijsfactor en het niveau van de betreffende geregionaliseerde 
kwalificatie worden opgenomen.  
 
Op grond van het vierde lid beslist de minister uiterlijk op 15 november 2019. In 
afwijking daarvan beslist de minister uiterlijk 15 maart 2019 indien de instellingen in het 
studiejaar 2019-2020 met de opleiding wil starten.  
 
Artikel 16. Aanvraag regionaal deel en regionale keuzedelen 
Op grond van het eerste lid kan een instelling die een aanvraag heeft ingediend voor 
vaststelling van het landelijke deel van een geregionaliseerde kwalificatie een aanvraag 
indienen voor goedkeuring van die kwalificatie en eventueel daarbij behorende regionale 
keuzedelen.  
 
Het tweede lid bepaalt, dat de aanvraag om goedkeuring van een geregionaliseerde 
kwalificatie en eventueel regionale keuzedelen, voor een bekostigde instelling tevens 
een verzoek omvat om de daarop gebaseerde opleiding voor bekostiging in aanmerking 
te brengen. Het tweede deel van de aanvraag is nodig omdat een experimentele 
opleiding niet wordt bekostigd op grond van artikel 2.1.1 van de WEB.  
 
28 
 

 
 
keuzedeel mogen uitreiken. Deze bepaling is van overeenkomstige toepassing op 
geregionaliseerde kwalificaties en regionale keuzedelen. 
 
De termijn, genoemd in het derde lid, is zodanig gekozen dat naar verwachting de 
gehele procedure voor alle aanvragen daarbinnen kan worden afgerond en de 
beschikking kan worden afgegeven. Op grond van het vierde lid geldt voor het eerste 
jaar van het experiment 1 juli 2019 als uiterste termijn. 
 
Artikel 20. Opname in het Crebo 
Aangezien de wijze van totstandkoming van regionale opleidingen, geregionaliseerde 
kwalificaties en regionale keuzedelen anders is dan die van bestaande opleidingen, 
kwalificaties en keuzedelen, moet de opname in het Crebo expliciet worden geregeld. 
Deze regeling is zoveel mogelijk overeenkomstig artikel 6.4.1 van de WEB. 
 
Artikel 21. Tussentijdse beëindiging  
Dit artikel voegt een maatregel toe aan de wettelijke mogelijkheden van de minister om 
in te grijpen als blijkt dat de kwaliteit van de opleiding of het examen onvoldoende is. 
Als in verband hiermee een waarschuwing op grond van artikel 6.1.5, 6.1.5b, tweede lid, 
6.2.3 of 6.2.3b, tweede lid, van de wet is gegeven, kan de minister tevens bepalen dat 
geen nieuwe cohorten deelnemers meer mogen worden ingeschreven. De minister heeft 
deze mogelijkheid ook als de voorschriften van dit besluit onvoldoende worden 
nageleefd. Indien een instelling bijvoorbeeld weigert om mee te werken aan monitoring 
of aan de evaluatie of indien de kwaliteit van de opleiding zodanig te kort schiet dat een 
waarschuwing wordt gegeven, kan dus besloten worden dat de instelling de 
experimentele opleiding nog wel mag afronden voor de reeds ingeschreven deelnemers, 
maar dat geen nieuwe cohorten deelnemers mogen worden ingeschreven. Als de 
instelling na de in de waarschuwing opgenomen verbetertermijn niet de benodigde 
verbeteringen heeft doorgevoerd, kan de minister op grond van de WEB uiteindelijk 
besluiten om de licentie met ingang van een bepaalde datum in te trekken op grond van 
artikel 6.1.4, 6.1.5b, eerste lid, 6.2.2 en 6.2.3b, eerste lid, van de WEB. Vanaf de datum 
van intrekking kunnen ook de zittende deelnemers niet meer verder met hun opleiding. 
De zittende deelnemers kunnen dan gebruik maken van hun terugvaloptie. 
 
Artikel 22. Evaluatie 
Zie paragraaf 9 voor een toelichting. 
 
Artikel 23. Inwerkingtreding en vervaldatum  
Het besluit treedt in werking op 1 januari 2019 en vervalt zes jaar later, op 1 augustus 
2025.  
 
 
 
De Minister van Onderwijs,  
Cultuur en Wetenschap, 
 
 
 
 
Ingrid van Engelshoven 
30 
 

