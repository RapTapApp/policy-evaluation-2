 
 
 
> Retouradres Postbus 20011 2500EA  Den Haag 
Directie Koninkrijksrelaties 
Aan de Voorzitter van de  Tweede Kamer der Staten-
 
 
Generaal 
Turfmarkt 147 
Postbus 20018  Den Haag 
Postbus 20011 
2500 EA  Den Haag 
2500EA  Den Haag 
Nederland 
www.rijksoverheid.nl 
www.facebook.com/minbzk 
www.twitter.com/minbzk 
 
Kenmerk 
 
2018-0000288372 
 
Uw kenmerk 
 
  
Datum 18 mei 2018 
Betreft Beantwoording vragen van het lid Bosman over de steun van 
Nederland ten behoeve van detentie en uitzetting van 
ongedocumenteerden op Curaçao (ingezonden 10 april 2018) 
  
  
 
Hierbij bied ik u mede namens de minister van Buitenlandse Zaken en de 
staatssecretaris van Justitie en Veiligheid de antwoorden aan op de schriftelijke 
vragen gesteld door het lid Bosman (VVD) over de steun van Nederland ten 
behoeve van detentie en uitzetting van ongedocumenteerden op Curaçao. Deze 
vragen werden ingezonden op 10 april 2018 met kenmerk 2018Z06589. 
  
De staatssecretaris van Binnenlandse Zaken en Koninkrijksrelaties, 
 
 
 
 
 
 
drs. R.W. Knops 
  
 
Pagina 1 van 3 
 

 
Directie 
 
Koninkrijksrelaties 
 
Kenmerk 
2018-0000288372 
Vraag 4 
Kunt u aangeven, aangezien het kabinet van mening is dat de illegalen snel terug 
moeten, hoeveel illegalen op dit moment in afwachting van uitzetting op Curaçao 
en Aruba verblijven? 
 
Antwoord 
De autoriteiten van Aruba en Curaçao hebben mij het volgende medegedeeld. De 
periode van verblijf in vreemdelingendetentie in afwachting van verwijdering 
wordt op Curaçao zo kort mogelijk gehouden. Recente cijfers van het Korps Politie 
Curaçao laten zien dat er op 4 mei 64 personen in vreemdelingenbewaring waren 
gesteld. In de periode van 5 tot en met 10 mei zijn er 58 personen verwijderd. De 
overige personen in vreemdelingendetentie zijn in afwachting van verwijdering. 
De autoriteiten van Aruba hebben laten weten dat zich op 8 mei jl. 15 personen, 
waarvan 12 met de Venezolaanse nationaliteit, in vreemdelingenbewaring 
bevonden in afwachting van verwijdering. De genoemde aantallen betreffen een 
momentopname.  
 
Vraag 5 
In hoeverre kloppen de uitspraken dat er nog steeds geen registratie van 
Venezolaanse migranten plaatsvindt op Curaçao? Kunt u aangeven in hoeverre 
deze registratie wel (succesvol) plaatsvindt op Aruba? 
 
Antwoord 
De autoriteiten van Aruba en Curaçao hebben laten weten dat er wel degelijk 
registratie plaatsvindt op Aruba en Curaçao. In de Kamerbrieven van 5 juli 2017 
(TK 2016-2017, 29 653, nr. 33) en 4 september 2017 (TK 2016 –2017, 29 653, 
nr. 34) zijn de geldende asielprocedures op de respectievelijke eilanden 
uiteengezet. De Toelatingsorganisatie van Curaçao is sinds juli 2017 zelf 
verantwoordelijk voor de registratie en doorgeleiding van asielaanvragen richting 
de UNHCR, een taak die voorheen belegd was bij het Rode Kruis.  
 
Op Curaçao worden aangehouden migranten geregistreerd door het Korps Politie 
Curaçao. Op Curaçao worden onder meer cijfers bijgehouden van in- en uitreizen 
via lucht- en zeehaven, van illegale aanlandingen via zee, en van verwijderingen 
van personen zonder geldige verblijfspapieren/-vereisten. Ook personen die 
bescherming aanvragen (asielzoekers) worden als zodanig geregistreerd conform 
de vastgestelde intake procedure in Curaçao.  
 
Op Aruba wordt door de IASA een registratie bijgehouden van het 
personenverkeer (waaronder de Venezolaanse migranten) die via de officiële zee 
en luchthavens Aruba betreden. De DIMAS is verantwoordelijk voor de registratie 
van aanvragen om toelating en verblijf, waaronder aanvragen voor asiel. De 
DBSB (Censo) houdt de registratie bij van ingezetenen op Aruba. Voor wat betreft 
personen (waaronder Venezolanen) die Aruba op irreguliere wijzen hebben 
binnengetreden is er geen registratie, tenzij deze op zee onderschept worden 
door de Kustwacht Caribisch Nederland/Steunpunt Aruba en of Maritieme Politie 
of andere landsautoriteiten bij een poging tot aanlanding.  
 
Pagina 3 van 3 
 

