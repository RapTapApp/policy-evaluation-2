 
 
 
> Retouradres Postbus 20011 2500 EA  Den Haag 
Directie Koninkrijksrelaties 
 
 
 
Aan de Voorzitter van de Tweede Kamer der Staten-
Turfmarkt 147 
Generaal Den Haag 
Postbus 20011 
Postbus 20018 
2500 EA  Den Haag 
2500 EA  Den Haag 
Nederland 
www.rijksoverheid.nl 
 
Kenmerk 
2018-0000175147 
 
 
Uw kenmerk 
2018Z04853 
  
Datum 18 mei 2018 
Betreft Antwoord op Kamervragen over de opvang van Venezolanen op 
Aruba en Curaçao en de Nederlandse bijstand daarbij 
  
 
  
Hierbij bied ik u mede namens de staatssecretaris van Justitie en Veiligheid de 
antwoorden aan op de schriftelijke vragen van het lid Bosman (VVD) over de 
opvang van Venezolanen op Aruba en Curaçao en de Nederlandse bijstand 
daarbij. Deze vragen werden ingezonden op 16 maart 2018 met kenmerk 
2018Z04853. 
  
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops 
  
Pagina 1 van 6 
 

 
Directie Koninkrijksrelaties 
 
 
Kenmerk 
2018-0000175147 
3 
Hoe beoordeelt u de oproep van de Hoge Commissaris voor de 
Vluchtelingen van de Verenigde Naties om Venezolaanse migranten de 
vluchtelingenstatus toe te kennen? 2) Geldt ook op Aruba en Curaçao dat 
de vraag of iemand een vluchteling is individueel en niet categoriaal 
getoetst moet worden? 
  
Antwoord: 
De oproep van UNHCR moet worden gezien als een dringende, niet bindende, 
oproep om vanwege de schrijnende situatie in Venezuela een veilige haven te 
bieden aan die personen die dat land ontvluchten. Of personen uit Venezuela 
kunnen worden gekwalificeerd als vluchteling, zal afhangen van hun individuele 
omstandigheden. Aanvragen om bescherming dienen derhalve – ook op Aruba en 
Curaçao - individueel te worden getoetst. In Caribisch Nederland wordt een 
aanvraag om bescherming van een Venezolaan individueel getoetst aan de criteria 
die staan in artikel 12a van de Wet toelating en uitzetting BES. Dat brengt met 
zich dat zowel wordt gekeken of iemand vluchteling is als bedoeld in het VN-
vluchtelingenverdrag met bijbehorend Protocol, evenals of iemand terug kan 
zonder dat hij of zij een reëel risico loopt te worden onderworpen aan folteringen, 
onmenselijke of vernederende behandelingen of bestraffingen, zoals bedoeld in 
artikel 3 van het Europees Verdrag voor de Rechten van de Mens.  
 
4 
Bent u bekend met de mededeling van de minister van Buitenlandse 
Handel en Ontwikkelingssamenwerking d.d. 27 februari 2018 dat het 
ministerie van Justitie en Veiligheid in samenwerking met het Openbaar 
Lichaam Bonaire, de uitvoeringsorganisaties (o.a. Koninklijke 
Marechaussee, Korps Politie Caribisch Nederland en de Immigratie- en 
Naturalisatiedienst Caribisch Nederland) en Defensie een noodplan heeft 
ontwikkeld voor het scenario, waarin het aantal migranten verder 
toeneemt? Kunt u schetsen welke gevolgen de inwerkingtreding van dit 
noodplan kan hebben voor Nederland? 
 
Antwoord: 
Ik kan u net als de minister voor Buitenlandse Handel en 
Ontwikkelingssamenwerking melden dat Nederland – zeker daar waar het Bonaire 
betreft – net als Aruba en Curaçao de nodige maatregelen treft om voorbereid te 
kunnen zijn op een eventuele migratiestroom. Voor Bonaire draagt Nederland 
immers een bijzondere verantwoordelijkheid. De mogelijke gevolgen voor 
Nederland van de inwerkingtreding van dit noodplan zullen afhankelijk zijn van de 
grootte van een eventuele instroom van migranten. Derhalve worden door de 
betrokken organisaties en diensten te Bonaire en in Nederland noodzakelijke 
voorbereidingen getroffen.  
  
  
Pagina 3 van 6 
 

 
Directie Koninkrijksrelaties 
 
 
Kenmerk 
2018-0000175147 
8 
Bent u tevens bekend met het bericht “Aruba heeft geen locatie om 
vluchtelingen op te vangen”? 7) Klopt het dat Aruba de opvang nog 
steeds niet op orde heeft, ondanks het feit dat de regering er naar eigen 
zeggen al sinds 2006 mee bezig is? Deelt u de indruk dat het ontbreken 
van een locatie niet zozeer te maken heeft met de mate van financiële 
ondersteuning, als wel met trage besluitvorming en politieke onwil? 
 
9 
Kunt u aangeven in hoeverre Curaçao de faciliteiten en regelgeving met 
betrekking tot de opvang van vluchtelingen op orde heeft? 
  
Antwoord op vragen 8 en 9: 
Ja, de berichten zijn mij bekend. Zoals in het antwoord op de vragen 2 en 7 
aangegeven, betreft de toelating en uitzetting van vreemdelingen, inclusief de 
opvang van verzoekers om bescherming een landsaangelegenheid. Zolang zij zich 
daarbij houden aan het internationale recht, past bemoeienis van het Koninkrijk 
niet. Wel kan zoals gesteld sprake zijn van een concreet verzoek om 
ondersteuning door de regering van Aruba of Curaçao. 
Een beschrijving van de geldende regelgeving op Aruba, Curaçao en Bonaire kunt 
u vinden in de reactie d.d. 4 april 2017 naar aanleiding van de Kamervragen van 
het lid Sjoerdsma (D66) (Aanhangsel Handelingen II 2016/17, nr. 1565) en de 
brief aan uw Kamer d.d. 5 juli 2017 (TK 2016-2017, 29 653, nr. 33). 
Ik kan u voorts melden dat alle betrokken landen voortdurend blijven investeren 
in het verder uitwerken en updaten van de eigen crisisplannen. Waar mogelijk en 
gewenst staan we elkaar daarin bij met benodigde kennis en expertise. Aruba, 
Curaçao en Bonaire kunnen daarnaast ook gebruikmaken van kennis, expertise en 
trainingen van internationale hulporganisaties.  
 
10 
Welke stappen onderneemt u om te verhinderen dat op Aruba en Curaçao 
verblijvende Venezolanen kunnen doorreizen naar Nederland? 
 
Antwoord: 
Toegang tot het grondgebied van of toelating tot verblijf in Aruba, Curaçao of 
Bonaire, is territoriaal beperkt tot die landen, resp. de openbare lichamen 
Bonaire, Sint Eustatius en Saba. Toegang of toelating betekent daarom niet 
zonder meer ook toegang of toelating tot Europees Nederland.  
Venezolanen zijn vrijgesteld van de visumplicht kort verblijf (Schengenvisum), op 
grond van Verordening (EG) 539/2001 van de Raad van de Europese Unie. Zij 
hebben daarom geen visum nodig voor reizen met kort verblijf naar Europa. Voor 
verblijf in Europees Nederland langer dan 90 dagen binnen een periode van 180 
dagen, moeten Venezolanen echter vooraf een machtiging tot voorlopig verblijf 
aanvragen bij een Nederlandse ambassade of consulaat in het buitenland, dan wel 
de kabinetten van de Gouverneurs te Aruba, Curaçao of Sint Maarten. 
 
1) Amigoe, 13 maart 2018 
2) http://www.unhcr.org/news/briefing/2018/3/5aa793c14/venezuelans-flee-
throughout-latin-america-unhcr-issues-new-protection-guidance.html 
Pagina 5 van 6 
 

