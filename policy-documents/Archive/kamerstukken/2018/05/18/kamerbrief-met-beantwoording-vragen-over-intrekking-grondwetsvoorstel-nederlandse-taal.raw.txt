 
 
 
 
www.rijksoverheid.nl 
Aan de Voorzitter van de Tweede Kamer der Staten-
www.facebook.com/minbzk 
Generaal 
www.twitter.com/minbzk 
 
Postbus 20018 
Kenmerk 
2500 EA  Den Haag 
2018-0000207289 
 
Uw kenmerk 
 
 
  
Datum 18 mei 2018 
Betreft Vragen naar aanleiding van de intrekking van het 
grondwetsvoorstel over de Nederlandse taal 
  
 
 
De vaste commissie voor Binnenlandse Zaken van uw Kamer heeft enkele vragen 
gesteld naar aanleiding van mijn brief van 15 februari jl. waarin ik u mededeling 
heb gedaan van de intrekking van het wetsvoorstel houdende verklaring dat er 
grond bestaat een voorstel in overweging te nemen tot verandering in de 
Grondwet, strekkende tot het opnemen van een bepaling over de Nederlandse 
taal en het doen vervallen van additionele artikelen die zijn uitgewerkt (hierna: 
het grondwetsvoorstel). Ik beantwoord deze vragen mede namens mijn 
ambtgenoot van Onderwijs, Cultuur en Wetenschap. 
 
De leden van de CDA-fractie vragen of de regering het uitgangspunt van het 
grondwetsvoorstel – dat de overheid het eenvoudig en zorgvuldig gebruik van het 
Nederlands als bestuurstaal en cultuur- en omgangstaal bevordert – nog steeds 
onderschrijft en zo ja, op welke wijze zij daaraan invulling geeft. 
 
Nederland vormt tezamen met België (het Gewest Vlaanderen) de Taalunie. Het 
door de leden van de CDA-fractie geformuleerde uitgangspunt van het 
grondwetvoorstel komt eveneens terug in de uitgangspunten die ten grondslag 
1
liggen aan het verdrag waarmee de Taalunie is ingesteld. De regering 
onderschrijft deze uitgangspunten nog altijd. Het invullen van deze 
uitgangspunten is op basis van dit verdrag voor een deel belegd bij de organen 
van de Taalunie en voor een deel bij de regeringen van de lidstaten. De 
Nederlandse regering geeft (tezamen met de Taalunie) invulling aan deze 
uitgangspunten door in de eerste plaats zo goed mogelijk onderwijs in de 
Nederlandse taal mogelijk te maken. Daarnaast kan gedacht worden aan het 
stimuleren en promoten van Nederlandstalige literatuur en letteren, ook in het 
buitenland. Ten slotte kan gewezen worden op de diverse maatregelen van de 
regering in de afgelopen jaren waarmee nieuwkomers gestimuleerd worden om zo 
snel mogelijk na aankomst in ons land Nederlands te leren. 
 
De leden van de CDA-fractie vragen op welke wijze de regering de Nederlandse 
taal wil onderhouden, delen en doorgeven. 
                                                
1
 Verdrag tussen het Koninkrijk der Nederlanden en het Koninkrijk België inzake de 
Nederlandse Taalunie (Trb. 1980, 147), in werking getreden op 1 april 1982 (Trb. 1982, 
16). 
Pagina 1 van 4 
 

 
Kenmerk 
 
2018-0000207289 
opstellen voor het gebruik van de Friese taal. Daarnaast maken provincie en Rijk 
periodiek bestuursafspraken ter uitwerking van de gedeelde verantwoordelijkheid 
inzake de Friese taal en cultuur. In de bestuursafspraak worden afspraken over 
het gebruik van het Fries in het onderwijs, rechterlijke autoriteiten, bestuurlijke 
autoriteiten, openbare diensten, media, cultuur, economisch en sociaal leven en 
grensoverschrijdende uitwisseling nader vastgelegd. De huidige bestuursafspraak 
loopt tot eind 2018. Gesprekken over de nieuwe Bestuursafspraak 2019-2023 zijn 
reeds in volle gang. Waar mogelijk bevordert het Rijk het gebruik van het Fries in 
nationaal beleid en neemt het waar nodig belemmeringen weg. Zowel de 
Rijksoverheid als de provincie zien erop toe dat beleidsnota’s over de 
bestuursafspraken aandacht schenken aan de consequenties voor de 
beleidsvoornemens voor de Friese taal. 
 
In Caribisch Nederland is Nederlands de officiële taal. Op Bonaire wordt veel 
Papiaments gesproken en op Saba en Sint-Eustatius veel Engels. De talen 
Papiaments en Engels mogen worden gebuikt in het onderwijs, in contact met de 
overheid en in de rechtspraak. De hoofdregels voor contact met de overheid 
worden gegeven in de Invoeringswet openbare lichamen Bonaire, Sint Eustatius 
en Saba. De beëdiging in het Papiaments of Engels is geregeld in de Wet 
openbare lichamen Bonaire, Sint Eustatius en Saba. Het gebruik van het Engels 
en het Papiaments in de rechtspraak is geregeld in de Rijkswet 
Gemeenschappelijk Hof van Justitie. Voor het rechtsverkeer zijn verder van 
belang het Burgerlijke Wetboek BES, de Belastingwet BES, de Douane- en 
Accijnswet BES en het Wetboek van Koophandel BES. 
 
De positie van het Nederlands als de officiële taal van Nederland (en van het 
Gewest Vlaanderen) is voorts vastgelegd in de Taalunie en is daarmee 
verdragsrechtelijk verankerd. De wijze waarop het Nederlands wordt gespeld is 
(zoals is voorgeschreven in de Spellingwet) vastgelegd in de officiële leidraad en 
woordenlijst, beter bekend als ‘het Groene boekje’. Ingevolge artikel 2:6 van de 
Algemene wet bestuursrecht gebruiken bestuursorganen en onder hun 
verantwoordelijkheid werkzame personen in beginsel de Nederlandse taal. 
 
De leden van de CDA-fractie vragen op welke wijze de regering in het jaar waarin 
Leeuwarden-Fryslân zich Culturele Hoofdstad van Europa mag noemen, 
bijzondere aandacht besteedt aan de nieuwe bestuursafspraak. 
 
Het ministerie van Binnenlandse Zaken en Koninkrijksrelaties (BZK) is, als 
coördinerend ministerie inzake de Friese taal en cultuur, reeds sinds halverwege 
2017 in gesprek met de provincie Fryslân over de nieuwe Bestuursafspraak Friese 
taal en cultuur. Hierover vinden regelmatig gesprekken plaats tussen BZK en de 
provincie en andere betrokken departementen als OCW en JenV. In de 
bestuursafspraak worden afspraken over het gebruik van het Fries in het 
onderwijs, rechterlijke autoriteiten, bestuurlijke autoriteiten, openbare diensten, 
media, cultuur, economisch en sociaal leven en grensoverschrijdende uitwisseling 
nader vastgelegd. Uitgangspunten hierbij zijn het Europees Handvest voor 
regionale talen en talen van minderheden (1998), het Kaderverdrag inzake de 
bescherming van nationale minderheden (2005) en de Wet gebruik Friese taal 
(2014). In de afspraken over Fries in culturele activiteiten wordt ook de 
Pagina 3 van 4 
 

