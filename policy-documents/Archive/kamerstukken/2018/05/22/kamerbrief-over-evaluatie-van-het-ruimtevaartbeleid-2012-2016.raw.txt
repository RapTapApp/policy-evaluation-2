 
 
 
 
> Retouradres Postbus 20401 2500 EK Den Haag 
 
Directoraat-generaal 
 
Bedrijfsleven & Innovatie 
De Voorzitter van de Tweede Kamer 
Directie Innovatie en Kennis 
der Staten-Generaal 
Bezoekadres 
Binnenhof 4 
Bezuidenhoutseweg 73 
2594 AC Den Haag 
2513 AA  DEN HAAG 
Postadres 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
F 070 378 6100 (algemeen) 
www.rijksoverheid.nl/ezk  
 
 
Datum 22 mei 2018 
Ons kenmerk  
DGBI-I&K / 18084569  
Betreft Evaluatie van het Ruimtevaartbeleid 2012-2016 
 Bijlage(n) 
2 
Geachte Voorzitter,  
 
Hierbij bied ik u, mede namens de minister van Onderwijs, Cultuur en 
Wetenschap (OCW) en de minister en de staatssecretaris van Infrastructuur en 
Waterstaat (I&W), de evaluatie van het Nederlandse Ruimtevaartbeleid 2012-
2016 aan. Mijn voorganger heeft in 2017 opdracht voor deze beleidsevaluatie 
gegeven conform artikel 4:24 van de Algemene Wet Bestuursrecht en de 
1
Regeling Periodiek Evaluatieonderzoek .  
 
De conclusies en aanbevelingen in de beleidsevaluatie zal ik, voor zover 
relevant, meenemen in de voorbereiding van de Nota Ruimtevaartbeleid 2019 
die het kabinet rond de zomer 2019 zal uitbrengen. In deze Nota zal de 
Nederlandse inzet tijdens de ESA Ministeriële Conferentie eind 2019 worden 
beschreven, alsmede de prioriteiten in het nationaal flankerend beleid.  
 
In deze brief wil ik uw Kamer informeren hoe ik met mijn collega’s de 
voorbereiding van deze Nota Ruimtevaartbeleid 2019 wil aanpakken, rekening 
houdend met de conclusies en aanbevelingen in de beleidsevaluatie. Daartoe zal 
ik in paragraaf 1 mijn perspectief op het belang van ruimtevaart toelichten en in 
paragraaf 2 ingaan op de wijze waarop dit kabinet uitwerking geeft aan de 
afspraak in het Regeerakkoord over het behoud van ESTEC. Bij de voorbereiding 
van de Nota Ruimtevaart 2019 zal de maatschappelijke, wetenschappelijke en 
economische relevantie van ruimtevaart centraal staan, hetgeen ik in paragraaf 
3 zal toelichten. In de paragraaf 4 zal ik de stappen voor het komende jaar 
samenvatten. In de bijlage geef ik mijn reactie op de specifieke conclusies en 
aanbevelingen in de beleidsevaluatie.  
 
1. Nederland en ruimtevaart 
 
Mijn kennismakingsbezoek aan ESTEC op 3 april 2018 viel samen met het 
vijftigjarig bestaan van deze – grootste - vestiging van het Europese 
Ruimtevaartagentschap ESA. Mijn voorgangers hebben destijds succesvol de 
test- en research-faciliteiten van de voorganger van ESA (ESRO) naar Nederland 
                                                
 
1
 Staatscourant 25 september 2014, nr. 27142 
 Pagina 1 van 16 
 
 

 
 
Directoraat-generaal 
 
Bedrijfsleven & Innovatie 
Directie Innovatie en Kennis 
 
 
 
 
Ons kenmerk 
 
DGBI-I&K / 18084569 
 
 
 
voor 7000 werknemers en voor € 600 miljoen aan toegevoegde waarde. Het 
merendeel van deze banen bevindt zich in de provincie Zuid-Holland. 
 
ESA-astronaut André Kuipers heeft lange tijd het record van de langste 
enkelvoudige Europese ruimtevlucht gehad en blijft een enorme inspiratiebron 
voor jong en oud. Als ambassadeur van het Techniekpact zet hij zich in om 
jonge mensen te bewegen om voor technische beroepen te kiezen. Samen met 
andere astronauten belichaamt hij de fascinatie die ruimtevaart teweeg kan 
brengen, en de brede resonantie van ruimtevaartactiviteiten in onze 
samenleving.  
 
Het fundamentele en internationale karakter, het uitdagende en brede 
technologische domein, de grote maatschappelijke relevantie en de 
nieuwgierigheid en fascinatie die hoort bij ruimte-exploratie en wetenschap 
maken ruimtevaart tot een bijzondere beleidsmatige opgave. Het Ministerie van 
Economische Zaken en Klimaat (EZK) is eerstverantwoordelijk en coördineert 
het ruimtevaartbeleid. Het Ministerie van OCW is onder meer verantwoordelijk 
voor het hoger onderwijs en de condities die maken dat er vanuit universiteiten, 
hogescholen en wetenschappelijke instituten (zoals SRON) wordt geparticipeerd 
in het wetenschappelijk deel van het ruimtevaartprogramma. Het Ministerie van 
I&W is verantwoordelijk voor satellietnavigatie en meteorologische 
satelliettoepassingen en is een belangrijke gebruiker van satellietdata. Een 
groeiend aantal andere ministeries maakt inmiddels gebruik van satellietdata, 
zoals het Ministerie van Buitenlandse Zaken (BZ), Justitie en Veiligheid (J&V), 
Landbouw, Natuur en Voedselkwaliteit (LNV) en Defensie, net als provincies, 
gemeenten en waterschappen. Het maatschappelijke belang van ruimtevaart is 
daarmee evident en vormt de achtergrond van de afspraak in het regeerakkoord 
over ESTEC en de Nederlandse ruimtevaart.  
 
2. Behoud van ESTEC en de Nederlandse hightech-sector 
 
Het regeerakkoord zet in op het behoud van ESTEC in Nederland gezien het 
grote belang voor het internationale aanzien van de Nederlandse hightech-
2
industrie . Daarvoor wordt gekeken naar plannen die het Nederlands 
gastheerschap versterken, zoals het vergroten van de aantrekkelijkheid van het 
terrein van ESTEC door het ontwikkelen van een internationale ontmoetingsplek. 
Dit als onderdeel van een verder uit te werken regiodeal gericht op bredere 
gebiedsontwikkeling. Daarnaast is een bijdrage aan de Nederlandse deelname 
aan optionele ESA-programma’s (2020-2022) nodig. De plannen voor de 
precieze invulling van deze bijdrage zullen de komende tijd in overleg met de 
betrokken partijen besproken worden. Het kabinet zal op basis van 
cofinanciering een maximale bijdrage van €40 miljoen uit de Regio Envelop voor 
3
deze beide onderwerpen leveren . 
                                                
 
2
 Regeerakkoord, blz. 33, Kamerstuk 34775, nr. 34 
3
 Kamerstuk 29697, nr. 38 
 
 Pagina 3 van 16 
 

 
 
Directoraat-generaal 
 
Bedrijfsleven & Innovatie 
Directie Innovatie en Kennis 
 
 
 
 
Ons kenmerk 
 
DGBI-I&K / 18084569 
 
 
 
de Nota Ruimtevaartbeleid 2019 over de Nederlandse prioriteiten tijdens de ESA 
Ministeriële Conferentie eind 2019 worden geïnformeerd. Daarin zullen ook het 
nationaal flankerend beleid en de onderdelen die niet door ESA worden 
uitgevoerd, aan de orde komen. Het nationaal flankerend beleid dient onder 
meer om bedrijven en kennisinstellingen op deelname aan ESA-programma’s 
voor te bereiden en het gebruik van satellietdata te stimuleren. Ik zal het NSO 
opdracht geven in het advies de maatschappelijke, wetenschappelijke en 
economische betekenis van ruimtevaart voor Nederland centraal te stellen. De 
wijze waarop dit zal gebeuren, komt in de volgende paragraaf aan de orde.  
 
3. Maatschappelijke, wetenschappelijke en economische relevantie van 
ruimtevaart 
 
Het Nederlandse ruimtevaartbeleid kende in de periode 2012 – 2016 vier 
doelstellingen:  
• Doel 1: hoogwaardig wetenschappelijk ruimteonderzoek te realiseren; 
• Doel 2: bij te dragen aan de ontwikkeling van een gezonde ruimtevaartsector; 
• Doel 3: satellietdata voor nieuwe toepassingen en diensten in te zetten; 
• Doel 4: de belangrijkste vestiging van ESA voor Nederland te behouden en te 
verbinden met het Nederlandse ruimtevaartcluster.  
De beleidsevaluatie heeft het Nederlandse ruimtevaartbeleid 2012-2016 
geëvalueerd langs deze vier doelstellingen. Het rapport onderstreept dat in 
2012-2016 een geleidelijke transitie is ingezet om naast de zogenoemde 
upstream (“raket- en satelliettechnologie”), ook in te zetten op downstream en 
7
toepassingen (“dataverwerking en toepassingen van satellietdata”) . 
 
Deze geleidelijke transitie naar meer nadrukkelijke aandacht voor 
“dataverwerking en toepassingen van satellietdata” sluit aan bij mijn perspectief 
op het ruimtevaartbeleid en biedt nieuwe kansen om de samenhang tussen de 
maatschappelijke, wetenschappelijke en economische toepassingen van 
ruimtevaart te versterken. Door in te zetten op deze samenhang zal Nederland 
haar sterke positie in een aantal segmenten van de ruimtevaarttechnologie 
kunnen behouden en versterken. 
 
De nadruk op de samenhang tussen de wetenschappelijke, maatschappelijke en 
economische doelstellingen van het ruimtevaartbeleid sluit aan bij de analyse in 
8
de beleidsevaluatie . De onderzoekers hanteren het perspectief van een 
ruimtevaartketen van upstream-activiteiten (ontwikkelen van technologieën en 
producten met een hardware-component), downstream-activiteiten (ontwikkelen 
van producten met data van instrumenten of apparaten uit de upstream-sector) 
en gebruikers (partijen die satellietdata toepassen). Gebruikers kunnen een 
wetenschappelijke, maatschappelijke of economische behoefte hebben. De 
beleidsevaluatie geeft aan dat een goede coördinatie tussen de partijen in de 
                                                
 
7
 Dialogic (april 2018), Evaluatie van het Nederlandse Ruimtevaartbeleid 2012 – 2016, blz. 11.  
8
 Idem, blz. 75 - 76 
 
 Pagina 5 van 16 
 

 
 
Directoraat-generaal 
 
Bedrijfsleven & Innovatie 
Directie Innovatie en Kennis 
 
 
 
 
Ons kenmerk 
 
DGBI-I&K / 18084569 
 
 
 
Remote Sensing-data afkomstig van satellieten van het Copernicus-programma 
zijn de basis voor talrijke adviesdiensten voor bijvoorbeeld bodembeheer, 
gewasontwikkeling, plaagbestrijding en irrigatie. Het nieuwe Europese 
landbouwbeleid zal met data uit de ruimte slimmer en efficiënter kunnen worden 
ingeregeld door geautomatiseerde monitoring van landbouwactiviteiten. 
Wereldwijd zal open beschikbaarheid van aardobservatiedata een belangrijke 
bijdrage gaan leveren aan het bereiken van voedselzekerheid en andere 
Sustainable Development Goals. 
 
Ontwikkelingssamenwerking 
De Geodata for Agriculture and Water (G4AW) Faciliteit heeft als doel de 
voedselzekerheid in zich ontwikkelende landen te verbeteren en tegelijkertijd 
het gebruik van water te verminderen door middel van het benutten van 
satellietdata. Het NSO voert de faciliteit voor het Ministerie van Buitenlandse 
Zaken uit. Er zijn nu 23 consortia actief in 14 landen. Hierin nemen meer dan 30 
Nederlandse bedrijven deel. De bedoeling is de komende 4 jaar door de opbouw 
van commerciële dienstverlening minimaal 4,5 miljoen kleinere 
voedselproducenten in de landbouw en visserij te bereiken. Het ziet er nu al 
naar uit dat het samengaan van snelle ontwikkelingen in ICT, telecommunicatie, 
bankensector en verzekeringen een hele nieuwe dynamiek veroorzaakt, die in de 
praktijk tot goede resultaten kan gaan leiden. 
 
Mobiliteit, waterbeheer en milieu 
Gebruik van satellietnavigatie is niet meer weg te denken uit het wegverkeer en 
de scheepvaart. Voor het luchtverkeermanagement is het een hoeksteen. Het 
gebruik van satellietdata in het monitoren van bodembeweging, van spoortaluds 
en kunstwerken maakt een snelle ontwikkeling door. Mogelijkheden voor 
toepassing in dijkbewaking, het monitoren van waterkwaliteit in kustwateren en 
van grootschalige grondverplaatsingen worden momenteel onderzocht en soms 
op kleinere schaal al toegepast. De bovengenoemde OMI- en TROPOMI-
instrumenten leveren een essentiële bijdrage aan de totstandkoming van de 
voorspelling van de luchtkwaliteit onder het Copernicus Air Monitoring Services 
van de Europese Unie.  
 
Justitie en Veiligheid  
Het Innovatieprogramma ‘Satelliettoepassingen voor Justitie en Veiligheid’ is 
eind 2015 geïnitieerd door het Innovatieteam JenV en programmapartner The 
Hague Security Delta (HSD). In dit innovatieprogramma exploreert JenV of te 
ontwikkelen en te verwerven innovatieve producten en diensten gebaseerd op 
satelliettechnologie, kunnen worden ingezet voor vraagstukken van JenV. 
Daarnaast doet JenV ervaring op in zgn. ‘triple helix- en publiek private 
samenwerking’ met kennisinstellingen, bedrijven en triple helix facilitators zoals 
HSD. Tenslotte doet JenV ervaring op met het inzetten van nieuwe technologie 
voor vraagstukken van JenV èn met nieuwe innovatiegerichte 
inkoopinstrumenten (zoals de innovatiepartnerschap). In de loop van het 
programma hebben uitvoeringsdiensten van de Ministeries van Defensie, 
 
 Pagina 7 van 16 
 

 
 
Directoraat-generaal 
 
Bedrijfsleven & Innovatie 
Directie Innovatie en Kennis 
 
 
 
 
Ons kenmerk 
 
DGBI-I&K / 18084569 
 
 
 
de rol van de Topsectoren bij de aanpak van grote maatschappelijke thema’s. 
Tenslotte dient het prioriteitenkader een beeld te geven van de sterke 
onderdelen van de Nederlandse ruimtevaartketen en de onderdelen die 
versterking behoeven.  
 
Bij de ontwikkeling van het Nederlandse prioriteitenkader zal ik het NSO 
verzoeken om relevante partijen in de ruimtevaartketen (kennisinstellingen, 
overheden en bedrijven) te consulteren en daarbij een transparant en 
toegankelijk proces te volgen. Zowel de kennisvragen in de Nationale 
Wetenschapsagenda, de Nationale Roadmap Grootschalige Wetenschappelijke 
Infrastructuur, als de door de topsector HTSM opgestelde ruimtevaart-roadmap 
zullen bruikbare bouwstenen vormen. Ik zal het NSO vragen het advies over de 
Nederlandse inschrijving in ESA-programma’s in 2019, de ondersteuning van 
bedrijven en kennisinstellingen door het NSO en het nationaal flankerend beleid 
op dit prioriteitenkader te baseren. Dat maakt het prioriteitenkader tot een 
instrument om de maatschappelijke, wetenschappelijke en economische 
relevantie van ruimtevaart in ons land verder te versterken.  
 
4. Vervolgacties 
 
Ik zal u rond de zomer 2018, samen met de minister van LNV, informeren over 
de regiodeal die wij over de brede gebiedsontwikkeling rond ESTEC zullen 
sluiten. 
 
De voorbereiding van de Nederlandse inschrijving in ESA-programma’s tijdens 
de ESA Ministeriële Conferentie eind 2019 start deze zomer met een opdracht 
aan het NSO om een Nederlands prioriteitenkader voor te bereiden. Over dit 
prioriteitenkader en mijn conclusies ter zake zal ik u informeren in de Nota 
Ruimtevaartbeleid 2019 rond de zomer van 2019. 
 
Voor de EU is de voorbereiding van het volgende Meerjarige Financiële Kader 
van betekenis voor de vanaf 2020 voor ruimtevaart beschikbare middelen. De 
Commissie presenteert in juni haar voorstellen voor de 
EU-ruimtevaartprogramma’s (o.a. de programma’s Galileo en EGNOS voor 
satellietnavigatie en Copernicus voor aardobservatie) Zoals gebruikelijk zal het 
kabinet deze voorstellen analyseren en uw Kamer middels een BNC-fiche 
informeren over de standpuntbepaling.  
 
Hoogachtend, 
 
 
 
 
mr. drs. M.C.G Keijzer  
Staatssecretaris van Economische Zaken en Klimaat  
 
 Pagina 9 van 16 
 

 
 
Directoraat-generaal 
 
Bedrijfsleven & Innovatie 
Directie Innovatie en Kennis 
 
 
 
 
Ons kenmerk 
 
DGBI-I&K / 18084569 
 
 
 
 
Suggestie II: Benoem bij voorkeur in het Nederlandse ruimtevaartbeleid 
expliciet de tot dusver onuitgesproken politieke doelstelling, ook op EU-niveau, 
van ruimtevaartbeleid.  
 
De beleidsevaluatie geeft terecht aan dat er een samenhang tussen de vier 
doelstellingen van het ruimtevaartbeleid bestaat. Zo zorgen de technologische 
uitdagingen die bij de ontwikkeling van wetenschappelijke instrumenten 
(doelstelling 1) moeten worden overwonnen, voor technologische doorbraken 
met positieve technologische en economische effecten (doelstelling 2), die 
vervolgens satellietdata voor toepassingen opleveren (doelstelling 3). Ook 
tussen het gebruik van satellietdata (doelstelling 3) en een gezonde 
ruimtevaartsector (doelstelling 2) bestaat een verband, omdat juist de 
maatschappelijke behoefte aan satellietdata een bron voor nieuwe economische 
activiteiten vormt. Tenslotte bestaat tussen de inbedding van ESTEC in 
Nederland (doelstelling 4) en de ontwikkeling van nieuwe economische 
activiteiten (doelstelling 2) een evidente samenhang, door de inzet op de 
ontwikkeling van de Space Campus Noordwijk en de uitwisseling van kennis en 
technologie tussen Nederlandse instellingen en ESTEC.  
 
In de Nota Ruimtevaartbeleid 2019 zal de samenhang tussen de 
beleidsdoelstellingen verder worden toegelicht, evenals de relatie met de 
Ruimtestrategie voor Europa. Ook de mogelijkheden om doelen voor het 
ruimtevaartbeleid SMART te formuleren zal ik meenemen bij de voorbereiding 
van de Nota Ruimtevaart 2019. Een overweging hierbij is dat het wel degelijk 
mogelijk is om indicatoren voor het succes van het beleid te benoemen, maar 
dat deze indicatoren veelal niet de reikwijdte van een doelstelling (kunnen) 
bestrijken. Voor de verantwoording van de uitgaven voor ruimtevaartbeleid 
worden bijvoorbeeld al kwantitatieve indicatoren gebruikt, zoals het aantal 
bedrijven dat in ESA-programma’s participeert. Het aantal bedrijven dat in ESA-
programma’s participeert levert echter geen compleet beeld van de gezondheid 
van de Nederlandse ruimtevaartsector op, omdat veel Nederlandse bedrijven en 
kennisinstellingen in de commerciële ruimtevaartmarkt actief zijn.  
 
Als het gaat om het bijdragen aan een gezonde ruimtevaartsector kan 
de toegankelijkheid en transparantie van het besluitvormingsproces ten 
aanzien van de Nederlandse ruimtevaartstrategie worden verbeterd.  
 
Suggestie III: gegeven de beschikbare informatie worden onderbouwde keuzes 
gemaakt binnen het ruimtevaartbeleid. Meer zicht op de Nederlandse 
uitgangspositie en (potentiële) toepassingsgebieden kunnen de keuzes verder 
aanscherpen. Het instrumentarium is daarom gebaat bij meer transparantie, een 
open houding richting alle stakeholders binnen de sector, intensievere 
afstemming en coördinatie over de gehele keten, en duidelijkere besluitvorming 
vanuit de overheid ten aanzien van specialisaties en niches die Nederland wel en 
niet ambieert en najaagt.  
 
 Pagina 11 van 16 
 

 
 
Directoraat-generaal 
 
Bedrijfsleven & Innovatie 
Directie Innovatie en Kennis 
 
 
 
 
Ons kenmerk 
 
DGBI-I&K / 18084569 
 
 
 
 
Suggestie V: De wetenschappelijke ambities en specialisaties moeten 
nadrukkelijker worden gekozen in relatie tot de niet-wetenschappelijke 
doelstellingen en specialisaties van Nederland. Dit moet nadrukkelijk onderdeel 
uitmaken van het nog lopende roadmap-proces. 
 
Suggestie VI: Borg voor kennisinstellingen continuïteit in de financiering, 
waarmee kennisspecialisaties onderhouden kunnen worden.  
 
Voor het beantwoorden van belangrijke wetenschappelijke en maatschappelijke 
vragen is vaak nieuwe technologie nodig die werkt als aanjager van 
technologische innovatie. Tegelijk zijn technologische ontwikkelingen vaak ook 
aanleiding voor nieuwe toepassingen in de instrumentatie voor fundamenteel en 
maatschappelijk relevant wetenschappelijk onderzoek. Uiteindelijk zijn het 
science/technology combinaties die voor doorbraken in de wetenschap zorgen, 
op welke wijze dan ook verkregen. Hierbij is een nauwe verwevenheid tussen 
kennisinstellingen, universiteiten en bedrijven van cruciaal belang, en feitelijk de 
basis waarop de uitstekende internationale wetenschappelijke reputatie van 
Nederland op het gebied van bijvoorbeeld aardobservatie of astrofysica vanuit 
de ruimte is gebaseerd. De toenemende complexiteit van instrumenten vraagt 
wel om een nog sterkere verwevenheid door bedrijven via co-development in 
een vroeg stadium te betrekken bij de ontwikkeling van instrumentatie.  
 
De lange tijdsspanne waarop technologie-ontwikkeling tot vluchtwaardige 
instrumenten komt, accentueert het belang van continuïteit in de financiering 
van kennisinstellingen. Het is geen uitzondering als er 20 tot 30 jaren zitten 
tussen de eerste ideeën voor een nieuw instrument en de lancering van een 
missie. Die lange adem vraagt een stabiele financiële basis en SRON is als NWO-
instituut (en daarvoor bij de KNAW) steeds in de gelukkige omstandigheid 
geweest dat de overheid het instituut inderdaad die stabiele basis heeft 
gegeven. Door de technologische vooruitgang worden missies overigens groter 
en complexer, en om de internationale positie van Nederland te behouden 
vraagt dat dus ook substantiële investeringen. Ik zie de investeringen die nu 
bijvoorbeeld vanuit het Ministerie van OCW via de Nationale Roadmap 
Grootschalige Wetenschappelijke Infrastructuur worden gedaan als daarbij 
passend: door een combinatie van stabiele basissubsidie en projectsubsidies is 
Nederland in staat de internationaal vooraanstaande positie te behouden.  
 
Er is al veel bereikt ten aanzien van het stimuleren en zichtbaar maken 
van toepassingsmogelijkheden van ruimtevaart, maar de rol van 
overheid als (launching) customer is nog onderbenut. 
 
Suggestie VI: Blijf doorgaan met SBIR en breid deze zo mogelijk uit. Zet 
daarnaast binnen het ruimtevaartbeleid ook in op de hierop volgende 
organisatorische inbedding, die noodzakelijk is voor het succesvol 
implementeren van toepassingen. Intensievere interdepartementale 
 
 Pagina 13 van 16 
 

 
 
Directoraat-generaal 
 
Bedrijfsleven & Innovatie 
Directie Innovatie en Kennis 
 
 
 
 
Ons kenmerk 
 
DGBI-I&K / 18084569 
 
 
 
ESTEC interessant, omdat zij voor ontwikkel- en testactiviteiten van de 
kennisinfrastructuur in Delft, Leiden en in de toekomst wellicht de Space 
Campus Noordwijk gebruik zou kunnen maken. Het voorbeeld van de steun van 
de regering van het VK voor de ESA-faciliteit in Harwell onderstreept overigens 
dat lidstaten zich inspannen om activiteiten van ESA op hun grondgebied 
faciliteren. In de Nota Ruimtevaartbeleid 2019 kom ik terug op eventuele andere 
mogelijkheden om het behoud en de inbedding van ESTEC te faciliteren. 
 
De micro-doelmatigheid van het ruimtevaartbeleid is niet buitensporig 
hoog of laag. Voor wat betreft de macro-doelmatigheid is het 
aannemelijk dat de baten de kosten van ruimtevaartbeleid overstijgen. 
 
Suggestie X: besteed bij de aanstaande evaluatie van het NSO ook aandacht 
aan de vraag in hoeverre een eventuele verdere stroomlijning van het 
instrumentarium zou kunnen resulteren in een verbetering van de 
doelmatigheid.  
 
Suggestie XI: Gegeven de positieve macro-doelmatigheid van het 
ruimtevaartbeleid is het te overwegen om het budget voor ruimtevaart uit te 
breiden. Daarbij zou eventueel additioneel budget wel met een integrale 
ketenvisie (zoals bijvoorbeeld bij G4AW al wel het geval is) gealloceerd moeten 
worden om de macro-doelmatigheid te bestendigen. 
 
Met genoegen stel ik vast dat de micro- noch macro-doelmatigheid in de 
beleidsevaluatie aanleiding geven tot zorg. Bij de voorgenomen evaluatie van 
het NSO en de Nota Ruimtevaartbeleid 2019 zal de suggestie van verdere 
stroomlijning van het instrumentarium worden betrokken. De bijdrage uit de 
Regio Envelop van maximaal € 40 miljoen voor het behoud van ESTEC past 
binnen de positieve beoordeling van de macro-doelmatigheid van het 
ruimtevaartbeleid.  
 
Interdepartementale samenwerking in het ruimtevaartbeleid is 
toegenomen, maar de ontwikkeling en uitvoering van activiteiten komen 
nog niet altijd gecoördineerd tot stand. 
 
Suggestie XII: Intensiveer de interdepartementale samenwerking (binnen de 
ICR) tussen departementen met potentieel voor toepassingen van ruimtevaart. 
Om een optimale ketenbenadering te creëren, bevelen wij alle departementen 
aan om het NSO intensief te betrekken bij de ontwikkeling en uitvoering van alle 
ruimtevaart-gerelateerde inspanningen en activiteiten. 
 
Suggestie XIII: Heroverweeg of de interdepartementale samenwerking op 
ruimtevaartbeleid niet alleen op ambtelijk niveau, maar ook op politiek niveau 
(betrokken ministers) geïntensiveerd kan worden. 
 
 
 Pagina 15 van 16 
 

