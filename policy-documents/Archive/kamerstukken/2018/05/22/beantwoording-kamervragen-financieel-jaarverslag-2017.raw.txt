 
 
 
Antwoorden urgente feitelijke vragen over Financieel Jaarverslag Rijk 2017  
 
Vraag 1 
Kunt u een toelichting geven op de lage koopkrachtgroei, zeker gezien de gunstige ramingen? 
 
Antwoord 1 
In het voorjaar van 2016 (kMEV 2017) lieten de ramingen voor het koopkrachtbeeld van 2017 nog 
stevige minnen zien voor ouderen en uitkeringsgerechtigden. Het toenmalige kabinet heeft daarom 
maatregelen genomen om de koopkracht voor deze groepen en de lagere inkomens te repareren. 
Bij het publiceren van de begroting 2017 (MEV 2017), op Prinsjesdag 2016, werd geraamd dat de 
totale mediane koopkrachtontwikkeling in 2017 uit zou komen op 1%. De spreiding van de 
koopkrachteffecten over de verschillende groepen werd in de begroting verkleind. Uiteindelijk is de 
mediane koopkrachtontwikkeling lager uitgevallen dan verwacht op Prinsjesdag 2016. In tabel X 
wordt het verschil in geraamde mediane koopkrachtontwikkeling tussen kMEV 2017 
(ramingsmoment voor koopkrachtbesluitvorming), MEV 2017 (moment na 
koopkrachtbesluitvorming) en CEP 2018 (eerste realisaties 2017) getoond. De vooruitzichten voor 
de koopkrachtontwikkeling van komende jaren laat bovendien een positief beeld zien. 
 
 
Tabel X Mediane koopkrachtontwikkeling in 2017 (%); raming KMEV 2017 en MEV 2017 
en realisaties (obv CEP 2018)  
Realisatie 
Raming 2017 Raming 2017 
2017 (CEP 
 (KMEV 2017) (MEV 2017) 
2018) 
   
 
Inkomensniveau   
 
< 175% wml -1,1 1,1 0,6 
175 - 350% wml 0,4 0,9 0,0 
350-500% wml 0,8 1,1 0,2 
> 500% wml 0,8 1,1 0,3 
  
  
Inkomensbron   
 
Werkenden 0,6 1,1 0,3 
Uitkeringsgerechtigden -0,9 1,1 0,5 
Gepensioneerden -1,2 0,7 0,1 
  
  
Huishoudtype   
 
Tweeverdieners 0,5 1,0 0,2 
Alleenstaanden -0,4 1,1 0,5 
Alleenverdieners -0,2 0,6 0,0 
  
  
Gezinssamenstelling   
 
Met kinderen 0,7 1,3 0,6 
Zonder kinderen 0,4 1,0 0,2 
  
  
Alle huishoudens 0,2 1,0 0,3 
 
Vraag 2 
Wat is de reden dat de verwachte koopkracht zo sterk afwijkt van de behaalde koopkracht? Kunt u 
per inkomenscategorie aangeven welke redenen ten grondslag liggen aan het verschil? 
 
Antwoord 2 
De gerealiseerde mediane koopkrachtstijging over 2017 is 0,3%. Een ruime meerderheid, 63%, 
van de huishoudens is er vorig jaar in koopkracht op vooruit gegaan. 2017 is daarmee het vierde 
jaar met koopkrachtstijging op rij. De koopkrachtstijging is evenwel kleiner dan verwacht in de 
1 
 

 
Welke inkomensgroepen worden door huurstijgingen het hardst geraakt? Kunt u een overzicht 
maken van verschillende inkomensdecielen? 
 
 
 
Antwoord 6 
De huurstijgingen zijn onderdeel van de consumentenprijsindex en lopen daarom via de inflatie 
mee in de koopkrachtberekeningen. Hierdoor slaan de huurstijgingen in de koopkracht bij alle 
inkomensgroepen gelijk neer. Daar staat tegenover dat de laagste inkomens bij een hogere huur 
ook meer huurtoeslag ontvangen, wat een deel van de stijging tenietdoet. Daarmee zal het effect 
vooral neerslaan bij huurders met een inkomen boven ca 22.000 euro voor een alleenstaande en 
30.000 euro voor een paar. 
 
Vraag 7 
Welk aandeel nemen diverse oorzaken als huurstijgingen en de stijging van het verlaagde btw-
tarief in bij de koopkrachtveranderingen? Met andere woorden: hoeveel procent van de 
koopkrachtverandering kan worden verklaard uit een stijging van de huren? Hoeveel procent van 
de koopkrachtverandering wordt verklaard uit een stijging van de btw van 6% naar 9%? Hoeveel 
procent van de koopkrachtverandering wordt verklaard uit een feitelijke stijging van de nominale 
lonen? 
 
Antwoord 7 
De huurstijging over 2017 was 1,8% en de totale inflatie 1,4%. Als de huurstijging gelijk was 
geweest aan de gemiddelde stijging van de overige onderdelen van de CPI dan was de inflatie ca. 
0,1%-punt lager geweest. Het effect op de koopkracht zal nog wat kleiner zijn dan 0,1%, doordat 
de huurtoeslag deels compenseert en de huurstijging alleen huurders betreft. De stijging van het 
lage btw-tarief van 6% naar 9% is voor 2019 voorzien en heeft daarom geen effect op de 
koopkracht in 2017. De laatste raming voor de nominale loonstijging over 2017 is 1,6%. Bij een 
inflatie van 1,4% is de reële loonstijging 0,2%. De reële loonstijging is bij benadering het effect 
van de lonen op de koopkracht van met name werkenden en uitkeringsgerechtigden. Voor 
gepensioneerden met een aanvullend pensioen zal het effect kleiner zijn, omdat de indexatie van 
de aanvullende pensioenen lager ligt. 
 
Vraag 8 
Wat is de verwachte olieprijs in de jaren 2018 t/m 2021? In welke mate spelen stijgende 
olieprijzen een rol in de inflatie? In welke mate spelen stijgende olieprijzen een rol in de 
koopkrachtveranderingen? Hoeveel procent van de koopkrachtverandering wordt verklaard uit een 
stijging van de olieprijs? 
 
Antwoord 8 
 
Tabel. Olieprijs o.b.v. CEP 2018 
 2016 2017 2018 2019 2020 2021 
Olieprijs (dollar per barrel) 
43,5 54,0 67,7 63,6 60,7 59,2 
mutatie 
24,1% 25,4% -6,1% -4,6% -2,5% 
 
 
Voor de jaren 2018-2021 is na een forse stijging van de olieprijs in 2018 een daling voorzien voor 
de jaren daarna. De totale verwachte stijging over deze periode is 9,6%. Het effect van de olieprijs 
op de inflatie is lastig te bepalen omdat de olieprijs ook een groot effect heeft op de wereldhandel 
en de invoerprijzen en ook via die weg de inflatie beïnvloedt. De ontwikkeling van de olieprijs zelf 
is bovendien ook lastig in te schatten. 
Verder zijn er ook effecten voor de werkgelegenheid en de loonvoet. Het CPB heeft scenario’s 
1
uitgewerkt waarin de olieprijs 20% stijgt . Het effect op de inflatie is na 5 jaar ca 4% tot 5%. 
                                                      
1
 Zie pagina 84 van https://www.cpb.nl/publicatie/saffier-ii-1-model-voor-de-nederlandse-economie-2-
hoedanigheden-voor-3-toepassingen  
 
3 
 

 
Volgens professor Van Bavel daalt de arbeidsinkomensquote als gevolg van de fiscale maatregelen 
voor het Nederlandse bedrijfsleven; met hoeveel procentpunt zal de arbeidsinkomensquote dalen 
als gevolg van de afschaffing van de dividendbelasting? Hoe kan een dergelijke verandering 
worden verklaard? 
 
 
 
Antwoord op vraag 13 en 14 
De aiq is een bruto-indicator. Fiscale maatregelen hebben daarom geen direct effect op de hoogte 
van de aiq, maar kunnen wel een meer dynamisch effect hebben. Dit effect is echter niet goed te 
schatten, aangezien het via verschillende kanalen kan lopen (bijvoorbeeld de totale productie en 
productiviteit, maar ook de totale werkgelegenheid en de loonontwikkeling). De richting en omvang 
van de effecten is dus onduidelijk. 
 
Vraag 14 
Met hoeveel procentpunt zal de arbeidsinkomensquote dalen als gevolg van de aanpassing van de 
Vpb? Hoe kan een dergelijke verandering worden verklaard? 
 
Antwoord 14 
Zie antwoord op vraag 13. 
 
Vraag 15 
Hoeveel politiebureaus zullen er worden gesloten tijdens deze kabinetsperiode?  
 
Antwoord 15 
Uitgangspunt is dat de politie daar werkt waar de burger de politie nodig heeft en dat de politie 
blijvend lokaal bereikbaar is. In het kader van de uitvoering van het Strategisch Huisvestingsplan 
(SHP) voor de periode tot 2025 zullen in de periode van 2017 tot en met 2021 20% ( in totaal 135) 
van de bestaande locaties nog worden samengevoegd, gesloten of omgebouwd. Daarvoor in de 
plaats wordt huisvesting op 75 nieuwe locaties gerealiseerd door het openen van nieuwe kleinere 
politiebureaus en steunpunten. Dit betekent dat het aantal locaties waarop een politiebureau 
aanwezig is met 60 wordt verminderd. 
Onder invloed van operationele overwegingen, marktomstandigheden en dergelijke kunnen het 
precieze tijdpad en daarmee de exacte aantallen in deze periode mogelijk nog gaan variëren. 
Uiteindelijk wordt toegewerkt naar een landelijk dekkend netwerk van circa 575 politielocaties 
(teambureaus en steunpunten) in 2025. 
 
Vraag 16 
Waarom zijn de huisvestingslasten van de politie niet gedaald? 
 
Antwoord 16 
Op basis van het vastgestelde Huisvestingsplan is voor de periode tot 2025 een omvangrijk 
uitvoeringsprogramma opgezet met bijbehorende investeringsprojecten voor nieuwbouw, renovatie 
en flexibilisering van de huisvestingsportefeuille. De lopende uitvoering hiervan vertaalt zich terug 
in een tijdelijke verhoging van de huisvestingslasten. De toename van de huisvestingslasten wordt 
ook veroorzaakt door opname van het vastgoed van de Politieacademie in de politiebegroting. De 
bijbehorende beoogde besparingen zullen tegen 2025 zijn geëffectueerd, na afstoot van de 
vrijkomende objecten en vanwege de lagere exploitatielasten van de uiteindelijke duurzame 
huisvestingsportefeuille. In de meerjarenraming in de begroting is sprake van een dalende 
huisvestingsreeks. Deze daling zet door tot het jaar 2025, wanneer de huisvestingslasten hun 
structurele niveau hebben bereikt. 
 
Vraag 17 
Hoeveel agenten meer of minder zullen er aan het einde van deze kabinetsperiode zijn ten opzichte 
van heden? 
 
Antwoord 17 
5 
 

 
Hoe kan het dat de Algemene Rekenkamer een veel kleinere opbrengst van de verkoop van 
rijksgebouwen ziet dan het kabinet? 
 
Antwoord 21 
De verkoopopbrengst is in beide gevallen van dezelfde omvang. Daarbij moet onderscheid worden 
gemaakt in opbrengst en resultaat. De opbrengst betreft de verkoopprijs die wordt gerealiseerd bij 
verkoop. Het resultaat betreft een boekhoudkundig begrip welke wordt berekend als de 
verkoopopbrengst minus de boekwaarde. 
Wat betreft de verantwoording over opbrengsten en resultaten werkt het Rijksvastgoedbedrijf 
binnen de kaders van de relevante wet- en regelgeving zoals de Richtlijnen voor de 
Jaarverslaggeving. De Algemene Rekenkamer bevestigt dit. De wet- en regelgeving schrijft voor 
dat de boekwaarde van panden moet worden afgewaardeerd indien de economische waarde lager 
ligt dan de boekwaarde (voorzichtigheidsprincipe). Deze afwaardering moet worden toegerekend 
aan het verslagjaar (t) waardoor het resultaat van het Rijksvastgoedbedrijf dat jaar afneemt. De 
verkoopopbrengst van dit afgewaardeerde pand moet volgens de regelgeving worden toegerekend 
aan het verslagjaar waarin de opbrengst wordt gerealiseerd. Dit kan het jaar t zijn, maar als de 
verkoopopbrengst wordt gerealiseerd in het jaar t+1, dan wordt deze toegerekend aan het 
verslagjaar t+1. Afhankelijk van de verkoopopbrengst ten opzichte van de boekwaarde wordt er 
winst of verlies geboekt. Deze winst of verlies wordt dan verantwoord in het verslagjaar waarin de 
verkoop heeft plaatsgevonden.  
 
Vraag 22 
Hoeveel minder opbrengsten zijn er vanwege het feit dat rijkspanden voor een te lage prijs zijn 
verkocht? 
 
Antwoord 22 
Verkopen vinden plaats volgens zorgvuldig vastgestelde procedures en de verkoopprijs komt tot 
stand door een openbare inschrijving in de markt te houden waardoor een marktconforme prijs 
gegarandeerd is. Van een te lage verkoopprijs is dan op dat moment geen sprake.  
 
Vraag 23 
Hoeveel rijkspanden die de Rijksvastgoeddienst heeft verkocht, zijn binnen een korte termijn weer 
door de koper doorverkocht met winst? 
 
Antwoord 23 
Er is geen sprake van objecten die bij levering doorverkocht worden met winst. Indien er met een 
waardeverschil wordt doorgeleverd, wordt dit veelal veroorzaakt door de waarde toevoeging van de 
koper (bijvoorbeeld door bestemmingswijziging) in de periode tussen de koopovereenkomst en 
levering. Daarnaast zal deze periode (met name in de Randstad) door de aantrekkende markt ook 
een waardeverschil kunnen opleveren.  
 
Vraag 24 
Wat is de oorzaak van het te laag vaststellen van de prijzen van te verkopen rijksvastgoed? 
 
Antwoord 24 
Zie het antwoord op vraag 22. 
 
Vraag 25 
Kunt u per pand dat door de Rijksgebouwendienst is verkocht aangeven wat de oorspronkelijke 
waarde was, voor hoeveel het is verkocht en hoeveel er op het pand is afgeschreven? 
 
Antwoord 25 
Voor verkochte panden / gronden die op de balans van het Rijksvastgoedbedrijf hebben gestaan en 
in het kader van de masterplannen rijkskantoren zijn verkocht, is deze informatie voorhanden. In 
verband met de commerciële gevoeligheid van deze informatie wordt met het delen hiervan 
terughoudend omgegaan. Desgewenst kunnen deze gegevens bij de Kamer ter inzage worden 
gelegd. Voor verkochte panden / gronden die niet op de balans hebben gestaan van het 
Rijksvastgoedbedrijf zelf is over het algemeen geen informatie over afschrijvingen bekend. In die 
7 
 

 
2017 gepubliceerd. Ook geeft BZK opdracht aan IPSE Studies om onderzoek te doen naar de 
productiviteit binnen de publieke sector. Zie de website van IPSE Studies (www.ipsestudies.nl) voor 
de productiviteitsonderzoeken.    
 
Vraag 29 
Heeft het kabinet beleidsopties die de wervingsbehoefte van de overheid beperken door middel van 
het verhogen van de arbeidsproductiviteit? Zo ja, welke beleidsopties zijn dat? 
 
Antwoord 29 
Er zijn verschillende beleidsopties om in zijn algemeenheid de arbeidsproductiviteit te verhogen. 
Overheidsorganisaties bezien zelf welke beleidsopties bij hen passen en kunnen worden 
doorgevoerd. Bijvoorbeeld automatisering of slimmer werken op basis van risicoanalyses. De 
koppeling met de wervingsbehoefte is niet eenduidig. Bij automatisering neemt veelal eerst de 
wervingsbehoefte gerelateerd aan ICT-personeel toe en neemt pas later de wervingsbehoefte af. 
 
Vraag 30 
Gelden voor alle cijfers uit het FJR de begrotingsregels en de regels omtrent uitgavenkaders die ten 
tijde van Miljoenennota 2017 gelden, of gelden voor cijfers na het regeerakkoord van het huidige 
kabinet de nieuwe regels voor het uitgavenkader? 
 
Antwoord 30 
Het FJR 2017 is opgesteld aan de hand van de begrotingsregels en regels omtrent het 
uitgavenkader die golden ten tijde van de Miljoenennota 2017. Dus de aanpassingen die het 
huidige kabinet heeft gemaakt in de regels voor het uitgavenkader zijn van toepassing op de 
begroting 2018.  
 
Vraag 31 
De Algemene Rekenkamer constateert dat er onvoldoende gekwalificeerd personeel is op gebied 
van ICT, onder meer bij de politie en het Openbaar Ministerie (OM), maar ook elders binnen het 
Rijk. Wat heeft het vorige kabinet gedaan om meer gekwalificeerd ICT-personeel aan te nemen?  
 
Antwoord 31 
Het thema instroom en doorstroom van ICT-ers was één van de prioriteiten in de eerste versie van 
de Strategische I-agenda die door het vorige kabinet in december 2016 aan de Tweede Kamer is 
aangeboden. In die kabinetsperiode is ook het Rijks ICT Traineeprogramma opgezet en is formatie 
van de flexpool I-Interim Rijk verdubbeld. Uit deze agenda is ook de actie voortgekomen een 
arbeidsmarktonderzoek te laten uitvoeren en een plan van aanpak op te stellen om de 
belangrijkste knelpunten voor het aantrekken, ontwikkelen en behouden van ICT-ers te 
adresseren. Dit onderzoek is gedeeltelijk in de vorige en gedeeltelijk in de huidige kabinetsperiode 
uitgevoerd. Hier is het plan van aanpak Versterking HR ICT Rijksdienst uit voortgekomen waar uw 
Kamer in december 2017 door de minister van BZK over is geïnformeerd. 
 
Vraag 32 
Bent u in staat een overzicht te maken van de artikelen met betrekking tot ICT-personeel voor de 
rijksoverheid waarvoor een ramingsmodel wordt gebruikt?  
 
Antwoord 32 
Het is helaas niet mogelijk een dergelijk overzicht te maken. Er worden geen rijksbrede 
ramingsmodellen gehanteerd voor ICT-personeel. 
 
Vraag 33 
Kan de rijksoverheid concurreren met het bedrijfsleven om ICT-personeel? 
 
Antwoord 33 
Ja, het Rijk kan concurreren met het bedrijfsleven om ICT-personeel. Alle werkgevers hebben 
steeds meer moeite om gekwalificeerd ICT-personeel binnen te halen en houden, zo dus ook de 
Rijksoverheid. In die concurrentiestrijd is het zaak om de sterktes van het Rijk als ICT-werkgever 
nadrukkelijker aan te jagen en uit te dragen als troef. Mede daarvoor is door de minister van BZK 
9 
 

 
 WO -52,2 -63,0 -73,6 -80,9 -87,8     
 
Vraag 35 
Kunt u inzichtelijk maken middels een totaaloverzicht wat de ICT-kosten van de rijksoverheid zijn 
per jaar, inclusief personeels-, beheer- en onderhoudskosten? Kunt u dit daarnaast ook uitsplitsen 
per ministerie? 
 
 
Antwoord 35 
In de Jaarrapportage Bedrijfsvoering Rijk 2017 zijn deze kosten voor de Rijksoverheid terug te 
vinden. Deze rapportage is uw Kamer op Verantwoordingsdag aangeboden.  In 2017 bedroegen de 
te herleiden ICT uitgaven van de Rijksoverheid € 2.681 miljoen. Hiervan is aan eigen personeel ten 
behoeve van ICT in 2017 € 813 miljoen uitgegeven. Deze bedragen over 2017 geven een indicatie, 
maar betreffen nog schattingen. Deze cijfers betreffen de kerndepartementen en agentschappen 
(exclusief de wapensystemen van Defensie). De materiële ICT-uitgaven zijn tevens op 
Verantwoordingsdag als open data gepubliceerd op de site http://opendata.rijksbegroting.nl/. 
 
Vraag 36 
Welk bedrag wordt jaarlijks in totaal voor de hele rijksoverheid besteed aan vernieuwing van de 
ICT-systemen? Kunt u dit daarnaast per jaar weergeven voor de afgelopen vijf jaar en uitsplitsen 
naar ministerie? 
 
Antwoord 36 
Bij het antwoord op vraag 35 heb ik verwezen naar de Jaarrapportage Bedrijfsvoering Rijk 2017. 
Bij deze rapportage is ook een bijlage met betrekking tot de grote projecten bij de rijksoverheid 
met een ICT-component van meer dan € 5 miljoen. Deze bijlage is  jaarlijks bijgevoegd bij de 
Jaarrapportage Bedrijfsvoering Rijk en is ook terug te vinden op https://www.rijksictdashboard.nl/. 
De informatie is uitgesplitst naar ministerie en geeft inzicht in de afgelopen vijf jaar en verder. 
 
Vraag 37 
Welk bedrag wordt jaarlijks in totaal voor de hele rijksoverheid besteed aan informatiebeveiliging? 
Kunt u dit daarnaast  per jaar weergeven voor de afgelopen vijf jaar en uitsplitsen naar ministerie? 
 
Antwoord 37 
De ministeries houden niet separaat bij wat er per jaar wordt uitgegeven aan informatiebeveiliging. 
Dit is geen aparte begrotingspost. Voor totale ICT kosten verwijs ik naar het antwoord op vraag 35. 
 
Vraag 38 
Kunt u de afhankelijkheid van externe ICT-leveranciers per ministerie in kaart brengen? Hoeveel 
ICT-werkzaamheden worden uitbesteed? 
 
Antwoord 38 
De uitgaven aan externe ICT-leveranciers maken deel uit van de totale inkoopuitgaven aan 
goederen en diensten die door de Rijksoverheid worden gedaan. De inkoopinformatie over 2017 
wordt in het najaar van 2018 als open data gepubliceerd. Het totaal van de inkoopdata over 2016, 
gespecificeerd naar departement, is wel beschikbaar: op 
https://data.overheid.nl/data/dataset/totaaloverzicht-inkoopdata-rijksoverheid-2016. De 
inkoopinformatie wordt daar weergegeven in gestaffelde bedragen (het totaal aan de uitgaven per 
leverancier). Dit overzicht van ICT inkoopuitgaven geeft weliswaar niet de afhankelijkheid van ICT-
leveranciers weer maar geeft op basis van de omvang van de uitgaven wel een indicatie. 
 
Eerder is op verzoek van de Tweede Kamer al onderzocht in hoeverre de Rijksoverheid haar 
afhankelijkheid van ICT-leveranciers kan verminderen (Kamerstuk 26643, nr. 394). Uit het 
onderzoek komt naar voren dat risico’s van leveranciersafhankelijkheid worden onderkend, maar 
dat een zekere mate van afhankelijkheid van leveranciers onontkoombaar is. Het Rijk is immers 
geen ICT-ontwikkelaar en daarom wordt de ontwikkeling van ICT-producten voor het merendeel 
uitbesteed aan de markt. 
 
11 
 

 
De departementale ontwerpbegrotingen 2018 zoals aangeboden op Prinsjesdag 2017 bevatten 
informatie over de nog niet juridisch verplichte uitgavenruimte per beleidsartikel. Deze informatie 
heeft alleen betrekking op het jaar 2018 en betreft een raming van de verwachte stand op 1 
januari 2018.  
In onderstaande tabel is een overzicht opgenomen van de in ontwerpbegrotingen opgenomen niet 
juridisch verplichte budgettaire uitgavenruimte betreffende het begrotingsjaar 2018 : 
 
Juridisch nog niet 
verplichte 
uitgavenruimte 
Ontwerp begroting 2018 2018 (x € 1.000) 
Algemene Zaken 3.382 
Koninkrijksrelaties 4.402 
Buitenlandse Zaken 89.560 
Veiligheid en Justitie 181.457 
BZK 10.467 
Onderwijs, Cultuur en Wetenschap 98.090 
Financiën / Nationale Schuld 13.076 
Defensie 2.089.956 
Infrastructuur en Milieu 37.900 
Economische Zaken 552.823 
Sociale Zaken en Werkgelegenheid 59.225 
Volksgezondheid, Welzijn en Sport 106.212 
BHOS 400.137 
Wonen en Rijksdienst 14.861 
Diergezondheidsfonds 10.352 
Deltafonds 57.938 
BES-fonds 0 
Gemeentefonds 0 
Provinciefonds 0 
Infrastructuurfonds 438.621 
 
De eerste suppletoire begrotingswetten 2018 die voor 1 juni met de Voorjaarsnota aan de Kamer 
worden aangeboden bevatten een geactualiseerd beeld van de juridisch nog niet verplichte 
uitgavenruimte 2018 per beleidsartikel. 
 
Vraag 41 
Wat is de oorzaak van het feit dat 20% van de gemeenten geen goedkeurende controleverklaring 
bij de jaarrekening kreeg? 
 
Antwoord 41 
In de kamerbrief van de Minister van BZK van 17 november 2017 (34 775 B, nr. 7) is nader 
ingegaan op de strekking van de controleverklaringen, bij de jaarrekeningen van gemeenten voor 
het verslagjaar 2016. In deze brief heeft de Minister van BZK nogmaals gememoreerd dat in het 
eerste jaar na de decentralisaties, in het sociaal domein voorrang is gegeven aan de continuïteit 
van de zorgverlening, boven verantwoording en controle. Met name voor het verslagjaar 2015 had 
dit ingrijpende gevolgen. Slechts circa 50% van de gemeenten had een goedkeurende verklaring 
voor het verslagjaar 2015, tegenover circa 95% in de jaren daarvoor. Voor het verslagjaar 2016 
hebben gemeenten reeds een grote sprong voorwaarts gemaakt. Voor het verslagjaar 2016 had 
circa 80% van de gemeenten een goedkeurende verklaring. De oorzaken voor de omstandigheid 
dat circa 20% van gemeenten geen goedkeurende verklaring heeft, liggen in hoofdzaak in het 
sociaal domein. Uit een studie van EY waartoe de Minister van BZK opdracht heeft gegeven, blijkt 
dat zonder fouten en onzekerheden in het sociaal domein, 93% van de gemeenten een 
goedkeurende verklaring zou hebben gekregen voor het verslagjaar 2016. De 
accountantsverklaringen van gemeenten over 2017 volgen medio juli. 
 
Vraag 42 
13 
 

 
Daarnaast dient het beleid uit 2011 geactualiseerd te worden. Om deze redenen beoordelen wij de 
informatiebeveiliging bij het ministerie als een onvolkomenheid. 
 
Reactie Minister van Buitenlandse Zaken: de nieuwe Baseline Informatiebeveiliging BZ 2018 zal 
naar verwachting in het tweede kwartaal van 2018 worden geformaliseerd. Verder is besloten dat 
het centraal verzamelen van statusinformatie over de verbeterplannen zal plaatsvinden via de 
reguliere IC-cyclus van het ministerie. 
 
• Ministerie van Defensie: kerndepartement 
Bevinding Algemene Rekenkamer: er is vergeleken met vorig jaar zowel ten aanzien van de sturing 
als ten aanzien van de kritieke systemen voortgang geboekt. Op beide vlakken is echter nog 
afronding nodig. Daarmee kunnen we de onvolkomenheid over 2017 nog niet opheffen. 
 
Reactie Minister van Defensie: De resterende verbeterplannen zullen, conform uw aanbeveling, 
worden uitgevoerd. Het accreditatiebeleid wordt momenteel herzien. In het nieuwe beleid wordt, 
binnen de Navo-richtlijnen, meer focus aangebracht in de te accrediteren systemen. Het-waar 
nodig -actualiseren van de accreditatie van kritieke systemen wordt in 2018 en 2019 ter hand 
genomen. 
 
• Ministerie van Economische Zaken en Klimaat: kerndepartement 
Bevinding Algemene Rekenkamer: Het jaar 2017 heeft in het teken gestaan van het creëren van 
een basis voor de sturing van informatiebeveiliging. In 2018 zal meer nadruk moeten liggen op het 
inrichten en formaliseren van een aantoonbare, risicogerichte control-rol op centraal niveau. Tot 
slot moeten de al gezette stappen zich nog meer aantoonbaar bewijzen in de praktijk. Omdat deze 
in de tweede helft van 2017 zijn doorgevoerd, hebben wij de werking ervan nog onvoldoende 
kunnen onderzoeken. Aangezien wij een onvolkomenheid pas opheffen als alle noodzakelijke 
maatregelen zijn genomen en wij de werking hebben kunnen toetsen, kunnen we de 
onvolkomenheid op informatiebeveiliging nog niet opheffen. 
 
Reactie Minister van Economische Zaken en Klimaat: in 2018 zal ik doorgaan op de ingeslagen 
weg. Dit betekent dat ik stappen heb gezet voor de implementatie van de nieuwe BIR 2017, 
waaronder een aanpak voor risicomanagement. Uw aanbeveling met daarin aanvullende 
aandachtspunten over inrichting van de control-rol, de verdere vormgeving van het 
risicomanagement en het op centraal niveau verzamelen van informatie over kritieke systemen, 
zijn opgepakt en zullen in 2018 worden uitgerold. 
 
• Ministerie van Financiën: kerndepartement 
Bevinding Algemene Rekenkamer: we constateren dat de capaciteit van informatiebeveiliging bij 
Financiën beperkt is. De CISO is vanaf medio 2017 in dienst. Door de wisselingen heeft Financiën 
minder gerealiseerd van de beoogde verbetertrajecten en zijn er nog veel zaken met betrekking tot 
informatiebeveiliging niet op orde. Om die reden kwalificeren wij de informatiebeveiliging van 
Financiën als een onvolkomenheid. 
 
Reactie Minister van Financiën: de Roadmap Privacy & (Cyber)Security 2018-2012 wordt 
geformaliseerd. De Roadmap is de overkoepelende kapstok voor al het onderliggende beleid en 
activiteiten. In 2018 wordt de personele capaciteit voor informatiebeveiliging uitgebreid. Tot slot 
wordt de opvolging en monitoring van risico’s vormgegeven door de inzet van tooling en 
feedbackloops. 
 
• Ministerie van Infrastructuur & Waterstaat: kerndepartement 
Bevinding Algemene Rekenkamer: we zien dat er op centraal niveau op het gebied van governance 
en incidentmanagement nog stappen moeten worden gezet alvorens het vereiste centrale zicht (en 
grip) op informatiebeveiliging is gewaarborgd. Aan onze bevindingen van vorig jaar is niet 
voldoende opvolging gegeven. Om die redenen merken wij de informatiebeveiliging dit jaar aan als 
een onvolkomenheid. 
 
15 
 

 
 
Reactie Algemene Rekenkamer op verbeterplan: Op 30 april 2018 hebben wij het verbeterplan van 
de minister ontvangen. In dit plan geeft zij aan welke (tijdelijke) maatregelen zij inmiddels recent 
heeft getroffen om de verbindingen tussen het netwerk bij RCN en netwerken van andere 
rijksinstellingen beter te beveiligen. Tevens geeft zij aan welke maatregelen op de middellange en 
lange termijn zullen worden uitgevoerd. Het verbeterplan maakt duidelijk dat de minister met veel 
inzet aan de slag is gegaan om concrete maatregelen te treffen gericht op de aanpak van de 
ernstige onvolkomenheid in de informatiebeveiliging. Gezien de genomen maatregelen en het 
verbeterplan hebben wij op 7 mei 2018 besloten ons bezwaar niet te handhaven. 
 
• Ministerie van Onderwijs, Cultuur en Wetenschap: informatiebeveiliging DUO 
Bevinding Algemene Rekenkamer: richt zich specifiek op autorisatiebeheer en datalekken. 
 
Reactie OCW: implementatie van een nieuw softwareprogramma voor autorisatiebeheer zal in de 
loop van 2018 plaatsvinden. 
 
• Hoge Colleges van Staat: Tweede Kamer, beveiliging en beheer financiële systemen 
Bevinding Algemene Rekenkamer: Er is geen assurancerapportage uitgebracht waarin zekerheid 
wordt gegeven over de beveiliging van het financiële systeem. Hierdoor is het beeld over de 
beveiliging van het financiële systeem niet compleet. De Tweede Kamer moet deze Hoge Colleges 
van Staat, de opdrachtgevers, met beheerrapportages informeren over de beveiliging van het 
financiële systeem zodat zij zekerheid krijgen over de informatiebeveiliging.  
 
Reactie Tweede Kamer: Het ontbreken van een beheerrapportage is in dit verbeterproces een 
laatste aandachtspunt, waarover inmiddels afspraken zijn gemaakt (per 1 maart 2018). 
 
Onvolkomenheden overige ICT 
 
• IT-beheer P-Direkt-systemen (BZK/W&R) 
Bevinding Algemene Rekenkamer: Evenals in 2016 beheerst P-Direkt het gebruikersbeheer 
onvoldoende op applicatieniveau. Omdat in 2017 ook het productiebeheer onvoldoende beheerst is, 
is dit een achteruitgang ten opzichte van 2016. Dat het productiebeheer onvoldoende beheerst is, 
heeft als risico dat P-Direkt onvoldoende kan aantonen dat geautomatiseerde taken, waaronder de 
salarisverwerking, tijdig, volledig of juist zijn uitgevoerd. Deze tekortkomingen zijn een risico voor 
de vertrouwelijkheid en integriteit van de gegevens van de ambtenaren, die in de systemen 
vastgelegd worden. Wij kwalificeren deze tekortkomingen als een onvolkomenheid in het IT-beheer 
van de P-Direkt-systemen. 
 
Reactie Minister van Binnenlandse Zaken en Koninkrijksrelaties: zij merkt op dat de risico’s in het 
IT-beheer voor de salarisbetalingen en andere vergoedingen zijn beperkt door compenserende 
maatregelen. Zij heeft een aantal maatregelen genomen, dan wel in gang gezet, die zullen leiden 
tot de nodige verbeteringen: P-Direkt is in 2017 een autorisatieproject gestart voor de verbetering 
van het gebruikersbeheer. SSC-ICT heeft de controles op de beheersautorisaties verder 
aangescherpt; de instellingen in de systemen zijn hersteld waardoor de juiste werking van het 
productiebeheer kan worden aangetoond. De ADR zal in 2018 aan de hand van audits bezien of de 
getroffen maatregelen effectief zijn. 
 
• Regie externe beheerder SAP (IenW) 
Bevinding Algemene Rekenkamer: De beveiliging van het SAP-systeem waarin de financiële 
administratie wordt gevoerd is kwetsbaar waar het gaat om ongeautoriseerde toegang. Daarnaast 
is in de onderzoeken geconstateerd dat verbeteringen nodig zijn voor de algemene 
beheersmaatregelen voor IT-systemen, zoals wachtwoordbeheer en het wijzigingenbeheer. Het 
SAP-beheer blijft derhalve een hardnekkige tekortkoming. Er zijn wel enige verbeteringen 
doorgevoerd, maar uit de onderzoeken komen ook weer nieuwe bevindingen naar voren. Hieruit 
blijkt opnieuw dat de beheerorganisatie onvoldoende is geëquipeerd om SAP goed te kunnen 
beheren en de externe SAP-beheerder te kunnen aansturen. 
 
17 
 

 
Wijzigingen in de ontwikkeling van het BNI hebben gevolgen voor de uitgaven aan de EU-
afdrachten en ODA. Deze uitgaven staan op de begrotingen van Buitenlandse Zaken (V) en 
Buitenlandse Handel en Ontwikkelingssamenwerking (XVII). Voor 2017 is het ODA-budget als 
gevolg van BNI met 135 mln. toegenomen. Voor de EU-afdrachten is hiervoor nog geen definitief 
cijfer te geven, op basis van het verschil tussen de raming bij Miljoenennota 2017 en de laatst 
gebruikte raming bij Miljoenennota 2018 is het geïsoleerde effect van de toename in de raming van 
het Nederlandse BNI voor 2017 ca. 21 mln. euro. Dit cijfer kan nog wijzigen als gevolg van 
herberekening van het nationale BNI van alle EU-lidstaten door Eurostat, waarvan de effecten 
worden verrekend in de jaarlijkse nacalculatie. 
 
Voor wijzigingen in de uitgaven voor 2018 verwijzen wij u naar de Voorjaarsnota die uiterlijk 1 juni 
2018 uw Kamer toekomt. Voor de EU-afdrachten is deze berekening nog niet te maken. Bij 
Miljoenennota 2018 zult u hierover worden geïnformeerd op basis van de Voorjaarsraming van de 
Europese Commissie. Maar ook na 2018 kan dit cijfer nog wijzigen als gevolg van herberekening 
van het nationale BNI van alle EU-lidstaten door Eurostat, die wordt verrekend in de jaarlijkse 
nacalculatie.  
 
Vraag 47 
Hoeveel euro bedragen de totale afdrachten van Nederland aan de EU vanaf 2002? Kunt u dit 
uitsplitsen naar bron (btw-afdrachten, bnp, douanerechten)? Hoeveel zullen de verwachte 
afdrachten bedragen in de jaren 2018 t/m 2021? Graag een specifiek overzicht per jaar. 
 
Antwoord op vraag 47 en vraag 71 
Het meest volledige overzicht van realisatiecijfers van de jaarlijkse afdrachten van Nederland aan 
2
de EU is te vinden op de website van de Europese Commissie. Hier worden voor alle lidstaten 
cijfers gepubliceerd voor de periode 2000-2016, uitgesplitst naar type afdracht. De realisatiecijfers 
van 2017 zijn nog niet in het overzicht van de Commissie verwerkt. Wel zijn deze te vinden in 
3
hoofdstuk V (Buitenlandse Zaken) van het Rijksjaarverslag 2017. De meest recente raming van de 
Nederlandse afdrachten aan de EU voor de periode 2018-2021, is te vinden in de begroting 2018 
4
van het ministerie van Buitenlandse Zaken. 
 
Zowel de Commissie als Nederland maken gebruik van een begroting op kasbasis. De Commissie 
verwerkt echter herverdelingen tussen lidstaten, zoals nacalculaties, niet in haar realisatiecijfers. 
Nederland doet dit wel. Hierdoor bestaan verschillen tussen de cijfers van de website van de 
Commissie en de cijfers uit Rijksjaarverslagen.  
 
De gevraagde cijfers voor Nederland zijn in onderstaande tabel te lezen. De kortingen, inclusief de 
perceptiekostenvergoeding zijn reeds in de cijfers verwerkt. De cijfers t/m 2017 zijn 
realisatiecijfers. Voor de cijfers van 2018 en verder is sprake van een raming.  
 
Afdrachten Nederland aan de EU (in miljoenen euro) 
  Bni-afdracht Btw-afdracht Totaal Douaneheffingen 
2002 2,4 1,2 3,5 1,0 
2003 2,5 1,1 3,6 1,3 
2004 3,2 0,7 3,9 1,4 
2005 3,7 0,8 4,5 1,5 
2006 3,6 0,9 4,5 1,6 
2007 2,5 0,9 3,4 1,9 
2008 2,7 0,9 3,6 2,0 
2009 3,5 0,3 3,7 1,7 
2010 3,7 0,2 3,9 1,7 
2011 3,6 0,3 3,9 1,9 
2012 3,9 0,3 4,2 1,9 
                                                      
2
 http://ec.europa.eu/budget/figures/interactive/index_en.cfm 
3
 Kamerstukken II, 2017-2018, 34950-V, nr. 1 
4
 Kamerstukken II, 2017-2018, 34775-V, nr. 1 
19 
 

 
De daadwerkelijke bruto loonkosten zijn niet bekend. Op basis van betalingen van verzekeraars 
aan zorgaanbieders komen wij tot de volgende schatting.  
Van de Zvw-uitgaven betreft circa 58% loonkosten en voor de Wlz circa 67%. Uitgaande van  
€ 45,4 mld. bruto uitgaven Zvw en € 20,4 mld. bruto uitgaven Wlz, komt de indicatie voor de bruto 
loonkosten uit op circa € 26,5 mld. in de Zvw en € 13,7 mld. in de Wlz. De daadwerkelijke bruto 
loonkosten zijn niet bekend.  
 
Vraag 52 
Hoeveel bedroegen de gasbaten in 2016 en 2017 en wat zijn de prognoses voor de jaren 2018 t/m 
2021? 
 
Antwoord 52 
De gasbaten (op kasbasis exclusief Vennootschapsbelasting) bedroegen in 2016 € 1,9 mld. en in 
2017 € 2,4 mld. (jaarverslag EZ 2017). In de Startnota is uitgegaan van de volgende 
gasbatenreeks (in miljarden euro’s): 
 
2018 2019 2020 2021 
2,0 1,9 1,9 1,8 
 
Het kabinetsbesluit van 29 maart jl. leidt tot lagere gasbaten. De effecten hiervan worden bij de 
Voorjaarsnota gepubliceerd.  
 
Vraag 53 
Met hoeveel arbeidsjaren verandert de totale werkgelegenheid in Nederland structureel ten gevolge 
van het afschaffen van de dividendbelasting? 
 
Antwoord 53 
In de doorrekening van de financiële bijlage van het regeerakkoord door het CPB heeft afschaffing 
van de dividendbelasting geen effect op de (structurele) werkgelegenheid. Het afschaffen van de 
dividendbelasting heeft geen effect op de structurele werkgelegenheid zoals die door het CPB 
berekend wordt omdat daarvoor het arbeidsaanbod bepalend is. Voor een hoger arbeidsaanbod 
moet de arbeidsparticipatie omhoog, beroepsbevolking groeien of de evenwichtswerkloosheid 
dalen. Op deze factoren heeft afschaffing van de dividendbelasting geen effect. 
 
Daarnaast geeft het CPB aan dat het mogelijk is dat de Nederlandse economie door deze maatregel 
voor buitenlandse beleggers en investeerders aantrekkelijker wordt, maar dat het CPB hier geen 
empirisch bewijs voor heeft. Dat bevestigt hoe lastig het is om de effecten deze maatregel op 
voorhand in te schatten en te kwantificeren. 
 
Vraag 54 
Hoe hoog was de collectieve lastendruk in 2016 en in 2017 en wat zijn de prognoses voor 2018 t/m 
2021? Welke onzekerheden moeten daarbij in beschouwing worden genomen en wat zijn de risico’s 
dat afgeweken wordt van de ramingen? 
 
Antwoord 54 
Onderstaande tabel geeft de hoogte van de collectieve lastendruk als percentage van het bbp voor 
2016 en 2017 en de prognoses van de collectieve lastendruk als percentage van het bbp voor 2018 
t/m 2021 op basis van het CEP 2018. De collectieve lastendruk is hier gedefinieerd als het totaal 
aan belasting- en premieontvangsten. De prognose van de collectieve lastendruk hangt onder meer 
af van de ontwikkeling van de belastinggrondslagen en van de ontwikkeling van de economie. 
Beide ontwikkelingen zijn met onzekerheden omgeven en hierdoor is er een gerede kans dat de 
ontwikkeling van de collectieve lastendruk in de toekomst anders is dan de huidige prognoses.  
 
Niveau in % bbp 2016 2017 2018 2019 2020 2021
Collectieve lastendruk 38,8 38,9 38,9 39,1 38,9 38,7
 
 
Vraag 55 
21 
 

 
instroomcijfer rechtbanken 8.305 en het aantal lopende schuldsaneringen 41.762. Er is nog geen 
zicht op de verwachting voor 2018 en 2019.  
 
Vraag 58 
Voor hoeveel euro staat Nederland (regering en DNB afzonderlijk) garant voor Europese banken en 
andere lidstaten? Hoeveel wordt daar de jaren 2018 tot en met 2021 nog aan toegevoegd? Graag 
een specifiek overzicht per jaar. 
 
 
 
Antwoord op vragen 58, 73, 75 en 77 
In 2010 is besloten tot de oprichting van de Europese noodmechanismen European Financial 
Stabilisation Mechanism (EFSM), European Financial Stability Facility (EFSF) en tot de oprichting 
van een permanent noodmechanisme: het European Stability Mechanism (ESM). Deze 
noodmechanismen verstrekken steun aan landen in nood onder strikte voorwaarden. Daarnaast 
heeft het ESM instrumenten voor directe en indirecte herkapitalisatie van financiële instellingen. 
Aan gebruik van deze instrumenten zijn strikte voorwaarden verbonden. Het ESM heeft de tijdelijke 
EFSF vervangen en het EFSF is daarmee gesloten voor nieuwe steunaanvragen. Voor steun vanuit 
het EFSM trekt de Europese Commissie namens de EU financiering aan en leent het geld 
vervolgens uit aan de ontvangende lidstaat. Aan leningen van het Internationaal Monetair Fonds 
(IMF) draagt Nederland niet rechtstreeks bij. Nederland heeft een aandeel van 1,84 procent in de 
quotamiddelen die door lidstaten aan het IMF beschikbaar zijn gesteld en waar programma’s van 
het IMF uit worden gefinancierd. 
 
Deze steunfondsen hebben financiering verstrekt aan Ierland, Portugal, Spanje, Cyprus en 
Griekenland. In het Financieel Jaarverslag van het Rijk 2017 staat op pagina 43 een overzicht van 
5
de nog uitstaande leningen van de steunfondsen per land. Hieronder staat een tabel met een 
overzicht van de uitstaande bedragen per noodfonds en het Nederlandse aandeel daarbij (in 
miljarden euro’s). 
 
Fonds Uitstaand bedrag (in EUR mrd.) Nederlands aandeel 
EFSF 174,6 10,7 
ESM 79,9 4,5 
EFSM 46,8 2,2 
6
IMF 15,9 n.v.t. 
 
De steunprogramma’s voor Ierland, Portugal, Spanje en Cyprus zijn inmiddels afgerond. Daardoor 
is voor deze landen geen uitbetaling van steungeld meer voorzien. Het Griekse ESM-programma 
loopt nog en zal in de zomer van 2018 worden afgerond. In het kader van het Griekse programma 
is nog een uitbetaling van ESM-financiering voorzien. De hoogte van dit leningendeel moet nog 
worden vastgesteld. Op de site van de Rijksoverheid staat een overzicht en toelichting over deze 
7
steunprogramma’s.  
 
Op dit moment staat Nederland voor maximaal € 35,4 miljard garant voor het ESM, € 35,2 miljard 
voor het EFSF en € 2,8 miljard voor het EFSM. Dit staat ook vermeld in bijlage 10 van de bijlagen 
8
bij het Financieel Jaarverslag van het Rijk 2017 .  
 
Het ESM heeft een totale uitleencapaciteit van €500 miljard. De totale kapitaalpositie (subscribed 
capital) van het ESM is €702 miljard. Dit is onderverdeeld in volgestort kapitaal (paid-in capital, 
€80 miljard) en oproepbaar kapitaal (callable capital, €622 miljard). Het gestorte kapitaal hebben 
                                                      
5
 https://www.rijksoverheid.nl/documenten/jaarverslagen/2018/05/16/financieel-jaarverslag-rijk-2017 (figuur 
2.7.1, pagina 43) 
6
 Op basis van steun aan Griekenland, Ierland, Portugal en Cyprus. Het IMF geeft leningen uit in Special 
Drawing Rights (SDR’s). Door fluctuaties in de SDR-EUR-wisselkoers kunnen er verschillen zijn in de cijfers van 
de IMF-leningen 
7
 https://www.rijksoverheid.nl/onderwerpen/kredietcrisis/financiele-steun-aan-noodlijdende-landen-in-europa  
8
 https://www.rijksoverheid.nl/documenten/jaarverslagen/2018/05/16/bijlagen-financieel-jaarverslag-rijk-2017 
(pagina 166-170) 
23 
 

 
 
10
Hieruit, en uit het Ageing Report 2015 waar de Commissie naar verwijst , blijkt dat Duitsland in 
2013 een pensioengerechtigde leeftijd had van 65,3, België van 65, Frankrijk van 65,8, Spanje van 
65, Italië van 66,3, Griekenland van 67 en Portugal van 65. 
Dit voorjaar verschijnt het Ageing Report 2018 met daarin een actualisatie van deze cijfers. 
Een overzicht van de voorgenomen pensioenleeftijd in 2021 in de EU-lidstaten is niet beschikbaar. 
 
Vraag 60 
Hoeveel procent van de totale bevolking is volledig afhankelijk van sociale zekerheid? Kunt u dit 
uitsplitsen naar het autochtone bevolkingsdeel, het allochtone bevolkingsdeel en het 
bevolkingsdeel met een niet-Westerse migratieachtergrond? Hoe is de verdeling van de leeftijd 
onder deze personen en procent van deze mensen is de Nederlandse taal niet machtig? Hoeveel 
euro’s zijn hiermee per genoemde bevolkingsgroep gemoeid? 
 
Antwoord 60 
Volgens het CBS waren er in 2015 1,2 miljoen mensen in Nederland met enkel inkomen uit hun 
uitkering (AO, WW, bijstand en andere uitkeringen). Dit was 7,1% van de totale bevolking in 
2015.  Als hier personen bij worden geteld die afhankelijk zijn van enkel hun pensioen stijgt dit 
aantal naar 23,3% van de bevolking. 
 
Deze gegevens zijn niet beschikbaar uitgesplitst naar bevolkingsgroepen. Wel heeft het CBS 
gegevens over  het aantal personen met een bijstanduitkering naar verschillende 
achtergrondkenmerken. Gegevens over de mate waarin bijstandontvangers de Nederlandse taal 
beheersen zijn niet beschikbaar.  
 
 
 
 
 
                                                      
10
 Europese Commissie, 2015, The 2015 Ageing Report, European Economy 3/2015.  
25 
 

 
doorrekening van het Regeerakkoord blijkt dat voor alle inkomensgroepen de koopkracht per saldo 
toeneemt.  
 
Vraag 62 
Hoeveel euro is een gemiddeld gezin per jaar kwijt aan zorgkosten in de jaren 2016 t/m 2021? 
Graag een specifiek overzicht per jaar, met daarbij onderscheid naar mensen die hun eigen risico 
volledig verbruiken en mensen die geen enkel gebruik maken van de zorg maar daarvoor toch 
moeten afdragen. 
 
Antwoord 62 
De kosten van een gemiddeld huishouden dat het eigen risico volmaakt en een huishouden zonder 
zorgkosten staan in onderstaande tabel.  
 
De cijfers zijn bepaald door de totale bruto zorgkosten onder het uitgavenplafond zorg te delen 
door het aantal huishoudens in Nederland (circa 7,7 miljoen; een gemiddeld gezin bestaat uit 1,76 
volwassene). Bij de zorgkosten is uitgegaan van een consistente definitie (er is dus gecorrigeerd 
voor het per 2019 verdwijnen van de Wmo/Jeugdzorg-uitgaven uit het uitgavenplafond zorg; dit 
betreft ruim € 5 miljard).  
 
Het verschil in zorglasten tussen een gezin zonder zorguitgaven en een gezin dat het eigen risico 
volmaakt is in alle gevallen € 678 (€ 385 x 1,76).  
 
Zorglasten van een gemiddeld gezin zonder zorgkosten respectievelijk met een vol eigen risico 
 2016 2017 2018 2019 2020 2021 
Zorglasten € 8800 € 9200 € 9700 € 10400 € 11000 € 11500 
gezin zonder 
zorgkosten 
Zorglasten € 9500 €9900 € 10400 € 11100 € 11700 € 12200 
gezin dat eigen 
risico volmaakt 
 
Vraag 63 
 Hoeveel lastenverlichting of lastenverzwaring heeft plaatsgehad of vindt plaats voor gezinnen en 
bedrijven (mkb versus multinationals)? 
 
Antwoord 63 
Onderstaande tabel geeft een uitsplitsing van het inkomstenkader naar burgers en bedrijven voor 
de periode 2018-2021 zoals die is weergegeven in de Startnota. De maatregelen uit het 
Regeerakkoord zoals geboekt in het inkomstenkader verlagen de lasten in de periode 2018-2021 
met 6,5 miljard euro. Met 5,8 miljard euro slaat het grootste deel van de lastenverlichting neer bij 
burgers, maar ook bedrijven profiteren van een lastenverlichting van 0,7 miljard euro. Samen met 
het basispad leidt dat er toe dat de lasten van burgers in de periode 2018-2021 gelijk blijven en de 
lasten van bedrijven met 3,4 miljard stijgen. Het Regeerakkoord zorgt dus voor een 
lastenverlichting bovenop het basispad. 
Normaal gesproken wordt de verdeling tussen burgers en bedrijven overigens niet door het kabinet 
gepubliceerd. Reden is dat deze boekhouding veelal arbitrair is. Veel maatregelen slaan namelijk 
niet eenduidig neer bij burgers dan wel bedrijven. Bovendien drukken belastingen uiteindelijk altijd 
op natuurlijke personen en niet op bedrijven. Het kabinet stuurt dan ook niet op deze verdeling. De 
lastenontwikkeling voor burgers komt tot uitdrukking in het integrale koopkrachtbeeld. Naast alle 
maatregelen zit ook het effect van het Regeerakkoord op lonen en prijzen in dit beeld. Dit is waar 
het kabinet op stuurt.  
De goede inschatting van de verdeling van de lastenontwikkeling tussen het mkb en multinationals 
is nog moeilijker te maken dan de verdeling tussen burgers en bedrijven. Een exacte uitsplitsing 
van de lastenontwikkeling tussen het mkb en multinationals is dan ook niet te geven.  
 
27 
 

 
 
Antwoord 65 
Nederland heeft een uitgebreid instrumentarium aan subsidies op het terrein van milieu, klimaat en 
innovatie. Voor een overzicht van deze subsidies kan worden verwezen naar de bijlagen IV van de 
11
begrotingen voor 2018 van het ministerie van Infrastructuur en Milieu en het ministerie van 
12
Economische Zaken . In deze bijlagen wordt een integraal overzicht geboden van alle van belang 
zijnde subsidies.  
 
Naast subsidies kent Nederland ook een groot aantal fiscale faciliteiten die ten doel hebben om 
milieu, klimaat en innovatie te bevorderen. Voor een jaarlijks geactualiseerd overzicht van de 
realisatiegegevens van de fiscale faciliteiten kan worden verwezen naar bijlage VI van de 
13
Miljoenennota . Daarnaast heeft het Rathenau Instituut recentelijk in het rapport ‘Overzicht Totale 
14
investeringen in Wetenschap en Innovatie 2016-2022 ’ cijfers over de directe financiële en 
indirecte fiscale steun van de rijksoverheid op het gebied van research & development (R&D) en 
innovatie gepubliceerd.  
 
Vraag 66 
Hoeveel garanties heeft de overheid uitstaan ten behoeve van de financiering van het mkb en de 
Garantie Ondernemingsfinanciering? 
 
Antwoord 66 
In het jaarverslag van het ministerie van Economische Zaken is op pagina 24 en 25 een integraal 
overzicht opgenomen van alle uitstaande garanties en de bijbehorende ontvangsten en uitgaven. 
Alle garanties op artikel 2 van de EZ begroting dragen bij aan de financiering van het MKB.  
 
 
Vraag 67 
Hoeveel garanties heeft de overheid uitstaan ten behoeve van steun aan de financiële sector? 
 
Antwoord 67 
Het Ministerie van Financiën staat ultimo 2017 voor 26 risicoregelingen garant, voor een totaal van 
circa € 175 mld. In het overzicht risicoregelingen (pagina 25 t/m 36) in het jaarverslag IX van het 
Ministerie van Financiën is inzichtelijk gemaakt voor welke bedragen per regeling het ministerie 
garant stond in 2017 en hoe risico’s worden beheerst. 
 
                                                      
11
 Kamerstukken II 2017/18, 34 775 XII, nr. 2, blz. 262-270.  
12
 Kamerstukken II 2017/18, 34 775 XIII, nr. 2, blz. 230 -236.  
13
 Kamerstukken II 2017/18, 34 775, nr. 2, blz. 39 – 44.  
14
 Vennekens, A. en J. de Jonge. Overzicht Totale investeringen in Wetenschap en Innovatie (TWIN) 2016-
2022. Den Haag: Rathenau Instituut, 2018.  
29 
 

 
Stabiliteitsfaciliteit (EFSF), Europees financieel stabilisatiemechanisme  (EFSM), Europees 
Stabiliteistmechanisme (ESM), Long-term Refinancing Operations (LTRO), Securities Market 
Programme (SMP), kwantitatieve verruiming (QE), Main Refinancing Operations (MRO), Outright 
Monetary Transactions (OMT), Internationaal Monetair Fonds (IMF)? 
 
Antwoord 73 
Zie antwoord op vraag 58. 
 
Vraag 74 
Kunt u aangeven welk bedrag aan EU-landbouwsubsidies elke lidstaat in 2016 en 2017 heeft 
ontvangen? Hoeveel heeft Nederland in 2016 en in 2017 ontvangen? Waarom is voorts de website 
http://www.eu-verantwoording.nl/lidstaten waar dit vermeld stond uit de lucht? 
 
Antwoord 74 
De cijfers voor alle lidstaten worden jaarlijks gepresenteerd door de Europese Commissie. 
Onderstaande tabel laat deze cijfers zien voor het jaar 2016. Voor het jaar 2017 zijn deze cijfers 
voor alle lidstaten nog niet beschikbaar gesteld door de Europese Commissie. Nederland ontving in 
2017 816 mln. euro in landbouwsubsidies onder de eerste pijler (EAGF). 
 
 European Agricultural Guarantee Fund 
(EAGF) - Market related expenditure 
Land 
and direct payments (eerste pijler; in 
miljoenen euro) 
 BE  473,2 
 BG  743,3 
 CZ  860,7 
 DK  872,7 
 DE  5.121,2 
 EE  122,6 
 IE  1.225,9 
 EL  2.145,5 
 ES  5.243,9 
 FR  6.612,9 
 HR  141,2 
 IT  4.052,3 
 CY  57,9 
 LV  189,3 
 LT  440,6 
 LU  37,9 
 HU  1.319,8 
 MT  5,6 
 NL  767,9 
 AT  719,0 
 PL  3.595,1 
 PT  756,0 
 RO  1.568,9 
 SI  147,1 
 SK  435,6 
 FI  538,0 
 SE  684,9 
 UK  3.084,7 
 
 
 
 
31 
 

 
 
Vraag 80 
Hoeveel is er tot nu toe met QE opgekocht door de eigen nationale centrale bank en hoeveel 
gemeenschappelijk door de ECB? 
 
Antwoord 80 
Onder het Asset Purchase Programme (APP), vaak aangeduid als QE, vallen vier verschillende 
programma’s. Per programma verschilt het welke centrale banken de aankopen doen, op welke 
balans de aangekochte stukken staan en in hoeverre risico’s gedeeld worden tussen ECB en 
nationale centrale banken. Welke centrale bank de aankoop doet staat los van in hoeverre er 
risicodeling is. Zie onderstaande tabel voor een overzicht van de totaal opgekochte stukken door 
17
ECB en nationale centrale banken .  
 
 Omvang in EUR mrd (per eind Risicodeling 
april 2018) 
Asset Backed Securities Purchase Programme 27 100% 
Coverd Bond Purchase Programme 3 252 100% 
Corporate Sector Purchase Programme 152 100% 
Public Sector Purchase Programme 1969 20% 
Totaal (Asset Purchase Programme) 2400  
 
Het deel waar geen risicodeling over plaatsvindt, staat volledig op de balans van de eigen nationale 
centrale bank. Dit betreft 80% van het Public Sector Purchase Programme (PSPP) van 1969 miljard 
euro, oftewel 1575 miljard euro. Over de overige 825 miljard euro is wel risicodeling van 
toepassing. Dit heb ik uitgebreider beschreven in de Kamerbrief  Risico's Nederlandse Staat als 
18
gevolg van ECB-beleid. 
 
Vraag 81 
Hoe kan het dat het EMU-saldo niet wijzigt als gevolg van een noemereffect, maar de EMU-schuld 
wel? 
 
Antwoord 81 
Zowel het overheidssaldo, als de overheidsschuld wijzigen als gevolg van het noemereffect. Het 
noemereffect voor het overheidssaldo was in 2017 echter kleiner dan 0,05 procent van het bbp en 
wordt daardoor afgerond als 0,0 procent bbp in tabel 2.3.1 van het FJR. Aangezien het 
noemereffect wordt uitgedrukt in procentpunten in plaats van in een procentuele verandering heeft 
deze een groter effect op de schuld dan op het saldo.  
 
Vraag 82 
Wat wordt bedoelt met de doorwerking van de lagere schuld 2016? Via welke weg leidt dit tot 
lagere uitgaven in 2017? 
 
Antwoord 82 
De schuldraming voor 2017, zoals gepubliceerd in de Miljoenennota 2017 (uit september 2016) is 
onder anderen gebaseerd op de geraamde schuld voor 2016. De schuld ultimo 2016 bleek achteraf 
lager te zijn dan geraamd werd in de Miljoenennota 2017. Hierdoor was ook de schuld bij de start 
van 2017 lager dan in de Miljoenennota 2017 werd geraamd. Dit effect wordt in tabel 2.3.2 van het 
FJR 2017 gepresenteerd als de doorwerking van de lagere schuld 2016. 
 
Vraag 83 
Bij de Dienst Uitvoering Onderwijs (DUO) is een correctie gedaan van niet-kaderrelevant naar 
kaderrelevant; voor welk specifiek doel zijn deze uitgaven gedaan en uit welke middelen is dit 
bekostigd, zodat een verschuiving van middelen van niet-kaderrelevant naar kaderrelevant nodig 
is? 
 
                                                      
17
 Zie ook: https://www.ecb.europa.eu/mopo/implement/omt/html/index.en.html 
18
 Kamerstukken II 2017/18, 21501, 1479 (Kamerbrief): kamerbrief over risico's Nederlandse Staat als gevolg van ECB-beleid.    
33 
 

 
Wonen & Rijksdienst  -182 
Gemeente- en provinciefonds -24 
HGIS (incl. BZ/BHOS) -156 
Totaal -1.390 
 
Vraag 86 
Wat betekent de te hoge raming voor het ministerie van Binnenlandse Zaken en Koninkrijksrelaties 
voor de hoogte van het eigen risico?  
 
Antwoord 86 
Bij de beantwoording van deze vraag is ervan uitgegaan dat de vragensteller niet het ministerie 
van BZK maar dat van VWS bedoelt. Verschillen tussen ramingen en realisaties hebben geen 
effecten op de hoogte van het eigen risico. De hoogte van het eigen risico wordt immers 
geïndexeerd op basis van de geraamde stijging van de zorguitgaven ten tijde van de begroting in 
het voorgaande jaar. 
 
Daarnaast geldt voor 2018 dat er een wetswijziging is geweest om het eigen risico gelijk te houden 
en dat het kabinet besloten heeft de hoogte van het eigen risico te handhaven op € 385 tot en met 
2021. Daardoor is er in deze kabinetsperiode geen relatie tussen de hoogte van het eigen risico 
met de stijging van de zorguitgaven. 
 
 
Vraag 87 
Hoe is de onderuitputting op de begroting van het ministerie van Volksgezondheid, Welzijn en 
Sport opgebouwd en wat is de bestemming van de onderuitputting? 
 
Antwoord 87 
De begrotingsgefinancierde uitgaven van het Ministerie van Volksgezondheid, Welzijn en Sport 
vielen vorig jaar 68 miljoen euro lager uit dan geraamd. Zo verstrekte het ministerie ongeveer 50 
miljoen euro minder aan subsidies. Ook heeft het Rijksinstituut voor Volksgezondheid en Milieu 9 
miljoen euro minder uitgegeven dan begroot. Omdat er minder kinderen zijn geboren, vielen de 
kosten van het Rijksvaccinatieprogramma lager uit dan begroot. Ook is geplande uitbreiding van de 
neonatale hielprik-screening langzamer uitgerold dan gepland. Als laatste heeft VWS de 
prijsbijstelling van 9 miljoen euro niet uitgekeerd.  
 
De begrotingsgefinancierde zorg wordt gedekt uit algemene middelen. Onderuitputting leidt 
derhalve tot een minder groot beroep op de algemene middelen.  
 
Vraag 88 
In hoeverre is de onderuitputting van 134 miljoen euro toe te wijzen aan de volgende redenen: de 
Belastingdienst heeft minder mensen aangenomen, de verminderde inhuur van extern personeel en 
minder uitgaven aan de ICT? 
 
Antwoord 88 
Uit de realisatie 2017 blijkt dat er per saldo sprake is van een onderuitputting op de 
apparaatuitgaven van de Belastingdienst van circa € 130 mln. Hiervan is € 60 mln. eigen 
personeel. Dit betreft met name vertraging in de werving en instroom van personeel zoals gemeld 
e e
in de 2 suppletoire begroting en de 20 Halfjaarsrapportage. Daarnaast heeft met name vertraging 
e
bij de ICT projecten, waaronder de Investeringagenda, plaatsgevonden zoals gemeld in de 2 
suppletoire begroting en slotwet. Dit bestaat zowel uit inhuur van extern personeel (€ 27 mln.) als 
ICT-uitgaven (€ 22 mln.). Een deel van deze uitgaven wordt alsnog in 2018 gerealiseerd. 
 
Vraag 89 
Welke inningsproblemen heeft de Belastingdienst gekend in 2017? Zijn er naast de bekende 
problemen rond de erf- en schenkbelasting nog andere belastinginkomsten achtergebleven? 
 
 
35 
 

 
dient te worden op aanvullend (extern) onderzoek en dat het proces van ambtelijk overleg en 
afstemming meer tijd vergt dan gewenst. 
 
Hieronder volgt per vertraagde beleidsdoorlichting het verwachte moment van aanlevering aan uw 
Kamer. Twee beleidsdoorlichtingen zijn inmiddels afgerond en aan uw Kamer aangeboden. 
 
Buitenlandse Zaken 
 Artikel 2.3: Ontwapening, wapenbeheersing en wapenexport  Voorjaar 2018 
 Artikel 3.2: Nederland en het Europees nabuurschapsbeleid  Voorjaar 2018 
 
Justitie en Veiligheid 
 Artikel 36.2: Nationale veiligheid en terrorismebestrijding   Afgerond 
De beleidsdoorlichting is op 16 april 2018 aangeboden aan uw Kamer 
 Artikel 37.2: Toegang, toelating en opvang vreemdelingen  September 2018 
 
Sociale Zaken en Werkgelegenheid 
 Artikel 4: Jonggehandicapten      Voorjaar 2018 
 
Volksgezondheid, Welzijn en Sport 
 Artikel 4.3: Zorgbreed beleid      Voorjaar 2018 
 
Buitenlandse Handel en Ontwikkelingssamenwerking 
 Artikel 2.1: Voedselzekerheid      Afgerond 
De beleidsdoorlichting is op 26 april 2018 aangeboden aan uw Kamer 
 
Vraag 94 
Wanneer ontvangt Nederland de EU-korting voor het jaar 2017? Hoeveel bedraagt deze korting en 
op welke wijze wordt dit verrekend met de EU-afdrachten? 
 
Antwoord 94 
De korting over 2017 en 2018 wordt direct verrekend met de Nederlandse BNI- en BTW-afdracht, 
zoals reeds toegelicht in de beantwoording van Kamervragen over het FJR 2016 (Kamerstuk 
34725, nr. 19, vergaderjaar 2016-2017). Dit betekent dat de korting voor deze jaren niet 
afzonderlijk terug te vinden is in de begroting van Buitenlandse zaken, maar direct tot uiting komt 
in een lagere BNI-afdracht en een lagere BTW-afdracht. Deze afdrachten worden maandelijks door 
de Europese Commissie geïnd; de korting wordt dan ook op de maandelijks te betalen bedragen in 
mindering gebracht. Dit zal ook gelden voor de jaren 2019 en 2020. Naast de BNI- en BTW-korting 
heeft Nederland ook een korting op de Nederlandse bijdrage aan de Britse korting. Deze is alle 
jaren al regulier meegenomen in de Nederlandse afdrachten. 
 
De bruto omvang van de kortingen in 2017 bedroeg 433 mln. euro voor de BTW-korting en 783 
mln. euro voor de BNI-korting. 
 
Vraag 95 
Wanneer ontvangt Nederland de EU-korting voor het jaar 2018? 
 
Antwoord 95 
Zie antwoord op vraag 94. 
 
Vraag 96 
Hoe kan het dat het aantal relocanten achterblijft bij oorspronkelijke verwachting? Hoeveel 
personen was de oorspronkelijke verwachting en hoeveel personen zijn uiteindelijk gereloceerd? 
 
Antwoord 96 
Mijn collega’s schreven in hun beantwoording van vragen over de tweede suppletoire begroting 
2017 van het ministerie van Veiligheid en Justitie (Kamerstukken 2017-2018, 34 845 VI, nr. 3, 
vraag 51) het volgende over dit onderwerp:  
37 
 

 
2017 relatief meer nareizenden ingestroomd dan 1e aanvragers; deze groep vestigt zich in het 
algemeen direct in de gemeente bij hun partner, ouders of kinderen. Zij komen niet in aanmerking 
voor voorinburgering. De vrijgevallen middelen zijn meegenomen in het budgettaire beeld van 
mee- en tegenvallers binnen de begroting van SZW.  
 
Het Kabinet heeft juist wel ingezet op taallessen vanaf dag 1. Sinds medio 2017 is het namelijk 
mogelijk voor asielzoekers uit herkomstlanden met een hoog inwilligingspercentage (zoals Syrië en 
Eritrea) om al voorafgaand aan vergunningverlening te starten met de Nederlandse taallessen uit 
de voorinburgering. Hiervoor is een afzonderlijke subsidie verstrekt (ca. € 0,5 mln.) aan COA. Deze 
inzet wordt gecontinueerd. Het uitbreiden van deze taallessen aan een grotere groep 
asielmigranten in een vroeg stadium hangt sterk samen met het voornemen om tot een sneller 
onderscheid van kansrijke en minder kansrijke asielverzoeken te komen. Dit wordt meegenomen in 
de uitwerking van de maatregelen uit het Regeerakkoord. 
 
Vraag 100 
Hangt de lagere realisatie van de re-integratie Wajong samen met de lagere realisatie van het 
aantal mensen met een Wajong-uitkering, of is er minder re-integratie ingekocht per persoon met 
een Wajong-uitkering? 
 
Antwoord 100 
Het totale aantal mensen met een Wajong uitkering is in 2017 nagenoeg gelijk gebleven. Met de 
herindelingsoperatie van de Wajong heeft UWV wel meer Wajongers met arbeidsvermogen in 
activerende dienstverlening opgenomen. 
 
Het budget voor re-integratie Wajong wordt gebruikt voor de inkoop van zowel re-
integratietrajecten als werkvoorzieningen. Er is in 2017 iets minder uitgegeven aan de inkoop van 
werkvoorzieningen voor werkende Wajongers dan in 2016. Het aantal werkende Wajongers is 
echter wel toegenomen ten opzichte van 2016. Daarnaast is er sprake van een stijging van het 
aantal ingekochte re-integratiediensten (trajecten) in 2017 ten opzichte van 2016 van bijna 17% 
(dit is gebaseerd op gegevens uit het UWV Jaarverslag 2017). Een groot deel van de uitgaven aan 
deze trajecten wordt echter pas in 2018 en 2019 gedaan, en is daarom niet in het jaarverslag 2017 
terug te zien. 
 
Vraag 101 
Waaruit bestond de nabetaling aan het UWV over 2016? 
 
Antwoord 101 
De nabetaling in 2017 over de uitvoeringskosten UWV 2016 heeft betrekking op de nog te 
verrekenen rijksbijdrage aan de Wajong. 
 
Vraag 102 
Waarom is er 32,8 miljoen euro extra uitgegeven aan ‘Asiel’? 
 
Antwoord 102 
Deze post betreft geen extra uitgaven aan asiel. Kosten voor de eerstejaarsopvang van 
asielzoekers worden volgens afspraken binnen OESO-DAC toegerekend aan het ODA-budget 
(official development assistance). Op basis van de reguliere herijking is de asielinstroomraming 
voor 2017 bij Najaarsnota 2017 bijgesteld van 41.000 naar 40.100. De ODA-toerekening is daarom 
naar beneden bijgesteld, JenV heeft 32,8 mln. euro teruggeboekt naar de begroting van BHOS 
waar de middelen beschikbaar komen voor andere ODA-uitgaven.  
 
Vraag 103 
Waarom is er 170,3 miljoen euro extra uitgegeven aan ‘Asielinstroom 2016’, terwijl de 
instroomraming naar beneden toe is bijgesteld? 
 
Antwoord 103 
Deze post betreft geen extra uitgaven aan asiel, maar houdt verband met de terugstorting van aan 
ODA toegerekend budget voor eerstejaars asielopvang. Bij Najaarsnota 2016 is de raming voor de 
39 
 

