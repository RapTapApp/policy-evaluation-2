 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
der Staten-Generaal 
 
Plein 4 
Plein 2 
MPC 58 B 
2511 CR  Den Haag 
Postbus 20701 
2500 ES Den Haag 
www.defensie.nl 
 
 
 
 
 
 
 
Onze referentie 
BS2018002908 
Datum  
 
Betreft A-brief project ‘Midlife Update Zr.Ms. Johan de Witt’ 
Afschrift aan 
de Voorzitter van de Eerste  
Kamer der Staten-Generaal 
Binnenhof 22 
 
2513 AA  Den Haag 
 
 
Bij beantwoording datum, 
 
onze referentie en betreft 
Inleiding 
vermelden. 
Zr.Ms. Johan de Witt is een van de twee amfibische transportschepen (Landing 
Platform Docks, LPD’s) van het Commando Zeestrijdkrachten. Het schip, dat 
Defensie in 2007 in gebruik heeft genomen, heeft een geplande levensduur van 25 
jaar. Halverwege de levensduur is daarom een Midlife Update (MLU) noodzakelijk om 
het schip voor de resterende levensduur inzetbaar en operationeel relevant te 
houden. Met deze A-brief informeer ik u over de behoeftestelling van het project 
‘Midlife Update Zr.Ms. Johan de Witt’, dat deel uitmaakt van het 
investeringsprogramma van de ‘Defensienota 2018 – Investeren in onze mensen, 
slagkracht en zichtbaarheid’ (Kamerstuk 34 919, nr. 1). 
  
Behoefte 
De LPD’s leveren een belangrijke bijdrage aan het expeditionaire vermogen van de 
krijgsmacht. Defensie is met deze schepen en bijbehorende eenheden in staat 
gevechtskracht vanuit zee op het land uit te oefenen. Een LPD vervult bij het 
optreden op en vanuit zee een belangrijke rol vanwege de combinatie van 
commandovoerings- en transportcapaciteiten. Nationale en internationale staven 
geven vanaf een LPD leiding aan het geïntegreerde optreden van vloot- en 
marinierseenheden. Zr.Ms. Johan de Witt beschikt over faciliteiten voor 
commandovoering van een maritieme (landings)operatie en over een hospitaal 
(Role-2). Beide capaciteiten zijn binnen de NAVO en de EU schaars. Ook de 
mogelijkheid om langdurig met meerdere helikopters te opereren maakt het LPD tot 
een waardevolle capaciteit. 
 
Zr.Ms. Johan de Witt is de afgelopen jaren succesvol ingezet in nationaal, NAVO en 
EU-verband. Het schip heeft drugsbestrijdings- en kustwachtoperaties uitgevoerd in 
het Caribisch gebied, en heeft deelgenomen aan het Amerikaanse militaire 
assistentieprogramma Africa Partnership Station en aan de antipiraterijmissie 
Atalanta. Ook heeft het schip deel uitgemaakt van de NATO Response Force en, met 
geëmbarkeerde marinierseenheden, van de UK/NL Amphibious Force. 
 
Defensie voert op gezette tijden regulier onderhoud uit, maar dit voorkomt niet dat 
componenten en installaties verouderen. Halverwege de levensduur is het 
noodzakelijk om een Midlife Update uit te voeren. Zonder MLU zullen de 
 Pagina 1 van 2  
 
 

