 
 
 
 
 
 
 
 
 
> Retouradres Postbus 90801 2509 LV  Den Haag 
 
 
De Voorzitter van de Tweede Kamer 
Postbus 90801 
der Staten-Generaal 
2509 LV  Den Haag 
Binnenhof 1 A 
Parnassusplein 5 
T 070 333 44 44 
2513 AA  S GRAVENHAGE 
www.rijksoverheid.nl 
 
2513AA22XA 
 
Onze referentie 
2018-0000075957 
 
Bijlagen 
- Uitvoeringsverslag Wet 
kinderbijslagvoorziening BES; 
Datum  17 mei 2018 
- Stand van zaken 
Betreft Rapportages uitvoering RCN-unit SZW verbeterplan rechtmatigheid 
en financieel beheer. 
 
 
 
Bij gelegenheid van de parlementaire behandeling van het wetsvoorstel 
Kinderbijslagvoorziening BES is de Tweede Kamer toegezegd dat na de eerste 
twee jaren van werking van de wet wordt gerapporteerd over de uitvoering 
(Kamerstukken II 2015/’16, 34 275, nr. 6, p. 5). Daarnaast heeft de vaste 
commissie  voor Sociale Zaken en Werkgelegenheid naar aanleiding van de brief 
van 14 juli 2017 over het Plan van aanpak verbetering rechtmatigheid en 
financieel beheer van de RCN-unit SZW (Kamerstukken II 2016/’17, 34 550 XV, 
nr. 77) in de procedurevergadering van 5 september 2017 verzocht om bij 
gelegenheid van het jaarverslag SZW een update van de stand van zaken te 
presenteren. 
Omdat beide onderwerpen de SZW-uitvoering in Caribisch Nederland betreffen, 
combineer ik de aanbieding van de rapportages in één brief. De rapportages zijn 
opgenomen in afzonderlijke bijlagen. In deze brief beperk ik me tot een korte 
duiding van en toelichting op de informatie uit deze bijlagen.  
 
Uitvoering Wet kinderbijslagvoorziening BES 
 
De onder het ministerie van SZW ressorterende RCN-unit SZW is belast met de 
uitvoering, die een op de lokale context toegeschreven regeling inhoudt. In 
bijgevoegd uitvoeringsverslag wordt ingegaan op het doorlopen 
implementatieproces, de inspanningen van de RCN-unit SZW om de doelgroep te 
bereiken, gegevensuitwisseling en verificatie in de uitvoering, rechtmatigheid en 
financieel beheer, en de kosten. Het verslag over de uitvoering kinderbijslag BES 
eindigt met een slotbeschouwing, waarin geconcludeerd wordt dat de Wet 
kinderbijslagvoorziening BES in de huidige vorm goed uitvoerbaar is gebleken.  
 
Hoewel de huidige aantallen van de kinderbijslag BES op een hoog bereik van de 
regeling duiden, laat vergelijking met de gegevens uit de bevolkingsadministratie 
(PIVA) nog een verschil zien tussen enerzijds het aantal kinderen tot 18 jaar in 
PIVA en anderzijds het aantal kinderen waarvoor kinderbijslag wordt verstrekt. 
Een belangrijk deel van het verschil kan worden verklaard uit uitsluitingsgronden 
als verlopen verblijfsvergunning of ontvangen van studiefinanciering. Ook komt 
het voor dat de kinderbijslag administratief is geblokkeerd. 
 
De RCN-unit SZW wil er alles aan gedaan hebben om potentiële gerechtigden op 
te sporen en is voornemens om medio 2018 nog een gerichte mailing te sturen 
naar huisadressen met kinderen waarvoor nog geen kinderbijslag is aangevraagd. 
Gerechtigden kunnen er voor kiezen om van een aanvraag af te zien, maar door 
een actieve communicatiestrategie hoopt de RCN-unit SZW deze situatie tot een 
minimum te beperken.   
 Pagina 1 van 2 

