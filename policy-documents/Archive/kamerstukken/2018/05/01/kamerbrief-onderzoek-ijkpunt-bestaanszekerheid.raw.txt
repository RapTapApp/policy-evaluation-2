 
 
 
 
 
 
 
 
 
> Retouradres Postbus 90801 2509 LV  Den Haag 
 
 
De Voorzitter van de Tweede Kamer 
Postbus 90801 
der Staten-Generaal 
2509 LV  Den Haag 
Binnenhof 1 A 
Parnassusplein 5 
T 070 333 44 44 
2513 AA  S GRAVENHAGE 
www.rijksoverheid.nl 
 
2513AA22XA 
 
 
Onze referentie 
2018-0000076279 
 
 
Datum  1 mei 2018 
Betreft Onderzoek ijkpunt bestaanszekerheid 
 
 
Het onderzoek naar een ijkpunt voor de bestaanszekerheid (sociaal minimum) 
voor Caribisch Nederland is aan beide Kamers der Staten-Generaal toegezegd. 
Deze brief wordt dan ook gelijkluidend aan de beide Kamers toegezonden en dient 
tevens als reactie op de bij brief van 5 april 2018 door de Eerste Kamer gestelde 
vraag over de planning.  
 
Bij de start van het onderzoek is de planning gericht op afronding per maart/april 
2018. Dat lukt in zoverre, dat het onderzoeksbureau eind april 2018 een integraal 
rapport in concept gereed heeft. Het concept-rapport ligt dan ter beoordeling voor 
bij de leden van de klankbordgroep, die bestaat uit vertegenwoordigers van het 
Rijk en de openbare lichamen. Deze fase is belangrijk om de feitelijke juistheid, 
volledigheid en consistentie te bepalen. Daarbij is bovendien denkbaar dat er nog 
nadere vragen bij het onderzoeksbureau moeten worden teruggelegd.  
 
Aan de doorlooptijd van deze afrondingsfase wil ik geen harde termijn verbinden, 
vooral omdat ik de vertegenwoordigers van de openbare lichamen in de 
klankbordgroep de tijd wil geven die zij – gelet op de hen ter beschikking staande 
capaciteit – nodig hebben om het concept-rapport te beoordelen. Dit is essentieel 
uit oogpunt van het belang van draagvlak voor de uitkomsten van het onderzoek.  
 
Het streven is gericht op gelijktijdige aanbieding van het onderzoeksrapport met 
de inhoudelijke kabinetsreactie aan uw Kamer. 
 
 
De Staatssecretaris van Sociale Zaken  
en Werkgelegenheid, 
 
 
 
 
T. van Ark 
 
 Pagina 1 van 1 

