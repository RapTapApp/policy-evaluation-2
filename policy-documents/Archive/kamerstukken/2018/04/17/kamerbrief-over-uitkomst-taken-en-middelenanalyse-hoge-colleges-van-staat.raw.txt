 
 
 
> Retouradres 2500 EA Den Haag 
Turfmarkt 147 
 
Den Haag 
Aan de Voorzitter van de Tweede Kamer  
2500 EA 
der Staten-Generaal Den Haag 
www.rijksoverheid.nl 
Postbus 20018 
www.facebook.com/minbzk 
2500 EA  Den Haag 
www.twitter.com/minbzk 
 
Kenmerk 
2018-0000230731 
 
Uw kenmerk 
 
 
  
Datum 17 april 2018 
Betreft Uitkomst Taken- en middelenanalyse AR, NO en RvS 
  
In de Kamerbrief van 12 juli 2017 (kst-34550-IIB-9) heb ik met u het voornemen 
 
en de onderzoeksopdracht gedeeld met betrekking tot de onafhankelijke taken- 
en middelenanalyse voor de Algemene Rekenkamer, de Nationale Ombudsman en 
de Raad van State. Deze analyse zou dienstbaar zijn voor het gesprek met de 
Hoge Colleges van Staat over de toereikendheid van de begroting in relatie tot de 
(wettelijke) taken van deze Hoge Colleges. Dit conform de toezegging van de 
Minister van Financiën in het verantwoordingsdebat van 31 mei jl. (Handelingen II 
2016/2017, nr 81, items 3 en 6) en in lijn met de brief van de Nationale 
Ombudsman d.d. 4 juli 2017 inzake het werk van de Ombudsman in Caribisch 
Nederland en de gevraagde reactie van de vaste commissie voor 
Koninkrijksrelaties, met kenmerk 2017Z17183/2017D35778, op deze brief. 
 
Gedurende het proces heb ik in gezamenlijkheid met de drie Hoge Colleges van 
Staat en de Minister van Financiën geconstateerd dat het goed mogelijk is om 
gezamenlijk een beeld te vormen van de middelen die nodig zijn voor een 
adequate uitvoering van de taken van deze colleges. In het licht hiervan is de 
instelling van een aparte commissie niet nodig gebleken. In goed overleg tussen 
de Hoge Colleges van Staat en beide ministeries - en rekening houdend met de 
staatsrechtelijke posities - zijn de taken en middelen gewogen en hebben wij 
kunnen bepalen op welke wijze dekking van de (wettelijke) taken gedurende de 
komende jaren is geborgd.  
 
Op 9 april jl. hebben wij gezamenlijk in een afrondend gesprek vastgesteld dat 
met een aantal budgettaire aanpassingen de middelen van de Hoge Colleges van 
Staat voor deze kabinetsperiode aansluiten bij de wettelijke noodzakelijke 
taakuitvoering. Deze wijzigingen zullen worden meegenomen in de 
voorjaarsnotabesluitvorming en doorwerken in de begroting 2019 en verder. Tot 
slot onderstreep ik het belang van de onafhankelijke positie van de Hoge Colleges 
van Staat en het daarmee samenhangend belang van meerjarig stabiele 
budgetten die zijn toegesneden op hun wettelijke taakuitvoering. Daarom 
kwamen wij overeen dat mijn ministerie dit bij een kabinetsformatie uitdrukkelijk 
onder de aandacht zal brengen. 
 
De minister van Binnenlandse Zaken en Koninkrijksrelaties, 
 
 
 
 
 
drs. K.H. Ollongren 
 
Pagina 1 van 1 
 

