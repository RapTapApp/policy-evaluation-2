 
34 870 Regels met betrekking tot de begroting en verantwoording van de 
kosten van het toezicht van de Autoriteit Financiële Markten en de 
Nederlandsche Bank en de financiering van de toezichtkosten (Wet 
bekostiging financieel toezicht 2019) 
 
 
 
NOTA NAAR AANLEIDING VAN HET VERSLAG 
 
 
Inleiding 
 
Ik ben de vaste commissie voor Financiën erkentelijk voor de aandacht die zij 
aan het onderhavige wetsvoorstel heeft geschonken en voor de door haar 
daarover gestelde vragen. Deze vragen worden beantwoord in de volgorde van 
het door de commissie uitgebrachte verslag. Voor zover vragen, vanwege 
overeenkomst in onderwerp, gezamenlijk beantwoord zijn, is dit vermeld. 
 
Deze nota naar aanleiding van het verslag wordt mede namens de Minister van 
Sociale Zaken en Werkgelegenheid gegeven. 
 
I ALGEMEEN 
 
1-4 De leden van de SP-fractie maken zich zorgen over een toename van 
verwevenheid tussen toezichthouders en onder toezicht staande financiële 
instellingen. Zo geldt een afkoelingsbeleid van slechts maximaal zes maanden 
voor medewerkers van de Autoriteit Financiële Markten (AFM) naar een onder 
toezicht staande instelling. De leden van de SP-fractie vragen de regering wat 
de mogelijkheden zijn om deze afkoelingsperiode te verlengen. Ook vragen zij 
of het goed zou zijn een bredere afkoelingsperiode te hanteren, omdat zij zien 
dat in de gehele financiële sector veel overgestapt wordt: van toezichthouder 
naar private partijen of het ministerie van Financiën, van private partijen naar 
toezichthouder of het ministerie van Financiën, enzovoorts. Erkent de regering 
dat het gezond zou zijn als de verwevenheid van de toezichthouders met de 
financiële sector én het ministerie wordt beperkt? Zo ja, hoe gaat zij dit 
bewerkstelligen? 
 
Ik acht het van groot belang dat de toezichthouders hun werk onafhankelijk 
verrichten. Dit betekent dat alle (schijn van) mogelijke belangenverstrengeling 
of situaties die de mogelijke onafhankelijke taakuitoefening kunnen aantasten, 
voorkomen moeten worden. Dit is in het bijzonder een aandachtspunt bij het in 
dienst treden bij de toezichthouder of het overstappen naar de financiële 
sector. De toezichthouders zijn primair verantwoordelijk voor de onafhankelijke 
uitoefening van hun toezicht en daarmee ook voor het beleid rond in- en 
uitdiensttreding. Zij hebben hier adequate regelingen voor. De Nederlandsche 
Bank (DNB) kent de Regeling Onafhankelijkheid. Uitgangspunt van die regeling 
is dat per individueel geval bekeken wordt welke afkoelingsperiode nodig is. 
Hierbij wordt de leidinggevende van degene die in- of uitdienst treedt en de 
afdeling Compliance en Integriteit betrokken. De regeling kent termijnen voor 
de afkoelingsperiode, die indien nodig verlengd kunnen worden. Daarnaast 
kunnen andere maatregelen worden getroffen zoals het beperken van toegang 
tot bepaalde informatie. Ook de Autoriteit Financiële Markten (AFM) kent 
specifiek beleid omtrent in- en uitdiensttreding (Gedragscode werken bij de 
1 
 

 
niet altijd aansluit bij de daadwerkelijke toezichtinspanningen. Als de 
kostenverdeling achterloopt dan betekent dit feitelijk dat bepaalde instellingen 
te veel en anderen te weinig betalen. Dit is niet goed voor het draagvlak voor 
de vergoeding van de toezichtkosten en daarmee niet goed voor het 
vertrouwen in de toezichthouders. Voor het vertrouwen in de toezichthouders 
en het toezicht in algemene zin is het van belang dat de verdeling van de 
toezichtkosten zoveel mogelijk in de pas loopt met de toezichtinspanningen. 
Daarvoor is het van belang dat bij substantiële taakwijzigingen in het toezicht, 
de verdeling van de kosten aangepast kan worden. Verder moet bij introductie 
van nieuwe vergunningen of andere eenmalige handelingen, de wet voorzien in 
de vergoeding van de kosten voor die handeling. Op dit moment is vrijwel alles 
rond de bekostiging van het financieel toezicht in de wet geregeld. Dit betekent 
dat een wijziging een doorlooptijd van gemiddeld twee jaar heeft. Dit leidt tot 
problemen in het actueel houden van de kostentoedeling.  
 
Ten eerste zorgt de huidige wetsopzet ervoor dat de toezichthouder al twee 
jaar voorafgaand in beeld moet hebben of nieuwe wettelijke taken tot 
substantiële wijzigingen in de kostenverdeling zou moeten leiden. Een accuraat 
beeld is echter in de regel pas te geven als de voorbereidingen voor de nieuwe 
taken aangevangen zijn of het doorlopend toezicht operationeel is. Ook de 
omvang of uitbreiding van de nieuwe populatie is bij nieuwe taken soms 
helemaal niet of moeilijk voorspelbaar en pas bekend als de nieuwe taak in 
werking treedt. Dit laatste is nog lastiger als er sprake is van 
overgangstermijnen waarbij ondernemingen kunnen kiezen wanneer zij de 
vergunning aanvragen. Dit betekent in de praktijk dat de kostenverdeling niet 
of later pas wordt aangepast. Ten tweede volgt een groot deel van het toezicht 
uit Europees recht. Daarbij werken Europese verordeningen rechtstreeks en 
treden die in de regel sneller in werking dan een wetgevingstraject in 
Nederland is afgerond. Dit heeft er bijvoorbeeld incidenteel toe geleid dat 
bepaalde vergunningen op grond van een verordening verstrekt moesten 
worden, maar hier geen vergoeding voor gevraagd kon worden omdat de 
vergunning nog niet was opgenomen in de bijlage bij de Wet bekostiging 
financieel toezicht. 
 
8 De leden van de VVD-fractie vragen eveneens hoe wordt voorkomen dat 
delegatie naar lagere wetgeving resulteert in minder controle op het 
kostenplaatje en minder controle op het in de hand houden van de kosten. 
 
De begroting en verantwoording van de kosten van het toezicht en de 
beheersing daarvan zijn volledig in het wetsvoorstel geregeld. Aan de controle 
hierop verandert niets ten opzichte van de huidige wet. De basis van de kosten 
van de toezichthouders wordt gevormd door de kostenkaders die door de 
Ministers van Financiën en van Sociale Zaken en Werkgelegenheid worden 
vastgesteld. Vervolgens moeten de toezichthouders begrotingen opstellen die 
binnen deze kostenkaders vallen. De Ministers keuren de begrotingen goed. Als 
een begroting buiten het kostenkader valt dan informeren zij de Tweede 
Kamer. Al deze zaken zijn in het wetsvoorstel geregeld. De betrokkenheid van 
uw Kamer bij het vaststellen van kostenkaders verandert niet met dit 
wetsvoorstel, dit wordt nader toegelicht bij vraag 9. 
 
De delegatie ziet alleen op de verdeling van goedgekeurde kosten. Als een 
begroting is goedgekeurd dan worden de kosten verdeeld over de sector. Het 
wetsvoorstel bepaalt dat toezichtkosten door de sector worden gedragen, bij 
3 
 

 
meegewogen: 
1. De werkelijke toezichtkosten in de jaren 2014, 2015 en 2016; 
2. De kosten die verband houden met (verwachte) wetgeving vanaf 2017; 
3. De kosten van de Europese Autoriteit voor Effecten en Markten (ESMA). 
 
De basis van de nieuwe percentages wordt gevormd door de werkelijke 
toezichtkosten in de jaren 2014, 2015 en 2016. Dit zijn de drie meest recente 
jaren waarvan de gegevens in 2017 vaststonden. Daarbij is naar de 
geschreven uren gekeken. Voor projecten, thema’s of activiteiten die meerdere 
categorieën omvatten is telkens een verdeelsleutel bepaald. Om de meest 
recente gegevens als uitgangspunt te nemen, is in het rekenmodel aan de drie 
jaren een gewicht toegekend, waarbij 2016 het zwaarst meewoog. Naast de 
vastgestelde gegevens over de jaren 2014, 2015 en 2016 heeft de AFM 
gekeken naar de wetgeving die met ingang van 2017 is doorgevoerd of 
waarvan verwacht zal worden dat deze op korte termijn wordt doorgevoerd. De 
(verwachte) toezichtinspanningen zijn hiervan beoordeeld. Tot slot is rekening 
gehouden met de kosten van ESMA. De Europese toezichtkosten worden in 
Nederland via de AFM en DNB doorberekend aan de sector. ESMA ziet echter 
niet toe op alle toezichtcategorieën en daarom heeft AFM bekeken op welke 
toezichtcategorieën de toezichtinspanningen van ESMA zien. De kosten van 
ESMA zijn vervolgens toegerekend aan die categorieën. 
 
De resultaten van deze herberekening zijn in het najaar van 2017 door de AFM 
toegelicht aan de sector. Vervolgens heeft de AFM de percentages aan de 
Ministers van Financiën en van Sociale Zaken en Werkgelegenheid aangeboden 
en zijn zij opgenomen in het ontwerp voor het Besluit bekostiging financieel 
toezicht 2019. Dit ontwerp is van 30 januari 2018 tot en met 11 maart 2018 
openbaar geconsulteerd op www.internetconsultatie.nl. Het ontwerpbesluit 
evenals de ingebrachte reacties zijn openbaar in te zien. Het besluit treedt 
gelijktijdig met dit wetsvoorstel in werking.  
 
12 Daarnaast vragen de leden van de VVD-fractie waarom in de praktijk is 
gebleken dat de bijlagen toch herzien moesten worden. Welke ontwikkeling 
was bij aanname van de wet niet te voorzien? 
 
Het grote aantal wijzigingen van de bijlagen bij de huidige wet houdt verband 
met de details die in die bijlagen staan. Naast het vaststellen van de 
vergoeding van eenmalige handelingen en de kostenverdeling van het 
doorlopend toezicht, zijn de toezichtcategorieën en de partijen die binnen een 
categorie vallen, vastgesteld in de bijlagen. Gevolg hiervan is dat elke nieuwe 
eenmalige handeling, elke substantiële taakwijziging en elke wijziging van de 
partijen die tot een toezichtcategorie behoren, tot een wijziging van de wet 
moet leiden. In de praktijk is gebleken dat dit, vooral onder invloed van 
Europese regelgeving, vaker plaatsvindt dan voorzien. Met name bij 
verordeningen worden vaak nieuwe vergunningen in het leven geroepen of 
worden nationale regels vervangen. Dit leidt vervolgens tot (grotendeels 
technische) aanpassingen van de bijlagen bij de huidige Wet bekostiging 
financieel toezicht. 
 
13 De leden van de VVD-fractie lezen in de memorie van toelichting dat bij 
wettelijke kostenverdelingen de regels voortdurend achterlopen op de feitelijke 
situatie. Geldt datzelfde niet wanneer de verdeling in lagere wetgeving is 
vastgelegd? Wat is dan de toegevoegde waarde van lagere wetgeving? 
5 
 

 
terreinen toezichtkosten aan de sector doorberekend. Zo worden op basis van 
het profijtbeginsel ook de volledige toezichtkosten doorberekend aan 
advocaten, notarissen en gerechtsdeurwaarders. Verder worden de 
toezichtkosten van de Autoriteit Consument en Markt gedeeltelijk aan 
marktorganisaties doorberekend op grond van het Besluit doorberekening 
kosten ACM.  
 
§ 3. Begroting en verantwoording toezichthouders  
 
3.1 Inleiding 
 
16-18 Hoe borgt de regering de voorspelbaarheid en de stabiliteit van de 
kosten, vragen de leden van de VVD-fractie. Hoe wordt voorkomen dat er te 
weinig ‘rem’ zit op de kostenstijging of dat te vaak ongerelateerde kosten 
worden omgeslagen naar een heffing voor de sector? Bestaat de mogelijkheid 
deze kosten uit te sluiten? 
 
De Ministers van Financiën en van Sociale Zaken en Werkgelegenheid stellen 
vooraf een kostenkader voor de begrotingen van de AFM en DNB vast. Het 
kader geeft een berekening van het in enig begrotingsjaar toegestane 
maximale bedrag aan toezichtkosten. Het kader heeft daarmee tot doel de 
begroting van de toezichthouders te beheersen en om duidelijkheid en 
stabiliteit te creëren. 
 
De AFM en DNB kunnen alleen kosten maken die verband houden met de 
wettelijke taken die zij uitvoeren. Hieronder vallen ook organisatorische 
kosten. Het grootste deel van de kosten van de AFM en DNB bestaat uit 
personeelskosten. Uit de begroting en verantwoording van de toezichthouders 
moet duidelijk blijken waarvoor kosten benodigd zijn. Daarbij is van belang om 
op te merken dat bij het kostenkader 2017-2020 een efficiencykorting is 
toegepast. Dit betekent dat de AFM en DNB invulling geven aan een 
taakstelling van circa 7% in 2020. Verder kan de sector vragen stellen over de 
kosten en toerekening daarvan door middel van de panelbijeenkomsten. 
 
3.2 Begroting en verantwoording 
 
19-20 De leden van de D66-fractie begrijpen dat de verdeling van de kosten 
straks sneller kan worden aangepast wanneer dat nodig zal zijn. Tegelijkertijd 
biedt dit de onder toezicht staande financiële instellingen ook minder zekerheid 
over welke kosten zij moeten dragen. Waarom is dan toch voor deze vorm 
gekozen? Hoe zorgt de regering ervoor dat de financiële instellingen wel de 
beloofde zekerheid krijgen? 
 
De afgelopen jaren is gebleken dat de verdeling van toezichtkosten veel vaker 
aangepast moest worden dan voorzien. Om deze wijzigingen op een zo goed en 
snel mogelijke manier te kunnen doorvoeren, is gekozen de uitwerking van de 
kostenverdeling te delegeren naar lagere wetgeving. De beoogde flexibiliteit 
van dit wetsvoorstel ziet dan ook op zo eerlijk mogelijke toerekening van 
kosten, die zoveel mogelijk aansluit bij de werkelijke toezichtinspanningen. 
 
Voorspelbaarheid en stabiliteit van de kostentoedeling voor zowel de sector als 
de toezichthouders acht ik hierbij van groot belang. Fluctuaties van kosten 
moeten dan ook zoveel mogelijk worden beperkt. In het wetsvoorstel zijn 
7 
 

 
onder meer aan het kostenkader. De sector wordt gedurende het proces door 
middel van de panelbijeenkomsten wel in de gelegenheid gesteld de 
toezichthouders te adviseren en vragen over de begroting te stellen. De 
verantwoordelijkheid voor het opstellen van de begroting ligt echter alleen bij 
de onafhankelijke toezichthouders. 
 
3.3 Kostenkader 
 
24-25 De leden van de VVD-fractie vragen naar de verhouding van dit 
wetsvoorstel tot het amendement De Vries dat expliciet een maximum aan de 
kostenkaders vaststelt (Kamerstuk 33957, nr. 11). Wat is de procedure in de 
voorgestelde systematiek wanneer buiten de kostenkaders wordt getreden? 
Wordt dan opnieuw toestemming gevraagd aan de Kamer en acht de regering 
dit wenselijk?  
 
Het amendement De Vries stelt een maximum aan de ontwikkeling van de 
kosten in de begroting van de toezichthouder. De regeling van het kostenkader 
in dit wetsvoorstel streeft hetzelfde doel na. Het verschil is dat bij het bedoelde 
amendement de ontwikkeling van de kosten wordt beheerst door de laatst 
goedgekeurde begroting als maximum voor de nieuwe begroting te nemen. In 
dit wetsvoorstel is het kostenkader echter bepalend voor het maximum van de 
begroting. De regeling voor het kostenkader zorgt ervoor dat de 
verantwoordelijke ministers directer betrokken zijn bij de kostenontwikkeling. 
 
Het wetsvoorstel verandert niets in de betrokkenheid van uw Kamer bij een 
overschrijding van het kostenkader. Net als nu het geval is, licht ik uw Kamer 
in een dergelijke situatie zo snel mogelijk in. Uiteraard zal ik er alles aan doen 
om dergelijke situaties te voorkomen en zie ik erop toe dat de toezichthouders 
sturen op het kostenkader.  
 
26-27 De leden van de VVD-fractie lezen dat de regeling met betrekking tot de 
huidige totstandkoming van de maximering van de begrotingen in de Wbft niet 
optimaal is. Een reden hiervoor is dat wanneer een toezichthouder in enig jaar 
een lagere begroting indient, dit direct consequenties heeft voor opvolgende 
jaren. Kan de regering aangeven of het is voorgekomen dat een toezichthouder 
een hogere begroting heeft ingediend, om te voorkomen dat het jaar daarop 
een lagere begroting ingediend zou moeten worden? Zo niet, waarom is zij dan 
voornemens deze regeling aan te passen wanneer dit in de praktijk niet voor 
problemen heeft gezorgd? 
 
Voor zover mij bekend hebben de toezichthouders nooit een hogere begroting 
ingediend dan noodzakelijk. Alle kosten die de toezichthouders opnemen in hun 
begroting houden verband met het uitvoeren van wettelijke toezichttaken. 
Toch is het noodzakelijk dat de maximering van de begroting aangepast wordt. 
Het is onwenselijk dat een incidenteel lagere begroting voor komende jaren 
minder begrotingsruimte tot gevolg heeft. De wettelijke verankering van het 
kostenkader biedt de ruimte om de begroting naar boven of beneden bij te 
stellen, zonder dat dit invloed heeft op de jaren ervoor of erna. Daarnaast is 
een belangrijke reden om de kostenkaders in plaats van de laatste begroting 
als wettelijke basis te nemen, het feit dat daarmee de politiek het initiatief 
heeft. De verantwoordelijke ministers stellen de randvoorwaarden voor de 
begroting. Dit biedt bijvoorbeeld de mogelijkheid voor een efficiencykorting, 
zoals opgenomen in de kostenkaders 2017-2020. 
9 
 

 
belang dat alle kosten die de toezichthouders opnemen in hun begroting 
verband moeten houden met het uitvoeren van wettelijke taken. Er kan 
derhalve geen sprake van zijn dat de toezichthouders een hogere begroting 
indienen dan noodzakelijk, bijvoorbeeld omdat er geld over zou zijn binnen het 
kostenkader.  
 
31 Hoe wordt de efficiëntie zoals beschreven in de memorie van toelichting 
gemonitord? Wordt er ingegrepen wanneer een toezichthouder niet efficiënt 
budgetteert, vragen de leden van de VVD-fractie.  
 
De verantwoordelijke ministers keuren de begroting van de toezichthouder 
goed. Bij de beoordeling van de begroting is efficiëntie van groot belang. Bij de 
jaarlijkse verantwoording zien zij er vervolgens op toe dat de toezichthouders 
zich rekenschap geven van de manier waarop deze invulling hebben gegeven 
aan de taakstelling.  
 
De toezichthouders gaan in hun begrotingen en verantwoordingen in op de 
(behaalde resultaten ten aanzien van de) efficiencytaakstelling. Voor de 
invulling van de taakstelling heeft DNB in 2016 een meerjarig verbeterplan 
opgesteld voor de modernisering van het Intern Bedrijf (IB2020). In 2020 is 
het streven een besparing van 20% te realiseren ten opzichte van de begroting 
2015 van het intern bedrijf. De uitvoering van het plan ligt op koers. Hierbij 
moet worden opgemerkt dat dit verbeterplan ziet op de organisatie als geheel, 
en niet alleen op de toezichttaak van DNB. Ook de AFM zet hoog in op 
efficiency en heeft hiervoor een meerjarig kostenbesparingsprogramma 
uitgewerkt. De taakstelling voor 2017 is gerealiseerd door onder meer diverse 
besparingen binnen de bedrijfsvoering en versobering van diverse 
arbeidsvoorwaarden. 
 
32-33 De leden van de VVD-fractie lezen eveneens dat een 
meerjarenbegroting ervoor moet zorgen dat de toezichthouders efficiënt hun 
begroting kunnen inrichten, zonder rekening te hoeven houden met de 
consequenties voor de daarop volgende jaren. Hierbij wordt eveneens gesteld 
dat de toezichthouders hun maximum aan kosten kennen. Tegelijkertijd wordt 
onder het kopje ‘voorspelbare en stabiele kosten’ gesteld dat het kostenkader 
wel verhoogd kan worden in verband met loon- en prijsbijstellingen en in 
verband met nieuwe taken. Kan de regering aangeven hoe zij gaat voorkomen 
dat hierdoor een situatie ontstaat waarbij jaar na jaar de financiële sector 
wordt geconfronteerd met hogere kosten? Hoe gaat de regering dit 
spreekwoordelijke ‘zelfrijzende bakmeel’ aan kosten voorkomen, vragen de 
leden van de VVD-fractie.  
 
Een voorspelbare en stabiele ontwikkeling van toezichtkosten is een van de 
uitgangspunten van dit wetsvoorstel. Hierbij geldt dat alle kosten die de 
toezichthouders maken betrekking moeten hebben op het uitvoeren van 
wettelijke taken. Bij het vaststellen van een kostenkader wordt uitvoerig 
gekeken naar de te verwachten ontwikkelingen in het toezicht om tot een zo 
nauwkeurig mogelijke inschatting van toekomstige kosten te komen. Daarnaast 
bevat het kostenkader een flexibele schil om kosten op te vangen voor 
onvoorziene nieuwe taken of onvoorziene intensiveringen in het toezicht. Deze 
opzet moet ervoor zorgen dat de toezichthouders alle kosten in beginsel 
moeten kunnen opvangen binnen de door de kaders gestelde grenzen. Dit 
geldt ook voor de uitvoering van taken die gedurende de periode van een 
11 
 

 
kostenkader. Daarbij is wel een uitgebreide beoordeling gemaakt van de 
verschillende kosten van de AFM.  
 
De uitgangspunten en de basis voor de vaststelling van de kostenkaders vanaf 
2021 moeten nog worden bezien. Het moet in ieder geval altijd gaan om 
noodzakelijke kosten ter uitvoering van de wettelijke taken.  
 
Uiteraard doet de verankering van het kostenkader in dit wetsvoorstel op geen 
enkele manier af aan een heldere onderbouwing in de begroting en een 
duidelijke verantwoording van de gemaakte kosten. Een kostenkader kan en 
mag – net zo min als de laatst goedgekeurde begroting – niet leiden tot het 
opvoeren van onnodige kosten. 
 
44 De leden van de D66-fractie vragen of de regering een overzicht kan geven 
van de realisatie van de begrotingen van de toezichthouders in de afgelopen 
tien jaar, met daarbij in het bijzonder vermelding van de over- en 
onderuitputting? 
 
Hieronder staan overzichten opgenomen van de begroting en realisatie van de 
kosten van de AFM en DNB in de afgelopen tien jaar. Deze bedragen zijn terug 
te vinden in de begrotingen en jaarverslagen van de toezichthouders en zijn in 
miljoenen euro’s. 
 
AFM  
Jaar  Begroting  Realisatie  Verschil 
2008 85,1 79,9 5,2 
2009 84,2 77,1 7,1 
2010 78,0 77,7 0,3 
2011 77,2 76,1 1,1 
2012 78,7 79,8 -1,1 
2013 83,9 79,1 4,8 
2014 83,1 80,9 2,2 
2015 87,2 86,6 0,6 
2016 92,2 90,1 2,1 
2017 98,4 99,2 -0,8 
 
DNB 
Jaar  Begroting  Realisatie  Verschil 
2008 98,3 81,2 17,1 
2009 86,3 95,5 -9,2 
2010 117,0 105,2 11,8 
2011 122,2 118,0 4,2 
2012 133,2 127,6 5,6 
2013 149,0 139,9 9,1 
2014 148,5 136,4 12,1 
2015 157,5 147,7 9,8 
2016 158,5 149,6 8,9 
2017 170,4 167,2 3,2 
 
45 De leden van de D66-fractie vragen wat er gebeurt in de nieuwe 
systematiek wanneer de toezichthouders meer kosten maken dan voorzien in 
het kostenkader? 
13 
 

 
voor het desbetreffende jaar opgehoogd met deze bijstelling en dit werkt door 
in de opvolgende jaren. De loonbijstelling in de kostenkaders is gekoppeld aan 
de marktloonontwikkelingen – contractlonen gebaseerd op de CPB-raming van 
de contractlonen marktsector. De prijsbijstelling is gekoppeld aan de 
‘Jaarmutatie CPI’ zoals deze door het CBS over de maand juni van het jaar dat 
voorafgaat aan het jaar waarop de toezichtbegroting betrekking heeft, is 
gepubliceerd. Het uiteindelijk bijgestelde bedrag voor het jaar 2020 zal als 
basis dienen voor het kostenkader vanaf 2021. 
 
§ 4. Financiering van de toezichtkosten  
 
4.1 Inleiding 
 
48 De leden van de SP-fractie vragen zich af of het belang van toezicht op de 
financiële sector het beste gediend is met de huidige financieringsopzet. Deze 
leden ervaren dat het wetsvoorstel voorziet in een flexibilisering van de 
kostenverdeling en een strakkere beteugeling van het kostenkader. Het wordt 
moeilijker om te investeren in nieuwe technieken. Kunnen de toezichthouders 
wel met vertrouwen de aankomende nieuwe uitdagingen op digitaal gebied 
tegemoet treden? 
 
Digitale innovatie is van groot belang bij het financieel toezicht. Binnen het 
kostenkader kunnen de toezichthouders door herprioritering ruimte creëren om 
hier op in te zetten. Voor zover de innovatie in het toezicht verband houdt met 
onvoorziene nieuwe taken of onvoorziene intensiveringen van het toezicht, 
bevat het kostenkader een flexibele schil om middelen hiervoor in te zetten. 
Het kostenkader biedt daarmee de ruimte voor benodigde (digitale) innovatie.  
 
4.2 Uitgangspunten bij de vergoeding 
 
49-50 De leden van de VVD-fractie zijn het eens met de stelling dat goed 
toezicht op afnemers ervoor zorgt dat het vertrouwen in de financiële 
instellingen en hun producten en diensten weer terug zal komen. Deze leden 
onderschrijven dan ook dat het redelijk is de kosten van het financiële toezicht 
door te berekenen. Deelt de regering echter de mening dat het vertrouwen in 
de toezichthouder ook van belang is en dat het daarom belangrijk is dat de 
toezichthouder transparant zijn kosten verantwoordt aan de financiële sector? 
De leden van de VVD-fractie vinden het vertrouwen in de toezichthouder 
immers van groot belang om het vertrouwen in de financiële sector te 
verbeteren. Hoe wordt dit geborgd? 
 
Vertrouwen in de financiële instellingen en hun producten en diensten is een 
belangrijk doel van het financieel toezicht. Transparantie over het toezicht kan 
hier aan bijdragen en acht ik in dit verband van groot belang. Transparantie 
van de uitvoering van het financieel toezicht en de kosten daarvan is van 
belang voor het brede publiek en in het bijzonder voor de betrokken 
instellingen. Het wetsvoorstel bevat daarom, net als de huidige wet, de 
verplichting voor de toezichthouders om tweemaal per jaar overleg te voeren 
met vertegenwoordigingen van ondertoezichtstaande instellingen. Tijdens deze 
overleggen kunnen de brancheorganisaties onder meer input leveren op en 
vragen stellen over de conceptbegroting en de jaarlijkse verantwoording van 
de toezichthouders. Transparantie van de kosten is daarbij in het bijzonder een 
onderwerp van gesprek.  
15 
 

 
kostenkader en komen er dus niet bovenop . Voor 2018 is het aandeel van de 
kosten voor eenmalige handelingen op de totale begroting 8 procent voor de 
AFM en 1 procent voor DNB. 
 
56-57 De leden van de D66-fractie lezen dat wijzigingen in de toerekening van 
doorlopende kosten per toezichtcategorie worden gedelegeerd naar een 
algemene maatregel van bestuur. Tegelijkertijd zien deze leden het belang van 
een proces waarbij kritisch wordt gekeken naar de kostenontwikkeling voor de 
sector. Waarom kiest de regering voor delegatie naar lagere regelgeving? Is 
voorzien in een standaard voorhangprocedure? Is de regering van mening, dat 
een onafhankelijke derde partij mee zou moeten kijken naar de ontwikkeling 
van de kosten? Welke partij zou dit dan moeten zijn? 
 
Met de leden van de D66-fractie ben ik van mening dat de ontwikkeling van de 
kosten van het toezicht kritisch en zorgvuldig moet worden beoordeeld. Ik vind 
het daarbij van belang dat de Tweede Kamer hier een rol in speelt. De 
ontwikkeling van de kosten van het toezicht worden bepaald door het 
kostenkader. De begrotingen van de toezichthouders moeten binnen dit kader 
blijven. De vaststelling van de kostenkaders door de Ministers van Financiën en 
van Sociale Zaken en Werkgelegenheid is in het voorliggende wetsvoorstel 
geregeld evenals de goedkeuring van de begrotingen. Daarbij is expliciet 
bepaald dat indien in bijzondere situaties een begroting wordt goedgekeurd die 
het kostenkader overschrijdt, de Tweede Kamer hierover wordt geïnformeerd. 
De beheersing van de kostenontwikkeling is daarmee volledig in de wet 
geregeld. 
 
Als een begroting is goedgekeurd, wordt het bedrag uit die begroting 
doorberekend aan de sector. Hiervoor is een verdeling nodig over de 
verschillende toezichtcategorieën (banken, verzekeraars, pensioenfondsen, 
etc.). Het wetsvoorstel delegeert deze verdeling naar algemene maatregel van 
bestuur. Voor de redenen hiervoor en de betrokkenheid van het parlement 
wordt verwezen naar het antwoord op de vragen 51-52 van de leden van de 
VVD-fractie. 
 
De ontwikkeling van de kosten van het toezicht wordt beheerst door het 
kostenkader. Over het kostenkader wordt uw Kamer geïnformeerd. 
Verhogingen van het kader kunnen naast loon- en prijspeilbijstellingen alleen 
plaatsvinden door het beleggen van nieuwe taken bij de toezichthouders. 
Nieuwe taken worden bij wet geregeld en uw Kamer moet hier derhalve mee 
instemmen. Het betrekken van een onafhankelijke derde partij acht ik niet 
nodig. Wel vind ik het van belang dat bij elke nieuwe taak de gevolgen voor de 
toezichtkosten zo inzichtelijk mogelijk worden opgenomen zodat over het 
toekennen van de taak een afgewogen besluit genomen kan worden. 
 
59 De leden van de SP-fractie vinden het opvallend dat de huidige financiering 
van de toezichtkosten door de regering gelegitimeerd is op basis van het profijt 
dat de onder toezicht staande instelling geniet, bijvoorbeeld in de vorm van 
een hoger consumentenvertrouwen. Deze instellingen legitimeren vervolgens 
het doorberekenen van deze toezichtkosten als een kostenpost aan de burgers 
die gebruik maken van hun maatschappelijk noodzakelijke financiële 
dienstverlening. Deze leden vragen of dit keurmerk van financieel toezicht voor 
de financiële infrastructuur voldoende het publieke belang waarborgt. 
 
17 
 

 
verhoogd. 
 
Het bedrag dat in enig jaar aan de sector wordt doorberekend bestaat uit de 
goedgekeurde begroting van de toezichthouder met aftrek van de kosten voor 
het toezicht in Caribisch Nederland. Vervolgens wordt van dit bedrag de 
verkregen inkomsten in het voorafgaande jaar uit boetes en verbeurde 
dwangsommen tot € 2,5 miljoen afgetrokken en wordt het exploitatiesaldo van 
het voorafgaande jaar verrekend. Het exploitatiesaldo kan positief of negatief 
zijn. Het exploitatiesaldo heeft betrekking op het in enig jaar door te berekenen 
bedrag aan ondertoezichtstaande instellingen. Het is niet van invloed op de 
hoogte van de begroting.  
 
§ 5. Financiële gevolgen en administratieve lasten 
 
64 De leden van de VVD-fractie vragen of de regering alsnog kan ingaan op de 
financiële consequenties voor de onder toezicht staande instanties. 
 
Dit wetsvoorstel heeft op zichzelf geen financiële gevolgen voor de onder 
toezicht staande instellingen. Dit wetsvoorstel wijzigt niets in de 
uitgangspunten rond de doorberekening van de toezichtkosten. De financiële 
gevolgen voor instellingen komen voort uit de concrete begrotingen die 
jaarlijks worden vastgesteld. Tot en met 2020 zijn hiervoor de 
randvoorwaarden opgenomen in de kostenkaders voor de toezichthouders. 
Verder is voor de instellingen de onderlinge verdeling van de kosten relevant. 
Deze wordt vastgesteld in het Besluit bekostiging financieel toezicht 2019. Een 
ontwerp hiervoor is inmiddels openbaar geconsulteerd en in te zien op de 
website www.internetconsultatie.nl.  
 
§ 7. Consultatie 
 
7.1 Overheidsbijdrage 
 
65 De leden van de CDA-fractie vragen of er nog een evaluatie in het verschiet 
ligt naar het afschaffen van de overheidsbijdrage aan het financieel toezicht. 
 
De afschaffing is gebaseerd op het beleid in het rapport Maat Houden 2014. In 
2017 is door de Minister van Veiligheid en Justitie aan uw Kamer aangegeven 
dat dit kabinetsbeleid nog steeds leidend is. Daarbij is specifiek benoemd dat 
volledige doorberekening van de kosten van het financieel toezicht in de rede 
4
ligt. Er is op dit moment geen evaluatie van het algehele kabinetsbeleid rond 
de doorberekening van toezichtkosten of specifiek van de kosten van het 
financieel toezicht voorzien. 
 
7.2 Inzet inkomsten uit boetes en dwangsommen voor het toezicht 
 
66-67 Wat zouden de effecten zijn geweest voor de toegerekende toezicht 
kosten voor de afgelopen jaren, indien de boetes wel bij de toezichthouders 
zelf waren gebleven? Hoe had dit zich verhouden tot het principe van 
voorspelbare en stabiele (toegerekende) kosten, vragen de leden van de VVD-
fractie. 
 
                                                 
4
 Kamerstukken II 2016/17, 24 036, nr. 417. 
19 
 

 
(KPI’s) verbonden aan maatschappelijke doelen en beoogde effecten. Deze 
doelen en effecten reflecteren de belangrijkste strategische prioriteiten van de 
AFM en die van de markt. In het jaarverslag 2018 wordt hierover 
verantwoording afgelegd en kan daarmee getoetst worden in hoeverre de AFM 
haar beoogde resultaten bereikt.  
 
Ook DNB heeft stappen gezet op het gebied van transparantie. Zo heeft DNB 
een splitsing van de personele inzet naar doel en activiteit opgenomen in de 
begroting van 2018 en bevat de begroting 2018 een nieuwe tabel waarin de 
kostenverdeling voor alle zbo-taken naar kostensoort is opgenomen. Daarnaast 
wordt de KPI-tabel continu verbeterd teneinde de koppeling tussen prestaties 
en kosten inzichtelijker te maken. Overigens vergroot de nieuwe opzet van dit 
wetsvoorstel ook de transparantie, omdat wordt bepaald dat DNB de kosten 
per categorie in haar begroting opneemt en die bedragen rechtstreeks 
doorberekend aan de desbetreffende categorie. In de huidige situatie worden 
de totale toezichtkosten (en exploitatieverschillen) van DNB doorbelast aan de 
hand van in de wet opgenomen vaste percentages, waardoor er sprake was 
van een verschil tussen de werkelijke kosten en de doorbelaste kosten per 
categorie. In de huidige begroting is dus sprake van twee van elkaar 
verschillende ‘kostenbegrippen’ per categorie. Vanaf 2019 is er nog maar een 
kostenbegrip.  
 
7.5 Illegale aanbieders en Europees paspoorthouders 
 
70 De leden van de VVD-fractie vragen hoe de toerekening van de kosten in 
andere EU-lidstaten is geregeld. Hoe wordt voorkomen dat Nederlandse 
instellingen een concurrentienadeel hebben ten opzichte van instellingen elders 
in de Unie?  
71 De leden van de CDA-fractie vragen naar het niet in rekening brengen van 
kosten bij Europees paspoorthouders. Zij begrijpen de overweging die daaraan 
ten grondslag ligt, namelijk een eenvoudige kosten-batenanalyse. Wel vragen 
de voorgenoemde leden of deze keuze kan leiden tot een vorm van 
toezichtarbitrage, waarbij een bedrijf zich formeel vestigt in een land met de 
laagste kosten voor het toezicht maar haar activiteiten via een Europees 
paspoort elders laat plaatsvinden. 
 
In een groot deel van de EU-lidstaten worden de kosten voor het financieel 
toezicht (gedeeltelijk) doorberekend aan de sector. Slechts in een klein aantal 
lidstaten is sprake van een volledige overheidsbijdrage. Bij het kiezen van een 
vestigingsplaats binnen de Europese Unie spelen vele factoren een rol. Bij het 
Ministerie van Financiën en bij de toezichthouders zijn geen gevallen bekend 
dat een onderneming haar vestigingsplaats vanwege de toezichtkosten naar 
een andere lidstaat heeft verplaatst of dat een onderneming vanwege de 
toezichtkosten voor een andere lidstaat heeft gekozen als vestigingsplaats. In 
dat verband is ook een recent onderzoek van EY in opdracht van de Autoriteit 
5
Consument en Markt relevant. Hierin wordt geconcludeerd dat toezichtkosten 
geen rol spelen bij de keuze van vestiging bij fintechbedrijven. 
 
  
                                                 
5
 https://www.acm.nl/nl/publicaties/onderzoek-naar-toezichtskosten-voor-fintechs-op-
de-nederlandse-markt.  
21 
 

 
hebben zij in het bijzonder aandacht voor de proportionele toerekening voor 
individuele instellingen. 
 
 
De Minister van Financiën, 
 
 
 
 
W.B. Hoekstra 
23 
 

