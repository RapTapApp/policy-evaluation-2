TWEEDE KAMER DER STATEN-GENERAAL 
 
Vergaderjaar 2017/18 
 
 
34 911 Wijziging van de Wet op het hoger onderwijs en wetenschappelijk onderzoek in 
verband met de introductie van een grondslag voor de verlaging van het 
wettelijk collegegeld voor groepen van studenten (verlaagd wettelijk 
collegegeld) 
 
 
Nr. xxx Nota naar aanleiding van het verslag 
 
Ontvangen 
 
Inhoudsopgave 
I. ALGEMEEN  
1. Inleiding  
- Generieke maatregel 
- Lerarenopleidingen 
2. Inhoudelijk  
2.1 Algemeen 
2.2 Doelgroepen  
- Open universiteit en deeltijd 
2.2.1 Halvering collegegeld voor eerstejaars associate degree- of 
bachelorstudenten 
 - Experiment vraagfinanciering 
2.2.2 Halvering collegegeld voor lerarenopleidingen 
 - Hoofdregel 
- Geen tweede jaar halvering bij een lerarenopleiding 
naast een andere opleiding 
 2.3 Gevolgen voor studiefinanciering 
3. Uitvoering en handhaving 
4. Financiële gevolgen 
5. Gevolgen voor de regeldruk 
6. Gevolgen voor Caribisch Nederland 
7. Gevoerd overleg en advies 
8. Communicatie 
9. Monitoring 
10. Inwerkingtreding 
II. ARTIKELSGEWIJZE TOELICHTING 
 
Algemeen 
De vaste commissie voor Onderwijs, Cultuur en Wetenschap heeft een uitgebreid verslag 
uitgebracht over het Wetsvoorstel verlaagd wettelijk collegegeld. De regering is blij met 
de getoonde belangstelling en interesse van de fracties van CDA, D66 en PvdA voor het 
wetsvoorstel. De fracties van de VVD, GroenLinks, SP en SGP hebben kennisgenomen van 
het voorstel voor de invoering van de mogelijkheid tot het vaststellen van het verlaagd 
wettelijk collegegeld. Alle genoemde fracties hebben vragen gesteld. De regering is de 
vaste commissie voor Onderwijs, Cultuur en Wetenschap erkentelijk voor de gestelde 
vragen en de gemaakte opmerkingen en zal daarop reageren in de hiernavolgende tekst. 
Daarbij is zoveel mogelijk de volgorde van het verslag aangehouden. 
 
1. Inleiding  
De leden van de GroenLinks-fractie merken op dat in de memorie van toelichting staat 
beschreven dat de halvering van het collegegeld in het eerste jaar ervoor zorgt dat 
studenten (of hun ouders) ruim 1.000 euro minder zelf hoeven te financieren. 
Tegelijkertijd kunnen de voornoemde leden dit wetsvoorstel niet los zien van de 
 W8832.NAV 
1 

collegegeld is enerzijds de drempel om te gaan studeren voor alle studenten te verlagen 
en anderzijds studenten te stimuleren om te kiezen voor een lerarenopleiding. Een 
verhoging van de aanvullende beurs, zou alleen voor een specifieke doelgroep de drempel 
om te gaan studeren verlagen en draagt daarnaast niet bij aan de bestrijding van het 
lerarentekort. 
 
Tevens vragen de leden wanneer de Kamer het wetsvoorstel (Wet Studiefinanciering 
2000) zal ontvangen die de verhoging van de rente mogelijk moet maken. Voor welke 
studenten zal deze verhoging van de rente moeten gaan gelden, zo vragen deze leden.  
De planning is om dat wetsvoorstel in de eerste helft van 2019 naar uw Kamer te sturen. 
Uitgangspunt daarbij zal zijn dat alleen nieuwe studenten te maken krijgen met de 10-
jaarsrente. 
 
De leden van de SGP-fractie constateren dat de regering in de toelichting de effecten 
schetst van een situatie waarin het verlaagd wettelijk collegegeld ervoor zorgt dat het 
financiële aspect in de studiekeuze naar de achtergrond dringt. Deze leden vragen of de 
regering deze verwachting daadwerkelijk zelf heeft van het wetsvoorstel, en zo ja, 
waarop die gebaseerd is. Zij wijzen er daarbij op dat het onder studenten gangbaar is om 
te bedenken dat de daadwerkelijke (af)betaling van de studiekosten doorgaans pas na 
afloop van de studie aan de orde is en dat het voordeel dat het wetsvoorstel biedt 
daarom afgezet zal moeten worden tegen het totaalbedrag van de (verwachte) 
studieschuld. Voor zover het al nuttig is om voor het effect van het wetsvoorstel enkel het 
eerste studiejaar te beschouwen, zal daarbij niet enkel het collegegeld maar alle 
studiekosten moeten worden betrokken. Zij vragen de regering op deze overwegingen in 
te gaan.  
De onderzoeken die de gevolgen van de invoering van de Wet studievoorschot hoger 
onderwijs monitoren, laten in een voorlopig beeld zien dat het hoger onderwijs nog altijd 
toegankelijk is voor iedereen. Hoewel het nog te vroeg is om de structurele effecten van 
2
de invoering van het studievoorschot te identificeren, is de regering geen onderzoek 
bekend waaruit specifieke knelpunten blijken ten aanzien van minderjarige studenten of 
studenten uit gezinnen met middeninkomens, zo wil de regering benadrukken in reactie 
op de inleidende opmerkingen van de leden van de SGP-fractie. Wel beschrijven 
onderzoekers op basis van specifieke deelonderzoeken dat voor een deel van de 
studenten die aangeven niet door te studeren in het hoger onderwijs de kosten een 
3
belangrijke factor zijn die ze meewegen. De regering acht het vanzelfsprekend dat de 
studiekeuze, wanneer de financiële kant minder belangrijk wordt doordat het bedrag van 
het wettelijk collegegeld voor eerstejaars wordt gehalveerd, meer zal worden gebaseerd 
op andere aspecten die voor de aspirant-student belangrijk zijn, zoals inhoudelijke 
4
interesses, motivatie, specifieke beroepswensen en baankansen.  
De aanname van de leden van de SGP-fractie ten aanzien van wat onder studenten 
gangbaar zou zijn in hun perspectief over de studiekosten, herkent de regering niet. De 
regering is van mening dat de korting van ruim € 1.000, en zelfs ruim € 2.000 voor 
studenten die kiezen voor een lerarenopleiding, een betekenisvol bedrag is. Ook wanneer 
dat wordt afgezet tegen de totale kosten van een studie. Daarbij wordt nog opgemerkt 
dat de totale studieschuld doorgaans meer representeert dan alleen de totale 
studiekosten, omdat daarin voor een belangrijk deel ook de kosten voor levensonderhoud 
zitten die eenieder zal moeten maken, ook leeftijdsgenoten die niet gaan studeren (zoals 
boodschappen, wonen, kleding en telecom). In de Monitor beleidsmaatregelen hoger 
onderwijs, waarin ook de effecten van onderhavig voorstel zullen worden meegenomen, 
worden reeds de effecten van verschillende beleidsmaatregelen op het leengedrag en de 
studieschuld gemonitord.  
 
                                           
2
 Brief van 1 juni 2017, Kamerstukken II 2016/17, 24 724, nr. 164, p.1. 
3
 Monitor beleidsmaatregelen hoger onderwijs 2016-2017, Kamerstukken II 2016/17, 24 724, nr. 
164, hoofdstuk 9. 
4
 Zie voor belangrijke doorstroomargumenten voor studenten: Monitor beleidsmaatregelen hoger 
onderwijs 2016-2017, Kamerstukken II 2016/17, 24 724, nr. 164, paragraaf 9.5. 
 
 W8832.NAV 
3 

toegankelijkheid van het hoger onderwijs en gemotiveerde studenten, maar ook aan de 
kansengelijkheid.  
 
De regering geeft in haar toelichting over het effect van de korting op het collegegeld aan 
dat dit ervoor zorgt dat alle studenten ruim 1.000 euro minder zelf hoeven te financieren 
en dat zij in geval van een studielening een lagere studieschuld opbouwen doordat zij dat 
bedrag niet hoeven te lenen. De leden willen van de regering een toelichting op de 
waarde van dit door haar genoemde voordeel, gelet op het in haar regeerakkoord 
voorgestelde hanteren van de 10-jaarsrente voor de studielening van studenten.  
Wanneer een student deze ruim € 1.000 had moeten lenen, zou de student deze met 
rente mogen terugbetalen in 35 jaar. Hoe hoog het totaal terug te betalen bedrag dan is, 
is afhankelijk van de rentepercentages in de toekomst, maar ook van het inkomen van 
deze student vanwege de draagkrachtregeling. Wanneer de student dit bedrag niet hoeft 
te lenen, hoeft niets terugbetaald te worden en wordt er ook geen rente berekend. Als de 
student daarnaast nog een schuld opbouwt, kan de 10-jaarsrente wel extra kosten met 
zich meebrengen. De hoogte van die kosten zijn afhankelijk van de hoogte van de schuld, 
het inkomen en de precieze rentes in de toekomst. 
 
Is de regering het met de leden van de PvdA-fractie eens dat het door haar genoemde 
voordeel hiermee ook weer financieel voor een belangrijk deel ongedaan wordt gemaakt, 
doordat de overgang van 5-jaarsrente naar een 10-jaarsrente studenten hier meerjarig 
hogere rentelasten oplevert? Hoe beoordeelt de regering de kritiek vanuit 
studentenorganisaties, die stellen dat hierdoor de korting op het eerstejaars collegegeld 
feitelijk ‘een sigaar uit eigen doos’ zou zijn, zo vragen zij. 
De invoering van de 10-jaarsrente staat los van de invoering van de verlaging van het 
collegegeld voor eerstejaars en een extra jaar voor lerarenopleidingen. Zo is de verlaging 
van het collegegeld gericht op de toegankelijkheid van het hoger onderwijs aan de poort. 
De verhoging van de rente is gericht op de houdbaarheid van de overheidsfinanciën op de 
lange termijn (structurele opbrengsten in 2060). De terugbetaling door studenten wordt 
gespreid over een zeer lange terugbetaalperiode en ligt ver weg in de tijd. De bedragen 
van de halvering en de rente zijn daardoor niet met elkaar te vergelijken. Ook is het 
bedrag wat moet worden terugbetaald afhankelijk van de hoogte van de studieschuld en 
het inkomen terwijl de halvering gelijk is voor alle studenten die onder het wetsvoorstel 
vallen. 
 
De leden van de SP-fractie constateren dat de Afdeling zeer kritisch is over de effectiviteit 
van het wetsvoorstel ten opzichte van het genoemde doel: het wegnemen van drempels 
om te studeren, in het bijzonder voor lerarenopleidingen. Hoewel de leden collegegeld 
zeker als een financiële drempel zien om te gaan studeren, vragen zij zich met de 
Afdeling af of er geen betere maatregelen zijn. Zo zien de leden meer in het verhogen 
van de aanvullende beurs of de herinvoering van de basisbeurs. De leden horen graag de 
reactie van de regering op de kritiek van de Afdeling over het gebrek aan onderbouwing 
voor het voorstel. 
De Afdeling richtte zich in haar kritiek vooral op de aanvankelijk gekozen motivering van 
het kabinet waarin de halvering van het collegegeld in het bijzonder van belang werd 
genoemd voor de specifieke groepen die (mede) om financiële redenen besluiten niet te 
6
gaan studeren, zoals mbo-leerlingen van wie de ouders niet hebben gestudeerd. Daarbij 
redeneerde de Afdeling dat het kabinet, wanneer het zich in het bijzonder richt op die 
specifieke doelgroep, voor de generieke halvering weinig onderbouwing had gegeven. In 
de definitieve memorie van toelichting die door de regering bij uw Kamer is ingediend, is 
dan ook de onderbouwing voor de generieke halvering verduidelijkt en meer gericht op 
7
het nut van de halvering van het collegegeld voor iedere eerstejaars student. Ook in het 
8
nader rapport is het kabinet ingegaan op de kritiek van de Afdeling.  
                                           
6
 Advies Afdeling advisering van de Raad van State, Kamerstukken II 2017/18, 34 911, nr. 4, p.2. 
7
 Memorie van toelichting, Kamerstukken II 2017/18, 34 911, nr.3, p.1-2. 
8
 Advies Afdeling advisering van de Raad van State, inclusief nader rapport, Kamerstukken II 
2017/18, 34 911, nr. 4, p.5-7. 
 W8832.NAV 
5 

Hoewel losstaand van dit voorstel, stelt het regeerakkoord ook voor de rente op 
studieleningen tot 10-jaarsrente te maken, hetgeen op de langere termijn structureel 226 
miljoen euro zou moeten opleveren. Is de regering het met de leden eens dat hierbij 
sprake is van gemengde signalen? Door het collegegeld in het eerste jaar te verlagen 
maar tegelijkertijd lenen duurder te maken ontstaat het beeld van een ‘sigaar uit eigen 
doos’? Hoe ziet de regering dit? Is zij het met de leden eens dat het voor de hand ligt dat 
studenten uit lagere inkomens relatief meer zullen lenen, en dus ook relatief meer aan 
rente kwijt zullen zijn? Is de regering tevens met deze leden eens dat, voor het verhogen 
van de toegankelijkheid van het hoger onderwijs, het afzien van de 10-jaarsrente 
waarschijnlijk effectiever is dan het eenjarig verlagen van collegegeld, zo vragen de 
leden.  
De invoering van de 10-jaarsrente staat los van de invoering van de verlaging van het 
collegegeld voor eerstejaars studenten en een extra jaar voor lerarenopleidingen. Zo is de 
verlaging van het collegegeld gericht op de toegankelijkheid van het hoger onderwijs aan 
de poort. De verhoging van de rente is gericht op de houdbaarheid van de 
overheidsfinanciën op de lange termijn (structurele opbrengsten in 2060). De 
terugbetaling door studenten wordt gespreid over een zeer lange terugbetaalperiode en 
ligt ver weg in de tijd. De bedragen van de halvering en de rente zijn daardoor niet met 
elkaar te vergelijken. Ook is het bedrag wat moet worden terugbetaald afhankelijk van de 
hoogte van de studieschuld en het inkomen terwijl de halvering voor alle studenten die 
onder het wetsvoorstel vallen gelijk is. 
De lagere inkomensgroepen komen vaker in aanmerking voor een aanvullende beurs 
waardoor de leenruimte kleiner wordt. Uit de Monitor beleidsmaatregelen 2016-2017 
blijkt dat eerstejaars met een aanvullende beurs gemiddeld iets minder lenen dan 
eerstejaars zonder aanvullende beurs. Belangrijk hierbij is dat de draagkrachtregeling 
niet wijzigt. De draagkrachtregeling beschermt elke oud-student tegen te hoge 
maandlasten; hoe hoog de studieschuld ook is. Oud-studenten betalen pas terug als ze 
een inkomen hebben boven het minimumloon en ze hoeven nooit meer dan 4% van elke 
euro daarboven te besteden aan de aflossing van hun studieschuld. De 
draagkrachtregeling beschermt dus studenten die na het afstuderen minder verdienen. En 
de rente op de studielening is en blijft sociaal. Ook na de voorgenomen verhoging van de 
rente blijft de rente lager dan de op de markt geldende rentes die gelden bij dergelijke 
gemiddeld lange looptijden. 
 
Lerarenopleidingen 
De leden van de VVD-fractie zijn het met de regering eens dat het lerarentekort een 
prangend probleem is en dat er meerdere maatregelen moeten worden genomen om het 
tekort terug te dringen. De maatregel halvering collegegeld voor de eerste twee jaar is er 
hier één van. In de memorie van toelichting wordt verwezen naar het plan van aanpak 
12
lerarentekort uit februari 2017 . Kan de regering aangeven wat er sinds het uitkomen 
van dit plan van aanpak in gang is gezet om het lerarentekort terug te dringen en welke 
maatregelen binnenkort verwacht kunnen worden?  
In de brieven die op 26 juni en 28 november 2017 aan uw Kamer zijn verstuurd is 
13
ingegaan op de aanpak van het lerarentekort. In het Algemeen Overleg Leraren op 21 
februari en 14 maart jongstleden zijn deze brieven besproken en zijn ook verdere 
14
toezeggingen gedaan met betrekking tot de aanpak van het lerarentekort. Zoals 
aangegeven in het nader rapport wordt via zes actielijnen gewerkt aan het terugdringen 
van het tekort, waaronder het activeren van de stille reserve en verbetering van de 
15
beloning en het carrièreperspectief. Voor de zomer zal uw Kamer geïnformeerd worden 
over de voortgang van deze toezeggingen. 
 
Voorts vragen zij welke (kwantitatieve) resultaten van deze maatregelen worden 
verwacht.  
                                           
12
 Kamerstuk 27 923, nr. 245. 
13
 Brief van 26 juni 2017, Kamerstukken II 2016/17, 27 923, nr. 264 en brief van 28 november 
2017, Kamerstukken II 2017/18, 27 923, nr. 281. 
14
 Algemeen overleg 21 februari 2018, Kamerstukken II 2017/18, 27 329, nr. 285.   
15
 Kamerstukken II 2017/18, 34 911, nr. 4, p.6. 
 W8832.NAV 
7 

18
(levenlanglerenkrediet). Deze lening wordt onder gunstige voorwaarden terugbetaald, 
omdat het afhankelijk is van het inkomen (draagkrachtregeling). Ook kan, wanneer er 
geen recht bestaat op studiefinanciering, aanspraak bestaan op de tegemoetkoming 
lerarenopleiding (WTOS) bestaande uit een gift van € 1.300 voor de kosten van 
collegegeld en schoolkosten. Deze regeling is inkomensafhankelijk. Zij-instromers die al 
beschikken over een bevoegdheid en werkzaam zijn (geweest) op een school kunnen in 
aanmerking komen voor de lerarenbeurs om de opleiding te bekostigen. Voorwaarde is 
wel dat niet eerder gebruik is gemaakt van de lerarenbeurs. Voor zij-instromers in het 
beroep, de groep die via een assessment aan kan tonen al direct voor de klas te kunnen 
staan, bestaan ook subsidiemogelijkheden.  
 
Kan de regering een kosten-batenanalyse maken van de keuze om de regeling uit te 
breiden naar zij-instromers van lerarenopleidingen, zo vragen zij. 
Zoals hiervoor aangegeven heeft de regering ervoor gekozen studenten die zijn begonnen 
vóór het studiejaar 2018-2019 niet onder deze regeling te laten vallen. De regering vindt 
dit niet wenselijk omdat voor de groep zij-instromers al diverse regelingen bestaan om de 
keuze voor een lerarenopleiding aantrekkelijk te maken. De kosten om deze groep zij-
instromers alsnog in de bachelor twee jaar halvering te geven en in de master een jaar 
halvering te geven bedragen de komende jaren in totaal ongeveer € 6 miljoen per jaar en 
vanaf 2022 structureel ongeveer € 2,5 miljoen. Daar bovenop komen nog de 
uitvoeringskosten voor DUO, instellingen en Studielink.  
 
De leden van de D66-fractie vragen de regering nader toe te lichten waarom zij denkt dat 
specifiek de lerarenopleiding aantrekkelijker wordt gemaakt (en dus zal bijdragen aan het 
aanpakken van het lerarentekort) als voor álle studies het collegegeld wordt verlaagd.  
Het wettelijk collegegeld wordt voor alle eerstejaars studenten gehalveerd. Daarmee 
wordt de drempel voor de toegang tot het hoger onderwijs voor alle aankomend 
studenten verlaagd. Studenten aan lerarenopleidingen ontvangen in aanvulling daarop 
ook een tweede jaar halvering van het wettelijk collegegeld. Met dit extra jaar halvering 
wordt het voor aankomend studenten aantrekkelijker gemaakt om voor een 
lerarenopleiding te kiezen. 
 
De bovengenoemde leden vragen de regering voorts of, en zo ja hoe wordt gemonitord of 
onderhavige maatregel effectief is in het totaalpakket van maatregelen om het 
lerarentekort terug te dringen.  
De effecten van deze maatregel worden gemonitord via de jaarlijkse Monitor 
beleidsmaatregelen hoger onderwijs. Deze monitor verschijnt in de eerste helft van 2019. 
Daarin zal in ieder geval aandacht worden besteed aan motieven en intenties van 
aspirant-studenten om wel of niet door te stromen naar het hoger onderwijs en aan de 
effecten op de instroomcijfers, zowel generiek als voor de lerarenopleidingen. De 
instroomcijfers bij lerarenopleidingen zullen laten zien of deze maatregel effect heeft op 
het aantal aspirant-leraren.  
 
De leden van de PvdA-fractie delen de opvatting en wens van de regering om meer 
mensen te bewegen de lerarenopleiding te gaan volgen en het vak van leraar te gaan 
beoefenen. De leden stellen samen met de regering vast dat het lerarentekort niet 
oplosbaar is met enkel een grotere in- en doorstroom naar lerarenopleidingen, maar dat 
hier een serie aan maatregelen benodigd is om de instroom en de interesse voor het 
lerarenberoep fors te verhogen, waaronder een forse vermindering van de werkdruk en 
een eerlijk salaris dat past bij de zwaarte en het belang van de functie van leraar. Kan de 
regering aangeven waarom zij er niet voor gekozen heeft om deze maatregel alleen in te 
zetten voor studenten in lerarenopleidingen?  
                                           
18
 Studenten jonger dan 30 jaar kunnen ook in aanmerking komen voor het levenlanglerenkrediet 
wanneer zij al een hbo-bachelor of een universitaire master hebben afgerond of wanneer zij een 
deeltijdopleiding gaan doen aan hbo of universiteit. 
 W8832.NAV 
9 

verlagen? Zou dit de uitvoering van het wetsvoorstel makkelijker maken en de 
uitvoeringskosten verminderen, zo vragen deze leden.  
In 2016 waren er in alle studiejaren circa 680.000 studenten in het hoger onderwijs met 
aanspraak op wettelijk collegegeld. Met het beschikbare bedrag uit het Regeerakkoord 
voor de halvering van het collegegeld (generieke maatregel eerstejaars en het extra jaar 
halvering lerarenopleiding) zou het wettelijk collegegeld als alternatief voor alle studenten 
in het hoger onderwijs met circa € 250 per jaar kunnen worden verlaagd. Wanneer het 
bedrag van het reguliere wettelijke collegegeld met een vast bedrag zou worden verlaagd 
voor alle studenten die recht hebben op wettelijk collegegeld zou geen aanpassing van 
systemen en processen nodig zijn. Structureel zouden er dan geen uitvoeringslasten zijn. 
De regering heeft echter bewust niet gekozen voor een dergelijke verlaging gedurende 
meerdere studiejaren voor alle studenten, omdat dit naar verwachting minder effect zal 
hebben dan een halvering van het collegegeld in het eerste studiejaar. Zoals ook in het 
nader rapport is aangegeven is uit de gedragswetenschappen bekend dat een korting bij 
aankoop meer effect heeft dan een naar de toekomst uitgespreide korting (zelfs al is die 
21
iets hoger).  
 
2.2 Doelgroepen 
Open universiteit en deeltijd 
De leden van de fracties van VVD, CDA, D66, GroenLinks, SP en SGP hebben 
verschillende vragen gesteld over de positie van studenten aan de Open Universiteit, hun 
collega deeltijdse studenten die aan een andere instelling voor hoger onderwijs studeren 
en de mogelijkheden en onmogelijkheden van een koppeling van de voorgenomen 
halvering van het collegegeld aan studiepunten. Vanwege de onderlinge samenhang zijn 
die vragen hieronder uit de verschillende paragrafen van het verslag onder elkaar 
opgenomen en vervolgens gezamenlijk beantwoord. 
 
De leden van de VVD-fractie lezen dat de regering studenten aan de Open Universiteit – 
die per studiepunt betalen en doorgaans voor een eerste studiejaar twee jaar studeren – 
juridisch hetzelfde beschouwt als studenten aan een reguliere bekostigde 
hogeronderwijsinstelling. Heeft de regering overwogen om de verschillen tussen beide 
typen studenten op praktische relevantie te wegen? Welke risico’s zijn er bij het kiezen 
voor halvering van het collegegeld over de eerste 60 ECTS in plaats van gedurende de 
eerste 12 maanden voor studenten aan de Open Universiteit? Kan de regering een 
kosten-batenanalyse maken indien alsnog wordt gekozen voor halvering over de eerste 
60 ECTS voor studenten van de Open Universiteit, zo vragen zij.  
De leden van de CDA-fractie lezen in de memorie van toelichting dat de in dit 
wetsvoorstel voorgestelde maatregel ook geldt voor studenten aan de Open Universiteit 
die per studiepunt studeren. Deze leden vragen de regering nader toe te lichten hoe dit 
praktisch zal worden vormgegeven.  
De genoemde leden vragen de regering voorts toe te lichten waarom ervoor gekozen is 
de studenten van de Open Universiteit en andere studenten die flexibel of duaal studeren 
onder dezelfde voorwaarden van de aaneengesloten periode van 12 maanden te laten 
vallen.  
Waarom is er niet voor gekozen om deze groepen studenten ook recht te geven op het 
verlaagde collegegeld gedurende de tijd dat zij het aantal punten halen dat overeenkomt 
met een studiejaar? Graag ontvangen de leden van de CDA-fractie een nadere toelichting.  
Deze leden vragen de regering ook nader toe te lichten of ook studenten die studeren aan 
de Open Universiteit of anderszins flexibel of duaal studeren recht houden op de verlaging 
van het collegegeld indien zij wisselen van opleiding net zoals de studenten die een 
reguliere opleiding volgen. 
                                           
21
 Kamerstukken II 2017/18, 34 911, nr. 4, p.10. Onderzoek naar de relatieve waarde van een 
korting op verschillende momenten in de tijd (liever een korting nu of een (grotere) korting later) 
toont aan dat actuele kortingen hoger worden gewaardeerd dan toekomstige kortingen; Frederick, 
Loewenstein en O’Donoghue, «Time Discounting and Time Preference: ACritical Review», Journal of 
Economic Literature juni 2002.  
 
 W8832.NAV 
11 

bijvoorbeeld aan de Open Universiteit. Een koppeling van de verlaging van het wettelijk 
collegegeld aan het aantal te behalen studiepunten is niet uitvoerbaar, omdat van 
studenten niet centraal bij DUO studievoortgangsinformatie (het aantal behaalde 
studiepunten) wordt bijgehouden. Hoewel die informatie van alleen de Open Universiteit 
sinds kort wel voor handen is, maakt dat het nog niet uitvoerbaar. De deeltijdse 
studenten van de Open Universiteit kunnen namelijk niet anders behandeld worden dan 
deeltijdse studenten aan de andere instellingen voor hoger onderwijs.  
Wanneer deeltijdse studenten aan de Open Universiteit in het voorstel anders zouden 
worden behandeld dan deeltijdse studenten aan de overige instellingen voor hoger 
onderwijs, moet dat getoetst worden aan het non-discriminatiebeginsel en de juridische 
kaders die gelden voor gelijke behandeling, zo wordt aangegeven in de richting van de 
leden van de VVD- en de SGP-fractie. Hoewel de Open Universiteit als instelling verschilt 
van de andere instellingen en er dus ook andere regels op van toepassing zijn, geldt dat 
in beginsel niet voor de studenten die daar studeren. Elke student zal zijn eigen 
beweegreden hebben om te kiezen voor een deeltijdstudie aan de Open Universiteit of 
elders, maar een objectief verschil is in de ogen van de regering niet te vinden. Ook niet 
in het feit dat de wet voor de Open Universiteit voorschrijft dat zij studenten per module 
moeten inschrijven. De studenten zelf worden daarmee niet objectief anders. Deze 
studenten dienen daarom naar het oordeel van de regering zoveel mogelijk gelijk 
behandeld te worden.  
Een koppeling van de halvering van het collegegeld aan studiepunten zou vereisen dat 
alle instellingen die opleidingen in deeltijd aanbieden een continu actuele administratie 
moeten gaan bijhouden op basis van studiepunten die – om fouten te voorkomen – ook 
uitgewisseld moet worden met Studielink en DUO. In de tijd van de zogenoemde 
tempobeurs is gebleken dat het actueel houden van een dergelijke administratie tot veel 
problemen kan leiden, bijvoorbeeld wanneer het nakijken van tentamens of het 
registreren van tentamencijfers wat langer duurt. Bovendien zouden de instellingen die 
voor deeltijdstudenten bijvoorbeeld slechts 30 studiepunten programmeren in het eerste 
jaar ook korting moeten verstrekken voor extra behaalde studiepunten of in het tweede 
studiejaar de korting moeten gaan verrekenen voor reeds eerder – met korting – 
behaalde studiepunten. Dat levert een haast onuitlegbare situatie op die ook moeilijk 
uitvoerbaar zal zijn zonder uitgebreide studentadministraties. Het toegepaste collegegeld 
24
moet voorts ook worden gecontroleerd in het kader van de accountantscontrole, wat de 
koppeling aan studiepunten verder zou verzwaren. Het is kortom meer dan alleen een 
praktisch of uitvoeringstechnisch bezwaar. De kosten-batenanalyse wijst duidelijk de kant 
op van het voorliggende voorstel. 
Verlenging van de aanspraak voor alle deeltijders naar bijvoorbeeld 24 maanden lijkt op 
termijn in principe wel uitvoerbaar, zo wordt aangegeven met name in de richting van de 
leden van de D66- en de SP-fractie, al wordt het voorgestelde daarmee ingewikkelder en 
duurder. Dat zou een aanvullende intensivering betekenen van jaarlijks circa € 6 miljoen 
(structureel). De doelstelling van de generieke maatregel die is opgenomen in onderhavig 
voorstel en waar de vragen op zien, is het verlagen van de drempel voor de toegang tot 
het onderwijs. Daarbij gaat het voorstel ervan uit dat die drempel een eenmalig 
fenomeen is. Voor studenten die eenmaal over die drempel zijn en dus onderdeel zijn 
gaan uitmaken van het hoger onderwijs, ziet de regering niet telkens opnieuw een 
drempel. Daarnaast is het collegegeld – met uitzondering van het collegegeld voor 
studenten die deelnemen aan het experiment ‘flexstuderen’ en studenten aan de Open 
Universiteit – een bedrag dat vooraf voldaan moet worden, ongeacht het aantal 
studiepunten dat men in dat jaar zal behalen. De regering ziet daarom in beginsel geen 
noodzaak voor verlenging van de aanspraak voor deeltijdse studenten in het hoger 
onderwijs, inclusief de studenten aan de Open Universiteit. 
 
2.2.1 Halvering collegegeld voor eerstejaars associate degree- of bachelorstudenten 
De leden van de VVD-fractie lezen dat studenten die een lerarenopleiding volgen naast 
een andere opleiding, met uitzondering van de academische pabo, niet in aanmerking 
komen voor het tweede jaar halvering. De reden die voor dit besluit in de memorie van 
                                           
24
 Regeling wijziging en nieuwe vaststelling onderwijsaccountantsprotocol OCW 2017. 
 W8832.NAV 
13 

het wettelijk collegegeld voor een jaar moet worden gehalveerd is jaarlijks circa € 50 tot 
€ 55 miljoen extra benodigd. 
 
Hoe verhoudt zich dat tot dit meer flexibele studeren waarbij studenten niet altijd een 
aaneengesloten periode van 12 maanden studeren, maar een aantal punten halen en 
daar ook voor betalen en dan een tijdje bijvoorbeeld werken en later weer opnieuw 
punten gaan halen, zo vragen deze leden.  
In de voorgenomen amvb wordt ook voor de studenten die deelnemen aan het 
experiment ‘flexstuderen’ een voorziening getroffen. Nu in dat experiment uitsluitend 
studenten kunnen deelnemen vanaf het tweede studiejaar, zal het gaan om eventuele 
tweedejaars studenten die binnen het experiment worden ingeschreven aan een 
lerarenopleiding. Voor hen geldt dat het bedrag aan collegegeld dat zij betalen voor een 
studiepunt en dat in het experimenteerbesluit is vastgesteld, wordt gehalveerd.  
 
De leden van de CDA-fractie vragen de regering hierbij ook aan te geven of de regering 
van mening is dat met deze maatregel het level playing field van de niet-bekostigde 
instellingen wordt aangetast omdat studenten aan deze instellingen niet extra geprikkeld 
zullen worden een studie te starten als reguliere studenten.  
De halvering van het collegegeld geldt alleen voor studies aan bekostigde instellingen. De 
regering stelt daarvoor ook het wettelijk tarief van het collegegeld vast. Een bekostigde 
instelling moet met haar financiering, bestaande uit de som van de bekostiging en het 
collegegeld, het onderwijs financieren. De gederfde inkomsten door het halveren van het 
collegegeld voor bekostigde studenten wordt gefinancierd door een aanvulling van de 
bekostiging. Met het financieren van het onderwijs dat door bekostigde instellingen wordt 
verzorgd, vervult de overheid haar sociale, culturele en opvoedkundige taak. De overheid 
is – ook internationaal rechtelijk gezien – verantwoordelijk voor een stelsel van 
toegankelijk, doelmatig en kwalitatief onderwijs. Bekostigde onderwijsinstellingen hebben 
een opdracht deze publieke taak uit te voeren, en moeten daarbij voldoen aan de eisen 
van de wet, zoals eisen rond de kwaliteit, toegankelijkheid en doelmatigheid, en de 
organisatie van de instelling en rechtsbescherming, rechten en plichten voor studenten. 
Niet-bekostigde instellingen met geaccrediteerde opleidingen moeten ook aan een deel 
van de eisen van de wet voldoen, maar dat gaat minder ver dan de eisen die gelden voor 
bekostigde instellingen. Zo gaat de regering inzake het niet-bekostigd onderwijs niet over 
de toegankelijkheid en niet over het tarief van het cursusgeld of de eisen aan bestuur, 
medezeggenschap en rechtspositie van studenten van een niet bekostigde instelling. Dit 
laat onverlet dat ook private partijen formele diplomagerichte mbo opleidingen en 
opleidingen in het geaccrediteerd hoger onderwijs kunnen aanbieden. Dat private partijen 
deze opleidingen aanbieden, maakt echter niet dat zij voor middelen in aanmerking 
moeten kunnen komen die bedoeld zijn voor de publieke taak van de bekostigde 
onderwijsinstellingen. Hoewel het onderhavige voorstel gevolgen zou kunnen hebben voor 
de private onderwijsmarkt, is dat in de ogen van de regering nog geen reden om ervan af 
te zien of om het uit te breiden naar het niet-bekostigd hoger onderwijs.  
 
Kan de regering hierbij ook betrekken dat in het kader van een ‘leven lang leren’ juist 
vormen van flexibel studeren belangrijke overwegingen zijn van mensen die naast een 
baan een studie willen volgen, zo vragen zij. 
De halvering van het wettelijk collegegeld wordt ook voorgesteld voor deeltijders die 
veelal een baan of gezin combineren met een studie. Dat geldt ook voor studenten aan 
duale studies die deels in de collegebanken en deels in de praktijk opgeleid worden. Tot 
slot wordt ook de route naar het experiment ‘flexstuderen’ opengesteld.  
Voor de doelgroep werkenden zijn bovendien de afgelopen periode verschillende 
maatregelen in gang gezet om het onderwijs aantrekkelijker te maken. De 
belemmeringen om te beginnen met een studie zitten voor deze doelgroep vaak in de 
beperkte tijd die zij hebben voor studeren naast werk en vaak ook hun gezinsleven. 
Daarom is er bij deze groep studenten grote behoefte aan maatwerk en flexibiliteit in de 
opleiding. Voor mensen die financiële belemmeringen ondervinden is er het 
levenlanglerenkrediet. Om de flexibiliteit te bevorderen loopt in het bekostigde en het niet 
bekostigde hoger onderwijs het experiment flexibilisering hoger onderwijs, waarbij 
 W8832.NAV 
15 

hoger onderwijs dan mbo-studenten uit de hoge inkomensgroepen. De regering kijkt 
genuanceerd naar deze informatie en merkt op dat het inkomensbegrip in de 
studiefinanciering uitgaat van het fiscale verzamelinkomen van de ouders. Dit betekent 
29
dat ook voor middeninkomens de inkomensafhankelijke aanvullende beurs beschikbaar 
is, zeker wanneer ze meerdere studerende kinderen hebben. Zo bedraagt bij een 
ouderinkomen van € 45.000 en één ander studerend kind de aanvullende beurs afgerond 
€ 244 per maand. Bij een ouderinkomen van € 60.000 en één ander studerend kind is dat 
ongeveer € 81 per maand. In aanvulling daarop kan de student tegen gunstige 
voorwaarden lenen zodat iedere student over voldoende budget kan beschikken.  
30
Het CBS geeft in het onderzoek aan dat er aanwijzingen zijn om te zeggen dat het 
inkomen een rol speelt bij de kans op instroom, maar dat er ook andere factoren aan te 
wijzen zijn. Zoals leeftijd, opleidingsniveau ouders, migratieachtergrond en gekozen 
vooropleiding. 
In de eerstvolgende Monitor beleidsmaatregelen hoger onderwijs die in het tweede 
kwartaal van 2018 uitkomt zal nader aandacht besteed worden aan de 
doorstroomintentie van mbo-studenten, waaronder ook de relatie met de aanvullende 
beurs. In de beleidsreactie op de Monitor beleidsmaatregelen zal uiteengezet worden 
welke maatregelen worden genomen om de doorstroom van mbo-studenten naar het hbo 
te verbeteren. Daarmee wordt tegemoet gekomen aan het verzoek van uw Kamer van 25 
31
januari 2018 waarin werd verzocht om een brief over doorstroom mbo-hbo. 
 
Waarom heeft de regering het beschikbare budget niet aangewend om voor deze groep 
lastenverlichting te regelen, zo vragen zij.  
De regering heeft ervoor gekozen het collegegeld te halveren voor eerstejaars studenten 
in het hoger onderwijs en een extra jaar halvering toe te kennen aan studenten die 
kiezen voor een lerarenopleiding. Het doel van de halvering van het collegegeld is 
enerzijds de drempel om te gaan studeren voor alle studenten te verlagen en anderzijds 
te stimuleren dat studenten kiezen voor een lerarenopleiding. Een lastenverlichting voor 
studenten uit gezinnen met een middeninkomen zou alleen voor een specifieke doelgroep 
de drempel om te gaan studeren verlagen en draagt daarnaast niet bij aan de bestrijding 
van het lerarentekort. 
 
De leden van de SGP-fractie vragen bij dit wetsvoorstel inzake de inkomenspositie van 
studenten ook aandacht voor de positie van minderjarige studenten. Het kabinet heeft 
aangegeven dat de positie van deze studenten niet zou verslechteren wanneer zij gaan 
studeren. Deze leden ontvangen daarom graag een overzicht waarin op basis van de 
jaarlijkse financiële ondersteuning op rijksniveau het verschil wordt aangegeven tussen 
32
17-jarige mbo’ers en 17-jarige ho’ers in gezinnen met zowel een als twee ouders en een 
inkomen van 47.000 euro. Zij vragen daarbij te betrekken: de kinderbijslag, het 
kindgebonden budget, de zogeheten alleenstaande-ouderkop, het collegegeld, de 
aanvullende beurs en de veronderstelde wettelijke ouderbijdrage. Eveneens vragen zij 
hierbij onderscheid te maken tussen de huidige regelingen en de situatie zoals die na 
uitvoering van het regeerakkoord zal bestaan. 
Voor zover de vragen gaan over onderhavig wetsvoorstel kan de regering aangeven dat 
de halvering van het wettelijk collegegeld vanzelfsprekend ook zal gelden voor 
minderjarige studenten. Ook voor de genoemde doelgroep en hun ouders zal het een 
betekenisvol bedrag zijn. Het wetsvoorstel brengt geen wijzigingen aan in de aanspraak 
op studiefinanciering, kinderbijslag en kindgebonden budget. De positie van minderjarige 
studenten in relatie tot de hiervoor genoemde regelingen is in het bijzonder door de leden 
van de SGP-fractie onder de aandacht gebracht ten tijde van de wetsbehandeling van de 
Wet studievoorschot hoger onderwijs. De regering en het parlement hebben daarbij 
gezamenlijk tot de huidige afbakening besloten waarbij de positie van minderjarigen dus 
nadrukkelijk aan de orde is geweest. 
 
                                           
29
 Een voorlopige lening die bij diplomering binnen 10 jaar wordt omgezet in een gift. 
30
 “Toegankelijkheid van het hoger onderwijs voor mbo 4-gediplomeerden”, CBS 15 september 2017. 
31
 Kenmerk 2018Z01134. 
32
 ho: hoger onderwijs. 
 W8832.NAV 
17 

gedragen, kijkend naar het verwachte aantal fraudeurs. In hoeverre zijn ook alternatieve 
mogelijkheden die uitgaan van meer vertrouwen, zoals bijvoorbeeld regels over het 
achteraf terugbetalen van de korting indien blijkt dat de lerarenopleiding niet is 
afgemaakt, overwogen? Kan de regering nader toelichten waarom administratieve lasten 
zwaarder lijken te wegen dan een potentiele en relevante groep studenten toegang geven 
tot halvering van het collegegeld, zo vragen zij.  
De regering begrijpt het bezwaar tegen deze maatregel ter voorkoming van misbruik. De 
regering ziet echter geen efficiënter alternatief om misbruik te voorkomen. Zonder deze 
maatregel is er een potentieel risico dat 130.000 studenten zich inschrijven op een 
lerarenopleiding. Wanneer gekozen zou worden de halvering terug te vorderen als geen 
diploma is behaald, kan het misbruikrisico afnemen. Dit betekent echter dat studenten 
meerdere jaren moeten wachten voordat zij zekerheid over de halvering hebben.  
Daarnaast zorgt een dergelijk alternatief ervoor dat studenten die wel gemotiveerd zijn, 
maar toch om welke reden dan ook de lerarenopleiding niet afronden de halvering 
uiteindelijk moeten terugbetalen. De zekerheid over de korting komt bij deze maatregel 
pas na enkele jaren. Wanneer hiervoor gekozen wordt is het de vraag of zich een stijging 
van de instroom zal voordoen. De regering kiest er daarom voor om studenten vooraf 
zekerheid te geven over de korting. De consequentie van die keuze is dat mogelijk 
misbruik alleen efficiënt kan worden voorkomen door de voorgestelde en in de memorie 
van toelichting beschreven anti-misbruikmaatregel te handhaven. 
Overigens is het van belang op te merken dat een student aan een willekeurige opleiding 
nog wel kosteloos een lerarenopleiding als tweede studie erbij kan volgen. Voor een 
tweede studie die gelijktijdig wordt gevolgd is altijd maar één keer wettelijk collegegeld 
verschuldigd. 
 
2.3 Gevolgen voor studiefinanciering 
De leden van de D66-fractie vragen de regering waarom de noodzakelijke aanpassingen 
met betrekking tot de maximale lening van studenten van de studiefinancieringssystemen 
34
bij DUO niet voor het studiejaar 2018-2019 kunnen worden gerealiseerd.  
Op dit moment is DUO bezig met de implementatie van een geheel nieuw systeem voor 
het uitvoeren van de Wet studiefinanciering 2000. Dit systeem zal naar huidige inzichten 
medio mei 2018 worden opgeleverd en in gebruik worden genomen. Daarna neemt DUO 
nog enige tijd om de gevolgen van een dergelijke overgang te monitoren en eventuele 
kinderziektes op te lossen. Het implementeren van een aanpassing op de hoogte van het 
op te nemen collegegeldkrediet was dan ook niet meer haalbaar voor de start van het 
studiejaar 2018-2019. 
 
Voorts vragen deze leden hoe groot de regering de kans inschat dat studenten toch een 
hoger collegegeldkrediet lenen dan wat zij aan collegegeld verschuldigd zijn.  
De regering ontkent niet dat het mogelijk is dat studenten meer lenen dan wat zij aan 
collegegeld verschuldigd zijn, maar acht deze kans klein. Studenten wordt bij de 
aanvraagprocedure gemeld dat zij een bedrag kunnen lenen ter hoogte van het te betalen 
collegegeld. Een bedrag wordt hierbij niet genoemd (studenten moeten zelf een bedrag 
invullen). DUO gaat er dan ook van uit dat het opnemen van een te hoge lening in het 
kader van het collegegeldkrediet niet veel voor zal komen bij deze categorie studenten. 
 
3. Uitvoering en handhaving 
De leden van de D66-fractie vragen de regering om een nadere toelichting voor de 
praktische uitvoering betreffende hoe studenten die teveel hebben geleend als gevolg van 
het niet eerder kunnen aanpassen van de maximale lening hun overschot aan lening 
moeten terugbetalen. 
De regering gaat ervan uit dat dit probleem zich niet zal voordoen omdat studenten op 
elk moment zelf kunnen bepalen hoeveel zij lenen. Als studenten er later achter komen 
dat zij naar hun mening teveel hebben geleend en direct willen terugbetalen, kan dit 
teveel geleende bedrag te allen tijde worden teruggestort. Daarnaast kunnen studenten 
via MijnDUO het bedrag dat zij lenen maandelijks aanpassen.  
                                           
34
 DUO: Dienst Uitvoering Onderwijs. 
 W8832.NAV 
19 

aangeven? Worden deze gereserveerde middelen in 2018 geheel besteed, zo vragen deze 
leden.  
In het Regeerakkoord is een structurele intensivering van het profileringsfonds 
aangekondigd van € 2 miljoen per jaar, vanaf 2018. In de sectorakkoorden die met VH, 
VSNU, ISO en LSVb zijn gesloten is afgesproken dat deze intensivering met ingang van 
2018 wordt ingezet voor studenten die extra ondersteuning en begeleiding nodig hebben, 
zoals zwangere studenten en studenten met een beperking, een chronische ziekte, 
36
psychische problemen of bijzondere persoonlijke omstandigheden.  
 
5. Gevolgen voor de regeldruk 
De leden van de SGP-fractie constateren dat de invoering van het verlaagd collegegeld de 
systematiek van studiefinanciering en collegegeld verder compliceert. Instellingen moeten 
door het wetsvoorstel extra bewerkingen gaan verrichten, bijvoorbeeld bij overstap van 
studenten tijdens het eerste jaar. Zij vragen waarom de regering niet besloten heeft de 
verlaging van het collegegeld niet direct als vergoeding door DUO te laten verstrekken, 
zodat instellingen veel rompslomp bespaard blijft.  
Voor de uitvoering van de verlaging van het collegegeld kan gebruik gemaakt worden van 
de reguliere infrastructuur die is ingericht voor de geautomatiseerde inschrijving van 
studenten en vaststelling van de hoogte van het verschuldigde collegegeld via Studielink. 
Daarmee wordt een nieuwe gegevensstroom voorkomen en worden geen wijzigingen 
aangebracht aan gegevens die worden uitgewisseld, partijen waarmee wordt uitgewisseld 
of de wijze van beveiliging van en toezicht op de gegevensverwerking.  
Wanneer wordt gekozen voor uitbetaling door DUO is een geheel nieuwe gegevensstroom 
nodig van instellingen aan DUO waarvoor ook allerlei systeemaanpassingen en processen 
nodig zijn. De hoogte van het wettelijk collegegeld kan namelijk verschillen (deeltijd, OU 
en kleinschalig en intensief onderwijs). Instellingen worden in dat geval dus niet ontlast 
en moeten meer administratie gaan voeren. 
 
6. Gevolgen voor Caribisch Nederland 
De leden van de D66-fractie vragen de regering waarom er met de voorgenomen 
maatregelen geen gevolgen zijn voor Caribisch Nederland. 
Doordat er op Bonaire, Sint Eustatius en Saba geen bekostigde instellingen voor hoger 
onderwijs gevestigd zijn waar de halvering van het collegegeld voor kan worden 
voorgeschreven, zijn er ter plaatse geen directe gevolgen voor de Caribisch Nederlandse 
ho-studenten. Wanneer zij in de regio gaan studeren, krijgen zij te maken met het in het 
betreffende land geldende collegegeldtarief. Wanneer zij echter naar Europees Nederland 
komen voor een ho-opleiding, dan krijgen zij, zoals in de memorie van toelichting 
37
aangegeven, op dezelfde wijze als Europees Nederlandse studenten aanspraak op 
halvering van het collegegeld voor eerstejaars en voor een extra jaar in geval van een 
lerarenopleiding. 
 
7. Gevoerd overleg en advies 
De in deze paragraaf van het verslag gestelde vragen over de Open Universiteit en 
deeltijdse studenten van de fracties van VVD, D66 en SGP zijn opgenomen en 
beantwoord onder paragraaf 2.2 van deze nota naar aanleiding van het verslag. 
 
De leden van de SP-fractie merken op dat in de memorie van toelichting staat dat 
instellingen aangeven dat het niet duidelijk is op welke wijze zij worden gecompenseerd 
voor de halvering van het collegegeld. Hierover worden nog afspraken gemaakt met de 
38 39
VSNU en VH . Wanneer kunnen we deze afspraken verwachten? Zit deze compensatie 
al in de structurele 175 miljoen euro die de regering uittrekt voor het halveren van het 
collegegeld? Is bij de onderhandelingen met de instellingen alleen de wijze van 
compensatie of ook de hoogte punt van discussie? Is de regering het met de leden eens 
                                           
36
 Sectorakkoord wetenschappelijk onderwijs 2018, p.7; Sectorakkoord hoger beroepsonderwijs 
2018, p.7. 
37
 Kamerstukken II 2017/18, 34 911, nr. 3, p.12-13. 
38
 VSNU: Vereniging van Samenwerkende Nederlandse Universiteiten. 
39
 VH: Vereniging Hogescholen. 
 W8832.NAV 
21 

voorstel aan uw Kamer is gepubliceerd als start van de online campagne op sociale 
media. De video die hiervoor is gemaakt vertelt aankomend studenten over de maatregel 
en de doelgroep. Na behandeling van het wetsvoorstel door uw Kamer zal een infographic 
worden gepubliceerd en zal meer informatie worden gegeven over de concrete uitwerking 
van de halvering voor lerarenopleidingen.  
Instellingen zijn in januari 2018 per brief geïnformeerd over de maatregel. De 
aankomende studenten worden op dit moment al op de hoogte gesteld over het 
voorgenomen wetsvoorstel, in die zin tijdig, omdat daarmee de doelgroep bereikt kan 
worden die zich voor 1 mei aanmeldt.  
Na de behandeling in de Tweede Kamer zullen de instellingen een nieuwe brief krijgen 
met informatie over de maatregel. Tevens zijn instellingen in het mbo en het vo middels 
nieuwsbrieven op de hoogte gesteld met een verwijzing naar Rijksoverheid.nl.  
De communicatiedoelstellingen zijn gericht op aankomende studenten en instellingen. 
Belangrijkste doelstelling is de doelgroep informeren over de voorgenomen maatregel en 
het wetstraject. Daarbij is het doel om ook potentiele studenten voor een lerarenopleiding 
te bereiken. Het communicatiedoel gericht op instellingen is het informeren van de 
onderwijsinstellingen zodat zij zich kunnen voorbereiden op de maatregel en zo nodig 
aspirant-studenten kunnen informeren. 
 
9. Monitoring 
De leden van de PvdA-fractie merken op dat de regering stelt dat de effectiviteit van deze 
maatregel in de praktijk zal moeten blijken. Daarnaast geeft zij aan dat de effecten 
gemonitord zullen worden. Kan de regering aangeven hoe zij de effectiviteit gaat 
beoordelen?  
Studenten aan een lerarenopleiding ontvangen een jaar extra halvering van het 
collegegeld, waarmee het aantrekkelijker wordt om voor een lerarenopleiding te kiezen. 
De verwachting is dat dit zal leiden tot een stijging van de instroom in de 
lerarenopleiding. Of de maatregel effectief is in het totaal van maatregelen zal in de 
praktijk moeten blijken. De effecten worden gemonitord via de jaarlijkse Monitor 
beleidsmaatregelen hoger onderwijs. Deze monitor verschijnt in de eerste helft van 2019. 
Daarin zal in ieder geval aandacht worden besteed aan motieven en intenties van 
aspirant-studenten om wel of niet door te stromen naar het hoger onderwijs en aan de 
effecten op de instroomcijfers, zowel generiek als voor de lerarenopleidingen. 
 
Wanneer is zij tevreden en welke doelstelling stelt zij hier concreet bij met betrekking tot 
het vergroten van instroomeffecten richting lerarenopleidingen, zo vragen zij. 
Er is geen concrete kwantitatieve doelstelling gesteld in het onderhavige voorstel. 
Hoeveel procent de instroom zal stijgen valt niet te voorspellen en zal daarom in de 
praktijk moeten blijken. 
 
10. Inwerkingtreding 
De leden van de VVD-fractie lezen dat de wet indien nodig in werking kan treden met 
terugwerkende kracht tot het begin van het studiejaar 2018-2019. Kan de regering 
aangeven hoe zij dit gaat doen, mocht de wet niet tijdig behandeld zijn?  Welk effect 
heeft het eventueel met terugwerkende kracht invoeren van de wet op het voornoemde 
communicatieplan, zo vragen de leden. 
De leden van de GroenLinks-fractie vragen wanneer dit wetsvoorstel uiterlijk zou moeten 
worden aangenomen om voor aanvang van het studiejaar 2018-2019 in werking te 
treden. Wordt hierbij rekening gehouden dat studenten zich uiterlijk 1 mei moeten 
aanmelden, zo vragen zij. De voornoemde leden van de GroenLinksfractie lezen in de 
memorie van toelichting dat de wet zo nodig ook met terugwerkende kracht in werking 
kan treden. Wat zou dat betekenen voor de studenten die in het studiejaar 2018-2019 
beginnen met een studie in het hoger onderwijs? Betekent dit dat zij dan eerst het 
volledige wettelijk collegegeld betalen en op een later moment de helft terug zullen 
krijgen, zo vragen deze leden.  
De regering heeft het wetsvoorstel zo snel mogelijk aangeboden en uw Kamer en de 
Eerste Kamer gevraagd dit wetsvoorstel met spoed te behandelen zodat zo snel mogelijk 
duidelijkheid aan aankomende studenten geboden kan worden. Als het wetsvoorstel voor 
 W8832.NAV 
23 

