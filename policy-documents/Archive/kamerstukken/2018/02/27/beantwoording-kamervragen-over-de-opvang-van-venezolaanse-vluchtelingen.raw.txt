 
 
 
 
 
 
Aan de Voorzitter van de Rijnstraat 8 
 
Tweede Kamer der Staten-Generaal 2515 XP Den Haag 
 
Binnenhof 4 Postbus 20061 
 
Den Haag Nederland 
 
www.rijksoverheid.nl 
 
 
 
 
 
Onze Referentie 
 
BZDOC-1383765887-57 
 
Uw Referentie 
 
 2018Z00605 
 
Bijlage(n) 
Datum 27 februari 2018 
 
 
Betreft  Beantwoording vragen van het lid Bouali over de opvang van  
 
Venezolaanse vluchtelingen  
 
 
 
 
 
 
 
 
Hierbij bied ik u, mede namens de staatssecretaris van Justitie en Veiligheid, de 
antwoorden aan op de schriftelijke vragen gesteld door het lid Bouali (D66) over 
de opvang van Venezolaanse vluchtelingen. Deze vragen werden ingezonden op 
18 januari 2018 met kenmerk 2018Z00605. 
 
 
 
De Minister van Buitenlandse Zaken,  
De Minister voor Buitenlandse Handel en  
Ontwikkelingssamenwerking,  
  
  
  
 
 
Sigrid A.M. Kaag 
 
 
 
 
[Ondertekenaar 3] [Ondertekenaar 4] 
  

  
 
Onze Referentie 
Antwoord op vraag 4 en 5 
BZDOC-1383765887-57 
De Nederlandse humanitaire middelen worden ingezet daar waar de noden het 
 
hoogst zijn. Bij het bepalen van de inzet worden factoren als kwetsbaarheid van 
de bevolking, capaciteit van een land om de noden te lenigen, het aantal 
slachtoffers en het tekort in de financiering van de noden meegenomen.  
Nederland geeft jaarlijkse ongeoormerkte bijdragen aan een aantal VN-
organisaties en fondsen, zoals UNHCR (33 miljoen in 2018), het 
Wereldvoedselprogramma (36 miljoen), het Internationale Comité van het Rode 
Kruis (ICRC, 40 miljoen) en het Central Emergency Response Fund (55 miljoen). 
Deze bijdragen stellen organisaties in staat om zelf te bepalen waar hulp het 
hardste nodig is. UNHCR ondersteunt de regering van Colombia met zowel de 
opvang van vluchtelingen en migranten uit Venezuela als met de opvang van ruim 
425.000 Colombiaanse intern ontheemden.  
Vraag 6  
Bent u bereid het probleem van de opvang van Venezolaanse vluchtelingen te 
agenderen in de VN-Veiligheidsraad, en daar net als de secretaris-generaal van de 
VN te pleiten voor concrete bijstand voor Colombia? Zo ja, bent u bereid de 
Kamer te informeren over de uitkomsten hiervan? 
 
Antwoord 
De secretaris-generaal van de VN heeft al hulp voor Venezolaanse vluchtelingen in 
Colombia aangekondigd. De Minister voor Buitenlandse Handel en 
Ontwikkelingssamenwerking heeft in gesprek met de secretaris-generaal van de 
VN op 15 januari jl. laten weten dat het kabinet achter dat aanbod staat. Het 
kabinet ziet op dit moment geen toegevoegde waarde in het agenderen van de 
opvang van Venezolaanse vluchtelingen in de VN Veiligheidsraad. Ook onder de 
andere leden van de Veiligheidsraad bestaat hiervoor geen draagvlak. Zie verder 
het antwoord op vraag 2, 4 en 5. 
 
Vraag 7 
Kunt u toelichten hoeveel Venezolaanse vluchtelingen in 2017 in Aruba, Bonaire 
en Curaçao zijn opgevangen, en hoe de opvang voor hen op deze verschillende 
eilanden is geregeld? 
 
Antwoord 
In Aruba, Curaçao en Bonaire zijn in 2017 geen Venezolaanse vluchtelingen 
opgevangen. Om in aanmerking te komen voor de status erkend vluchteling, moet 
een persoon in het land waar zij asiel hebben aangevraagd internationale 
bescherming hebben gekregen. Hiervan was afgelopen jaar geen sprake.  
In 2017 heeft op Bonaire één persoon (met de Venezolaanse nationaliteit) een 
verzoek om bescherming ingediend bij de Immigratie- en Naturalisatiedienst 
Caribisch Nederland te Bonaire. Deze aanvraag is niet ingewilligd, omdat 
betrokkene niet aan de voorwaarden van het gevraagde verblijfsdoel voldeed. 
Conform het huidige beleid in Caribisch Nederland is een persoon die om 
bescherming vraagt zelf verantwoordelijk om in zijn of haar opvang te voorzien. 
Daarbij kan worden gedacht aan een onderkomen bij familie, vrienden/kennis of 
hotels. Voor schrijnende gevallen kan een uitzondering worden gemaakt. Bij een 
grote toestroom van om bescherming vragen migranten heeft het ministerie van 
Justitie en Veiligheid in samenwerking met het Openbaar Lichaam Bonaire, de 
uitvoeringsorganisaties (o.a. Koninklijke Marechaussee, Korps Politie Caribisch 

