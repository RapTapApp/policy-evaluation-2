  
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
 
der Staten-Generaal 
Plein 4 
MPC 58 B 
Plein 2 
Postbus 20701 
2511 CR Den Haag 
2500 ES Den Haag 
www.defensie.nl 
 
 
 
 
 
 
 
Onze referentie 
BS2018003421 
Datum  
Afschrift aan 
de Voorzitter van de Eerste  
Betreft Jaarplan 2018 
Kamer der Staten-Generaal 
Kustwacht voor het Koninkrijk der Nederlanden in het Caribisch 
Binnenhof 22 
Gebied 
2513 AA Den Haag 
 
 
Bij beantwoording datum, 
onze referentie en betreft 
 
vermelden. 
 
Hierbij bied ik u aan, mede namens de Staatssecretaris van Binnenlandse Zaken 
en Koninkrijksrelaties, het Jaarplan 2018 van de Kustwacht voor het Koninkrijk 
der Nederlanden in het Caribisch gebied. De Rijksministerraad heeft dit jaarplan 
op 19 januari jl. vastgesteld.  
 
Het Jaarplan omvat de uitwerking van de beleidsvoornemens die conform de 
Rijkswet Kustwacht door de Rijksministerraad zijn vastgesteld. Het Jaarplan is 
opgesteld op grond van de taken van de Kustwacht, de algemene beleidskaders 
en het beleid van de bij de Kustwacht betrokken landen en ministeries.  
 
Zoals reeds eerder aan uw Kamer is bericht is, in de Miljoenennota 2018 met het 
oog op de veiligheidsproblematiek nabij Aruba, Bonaire en Curaçao eenmalig een 
bedrag van € 8 miljoen opgenomen. In Hoofdstuk IV van de Rijksbegroting is 
deze € 8 miljoen onderverdeeld in € 4 miljoen voor 2017 en hetzelfde bedrag 
voor 2018. Deze intensivering wordt in 2018 besteed aan noodzakelijk 
instandhoudingsonderhoud van de Cutters, levensverlengend onderhoud aan de 
walradarketen, het oplossen van exploitatieproblematiek en aan het ophogen van 
de luchtverkenningscapaciteit ter versterking van de grensbewaking.   
 
Tevens is met het regeerakkoord 2018 vastgesteld dat het Nederlandse deel van 
het budget voor de Kustwacht over gaat naar het Ministerie van Defensie en 
zodanig wordt aangepast dat een goede taakuitoefening mogelijk is. Hiervoor is 
10 miljoen euro per jaar beschikbaar. Omdat op het moment van schrijven de 
budgetoverheveling en de besteding van het aanvullend budget nog nader 
worden uitgewerkt, wordt in het Jaarplan 2018 nog uitgegaan van Hoofdstuk IV 
(Koninkrijksrelaties) en de meerjarige reeks uit de miljoenennota. Zodra deze 
uitwerking definitief is, zullen wij u hierover aanvullend informeren. 
 
Een van de speerpunten is een duurzame financiering van een 
toekomstbestendige Kustwacht. In dat kader wordt gewerkt aan het Lange 
Termijn Plan 2019 – 2028, waarin de investeringen voor de continuïteit zijn 
beschreven. 
 Pagina 1 van 2  
 
 

