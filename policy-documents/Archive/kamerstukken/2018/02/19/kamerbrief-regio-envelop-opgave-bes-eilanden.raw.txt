 
 
 
> Retouradres Postbus 20401 2500 EK Den Haag 
 
Regio Portefeuille LNV 
 
Bezoekadres 
De Voorzitter van de Tweede Kamer 
Bezuidenhoutseweg 73 
der Staten-Generaal 
2594 AC Den Haag 
Binnenhof 4 
Postadres 
2513 AA  DEN HAAG 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
www.rijksoverheid.nl/lnv 
 
Ons kenmerk  
 
DGBI-DR / 18026247  
 
Datum 19 februari 2018 
Betreft Regio Envelop opgave BES-eilanden 
 
Geachte Voorzitter, 
 
In navolging op mijn brief over de ‘Stand van zaken Regio Envelop’ informeer ik u, 
mede namens de minister en de staatssecretaris van Binnenlandse Zaken en 
Koninkrijksrelaties over de BES-eilanden. Het kabinet heeft de ambitie om de 
gebiedsgerichte aanpak tussen Rijk en regio’s verder te versterken. In het 
Regeerakkoord zijn zes opgaven specifiek benoemd. Deze opgaven worden met 
voorrang uitgewerkt en tot besluitvorming gebracht.  
 
In dit kader heeft het kabinet besloten om ook middelen uit de Regio Envelop aan 
te wenden voor de problematiek op Bonaire, Sint Eustatius en Saba. Voor de 
inwoners van de eilanden heeft Nederland immers een bijzondere 
verantwoordelijkheid.  
 
Het kabinet legt daarbij conform het regeerakkoord de prioriteit bij het verbeteren 
van het economisch perspectief in Caribisch Nederland, onder meer door 
versterking van de infrastructuur en het terugdringen van armoede. Extra 
investeringen vinden plaats onder voorwaarde dat goed bestuur en financiële 
verantwoording op een afdoende niveau zijn geborgd.  
 
Het kabinet zal een bijdrage ad €30 miljoen leveren uit de Regio Envelop voor 
projecten ten behoeve van Bonaire, Sint Eustatius en Saba, die worden ontwikkeld 
door de minister van LNV en de coördinerend staatssecretaris van BZK in 
samenwerking met de interdepartementale Stuurgroep Caribisch Nederland. 
 
De middelen die het kabinet inzet, bieden zicht op het realiseren van plannen die 
bijdragen aan de gewenste versterking van de samenleving en brede welvaart op 
de eilanden. Een succesvolle aanpak vraagt een gezamenlijke vormgeving van 
projecten door Rijk, eilandbestuur en -bewoners, bedrijfsleven en 
maatschappelijke instellingen.  
 
Als we samen optrekken als overheden en daarbij ook verbindingen maken onze 
partners op Bonaire, Sint Eustatius en Saba, zijn we effectiever in het oppakken 
van maatschappelijke opgaven. In de komende periode zullen de staatssecretaris 
van BZK en ik daarom in samenwerking met de interdepartementale Stuurgroep 
Caribisch Nederland het gesprek aangaan met de partners en stakeholders in 
 Pagina 1 van 1 
 
 

