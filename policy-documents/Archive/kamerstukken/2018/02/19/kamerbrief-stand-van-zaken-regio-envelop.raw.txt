 
 
 
> Retouradres Postbus 20401 2500 EK Den Haag 
 
Regio Portefeuille LNV 
 
Bezoekadres 
De Voorzitter van de Tweede Kamer 
Bezuidenhoutseweg 73 
der Staten-Generaal 
2594 AC Den Haag 
Binnenhof 4 
Postadres 
2513 AA  DEN HAAG 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
www.rijksoverheid.nl/lnv 
 
Ons kenmerk  
 
DR / 17202274  
 
Datum 19 februari 2018 
Betreft Stand van zaken Regio Envelop 
 
Geachte Voorzitter, 
 
Als Rijk, regionale overheden en de bedrijven, kennisinstellingen en 
maatschappelijke organisaties in regio’s samen optrekken kunnen we meer doen 
voor de samenleving en wordt het overheidsbeleid effectiever. Want in regio’s 
komen maatschappelijke opgaven vaker samen en ontstaan dus ook kansen. Als 
we regio’s versterken kunnen we de samenleving versterken. En een land met een 
sterke samenleving kan meer betekenen in de wereld. Het kabinet heeft veel 
ambities om met regio’s samen te werken, daar waar het meerwaarde heeft voor 
kwaliteit van leven en welvaart, uitgaande van de eigen regionale kracht en 
zonder daar vooraf een blauwdruk voor te maken. 
 
Zoals aangekondigd tijdens de begrotingsbehandeling Economische Zaken en 
Klimaat en Landbouw, Natuur en Voedselkwaliteit 2018, deel Landbouw, Natuur 
en Voedselkwaliteit van 6 en 7 december jongstleden, informeer ik u middels deze 
brief, mede namens de minister van BZK, over de invulling van de Regio Envelop, 
de regionale deals en de zes prioritaire opgaven uit het Regeerakkoord. Deze brief 
gaat in op de randvoorwaarden maar ook in op de vraag van de vaste commissie 
voor Economische Zaken en Klimaat over het proces voor de verdeling van de 
regionale middelen (kenmerk 2018Z01009/2018D02205). Daarnaast wordt u 
middels separate brieven nader geïnformeerd over het proces van de zes in het 
Regeerakkoord genoemde opgaven. In mei van dit jaar wordt u geïnformeerd over 
de procedure om de initiatieven voor andere regionale deals te selecteren. 
 
Regio Envelop 
Het Regeerakkoord stelt een budget ter beschikking voor regionale opgaven. Bij 
startnota is dit budget vastgesteld op €950 miljoen voor de jaren 2018 tot en met 
2022 (Kamerstuk 34 775, nr. 54): de Regio Envelop. Dit budget zal in ieder geval 
worden ingezet voor de zes opgaven die expliciet in het Regeerakkoord zijn 
opgenomen: nucleaire problematiek, ESTEC, Zeeland, Eindhoven, Rotterdam Zuid 
en de BES-eilanden. Deze opgaven worden op dit moment met prioriteit 
uitgewerkt. In lijn met de Rijk/regio ambities uit het Regeerakkoord zet het 
kabinet een substantieel deel van het budget in voor andere regionale deals. 
 
  
 Pagina 1 van 5 
 
 

 
 
Regio Portefeuille LNV 
 
 
 
 
 
 
Ons kenmerk 
 
DR / 17202274 
  
 
problematiek zonder hulp niet aankunnen. Kern van de aanpak is het bottom-up 
karakter: het kabinet zoekt aansluiting op de opgaven en kansen die 
samenhangen met het DNA van de regio. 
 
Zes opgaven 
In het Regeerakkoord zijn zes opgaven specifiek genoemd. Ze worden met 
voorrang uitgewerkt en tot besluitvorming gebracht. In afzonderlijke brieven zal ik 
per opgave nader ingaan op de bijdrage vanuit de Regio Envelop en het verdere 
proces. Voor de opgaven Zeeland, Rotterdam-Zuid en Eindhoven zal de omvang 
van de bijdragen op korte termijn, na verder overleg met de regio, worden 
vastgesteld. In deze brief ga ik in op de bredere randvoorwaarden voor de zes 
opgaven.   
 
De inzet en uitwerking van de maximale bijdragen aan de zes opgaven vanuit de 
Regio Envelop, vindt de komende tijd plaats in overleg tussen de betrokken 
regionale partijen, het ministerie van LNV en de betrokken vakdepartementen en 
in het geval van de BES-eilanden de stuurgroep Caribisch Nederland.  
 
Zoals hiervoor aangegeven, zullen de voorstellen worden beoordeeld op basis van 
de vraag in hoeverre zij bijdragen aan ontwikkeling van de brede welvaart. In 
aanvulling hierop zijn randvoorwaarden opgesteld. Voorstellen zullen op basis van 
deze randvoorwaarden worden beoordeeld. De invulling van de proposities zal 
voor inzet van de middelen mede getoetst worden op de doelmatigheid en 
doeltreffendheid. Het is nadrukkelijk niet zo dat scores op individuele criteria 
doorslaggevend zijn. Het gaat om het totaalbeeld. De zes opgaven zullen zoveel 
mogelijk bezien worden in de context van de inhoudelijke ambitie en de 
randvoorwaarden zoals verwoord in deze brief. Waar mogelijk worden ook over 
4
deze zes opgaven regionale deals gesloten. Het kabinet streeft er voorts naar om 
voor het zomerreces 2018 voor alle zes opgaven goed uitgewerkte, gezamenlijke 
plannen te hebben. 
 
Randvoorwaarden zes opgaven voor inzet Regio Envelop 
1. Aansluiting van de inhoudelijke regionale doelen / opgaven op nationale opgaven uit 
het Regeerakkoord of onderliggend Rijksbeleid. Bij voorkeur betreft het meervoudige 
opgaven. Er zal ook gekeken worden naar het te verwachten regio-overstijgend effect; 
2. Cofinanciering: het uitgangspunt is dat de middelen uit de Regio Envelop een vliegwiel 
zijn om investeringen vanuit de regio een steuntje in de rug te bieden; vanuit de Regio 
Envelop wordt maximaal 50% bijgedragen;  
3. Toekenning van middelen is onderdeel van een bredere, meerjarige deal, met concrete 
samenwerkingsafspraken van een coalition of the willing: een expliciet doel 
(resultaatgericht), programma en inzet van middelen; 
4. Publiek-private samenwerking (PPS): in de deal leveren zowel publieke als private 
partijen bijdragen. Bij voorkeur is sprake van een triple helix -overheid, bedrijfsleven, 
maatschappelijke organisaties en kennisinstellingen- insteek. Uitgangspunt is actief 
                                                
 
4
 Hier zal in ieder geval de nucleaire problematiek van uitgezonderd worden, omdat deze problematiek vooral ziet 
op de rol van de Staat. 
 
 Pagina 3 van 5 
 

 
 
Regio Portefeuille LNV 
 
 
 
 
 
 
Ons kenmerk 
 
DR / 17202274 
  
 
Tot slot 
Ik zie uit naar het verder verstevigen van de samenwerking tussen Rijk en regio in 
de komende periode. Als we samen optrekken als overheden, en daarbij ook 
verbindingen maken met bedrijven, kennisinstellingen en maatschappelijke 
organisaties, zijn we effectiever in het oppakken van onze maatschappelijke 
opgaven. Afgelopen jaren heeft het Rijk veel kunnen doen in samenwerking met 
de regio, via bijvoorbeeld de city deal-aanpak en regionale 
structuurversterkingsprogramma’s, zoals het Investeringsprogramma Zeeland in 
Stroomversnelling. Daar werkt het kabinet graag als partner van regionale 
partijen aan verder, onder andere langs de lijnen in deze brief. 
 
 
 
 
 
Carola Schouten 
Minister van Landbouw, Natuur en Voedselkwaliteit 
 
 Pagina 5 van 5 
 

