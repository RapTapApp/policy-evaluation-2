 
 
 
Nr. WJZ/1309899(6672)  
  
(Hoofd) Afdeling 
 
DIRECTIE WETGEVING 
EN JURIDISCHE 
ZAKEN  
  
Nader rapport inzake het voorstel van wet Den Haag, 2 februari 2018 
inzake bundeling en aanpassing van 
regels over de registers met betrekking 
tot onderwijsdeelnemers (Wet register 
onderwijsdeelnemers)  
 
 
 
 
 
 
 
Blijkens de mededeling van de Directeur van Uw kabinet van 1 december 2016, nr. 
2016002108, machtigde Uwe Majesteit de Afdeling advisering van de Raad van State 
haar advies inzake het bovenvermelde voorstel van wet rechtstreeks aan mij te doen 
toekomen. 
 
Dit advies, gedateerd 24 februari 2017, nr. W05.16.0405/1, bied ik U hierbij aan. 
 
Het voorstel geeft de Afdeling advisering van de Raad van State aanleiding tot het maken 
van opmerkingen. De Afdeling geeft U in overweging het voorstel niet te zenden aan de 
Tweede Kamer der Staten-Generaal dan nadat met die opmerkingen rekening zal zijn 
gehouden. De nummering die in dit nader rapport wordt gebruikt, sluit aan bij die van het 
advies van de Afdeling.  
 
1. Geschiktheid van een algemene onderwijswet (Awo) 
De Afdeling adviseert de keuze voor een algemene onderwijswet te heroverwegen. 
Hiervoor verwijst de Afdeling naar de uiteenlopende kenmerken van de 
onderwijssectoren, die naar het oordeel van de Afdeling met zich meebrengen dat het 
aantal onderwerpen dat zich voor een algemene regeling leent vermoedelijk zeer beperkt 
is. Ook bespreekt de Afdeling enkele gevolgen van een algemene onderwijswet voor de 
toegankelijkheid van de onderwijswetgeving, zoals het gegeven dat de gebruiker in plaats 
van één sectorwet ook de algemene onderwijswet zou moeten raadplegen om de 
toepasselijke regels te vinden.  
 
De regering is met de Afdeling van oordeel dat er substantiële verschillen bestaan tussen 
de onderwijssectoren, onder meer ten aanzien van de schaalgrootte van de 
onderwijsinstellingen, de onderwijsinhoud en de doelgroep (de onderwijsdeelnemers). 
Deze verschillen brengen met zich mee dat een aanzienlijk deel van de 
1 
 

 
informatie- en gegevensbeschermingsgebied, onder meer waar het gaat om hergebruik 
van gegevens.  
 
In verband met de aanpassing van de reikwijdte van het wetsvoorstel zijn het opschrift 
en de aanhef van het wetsvoorstel aangepast en is de citeertitel gewijzigd van Algemene 
wet onderwijs naar Wet register onderwijsdeelnemers. Ook is de nummering aangepast. 
Het wetsvoorstel zoals voorgelegd aan de Afdeling kende een nummering waarbij de 
artikelen per hoofdstuk waren genummerd, onder vermelding van het hoofdstuknummer 
voor het artikelnummer. Voor deze nummering was gekozen met het oog op de omvang 
van de wet nadat daaraan andere onderwerpen zouden zijn toegevoegd. Nu het 
wetsvoorstel zich beperkt tot de registerwetgeving, kan worden volstaan met een 
3
doorlopende nummering. 
 
2. Betrouwbaarheid gegevens niet bekostigd hoger onderwijs 
Met de Wet invoering associate degree-opleiding is de grondslag (versneld)  gerealiseerd 
om het niet-bekostigd hoger onderwijs toe te voegen aan de systematiek van het 
4
basisregister onderwijs (BRON) en diplomaregister. In overleg met betrokkenen is 
besloten dat de rechtspersonen  voor hoger onderwijs vanaf 1 januari 2018 gegevens 
aanleveren aan BRON en het diplomaregister. In de afgelopen periode is de aansluiting 
van het niet-bekostigd hoger onderwijs op deze registers voorbereid. DUO gaat met de 
gegevens van rechtspersonen voor hoger onderwijs op dezelfde wijze om als met de 
gegevens van bekostigde instellingen voor hoger onderwijs. Rechtspersonen voor hoger 
onderwijs leveren inschrijvings - en diplomagegevens aan van geaccrediteerde 
opleidingen. Deze geaccrediteerde opleidingen worden periodiek door de NVAO 
beoordeeld op de kwaliteit van het onderwijs. De rechtspersonen voor hoger onderwijs 
vallen ook onder het toezicht van de inspectie. De controle door DUO omvat – net als bij 
de bekostigde instellingen – onder meer de controle van de persoonsgegevens van de 
student aan de hand van de basisregistratie personen (BRP) en de controle of de 
accreditatie nog geldig is op het moment van het afgeven van het getuigschrift. Er zijn 
geen aanvullende maatregelen nodig in relatie tot de betrouwbaarheid van de gegevens 
die rechtspersonen voor hoger onderwijs aanleveren.     
 
3. Systematiek en terminologie 
De Afdeling stelt in dit onderdeel van het advies de vraag aan de orde of identificerende 
gegevens deel uitmaken van elke gegevensset (basisgegevens, vrijstellingsgegevens, 
verzuimgegevens en diplomagegevens) en of het nodig is in het wetsvoorstel onderscheid 
te maken tussen “basisgegevens” en “overige basisgegevens”.  
Elke gegevensset omvat identificerende gegevens. Dit is duidelijker tot uitdrukking 
gebracht in het wetsvoorstel (artikel 9, eerste lid). Het is niet nodig onderscheid te 
maken tussen “basisgegevens” en “overige basisgegevens”. Dit onderscheid is geschrapt. 
 
4. Persoonsgegevens 
 
a. 
De Afdeling adviseert om voor de gegevens over gezondheid die deel uitmaken van de 
basisgegevens, in de wet te preciseren onder welke omstandigheden zij verwerkt mogen 
worden. Naar aanleiding hiervan is artikel 11, eerste lid, (artikel 2.10, eerste lid, in de 
versie van het wetsvoorstel zoals voorgelegd aan de Afdeling) uitgebreid. Omschreven 
                                                
3
 Zie Aanwijzing 95 van de Aanwijzingen voor de regelgeving.  
4
 Stb. 2017, 390. 
3 
 

 
5. Evaluatie 
De Afdeling merkt op dat het register onderwijsdeelnemers dezelfde materie regelt als de 
bestaande registerwetgeving en dat de doelen van de gegevensverwerking niet 
veranderen. Gelet daarop leidt het wetsvoorstel niet tot een grotere of andere inperking 
van de persoonlijke levenssfeer. De Afdeling adviseert om die reden de evaluatiebepaling 
te schrappen tenzij het nut daarvan alsnog aannemelijk kan worden gemaakt. Gelet op 
het materiële belang  van de registratie van onderwijsdeelnemers  en de dynamische  
ontwikkeling inzake het verwerven, registreren en gebruik van gegevens hecht ik aan een 
bewuste evaluatie van het functioneren van dit register. 
 
Ambtshalve wijzigingen 
Van de gelegenheid is gebruik gemaakt om enkele verbeteringen van technische aard aan 
te brengen in het wetsvoorstel en de memorie van toelichting te actualiseren. Onder 
meer de uitbreiding van het diplomaregister met de diploma’s van het niet-bekostigd 
onderwijs, die recent met de Wet invoering associate degree-opleiding is geregeld, 
maakte dit noodzakelijk. Ook is van de gelegenheid gebruik gemaakt om aanpassingen 
van technische aard aan de Algemene verordening gegevensbescherming en het 
wetsvoorstel Uitvoeringswet Algemene verordening gegevensbescherming aan te 
brengen. 
 
Ik moge U, mede namens de Minister voor Basis- en Voortgezet Onderwijs en Media, 
verzoeken het hierbij gevoegde gewijzigde voorstel van wet en de gewijzigde memorie 
van toelichting aan de Tweede Kamer der Staten-Generaal te zenden. 
 
De Minister van Onderwijs,  
Cultuur en Wetenschap, 
 
 
 
 
 
Ingrid van Engelshoven 
5 
 

