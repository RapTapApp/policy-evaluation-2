 
 
 
> Retouradres Postbus 20401 2500 EK Den Haag 
 
Directoraat-generaal Agro en 
 
Natuur 
De Voorzitter van de Eerste Kamer 
Directie Dierlijke Agroketens en 
Dierenwelzijn 
der Staten-Generaal 
Binnenhof 22 
Bezoekadres 
Bezuidenhoutseweg 73 
2513 AA  DEN HAAG 
2594 AC Den Haag 
Postadres 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
www.rijksoverheid.nl/lnv 
 
 
Datum 12 februari 2018 
 
Betreft Aanvullende vragen dierenwelzijn Caribisch Nederland  
Ons kenmerk  
 DGAN-DAD / 17198323  
 
Uw kenmerk 
161378.02u 
Geachte Voorzitter, 
  
Bij brief van 29 september 2017 heeft de minister van Economische Zaken de 
nadere schriftelijke vragen over de verschillen tussen dierenbeschermingsregimes 
in Europees Nederland en Caribisch Nederland van de vaste commissie voor 
1
Koninkrijksrelaties van uw Kamer, beantwoord. De leden van de Partij voor de 
Dieren (PvdD) hebben op 7 november 2017 naar aanleiding hiervan aanvullende 
vragen gesteld die ik hierbij beantwoord (161378.02u).  
 
Ten eerste is op Bonaire sprake van een legbatterij met 10.000 legkippen. Wat 
rechtvaardigt volgens u het gebruik van een legbatterijsysteem? Waarom zou een 
verbod op de legbatterij niet kunnen gelden in Caribisch Nederland? 
 
Caribisch Nederland heeft binnen de Europese Unie de status van Landen en 
Gebieden Overzee (LGO). Voor de LGO geldt een speciaal regime: de bijzondere 
associatieregeling die is uitgewerkt in het LGO-besluit. Het Hof van Justitie heeft 
in verscheidene zaken geoordeeld dat algemene verdragsbepalingen en afgeleide 
EU-wetgeving zonder uitdrukkelijke verwijzing niet op de LGO van toepassing zijn. 
Het verbod op het gebruik van een legbatterijsysteem is een EU-verbod 
(opgenomen in richtlijn 1999/74/EG) en geldt daarom niet in Caribisch Nederland.  
Het is dan ook toegestaan om andere houderijsystemen te exploiteren dan in 
Europa. Zoals uw Kamer per brief van 29 september 2017 is toegelicht, behoort 
het dierenwelzijn tot de verantwoordelijkheid van de openbare lichamen van 
Caribisch Nederland. Ik zie in deze geen reden om vanuit het Rijk voor Caribisch 
Nederland regelgeving op te stellen.  
 
Ten tweede is op Bonaire sprake van een zwerfdierenprobleem. In Europees 
Nederland is dit probleem destijds effectief aangepakt middels een ontwikkeling 
van een systeem van opvang, neutralisatie, terugplaatsing en voorlichting. Op 
Bonaire echter worden honden en katten afgemaakt. Het aantal honden en katten 
dat geboren wordt, is groter dan geplaatst kan worden in de opvang. Dat betekent 
                                                
 
1
 Kamerstukken I 2017/18, 34775 IV/CXIX, A. 
 Pagina 1 van 3 
 
 

 
 
Directoraat-generaal Agro en 
 
Natuur 
 Directie Dierlijke Agroketens en 
 
Dierenwelzijn 
 
  
Ons kenmerk 
 
 
DGAN-DAD / 17198323 
opgelegd. Het Openbaar Ministerie BES kan van het aantal dierenwelzijnszaken  
op Bonaire geen sluitend beeld geven. Ik zal het Openbaar Ministerie BES 
verzoeken om in de toekomst de (straf)zaken waarin de mishandeling of 
verwaarlozing van dieren aan de orde is, als zodanig herkenbaar te registreren. 
Gelet op het zeer beperkte aantal (geregistreerde) dierenwelzijnszaken op Bonaire 
is het niet mogelijk om in algemene zin een uitspraak te doen over de 
afschrikkende werking van de straffen.  
 
Tot slot hebben deze leden nog enkele vragen over de slachthuizen in Caribisch 
Nederland. Kunt u deze leden informeren over de stand van zaken met betrekking 
tot de renovatie van de slachthuizen op Bonaire en Sint Eustatius? Op welke 
manier vervult het ministerie momenteel zijn “adviserende rol”? Adviseert u 
tevens om cameratoezicht in te zetten? Kunt u aangeven of er voldoende 
capaciteit aanwezig is voor het toezicht op de slachthuizen? 
 
Wat betreft de beoogde renovatie van het slachthuis op Bonaire heeft het 
bestuurscollege het besluit genomen om de reorganisatie en modernisering van 
het slachthuis in gang te zetten. Het ministerie heeft een adviserende rol bij de 
uitwerking van het besluit van het bestuurscollege. Deskundigen van het 
ministerie en de NVWA brengen hiervoor werkbezoeken aan Bonaire en zijn 
beschikbaar voor vragen van een projectgroep van het OLB. Of cameratoezicht 
toegevoegde waarde heeft in de situatie op Bonaire en of de capaciteit voor het 
toezicht toereikend is, moet nog blijken. 
 
De situatie van het slachthuis op Sint Eustatius is minder urgent en het openbaar 
lichaam van Sint Eustatius zal bij de beoogde renovatie gebruik kunnen maken 
van de ervaring op Bonaire. 
 
 
 
 
 
Carola Schouten 
Minister van Landbouw, Natuur en Voedselkwaliteit 
 
 Pagina 3 van 3 
 

