 
  
 
Directie 
Aan de Voorzitter van de Tweede Kamer der Staten-Generaal 
Koninkrijksrelaties 
 
Postbus 20018  
www.rijksoverheid.nl 
2500 EA  Den Haag 
www.facebook.com/minbzk 
www.twitter.com/minbzk 
 
Kenmerk 
2018-0000075863 
 
Uw kenmerk 
33845-25/2018D00939 
 
  
Datum 15 februari 2018 
Betreft Kabinetsreactie afsprakenlijst IPKO januari 2018 
  
 
  
Bij schrijven van 16 januari 2018 (kenmerk 33845-25/2018D00939) heeft uw 
vaste commissie voor Koninkrijksrelaties mij gevraagd naar de reactie op de 
afsprakenlijst van het Interparlementair Koninkrijksoverleg (IPKO), dat 
plaatsvond van 9 tot en met 11 januari 2018. Die reactie doe ik u hierbij 
toekomen. 
  
Gevolgen van Orkaan Irma 
Het kabinet onderschrijft het belang dat het IPKO hecht aan een spoedige en 
duurzame wederopbouw van Sint Maarten. Uitgangspunt is dat het merendeel van 
het bedrag van €550 miljoen dat gereserveerd is voor de wederopbouw middels 
een Trustfund bij de Wereldbank zal worden besteed. De Nederlandse bijdrage 
aan het Trustfund bij de Wereldbank geschiedt in tranches en kan indien 
noodzakelijk geacht op elk moment gestopt of opgeschort worden. De Wereldbank 
heeft ruime internationale ervaring met wederopbouwtrajecten, onder meer in de 
regio en met small island states. Uitvoering vindt, wat Nederland betreft, niet 
alleen plaats door de overheid van Sint Maarten, maar ook door internationale 
organisaties en lokale non-gouvernementele organisaties.  
 
Op 30 januari jl. heb ik tijdens het AO Wederopbouw Bovenwindse Eilanden 
toegezegd dat de Kamer het budgetrecht kan uitoefenen en dat voorafgaand aan 
uitkering van de eerste tranche aan de Wereldbank de Kamer zal worden 
geïnformeerd. Daarnaast wordt de Kamer blijvend geïnformeerd over de 
voortgang van de wederopbouw van Sint Maarten. 
 
Situatie in Venezuela 
Het kabinet deelt de zorgen die geuit zijn door de delegaties over de eenzijdige 
grenssluiting van Venezuela met Aruba, Bonaire en Curaçao. Gelet op de urgentie 
heeft het kabinet de vier Staten voorafgaand en na afloop van het overleg op 
Aruba, d.d. 12 januari 2018, direct geïnformeerd. Hiervoor verwijs ik u naar de 
Kamerbrieven van de minister van Buitenlandse Zaken van 11 januari 2018 (TK 
2017-18, 29 653, nr. 36) en de brief van 20 januari 2018 (TK 2017-18, 29 653, 
nr. 37).  
  
 
Pagina 1 van 4 
 

 
directie Koninkrijksrelaties 
 
 
Datum 
6 februari 2018 
 
Kenmerk 
 
2018-0000075863 
CBS Nederland biedt ondersteuning aan de werkzaamheden voor het opzetten en 
de verwezenlijking van de inrichting van het DCSS. Er is overeenstemming over 
de samenwerkingsovereenkomst en het inhoudelijke werkprogramma van 2018. 
De beoogde ondertekening van deze samenwerkingsovereenkomst volgt op korte 
termijn. CBS (Caribisch) Nederland is in ieder geval bereid tot ondertekening.  
 
Deze samenwerking faciliteert een vorm van kennis- en capaciteitsontwikkeling 
die van basisbelang is bij de implementatie en voortgangsmetingen van de door 
de Verenigde Naties vastgestelde Sustainable Development Goals (SDGs). Het 
Koninkrijk heeft hier als geheel voor getekend. Het DCSS leent zich voor wat 
betreft de SDGs als een geschikt vehikel waarmee Nederland aan Aruba, Curaçao 
en Sint Maarten ondersteuning kan aanbieden.  
 
Voor wat betreft het uitvoeren van pilots op het gebied van SDGs is het DCSS 
evenwel initiatiefnemer. De bureaus zijn gestart met een assessment van de 
SDG-indicatoren van CARICOM, UN-ECLAC Regionaal en UN GLOBAL. Doelstelling 
is om te bezien welke indicatoren op termijn haalbaar zijn voor productie en om 
op basis van die analyse een gemeenschappelijke DCSS lijst van SDG-indicatoren 
op te stellen. Dit laat wel de mogelijkheid open om additionele SDG-indicatoren te 
kiezen die relevant zijn voor het monitoren van het nationale beleid. 
 
Tevens vraagt u of het kabinet ondersteuning kan bieden aan de landen in het 
Caribisch deel van het Koninkrijk bij de voorbereiding van SDG-gerelateerde 
wetgeving. Een dergelijk verzoek aan de Nederlandse regering vanuit de 
Caribische landen is bij mij niet bekend. Pas nadat een dergelijk verzoek komt 
kan dit kabinet nagaan of op een zinvolle wijze (wets)technische ondersteuning 
kan worden geleverd. Daarbij moet worden gesteld dat het beleidsmatige 
eigenaarschap bij de Caribische landen berust. Het gaat om onderwerpen 
waaraan zij zelf prioriteit geven en waarbij door de landen zelf is nagedacht over 
de uitvoerbaarheid en handhaafbaarheid. 
 
Horacio Oduber Hospitaal   
De regering van Aruba is zelf verantwoordelijk voor de zorg en daarmee ook de 
financiering ervan. Wel zijn de vier landen in het Koninkrijk op het terrein van de 
volksgezondheid een protocol overeengekomen dat de samenwerking regelt op 
basis van transparantie, wederkerigheid en wederzijds respect. Dit is een 
onderlinge regeling op basis van artikel 38 van het Statuut voor het Koninkrijk 
der Nederlanden. Zowel het ziekenhuis als de regering van Aruba hebben zich tot 
op heden niet bij het ministerie van Volksgezondheid, Welzijn en Sport (VWS) 
gemeld over de problematiek rondom de levering van geneesmiddelen. Pas als 
de regering van Aruba de minister van VWS met een concreet verzoek benadert 
kan beoordeeld worden of en zo ja hoe het ministerie van VWS kan bijstaan met 
kennis en expertise bij het oplossen van deze problematiek.  
 
 
 
 
Pagina 3 van 4 
 

