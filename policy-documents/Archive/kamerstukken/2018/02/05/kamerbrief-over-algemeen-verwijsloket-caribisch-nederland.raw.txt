 
 
 
> Retouradres Postbus 20011 2500 EA  Den Haag 
Ministerie van 
  
Binnenlandse Zaken en 
Aan de Voorzitter van de Tweede Kamer 
Koninkrijksrelaties 
der Staten-Generaal Directie Koninkrijksrelaties 
 
Postbus 20018 
Turfmarkt 147 
Den Haag 
2500 EA  DEN HAAG 
Postbus 20011 
2500 EA  Den Haag 
 
 
Kenmerk 
2018-0000063123 
 
 
Uw kenmerk 
 
  
Datum 5 februari 2018 
Betreft Toezegging Algemeen Verwijsloket 
  
 
Middels deze brief ga ik in op de gedane toezegging van mijn ambtsvoorganger 
tijdens de begrotingsbehandeling 2017 hoofdstuk IV Koninkrijksrelaties inzake het 
onderzoeken van de mogelijkheden om nader invulling te geven aan het inrichten 
van een algemeen verwijsloket. Tijdens de behandeling van deze begroting werd 
door lid Van Laar gevraagd naar de mogelijkheden tot uitbreiding van het 
algemeen verwijsloket bij de Rijksdienst Caribisch Nederland, in navolging van de 
suggestie van de Nationale Ombudsman en het College voor de Rechten van de 
1
Mens om een dergelijk loket op te richten.  
 
Mijn ambtsvoorganger liet u destijds al weten dat de Rijksdienst Caribisch 
Nederland reeds een algemeen verwijsloket kent. In het Organisatie- en 
mandaatbesluit BZK-BES 2012, artikel 3 is onder meer opgenomen dat de 
Rijksdienst Caribisch Nederland optreedt als loket voor taken die door de 
Nederlandse ministeries uitgevoerd worden of door instanties van andere 
(ei)landen. Deze loketfunctie krijgt vorm via een centraal telefoonnummer en e-
mailadres, waar mensen terecht kunnen met hun vragen. In het geval van 
complexe of juridische vragen wordt er doorverwezen naar de juiste instanties. 
 
In de praktijk krijgt de uitbreiding van het algemeen verwijsloket bij de 
Rijksdienst Caribisch Nederland vorm door een pilot die Saba start om 
laagdrempelige juridische bijstand en mediation mogelijk te maken. Dit initiatief 
wordt samen met de ketenpartners vormgegeven en is vanuit BZK financieel 
ondersteund. Met de financiële bijdrage van mijn ministerie, die ik Saba eind vorig 
jaar heb toegekend, wordt gewerkt aan het opleiden van mensen, het 
ontwikkelen van procedures en promotiemateriaal en het inrichten van een locatie 
waar mensen terecht kunnen met hun juridische vragen.  
 
 
 
 
                                                
1
 Het College voor de Rechten van de Mens nam in zijn advies ‘Naar een mensenrechtelijk 
aanvaardbaar voorzieningenniveau in Caribisch Nederland’ van april 2016 de aanbeveling op 
om de mogelijkheden te onderzoeken voor oprichting van een juridisch loket of soortgelijke 
laagdrempelige verwijsvoorziening op elk van de drie Caribische gebiedsdelen. 
Pagina 1 van 2 
 

