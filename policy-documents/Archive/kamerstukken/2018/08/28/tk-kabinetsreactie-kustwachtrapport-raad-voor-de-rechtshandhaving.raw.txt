 
1 
 
 
> Retouradres Postbus 20301 2500 EH  Den Haag 
 
 Directoraat-Generaal 
Rechtspleging en 
Aan de Voorzitter van de Tweede Kamer 
Rechtshandhaving 
der Staten-Generaal 
Directie Rechtshandhaving en 
Postbus 20018 Criminaliteitsbestrijding 
Georganiseerde Criminaliteit 
2500 EA  DEN HAAG 
  
Turfmarkt 147 
 
2511 DP  Den Haag 
 
Postbus 20301 
2500 EH  Den Haag 
www.rijksoverheid.nl/jenv 
  
  
 
Ons kenmerk 
2348896 
  
Datum 28 augustus 2018 Bij beantwoording de datum 
en ons kenmerk vermelden. 
Onderwerp kabinetsreactie Kustwachtrapport Raad voor de Rechtshandhaving 
Wilt u slechts één zaak in uw 
brief behandelen. 
  
 
Op 4 juni jongstleden bood de Raad voor de Rechtshandhaving mij zijn 
inspectierapport aan inzake de uitvoering van de opsporingstaak door de Kustwacht 
in Curaçao, Sint Maarten en Caribisch Nederland met het verzoek dit naar u door te 
sturen met daarbij mijn reactie. Hoewel de wettelijke reactietermijn zes weken is 
gaf de Raad mij vanwege verzendingsperikelen extra tijd tot medio september. Ik 
geef mijn reactie, die is afgestemd met mijn ambtgenoten van Defensie en BZK, in 
deze brief en beperk mij daarbij tot de aanbevelingen en de conclusies, voor zover 
deze niet al in de aanbevelingen aan de orde komen. 
 
Allereerst verduidelijk ik welke verantwoordelijkheid ik heb voor de Kustwacht voor 
het Koninkrijk der Nederlanden in het Caribisch Gebied. Die betreft allereerst de 
beoordeling en goedkeuring, tezamen met de andere ministers van Justitie in het 
Koninkrijk, van het Justitieel Beleidsplan Kustwacht, op basis waarvan de Kustwacht 
haar opsporingstaak uitvoert. Ten tweede ben ik verantwoordelijk voor de 
(maritieme) rechtshandhaving en de (maritieme) openbare orde in Caribisch 
Nederland, dus Bonaire, Sint Eustatius en Saba. Tot slot maakt JenV deel uit van de 
Kustwachtcommissie en het Presidium daarvan. De Kustwachtcommissie stelt de 
jaarstukken op ten behoeve van de Rijksministerraad en bevat vertegenwoordigers 
van zeventien departementen van vier landen (voor Nederland behalve JenV: 
Defensie, BZ, BZK, IenW en EZK). Het Presidium daarvan bereidt de jaarstukken 
voor en stemt op hoofdlijnen beleid, beheer en middelen af. In het Presidium zijn de 
vier landen op voet van gelijkwaardigheid vertegenwoordigd. Voor Nederland 
participeren daarin naast JenV Defensie en BZK. De Kustwacht is, zoals hieruit blijkt, 
een samenwerkingsorganisatie tussen landen en departementen met verschillende 
belangen en verantwoordelijkheden. Het inspectierapport laat dat goed zien. In 
beide gremia wordt gestreefd naar consensus en dat lukt ook vrijwel altijd. 
 
De Raad constateert ten eerste dat de gesignaleerde knelpunten die zich binnen de 
organisatie voordoen niet het gevolg zijn van de wettelijke opzet of de 
organisatiestructuur. Hiermee worden nut, noodzaak en fundament van de 
Kustwacht bevestigd. Ook constateert de Raad dat het proces om te komen tot 
eenduidige (concept) jaar- en meerjarenplannen voor verbetering vatbaar is. Ik 
beschouw dit vooral als een uitvloeisel van de soms gecompliceerde structuur met 
vier Landen en zeventien ministeries. De Jaarstukken zijn echter doorgaans op tijd 
gereed en komen in goede harmonie tot stand. De Raad suggereert om minder 
nadruk te leggen op internationale taken en verplichtingen en meer op de lokale 
behoeften door stelselmatiger die behoeften te peilen. Ik merk daarbij graag op dat 
   
 Pagina 1 van 4 
 

 
 
 
4 . Bespreek de wenselijkheid en de haalbaarheid van real time informatievergaring Directie Rechtshandhaving en 
Criminaliteitsbestrijding 
 op en rond de bovenwinden en betrek daarbij de haalbaarheid en wenselijkheid van 
Georganiseerde Criminaliteit
  
een permanente radarinstallatie. 
 
Het Langetermijnplan 2019-2028 van de Kustwacht voorziet in de aanschaf van een 
Datum 
walradarsysteem voor de Bovenwindse eilanden in 2021, zoals de Raad ook opmerkt 
28 augustus 2018 
 
in voetnoot 20. 
Ons kenmerk 
 2348896 
 
5. Creëer criteria en nieuwe prestatie-indicatoren, gebaseerd op te behalen 
 
resultaten in de opsporing. Betrek deze prestatie-indicatoren bij de jaarplanning van 
 
Kustwacht alsmede de andere opsporingsinstanties. 
De Raad heeft gelijk wanneer hij constateert dat er geen goede meetinstrumenten 
zijn voor de Kustwacht om de opsporingsprestaties te meten en concrete doelen 
mee op te stellen. Dit ondanks jarenlang zoeken naar dergelijke indicatoren. 
Gebleken is dat noch bijvoorbeeld de Nederlandse Kustwacht, noch de US Coast 
Guard zulke kritische indicatoren hebben. Ook de opsporingsdiensten van de Landen 
konden deze niet leveren. Helaas heeft de Raad zelf geen advies uit kunnen brengen 
op dit punt. Dat neemt niet weg dat de Kustwacht alert blijft op het zo scherp 
mogelijk formuleren van concrete doelen in de jaarplannen en hoe zij de realisatie 
daarvan zo goed mogelijk kan meten.  
 
6. Stimuleer en bevorder de samenwerking tussen de landen met het oog op een 
maximaal gebruik van de Kustwachtorganisatie ten behoeve van de 
rechtshandhaving. 
Het spreekt voor zichzelf dat goede samenwerking van eminent belang is voor het 
succes van de Kustwacht. De inzet van alle betrokkenen is daarop gericht, ook 
bijvoorbeeld in het Justitieel Vierlandenoverleg en het Koninkrijks-PG-Overleg. 
 
7. Bevorder samen met de landen die personeel ter beschikking stellen een 
evaluatie van de 5-jaars bindingstermijn, mede in het licht van de duur van twee 
jaar van de opleiding van nieuw personeel, en bezie de mogelijkheden voor het 
doorstromen van personeel van de Kustwacht naar overheidsorganisaties na afloop 
van het dienstverband. 
Het Presidium van de Kustwachtcommissie heeft de Landen voorgesteld deze 
termijn te verlengen tot zeven jaar. De Landen hebben een positieve grondhouding 
om daarmee in te stemmen, een nadere rechtspositionele uitwerking is echter 
benodigd. Doordat kustwachters nu een politieopleiding krijgen, zijn zij aantrekkelijk 
voor andere (overheids)organisaties. 
 
8. Bespreek de mogelijkheid met de Kustwachtorganisatie om een permanente 
voorziening op te nemen en aan te houden voor het opvangen van verschillen 
tussen valutakoersen teneinde de continuïteit en de ontwikkeling van de organisatie 
beter te kunnen waarborgen. 
De minister van Defensie is verantwoordelijk voor het beheer van de begroting van 
de Kustwacht. Het financieel beheer van de Kustwacht wordt gevoerd op de wijze 
zoals gebruikelijk is bij het ministerie van Defensie. Dit betreft alle verplichtingen 
(waaronder het opvangen van valutakoersverschillen), inkomsten en uitgaven ter 
zake. Het financieel beheer van de Kustwacht voldoet aan de eisen van 
rechtmatigheid, ordelijkheid en controleerbaarheid en wordt zo doelmatig mogelijk 
ingericht. 
 
Zoals de Raad in zijn rapport opmerkt, kan hij alleen aan de drie betrokken 
ministers van Justitie adviseren. In Nederland ben ik niet voor alle aspecten van de 
Kustwacht verantwoordelijk. Ik schreef dat aan het begin van deze brief al. 
  
 Pagina 3 van 4 
  
 

