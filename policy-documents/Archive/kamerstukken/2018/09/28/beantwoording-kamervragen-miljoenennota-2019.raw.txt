Beantwoording Kamervragen Miljoenennota 2019 
  

Vraag 2 
Hoeveel is de nominale toename van de uitgaven aan AOW-uitkeringen in 2019 ten opzichte van 
2017, uitgedrukt in euro’s en als percentage van het bbp? 
 
Antwoord op vraag 2 
De uitkeringslasten AOW bedroegen in 2017 € 36.466 mln. (excl. de uitgaven aan de 
inkomensondersteuning AOW, kortweg IOAOW). Dit is circa 5% van het BBP. In 2019 nemen de 
verwachte AOW-uitgaven (excl. IOAOW) toe met € 2.189 mln. tot 38.656 mln. (in lopende prijzen, 
dus incl. de verwachte indexatie). Als aandeel van het BBP komen de AOW-uitgaven in 2019 met 
4,8% van het BBP iets lager uit dan 2017. Gedurende deze periode groeit de economie (procentueel) 
sneller dan de AOW-uitgaven. Door de stapsgewijze verhoging van de AOW-leeftijd nemen de AOW-
uitgaven minder snel toe. 
 
  

Vraag 4 
Klopt het dat het verschil in de raming van de EMU-schuld voor 2019 door het CPB (49,1% bbp) en 
het kabinet van (49,6% bbp) in totaal meer dan € 4 miljard bedraagt? 
 
Vraag 5 
Welke onderliggende posten veroorzaken het verschil in de raming van de EMU-schuld voor 2019 door 
het CPB en het kabinet? 
 
Vraag 6 
Kunt u toelichten waarom het CPB op lagere ramingen uitkomt voor de EMU-schuld in 2018 en 2019 
en kunt u in een tabel de verschillen tussen de raming van het kabinet en de raming van het CPB 
inzichtelijk maken? 
 
Antwoord vraag 4, 5 en 6 
Het CPB raamt zowel voor 2018 en voor 2019 een lagere EMU-schuld. Het verschil in 2018 is 0,1 
procent en in 2019 0,4 procent van het  bbp. Het verschil in 2018 wordt verklaard door een verschil in 
het EMU-saldo dat door het CPB wordt geraamd op 0,9 procent bbp in 2018. Het kabinet raamt een 
EMU-saldo van 0,8 procent bbp voor dat jaar. 
 
Het verschil voor 2019 wordt grotendeels verklaard doordat het CPB in haar raming rekening houdt 
met een verdere verkoop van ABN AMRO. Het kabinet houdt hier in haar raming geen rekening mee.  
 
In onderstaande tabel wordt een overzicht van het verschillen tussen de raming EMU-schuld kabinet 
en CPB weergegeven.  
 
Vergelijking EMU-schuld (in % bbp) 2018 2019 
1. EMU-schuld kabinet 53,1 49,6 
2. EMU-schuld CPB 53,0 49,1 
   
3. EMU-schuld verschil (=1-2) 0,1 0,4 
 w.v. verschil EMU-saldo 0,1 0,0 
w.v. extra verkopen ABN AMRO   0,0 0,3 
w.v. overige verschillen  0,0 0,1 
 
  

Vraag 6 
Kunt u toelichten waarom het CPB op lagere ramingen uitkomt voor de EMU-schuld in 2018 en 2019 
en kunt u in een tabel de verschillen tussen de raming van het kabinet en de raming van het CPB 
inzichtelijk maken? 
 
Antwoord vraag 6 
Zie antwoord vragen 4, 5 en 6. 
  

Vraag 8 
Zie antwoord op vraag 7 
  

Vraag 10 
Welk deel van de onderschrijding van de uitgavenkaders in 2018 gaat terug naar de staatskas? 
 
Antwoord vraag 10 
Zie het antwoord op vraag 9 en 10.  

Vraag 12 
Op welke wijze worden de intensiveringen van de Miljoenennota 2019 structureel gedekt, gegeven de 
observatie van de Raad van State dat ze met name gedekt worden door incidentele meevallers? 
 
Antwoord vraag 12 
Zie het antwoord op vraag 11, 12, 13 en 140. 
  

Vraag 14 
Waarom wordt de bijstelling van de gasraming structureel gedekt? Stond de gasraming structureel 
ingeboekt en zo ja, waarom is dit dan gedaan in het licht van de eindigheid van gaswinning? 
 
Antwoord vraag 14 
De Startnota bevat een raming van de meerjarige gasopbrengsten. Conform de begrotingsystematiek 
wordt een meerjarenperiode van t+4 jaar gepresenteerd. Voor de Miljoenennota 2019 geldt een 
meerjarenperiode tot en met 2023. Voor deze meerjarenperiode zijn de gasopbrengsten geraamd. Het 
kabinet heeft besloten de gaswinning voor de Groningergasvelden af te bouwen naar 0 in uiterlijk 
2030. Bij Miljoenennota is dit besluit conform het afbouwpad van het kabinet verwerkt in de huidige 
meerjarencijfers tot en met 2023. Naast opbrengsten uit de Groningergasvelden worden de gasbaten 
ook bepaald door de winning uit kleinere velden. In de Miljoennota Hoofdstuk 2 paragraaf 2.2 
informeert het kabinet uw Kamer over de opbouw en ontwikkeling van gasbatenraming (blz. 41 tot en 
met 43).  
 
  

Vraag 16  
Waarop is gebaseerd dat meevallers op het terrein van de zorg, zoals genees- en hulpmiddelen en 
GGZ, structureel zijn? 
 
Antwoord op vraag 16 
Indien er sprake is van meevallers wordt bekeken waar deze meevallers door veroorzaakt worden, en 
of deze structureel verondersteld dienen te worden. Indien dat het geval is, worden de meevallers 
structureel verwerkt in de begroting. 
 
Over het algemeen wordt verondersteld dat lagere uitgaven in het voorgaande jaar een op een 
doorwerken naar latere jaren en dus structureel worden verondersteld. Voorbeelden van incidentele 
factoren zijn het koerseffect van het Britse pond (via de wet geneesmiddelenprijzen) of het 
‘hamstereffect’ dat kan ontstaan in het jaar voorafgaand aan een pakketmaatregel. Echter, gegeven 
de jaarlijks geactualiseerde middellangetermijnraming voor de uitgaven aan geneesmiddelen van het 
Zorginstituut Nederland (de zogenoemde GIPeilingen) – waarin ook rekening is gehouden met het 
Britse pond – is de onderuitputting toch structureel geacht. In andere gevallen zijn er afspraken 
gemaakt die  een structurele behandeling  niet rechtvaardigen, zoals het wegwerken van wachtlijsten 
in de ggz of de verwachtingen omtrent nieuwe medicijnen die op de markt komen. Al deze factoren 
worden meegewogen bij het vaststellen van het meerjarige effect van mee- of tegenvallers.  
 
 
  

Vraag 18 
Waarom wordt de onderuitputting voor Infrastructuur niet in het Infrastructuurfonds gelaten, maar 
wordt de afdracht vanuit de I&W-begroting verminderd? 
 
Antwoord vraag 18 
Het Infrastructuurfonds wordt gevoed vanuit de IenW-begroting. De onderuitputting op het 
Infrastructuurfonds wordt in het Infrastructuurfonds gelaten. Het Infrastructuurfonds kent een 100% 
eindejaarsmarge en alle niet-bestede middelen worden toegevoegd aan het Infrastructuurfonds in het 
nieuwe jaar. In de techniek gebeurt dit in twee stappen: in de  eerste stap wordt bij Najaarsnota de 
voeding vanuit de IenW-begroting verlaagd met de verwachte onderbesteding. In de tweede stap 
wordt de voeding bij de Voorjaarsnota met hetzelfde bedrag weer verhoogd. 
 
 
  

Vraag 20 
Kunt u een overzicht geven van de vindplaats van de onderbouwing van de doelmatigheid en 
doeltreffendheid behorende bij de plannen waarvan het budget op de Aanvullende Post stond 
geparkeerd? 
 
Antwoord op vraag 20 
Middelen van de Aanvullende Post (AP) worden niet eerder uitgekeerd dan nadat een doelmatig 
bestedingsplan is overlegd aan het ministerie van Financiën. Het is vervolgens, conform artikel 3.1 
van de Comptabiliteitswet 2016 (CW), de verantwoordelijkheid van iedere minister om uw Kamer te 
informeren over onder andere de verwachte doeltreffendheid en doelmatigheid. De onderbouwingen 
hoort uw Kamer te vinden in de verschillende budgettaire stukken en/of brieven waarin de verwerking 
van de middelen van de AP zijn opgenomen. Zoals ik al eerder heb toegezegd aan de Kamer zal ik de 
toepassing van artikel 3.1 van de Comptabiliteitswet gaan monitoren. Doel van de monitor is van 
elkaar te leren én om de transparantie ten aanzien van de onderbouwing van maatregelen te 
vergroten.  
 
 In het kader van de Operatie inzicht in kwaliteit wordt u daar te zijner tijd nader over geïnformeerd. 
 
 
  

Vraag 22  
Waarom staat de Autoriteit Persoonsgegevens op de begroting van het ministerie van Justitie en 
Veiligheid? 
 
Antwoord op vraag 22  
De Autoriteit Persoonsgegevens (AP) is een zelfstandig bestuursorgaan ingesteld bij publiek recht. De 
minister voor Rechtsbescherming is op grond van artikel 52 van de AVG (algemene verordening 
gegevensbescherming) en artikel 11 lid 2 van de uAVG (Uitvoeringswet Algemene verordening 
gegevensbescherming) verantwoordelijk voor adequate financiering van en financieel toezicht op de 
AP met inachtneming van haar onafhankelijkheid. Derhalve staat de AP op de begroting van JenV.  
  

Vraag 24  
In hoeverre is de lastenverlichting voor bedrijven voor de jaren 2019-2023 en structureel via 
verlaging van het tarief van de vennootschapsbelasting (Vpb) toe te wijzen aan de verlaging van het 
lage Vpb-tarief en het hoge Vpb-tarief? 
 
Antwoord op vraag 24 
Het tarief in de vennootschapsbelasting wordt stapsgewijs verlaagd naar 16% in de eerste schijf (voor 
winsten tot en met € 200.000) en 22,25% in de tweede schijf (voor winsten vanaf € 200.000) in 
2021. Dit leidt tot de volgende uitgesplitste budgettaire effecten:  
 
 
Budgettair effect 2019 2020 2021 Struc 
tariefsverlaging (in mln 
€, - = lastenverlichting) 
Budgettair effect totaal -700 -1.301 -2.772 -2.772 
Tarief laag 19% 17,5% 16% 16% 
Tarief hoog  24,3% 23,9% 22,25% 22,25% 
Budgettair effect laag -227 -564 -911 -911 
Budgettair effect hoog -473 -738 -1.861 -1.861 
 
 
  

Vraag 26 
Heeft de hervormde winstbelasting in de Verenigde Staten gevolgen gehad voor de hoogte van de 
raming ten aanzien van het afschaffen van de dividendbelasting? Zo ja, wat waren die gevolgen? 
 
Antwoord op vraag 26 
In de uitgangspunten die gebruikt zijn bij de raming ten aanzien van het afschaffen van de 
dividendbelasting is geen rekening gehouden met de hervorming van de winstbelasting in de 
Verenigde Staten, omdat deze met name gevolgen zal hebben voor deelnemingssituaties. Omdat in 
dergelijke gevallen over het algemeen geen dividendbelasting verschuldigd is vanwege de 
inhoudingsvrijstelling, mag aangenomen worden dat deze hervorming geen invloed heeft op de 
opbrengst van de dividendbelasting. 
 
 
 
  

Vraag 28 
Kunt u een overzicht geven van de ontwikkeling van het begrotingssaldo van 2017 van eerste raming 
bij miljoenennota tot en met jaarverslag, per begrotingsmoment? 
 
 
Antwoord vraag 28 
In onderstaande tabel treft u een overzicht van de ontwikkeling van het EMU-saldo 2017 per 
begrotingsmoment.  
 
Ontwikkeling EMU-saldo 2017 (in procenten bbp, + is overschot) 
Miljoennota 2017 Voorjaarsnota Najaarsnota 2017 Jaarverslag 2017 Na revisie CBS 
2017 
-0,5 0,2 0,4 1,1 1,2 
 
  

 
Vraag 30 
Welk percentage van de totale belastinginkomsten was afkomstig uit de vennootschapsbelasting in 
1980? En hoeveel in 1990, 2000, 2010 en 2018? 
 
Vraag 31 
Welk deel van de totale belastinginkomsten kwam uit de inkomstenbelasting in 1980? Hoeveel in 
1990, 2010 en 2018? 
 
Antwoord op vraag 30 en 31 
Onderstaande tabel toont de ontwikkeling van de inkomstenbelasting, de vennootschapsbelasting 
(vpb) en de loon- en inkomensheffing in de periode 1995 – 2018. Data van het CBS gaat niet verder 
terug dan 1995. Voor een belastingplichtige in de inkomstenbelasting geldt voor werknemers dat de 
werkgever reeds loonheffing voor de werknemer heeft afgedragen. Voorts bevat de 
inkomstenbelasting niet de sociale premies, zoals de AOW-premie. Om die reden is in onderstaande 
tabel ook de loon- en inkomensheffing opgenomen.  
 
 
 
Percentage van totale belasting- en 1995 2000 2010 2018 
premieontvangsten 
inkomstenbelasting 2,4 -0,5 1,0 -0,9 
vpb 7,8 10,2 5,9 8,3 
loon- en inkomensheffing 41,7 36,2 37,6 36,0 
 
Bron: 1995 en 2000 is de bron CBS Statline, voor 2010 het Financieel Jaarverslag Rijk 2010 en voor 
2018 is sprake van een raming (Miljoenennota 2019). 
 
 
 
  

Vraag 33 
Wat is de omvang van de uitgaven in absolute termen aan onderwijs, zorg, en veiligheid van de 
laatste tien jaar en wat is de raming voor de komende vijf jaar? 
Vraag 40 
Kunnen de gesommeerde uitgaven aan zorg, onderwijs, defensie en veiligheid voor de laatste tien jaar 
in absolute termen gegeven worden? 
Vraag 155 
Kan figuur 2.2.2 gegeven worden in absolute miljarden euro’s in plaats van indexcijfers? 
Antwoord op vraag 33, 40 en 155 
Onderstaande figuur geeft figuur 2.2.2. uit de Miljoenennota 2019 weer in absolute miljarden euro’s in 
plaats van indexcijfers. Onderstaande tabel geeft de cijfers die hieraan ten grondslag liggen voor de 
jaren 2006 tot 2022, het laatste jaar waarvoor een dergelijke raming van het CPB beschikbaar is. 
Tabel X laat tevens de gesommeerde uitgaven aan zorg, onderwijs, defensie en veiligheid voor de 
laatste 10 jaar (2008-2017) zien. 
Figuur: uitgaven naar uitgavencategorie in miljarden euro (lopende prijzen) 
100
90
= met RA
Zorg
80
= zonder RA
70
Sociale Zekerheid
60
50
40
Onderwijs
30
20
Veiligheid en Defensie
10
0
2006 08 10 12 14 16 18 20
 
 
Tabel: uitgaven naar uitgavencategorie in miljarden euro (lopende prijzen) 
Hierbij is de indeling gehanteerd die het CPB gebruikt in de MEV.  
Jaren Veiligheid Onderwijs Zorg Sociale 
en zekerheid 
Defensie 
2006 16,5 30 47 63,6 
2007 17,1 31,3 49,7 64,7 
2008 17,9 33,3 53,1 69,6 
2009 19 34,6 57,3 73,6 
2010 19,7 35 59,9 77,6 
2011 19,5 34,9 61,5 79,9 
2012 19,5 34,8 64,1 81,2 
2013 20,1 35 64,8 83,6 

Vraag 34 
Wat is de omvang van de werkloosheid in absolute aantallen in de laatste tien jaar, wat is de raming 
voor de komende 5 jaar? 
 
Antwoord op vraag 34 
Zie tabel onder. Cijfers zijn afkomstig uit de MEV 2019-bijlagen, en conform de nationale 
werkloosheidsdefinitie. De MEV bevat enkel een raming tot en met 2019, en dus geen cijfers voor de 
jaren daarna. 
 
 2008 2009 2010 2011 2012 2013 
Werkloosheid (x 
duizend personen) 357 434 479 473 560 708 
 
 2014 2015 2016 2017 2018 2019 
Werkloosheid (x 
duizend personen) 709 680 581 471 390 350 
 
 
 
 
  

Vraag 36 
Wat zijn de moeilijkst uit te voeren fiscale regelingen voor de Belastingdienst en welke regelingen zijn 
relatief eenvoudig? 
Antwoord op vraag 36 
Er bestaan geen absolute criteria voor de mate waarin regelingen moeilijk uitvoerbaar zijn. Oorzaken 
van complexiteit zijn divers en onvergelijkbaar. Met de uitvoeringstoets brengt de Belastingdienst de 
diverse aspecten van uitvoerbaarheid in kaart. De uitvoeringstoetsen worden als bijlage bij de 
memorie van toelichting meegestuurd naar de Tweede Kamer. De mate van impact van de 
afzonderlijke uitvoeringsaspecten bepalen uiteindelijk of  een fiscale regeling eenvoudig of moeilijk 
uitvoerbaar is. Elementen die de uitvoering van regelingen moeilijk maken zijn: 
- Stapeling van verschillende regelingen binnen een bepaald belastingmiddel. 
- Terugwerkende kracht bij nieuwe regelingen, zoals ook blijkt uit de uitvoeringstoets van de 
spoedreparatie fiscale eenheid. 
- Regelingen die een groot capaciteitsbeslag vergen van bijvoorbeeld de IV-keten of de 
handhaving. 
- Regelingen met een korte implementatietermijn stellen de Belastingdienst nog eens voor extra 
uitvoeringsproblemen. Dit geldt des te meer naarmate regelingen bovengenoemde 
eigenschappen bevatten. In dat kader wordt jaarlijks een overzicht naar de Tweede Kamer 
gestuurd (Kamerstukken II 2018-2019, 31066 bijlage bij nr. 430) met de uiterste data om 
aanpassingen van parameterwaarden en structuurwijzigingen tijdig en zorgvuldig door te 
kunnen voeren.  
 
Het ontbreken van bovengenoemde eigenschappen maakt regelingen eenvoudiger uitvoerbaar. 
Parameterwijzigingen zijn doorgaans relatief eenvoudig.  
 
De vorige staatssecretaris van Financiën heeft op 22 september 2016 een overzicht van complexe 
uitvoerbare regelingen naar de Tweede Kamer gestuurd (Kamerstukken II 2016-2017, 34552 bijlage 
bij nr. 5). Bij enkele van de genoemde regelingen is of wordt gewerkt aan het reduceren van de 
complexiteit van de maatregel.  
 
 
  

Vraag 38 
Wat was het laatste kabinet dat in absolute termen 8 miljard euro extra investeerde? 
Vraag 39 
Wat was het laatste kabinet dat in absolute termen 6 miljard euro investeerde in de publieke sector 
(zorg, onderwijs, defensie en veiligheid)? 
Vraag 176  
Wat was het laatste kabinet dat in absolute termen 6,5 miljard euro belastingverlaging gaf ten 
opzichte van het basispad? 
 
Antwoord op vraag 38, 39 en 176 
Uitgaande van investeringen in het laatste jaar van het regeerakkoord investeerde geen van de 
naoorlogse kabinetten meer dan 8 miljard in absolute termen. Ditzelfde geldt voor de 6 miljard 
investeringen in de publieke sector. Tevens gaf geen van de naoorlogse kabinetten meer dan 6,5 
miljard lastenverlichting ten opzichte van het basispad in absolute termen. Hierbij dient de nuance 
gemaakt te worden dat absolute bedragen weinig zeggen over een periode van 70 jaar.  
  

Vraag 41 
Op basis van welke nieuwe inzichten is de recente reservering bij de Voorjaarsnota 2018 op de 
Aanvullende Post voor Groningen nu weer met 100 miljoen euro verlaagd?   
 
Antwoord op vraag 41 
Bij Voorjaarsnota 2018 is meerjarig 200 miljoen euro gereserveerd. Deze reservering hield onder 
meer verband met de voortgaande gesprekken met de regio over het toekomstperspectief voor 
Groningen, de (mogelijke risico’s bij) publiekrechtelijke afhandeling van schademeldingen en de 
versterkingsaanpak, de organisatiekosten, als ook met de lopende onderhandelingen met Shell en 
Exxon over het gasgebouw. 
 
Door het wegvallen van onzekerheden in deze reservering blijkt dat er bij Miljoenennota 2019 nog 
maar 100 mln. euro nodig is. De Verticale Toelichting in de bijlage van de Miljoenennota 2019 geeft de 
mutaties tussen Miljoenennota 2018 en de Miljoenennota 2019 weer en dus alleen de 100 mln. euro.  
 
 
 
 
 
 
 
 
 
 
 
 
 
 
 
 
 
 
 
 

Vraag 43 
Wanneer in de begrotingscyclus worden de afspraken met de regio over de versterkingsoperatie en 
het toekomstperspectief voor Groningen budgettair verwerkt? 
 
 
Antwoord op vraag 43 
 
De NAM betaalt de kosten voor schade en versterken. De kosten volgen uit de afspraken die het 
kabinet en vertegenwoordigers van de regio Groningen maken. Deze kosten liggen volgens de huidige 
inzichten tot de volledige afbouw van de gaswinning in Groningen is gerealiseerd (uiterlijk 2030) 
tussen de 3,5 en 5,5 miljard euro. Alles wat voor de veiligheid nodig is, wordt betaald door de NAM en 
leidt via een lagere winst van NAM ook tot aangepaste gasbaten voor het Rijk De aanpassing op basis 
van deze inzichten is gedaan bij Miljoenennota en op pagina 42 staat de precieze reeks vermeld.  
M.b.t. het toekomstperspectief voor Groningen is het effect op de aardgasbaten van de bijdrage van 
NAM bij Miljoennota verwerkt. De reservering voor Groningen was al bij Voorjaarsnota gemaakt. De 
middelen uit het Regeerakkoord staan op de Aanvullende Post. Wanneer de afspraken met de regio 
definitief zijn zal de minister van EZK u zo snel mogelijk informeren over de (financiële) 
consequenties. Zie ook het antwoord op vraag 42. 
  

Vraag 45 
Klopt het dat de veiligheidsgerelateerde uitgaven gefinancierd worden door de NAM via de 
Rijksbegroting?  
 
Antwoord 45 
Nee. De veiligheidsgerelateerde uitgaven worden  door de NAM betaald, dat loopt niet via de 
Rijksbegroting. Wel leiden de betalingen van de NAM tot een lagere winst en via lagere 
winstafdrachten uiteindelijk tot lagere gasbaten.  
 
  

Vraag 47 
 
Welk deel van de 3,5-5,5 miljard euro bestaat uit veiligheidsgerelateerde uitgaven en welk deel uit 
niet-veiligheidsgerelateerde uitgaven?  
 
 
Antwoord 47 
Zie antwoord op vraag 44.  
 
  

Vraag 49 
Wat is de reden dat de zorgpremie sterker stijgt dan de voorspelling van het CPB, ondanks de 
meevallers in de zorg? 
 
Antwoord vraag 49 VWS 
Het CPB rekent voor 2019 met een hogere zorgpremie (€ 1.446) dan het kabinet (€ 1.432). De 
veronderstelling die aan de vraag ten grondslag ligt klopt dus niet. Het verschil tussen de raming van 
het kabinet en het CPB komt voornamelijk door een verschil in de raming van de inzet van reserves 
door zorgverzekeraars. In de raming van het kabinet worden de zorgpremies gedrukt doordat 
zorgverzekeraars beperkt interen op hun reserves, terwijl in de raming van het CPB de 
zorgverzekeraars hun reserves beperkt aanvullen. 
Hoe verzekeraars hun premies voor 2019 daadwerkelijk zullen vaststellen moet in de komende weken 
blijken.  
  

Vraag 51 
Met welk bedrag worden de lasten voor het mkb verlaagd? Wat is de precieze invulling hiervan? 
 
Antwoord vraag 51 
Bij de lastenontwikkeling maakt het kabinet in principe geen onderscheid tussen waar de lasten 
neerslaan. Dit geldt voor de onderverdeling tussen burgers en bedrijven, maar in nog sterkere mate 
voor de onderverdeling tussen het mkb en het grootbedrijf. Reden is dat dit vaak moeilijk nauwkeurig 
te bepalen is. 
 
Een exact bedrag van de lastenontwikkeling voor het mkb door de maatregelen van dit kabinet kan 
daarom niet worden gegeven. Wel kan worden vastgesteld dat het mkb met name profiteert van de 
verlaging van de vpb tarieven van in totaal 2,8 miljard euro deze kabinetsperiode. Tegelijkertijd slaan 
vrijwel alle grote lastenverzwarende maatregelen die dit kabinet tegenover deze lastenverlichting 
plaatst, voor het grootste deel in structurele termen neer bij het grootbedrijf. Deze raken het mkb in 
veel mindere mate.  
 
Daarnaast heeft het kabinet in augustus additionele maatregelen genomen die gunstig zijn voor de 
lastenontwikkeling van het mkb: 
-       Reservering van 100 miljoen voor lastenverlichting op arbeid voor het mkb 
-       Minder verhogen van het box 2 tarief (tot 26,9% i.p.v. 28,5%) 
 
  

Vraag 53 
Kunt u voor de periode 2000-2019 per jaar aangeven met hoeveel de huren zijn gestegen en zullen 
stijgen?  
Antwoord op vraag 53 
In onderstaande tabel is op basis van de Huurenquête de huurstijging vermeld van de gereguleerde 
huurvoorraad inclusief huurharmonisatie. Tevens is de inflatie opgenomen die gekoppeld is deze 
huurstijgingen (t-1). De huurstijging over 2019 is nog niet bekend, omdat deze nog moet worden 
vastgesteld. De huurstijging over 2018 op basis van de Huurenquête is ook nog niet vastgesteld, maar 
bedraagt volgens het CBS over 2018 gemiddeld 2,1%. 
Gemiddelde huurstijging gereguleerde huurvoorraad inclusief huurharmonisatie en inflatie t-1 
 2000 2001 2002 2003 2004 2005 2006 2007 2008 
Huurontwikkeling 2,6% 2,7% 2,9% 3,3% 3,2% 2,1% 2,8% 1,4% 1,8% 
Inflatie t-1 2,2% 2,6% 4,5% 3,4% 2,1% 1,2% 1,7% 1,1% 1,6% 
 
 2009 2010 2011 2012 2013 2014 2015 2016 2017 
Huurontwikkeling 2,8% 1,6% 1,7% 2,7% 4,8% 4,6% 2,6% 1,8% 1,4% 
Inflatie t-1 2,5% 1,2% 1,3% 2,3% 2,5% 2,5% 1,0% 0,6% 0,3% 
 
  

Vraag 55 
Hoeveel geeft Nederland per saldo uit aan de EU in 2019, 2020 en 2021, uitgesplitst naar bni-
afdracht, btw-afdracht, landbouwheffingen en invoerrechten, perceptiekostenvergoeding en overige 
inkomsten? 
 
Antwoord op vraag 55 
De afdrachten aan de EU worden weergegeven op de begroting van Buitenlandse Zaken, art. 3.1 en 
art. 3.10. Hieronder treft u de betreffende cijfers aan. De laatste landbouwheffing (suikerheffing) is 
sinds 1 oktober 2017  afgeschaft. 
 
Tabel. Bedragen in € mln. 
 2019 2020 2021 
1. BNI-afdracht  4648 5617 5242 
2. BTW-afdracht 556 570 583 
3. Invoerrechten  3293 3359 3426 
4. Totaal uitgaven EU- 8497 9546 9250 
afdrachten, (4=1+2+3) 
5. Perceptiekostenvergoeding 659 672 685 
voor inning invoerrechten  
6. Overige inkomsten -275 0 0 
7. Totaal ontvangsten  384 672 685 
(7=5+6) 
8. Totaal saldo EU-afdrachten 8113 8874 8565 
(8=4-7) 
 
  

Vraag 57 
Klopt het dat de mediane koopkracht in 2019 met 1,5% zal stijgen? Is deze 1,5% de stijging ten 
opzichte van het basispad? Klopt het dus dat de al ingecalculeerde stijging van de zorgpremies niet in 
deze 1,5% zit? Hoe hoog is de ingecalculeerde stijging van de zorgpremies in 2019? 
 
Antwoord op vraag 57 
De mediane koopkrachtontwikkeling van alle huishoudens wordt voor 2019 inderdaad geraamd op 
1,5%. De koopkrachtontwikkeling brengt de verandering in het beschikbaar inkomen in kaart. Het 
gaat hierbij om de jaar op jaar verandering en niet de verandering ten opzichte van een basispad. 
Veranderingen in de zorgpremie worden, evenals die in de zorgtoeslag, standaard meegenomen in de 
koopkrachtberekeningen. Voor 2019 wordt de nominale zorgpremie door VWS geraamd op €1.432 op 
jaarbasis, een stijging van €124 ten opzichte van 2018.  
 
 
  

Vraag 59 
Wat is de definitie van expansief begrotingsbeleid volgens het kabinet en volgens het CPB? 
 
Antwoord op vraag 59 
In het algemeen noemen economen begrotingsbeleid expansief wanneer belastingen worden verlaagd 
en/of uitgaven worden verhoogd ten opzichte van het basispad. Een internationaal gebruikelijke 
standaard om dat inzichtelijk te maken is te kijken naar de mutatie van het structureel saldo. Een 
negatieve mutatie wijst op expansief begrotingsbeleid. Voor 2018 en 2019 resulteert dit in een ex-
ante begrotingsimpuls van 0,6% bbp in 2018 en 0,2% bbp in 2019. 
  

Vraag 61 
Hoeveel zou het opbrengen om het btw-tarief voor vlees naar 21% te brengen? 
 
Antwoord op vraag 61 
Wanneer per 1 januari 2019 het btw-tarief voor vlees en vleesproducten (exclusief vis en eieren en 
dergelijke) naar 21% zou worden gebracht, in plaats van het in het Belastingplan voorgestelde tarief 
van 9%, zou dit tot een structurele budgettaire opbrengst van € 1.086 miljoen leiden. 
 
 
 
 
  

Vraag 63 
Hoeveel investeert het kabinet in de publieke sector? Kunt u hierbij ook aangeven waarin het kabinet 
investeert en de bijbehorende bedragen vermelden? 
Vraag 148  
Hoe is de investering van 6 miljard euro in de publieke sector precies opgebouwd?  
Antwoord op vraag 63 en 148 
Het kabinet investeert deze kabinetsperiode flink in de publieke sector. Dit bedrag loopt op en komt in 
2021 (inclusief kasschuiven) uit op ongeveer 6 miljard (zie tabel X). Naast deze grote intensiveringen 
uit het RA, wordt er ook extra geld uitgetrokken voor betere dienstverlening, waaronder structureel 70 
miljoen voor het UWV en 15 miljoen voor de NVWA. Buiten het Regeerakkoord wordt daarnaast geld 
beschikbaar gesteld voor pensioenpremiestijgingen en het afsluiten van cao’s in de publieke sector. 
 
Tabel: RA-middelen publieke sector incl. kasschuiven  
 2021 
Veiligheid 0,5 mld. 
Defensie 1,8 mld. 
Onderwijs, onderzoek en innovatie 1,9 mld. 
Verpleeghuiszorg 2,3 mld. 
Totaal 6,5 mld. 
 
  

Vraag 65 
Geeft het CBS-bericht, dat het overheidssaldo in het eerste halfjaar 1,9% positief was, aanleiding om 
aan te nemen dat het overschot over het jaar 2018 wel eens veel hoger zou kunnen uitvallen dan 
geraamd? Zo nee, waarom niet? 
 
Antwoord vraag 65 
Het persbericht van het CBS over de eerste twee kwartalen 2018 bevat een EMU-saldo overschot van 
1,9% bbp. Dit is een kunstmatig cijfer gebaseerd op de laatste twee kwartalen van 2017 en eerste 
twee kwartalen 2018. Het is dus geen kalenderjaarcijfer, zoals het ministerie van Financiën dit 
gebruikelijk publiceert. En daarmee is het niet mogelijk om deze twee cijfers met elkaar te 
vergelijken.  
Bij de Miljoenennota 2019 worden voor het begrotingsjaar 2018 de vermoedelijke uitkomsten voor de 
uitgaven en inkomsten gepresenteerd op basis van de meest actuele inzichten. Op basis van deze 
inzichten wordt een EMU-saldo van 0,9% geraamd.  
 
Indien in de komende maanden blijkt dat deze ramingen bijstelling behoeven zal ik u hierover nader 
informeren bij de Najaarsnota.   
  

Vraag 67 
Hoeveel geld gaat er volgend jaar naar het verlagen van werkdruk en het verhogen van salarissen in 
de publieke sector? 
 
Antwoord op vraag 67 
De rijksoverheid maakt jaarlijks via de reguliere systematiek geld vrij voor de arbeidsvoorwaarden 
(pensioen en salaris) van overheid, onderwijs en zorgwerkgevers. Hierbij geldt dat deze sectoren de 
markt volgen, de loonbijstelling is gelijk aan de verwachte contractloonstijging in de markt zoals door 
het CPB geraamd. De werkgevers in het onderwijs en de zorg sluiten zelf cao’s af. 
 
Bij het regeerakkoord zijn aanvullende middelen vrijgemaakt voor werkdruk en salaris. Voor het 
primair onderwijs is structureel 270 mln. vrijgemaakt voor de modernisering van de cao en structureel 
450 mln. voor de aanpak van werkdruk. Bij Defensie is structureel 275 mln. vrijgemaakt voor 
slagkracht, cyber en werkgeverschap. Bij de politie is structureel 267 mln. vrijgemaakt voor meer 
capaciteit en de flexibiliseringagenda. Een deel hiervan is bestemd voor arbeidsvoorwaarden. 
 
 
  

Vraag 69 
Is het effect van de belastingmaatregelen van het kabinet in 2021 van 6,5 miljard euro exclusief 
lastenverlichtingen in het basispad? Ofwel, zitten hier nog lastenverlichtingen voortkomend uit het 
Herfstakkoord/Woonakkoord in? 
 
Antwoord vraag 69 
Het effect van belastingmaatregelen van het dit kabinet tussen 2018 en 2021 (€6,5 mld 
lastenverlichting) is exclusief lastenverlichtingen in het basispad. De €6,5 mld lastenverlichting bestaat 
enkel uit maatregelen die door dit kabinet zijn genomen. 
  

Nederland worden verlegd via andere landen. Hierdoor zal de potentiële grondslag voor de 
bronbelasting (vrijwel) volledig verdwijnen. 
 
 
  

Vraag 72 
Kunt u een overzicht geven van de netto- en bruto-opbrengsten van de dividendbelasting over de 
jaren 2013, 2014, 2015, 2016, 2017 en 2018? Kunt u daarbij tevens uitsplitsen hoe de betaalde 
dividendbelasting is verrekend met de inkomstenbelasting of Vpb? 
 
Antwoord op vraag 72 
Zie de onderstaande tabel. Voor de bruto-opbrengst betreffen de bedragen voor de jaren tot en met 
2017 realisaties zoals gepubliceerd in het Financieel Jaarverslag Rijk. Voor 2018 betreft het de raming 
zoals gepubliceerd in de Miljoenennota 2019. De verrekening met de inkomstenbelasting (IB) en de 
vennootschapsbelasting (Vpb) is voor de jaren tot en met 2016 bepaald op basis van realisaties in de 
integrale aangiftegegevens. Voor 2017 en 2018 is de verrekening geraamd op basis van het gewogen 
gemiddelde verrekeningspercentage over de periode 2009-2016.  
 
Tabel Bedragen dividendbelasting (mld euro) 
Jaar 2013 2014 2015 2016 2017 2018 
1. Bruto-opbrengst 2,19 3,47 3,11 2,98 3,66 3,92 
2. Verrekening IB 0,91 2,36 1,16 1,29 1,78 1,91 
3. Verrekening Vpb 0,16 0,15 0,16 0,20 0,27 0,29 
4. Netto-opbrengst =1- 1,12 0,96 1,79 1,49 1,61 1,72 
(2+3) 
 
 
 
 
  

Vraag 74 
Kunt u aangeven hoe in het houdbaarheidssaldo en het structurele EMU-saldo wordt omgegaan met 
investeringsuitgaven, gegeven uw reactie op de Afdeling advisering van de Raad van State, dat de 
verslechtering van beide moet worden gezien in de context van investeringen in de toekomst van 
Nederland? 
 
Antwoord op vraag 74 
Investeringsuitgaven kunnen zowel via het het feitelijke saldo als via de potentiële groei een effect 
hebben op het structurele EMU-saldo. Extra overheidsuitgaven leiden ten eerste tot een lager 
begrotingssaldo en dus ook tot een minder gunstig structureel EMU-saldo. 
Het structurele saldo is echter ook afhankelijk van de output gap, oftewel het verschil tussen het 
feitelijke en het potentiële bbp. Extra overheidsuitgaven, bijvoorbeeld in onderwijs, onderzoek of 
infrastructuur, kunnen op termijn leiden tot een hoger potentieel bbp. Het effect van 
overheidsinvesteringen op de potentiële groei is echter moeilijk te schatten, en hangt sterk af van de 
aard van de maatregel. Daarnaast zullen veel maatregelen, bijvoorbeeld in het onderwijs, pas op de 
langere termijn kunnen doorwerken op de economische groei. Het kabinet neemt overigens niet alleen 
maatregelen die bedoeld zijn om de (potentiële) economische groei te verhogen, maar ook om de 
kwaliteit van publieke voorzieningen als onderwijs en veiligheid te versterken. 
Ook de koppeling tussen overheidsinvesteringen en het houdbaarheidssaldo is niet eenduidig. Het 
houdbaarheidssaldo hangt af van de toekomstige uitgaven en inkomsten van de overheid. Het CPB 
gaat daarbij uit van het principe van ‘constante arrangementen’, wat betekent dat de collectieve 
arrangementen (onder andere) meegroeien met het welvaartsniveau. Als de overheidsinvesteringen 
leiden tot een hogere productiviteit en daarmee tot hogere lonen, leidt dat tot hogere 
belastinginkomsten, maar ook tot hogere uitgaven. In de laatste vergrijzingsstudie van het CPB staat 
uitgelegd hoe een verandering in de productiviteit (ten opzichte van het basispad) doorwerkt in het 
houdbaarheidssaldo. [voetnoot: Zie p. 55, CPB, 2014, Minder zorg om vergrijzing.] 
 
  

Vraag 76  
Kunnen de meest recente ramingen van de economie voor 2018 voor alle EU-lidstaten gegeven 
worden? 
 
Antwoord op vraag 76 
EU-
lidstaat 
2017 2018 2019 
1,7% 1,8% 1,7% 
Belgie 
2,2% 2,3% 2,1% 
Duitsland 
4,9% 3,7% 2,8% 
Estland 
7,8% 5,7% 4,1% 
Ierland 
1,4% 1,9% 2,3% 
Griekenland 
Spanje 3,1% 2,9% 2,4% 
1,8% 2,0% 1,8% 
Frankrijk 
1,5% 1,5% 1,2% 
Italie 
3,9% 3,6% 3,3% 
Cyrpus 
4,5% 3,3% 3,3% 
Letland 
3,8% 3,1% 2,7% 
Lithuanie 
2,3% 3,7% 3,5% 
Luxemburg 
6,6% 5,8% 5,1% 
Malta 
Nederland 3,2% 3,0% 2,6% 
2,9% 2,8% 2,2% 
Oostenrijk 
2,7% 2,3% 2,0% 
Portugal 
5,0% 4,7% 3,6% 
Slovenie 
3,4% 4,0% 4,2% 
Slowakije 
2,6% 2,5% 2,3% 
Finland 
3,6% 3,8% 3,7% 
Bulgarije 
4,4% 3,4% 3,1% 
Tsjechie 
Denemarken 2,2% 1,8% 1,9% 
2,8% 2,8% 2,7% 
Kroatie 
4,0% 4,0% 3,2% 
Hongarije 
4,6% 4,3% 3,7% 
Polen 
6,9% 4,5% 3,9% 
Roemenie 
2,4% 2,6% 2,0% 
Zweden 
 
Cijfers geven de verandering van het bbp weer ten opzichte van één jaar daarvoor. Deze informatie is 
gebaseerd op de lenteraming van de Europese Commissie en is publiekelijk beschikbaar op 
https://ec.europa.eu/info/sites/info/files/economy-finance/ip077_en.pdf 
 
 
 
 
  

Vraag 78 
Wat is de reden dat de productiviteit van arbeid na de crisis langzamer groeit dan voor de crisis? Is 
hier geen inhaalslag te verwachten? 
 
 
Antwoord op vraag 78 
Er zijn verschillende mogelijke redenen waarom de productiviteit lager groeit dan voorheen. Een 
mogelijke verklaring is dat de crisis zelf een negatief effect heeft gehad op de productiviteitsgroei, 
doordat er tijdelijk minder investeringen zijn gedaan of werknemers die (tijdelijk) werkloos werden 
een deel van hun vaardigheden zijn kwijtgeraakt. Maar ook meer structurele factoren kunnen dit 
verklaren, zoals de mogelijkheid dat het additionele effect van ICT-ontwikkelingen op productiviteit 
door de tijd heen minder sterk is geworden. Aangezien niet precies duidelijk is wat de drijvende 
krachten hierachter zijn, is het ook niet mogelijk om goed te voorspellen of, en zoja in welke mate, er 
nog een inhaalslag te verwachten is.  
 
 
  

Vraag 80  
Wat was de gemiddelde loongroei in de laatste 10 jaar en wat is de trend in andere EU-lidstaten? 
Antwoord op vraag 80 
De contractloongroei bij bedrijven (per uur) was in 2008 t/m 2018 gemiddeld 1,7 procent, gebaseerd 
op de MEV 2019. 
 
Binnen de EU wordt de loongroei door de Eurostat gemeten met een andere definitie, namelijk als 
nominale compensatie per werknemer (lonen plus sociale lasten werkgever). Volgens deze definitie 
bedraagt de loongroei in de EU over de periode 2008-2018 gemiddeld 1,8 procent per jaar, voor 
Nederland was dit 1,9 procent. Voor de ons omringde landen is dit 1,7 procent (België), 2,6 procent 
11
(Duitsland) en 2,0 procent (Frankrijk). 
 
 
 
  
                                                
11
 Bron: https://ec.europa.eu/info/business-economy-euro/indicators-statistics/economic-
databases/macro-economic-database-ameco/ameco-database_en   

Vraag 82 
Welke elementen zijn bij de koopkrachtberekening betrokken? 
 
Antwoord op vraag 82 
Bij de koopkrachtberekening wordt rekening gehouden met de effecten van beleid, ontwikkelingen in 
de verschillende inkomensbestanddelen (contractlonen, pensioen, uitkeringen, inkomen box 2 en 3, 
rente, et cetera), en de ontwikkeling van de inflatie. Om te komen tot het besteedbaar inkomen wordt 
het netto inkomen vastgesteld uit het bruto inkomen, rekening houdend met onder andere 
belastingen, premies, heffingskortingen, aftrekposten, inkomen uit vermogen en aanmerkelijk belang. 
Vervolgens wordt het netto inkomen verminderd met overige kosten, zoals de gemiddelde zorgkosten 
(nominale premie en gemiddelde eigen betalingen) en kosten kinderopvang, en vermeerderd met 
ontvangen toeslagen en tegemoetkomingen. De koopkrachtontwikkeling is gelijk aan de ontwikkeling 
van het besteedbaar inkomen op huishoudniveau, geschoond voor de ontwikkeling van inflatie. 
 
 
  

Vraag 84 
Heeft de verhoging van het lage btw-tarief een groter effect op de koopkracht van iemand die het 
minimumloon verdient dan op de koopkracht van iemand die twee keer modaal verdient? 
 
Antwoord op vraag 84 
De verhoging van het verlaagde btw-tarief, wordt in de koopkracht meegenomen via een hogere 
inflatie. Dit raakt alle groepen in gelijke mate. Deze aanname is een goede benadering van de 
werkelijkheid. Cijfers over indirecte belastingen van het CBS laten zien dat uitgaven onder het lage 
btw-tarief gelijkmatig zijn verdeeld over inkomensgroepen als percentage van hun bestedingen. De 
meest recente cijfers van het CBS over 2013 laten zien dat hogere inkomens juist een groter aandeel 
12
aan verlaagde btw-tarief goederen en diensten besteden. Bovendien wordt de verhoging van het 
lage btw-tarief meer dan gecompenseerd door de lastenverlichting in de inkomstenbelasting en hogere 
toeslagen.  
 
 
  
                                                
12
 Zie hiervoor ook figuur 3.8 in de MEV 2019 van het CPB.  

Vraag 86  
Kan de mutatie in de omvang van het aantal gebouwde huizen van de laatste tien jaar gegeven 
worden? 
 
Antwoord op vraag 86 
 
Woningbouw x 1000  
 
2008 2009 2010 2011 2012 2013 2014 2015 2016 2017 
84,2 87,8 60,6 62,2 51,5 49,5 43,2 47,6 54,2 62,4 
 
Bron: CBS 
 
  

Vraag 88  
Hoeveel woningen zijn in Amsterdam verkocht in 2007 en in 2017? 
 
Antwoord op vraag 88 
 
2007:   10.500    
2017:   11.300 
 
Bron: CBS (verkochte woningen aan particulieren) 
 
 
 
  

  

Vraag 94 
Kan de Gini-coëfficiënt voor Nederland voor de laatste 10 jaar gegeven worden? 
 
Antwoord op vraag 94 
Zie vraag 93 
  

Vraag 96 
Wat gebeurt er met inkomensverschillen in 2017, 2018 en 2019? 
 
Antwoord op vraag 96 
Voor het jaar 2017 heeft het CBS nog geen statistieken beschikbaar over de inkomensongelijkheid in 
Nederland. Het CPB heeft in de MEV 2019 ook geen actuele raming gemaakt van de ontwikkeling van 
de Gini-coëfficiënt voor de komende jaren. Bij de doorrekening van het Regeerakkoord heeft het CPB 
wel een inschatting gemaakt van het effect van de maatregelen van het kabinet op de 
inkomensongelijkheid. Volgens het CPB wordt de inkomensongelijkheid in Nederland verkleind door de 
maatregelen uit het Regeerakkoord. Ten opzichte van het basispad zou de Gini-coëfficiënt 2,7% lager 
uitkomen op de lange termijn. Op de korte termijn geeft het CPB aan dat het effect van de 
maatregelen uit het Regeerakkoord op de inkomensongelijkheid beperkter is.    
 
 
 
 
  

Vraag 98, 106 en 107 
Hoeveel schulden hadden Nederlanders gezamenlijk in 2008 en in 2018? 
Kunt u de totale private schuld van Nederlandse huishoudens weergeven? 
Kunt u de ontwikkeling van de private schuld van Nederlandse huishoudens weergeven? 
 
Antwoord op vraag 98, 106 en 107 
De totale schuld van Nederlanders is de som van de private schulden (van huishoudens en bedrijven) 
en de overheidsschuld. 
 
e e
2008 (1 kwartaal) 2018 (1 kwartaal) 
S chuld private sector als % bbp 231,8 254,3 
Overheidsschuld (EMU-schuld) als % bbp 44 55 
Totaal (% bbp) 275,8 309,3 
Bron: DNB, Macro-economisch scoreboard. 
 
Zie onderstaande grafiek voor de ontwikkeling van de schuld van Nederlandse huishoudens. 
Nederlandse huishoudens hadden in 2017 een schuld van 105 procent bbp. 
 
Grafiek. Schuld Nederlandse huishoudens, procent bbp 
140
120
100
80
60
40
20
0
1995 97 99 2001 03 05 07 09 11 13 15 17
 
Bron: DNB. 
 
 
  

Vraag 100 
Hoe hoog is de studieschuld in het totaal van de schulden in 2008 en 2018? 
 
Antwoord op vraag 100  
De studieschuld in 2018 is nog niet bekend omdat het jaar nog niet is afgelopen. Deze zal worden 
opgenomen in het jaarverslag over 2018. De studieschuld eind 2008 bedroeg circa 7,9 miljard euro en 
eind 2017 circa 19,2 miljard euro. De toename komt door een stijgend aantal studenten, een stijgend 
aantal terugbetalers en een toename in gemiddelde leenbedragen als gevolg van onder andere het 
studievoorschot. De totale schulden van de Nederlandse huishoudens bedroegen 707 en 770 miljard 
euro in respectievelijk 2008 en 2017. 
 
 
  

Vraag 102 
Waarom zijn studieschulden niet in figuur 1.2.2 opgenomen? 
 
Antwoord op vraag 102 
De studieschulden zijn in figuur 1.2.2 opgenomen onder de categorie “overige schulden”. 
 
 
  

Vraag 104 
Waarom worden bij de vermogensschets van Nederlandse huishoudens pensioenen meegerekend? 
 
Vraag 105 
Hoe ziet de vermogenspositie van Nederlandse huishouden eruit als pensioen uitgezonderd worden 
van de vermogensopbouw? 
 
Antwoord op vraag 104 en 105 
Het pensioenvermogen is, hoewel niet vrij beschikbaar, een belangrijk onderdeel van het totale 
vermogen van Nederlandse huishoudens. Door de vormgeving van de Nederlandse instituties bouwen 
huishoudens relatief veel vermogen op voor de oude dag. Zonder deze instituties zouden huishoudens 
zelf moeten sparen voor hun oude dag.  
 
Het totale vermogen van Nederlandse huishoudens is in 2017 ca. €3.800 miljard. Wanneer het 
pensioenvermogen niet wordt meegerekend is het vermogen van Nederlandse huishoudens gelijk aan 
14
ca. €2.200 miljard.   
 
 
  
                                                
14
 Cijfers zijn afkomstig van DNB. 

Vraag 106 
Kunt u de totale private schuld van Nederlandse huishoudens weergeven? 
 
Antwoord op vraag 106 
Zie antwoord op vraag 98. 
 
  

Vraag 108 
Welk gedeelte van de stijging van de lasten is endogeen en welk gedeelte is beleidsmatig? 
 
Antwoord op vraag 108 
 
In 2019 stijgen de belasting- en premieontvangsten met 18,3 miljard euro ten opzichte van 2018. 
Daarvan komt 13,3 miljard euro door de endogene (economische) ontwikkeling en 5,0 miljard door 
beleidsmaatregelen. De beleidsmaatregelen zijn niet op lastenbasis (relevant voor het 
inkomstenkader) maar op EMU-basis om zo het EMU-saldo te kunnen ramen. 
 
 
 
  

 
AZ heeft de eindejaarsmarge ingezet voor interne problematiek zoals voor hogere kosten bij ICT.  
 
JenV heeft de eindejaarsmarge ingezet voor overlopende verplichtingen uit 2017, voor de financiële 
gevolgen voortkomend uit het Prognose Model Justitiële Ketens en voor het besparingsverlies Vitale 
ketens.  
 
BZK zet de helft van de eindejaarsmarge in voor overlopende posten op verschillende artikelen. Het 
overige deel van de eindejaarsmarge is ingezet voor diverse problematiek binnen de begroting, 
waaronder de fractiekostenregeling, voor het digitale inkoopsysteem, en het financiële systeem 3F. 
 
OCW heeft de eindejaarsmarge grotendeels ingezet voor overlopende verplichtingen uit 2017 en voor 
de tegenvaller op de ramingen.  
 
Defensie heeft de eindejaarsmarge grotendeels ingezet op het investeringsartikel voor 2018.  
 
IenW heeft de eindejaarsmarge met name ingezet voor doorlopende verplichtingen uit 2017. 
Daarnaast is een deel van de eindejaarsmarge overgeboekt naar de departementen EZK en BZK in het 
kader van de departementale herindeling. 
 
EZK zet de eindejaarmarge in ter dekking van hogere uitgaven, voor o.a. het programma Cloud 
Werkplek en voor uitgaven inzake Pallas.  
 
SWZ heeft de eindejaarsmarge ingezet ter dekking van de sectorplannen en de 
Rijksschoonmaakorganisatie (deelplafond Rijksbegroting) en om de middelen die gereserveerd waren 
voor de voorfinanciering bijstand in 2017 terug te zetten in de jaren waar deze oorspronkelijk vandaan 
kwamen, middels een kasschuif (deelplafond Sociale Zekerheid). 
 
Het Infrastructuurfonds en het Deltafonds kennen een 100 procent eindejaarsmarge, waarbij het 
voordelig saldo over 2017 bij Voorjaarsnota volledig is toegevoegd aan de stand 2018. De 
eindejaarsmarge is toegevoegd aan dezelfde artikelen en modaliteiten als waar het voordelig saldo 
zich voordeed. 
 
De HGIS eindejaarsmarge over 2017 is EUR 156 mln.. Deze is voor het overgrote deel toegevoegd aan 
de begrotingen van BZ en Defensie en voor een kleiner deel aan de begrotingen van JenV, BHOS, LNV 
en IenW. De inzet van de eindejaarsmarge is nader toegelicht in de eerste suppletoire begrotingen 
2018 van de betreffende departementen. 
 
De departementen Financiën, LNV en VWS hebben de eindejaarsmarge betrokken in het totale saldo 
van mee- en tegenvallers. 
 
 
  

leerlingen- en studentenaantallen en de huurtoeslag doet dit effect zich voor. Voor dergelijke 
ramingen wordt aangesloten bij de publicaties van het Centraal Planbureau en het Centraal Bureau 
voor Statistiek.  
 
In de ramingsmethodiek van de grote posten op de begroting zijn sinds de vorige Miljoenennota geen 
aanpassingen gedaan. Het is mogelijk dat op kleinere posten of specifieke regelingen wijzigingen zijn 
doorgevoerd, aangezien het aanscherpen en optimaliseren van ramingen een continu proces is. 
Hiervoor kunt u terecht bij de departementale begrotingen. Daarnaast is met de afspraken over de 
gaswinning in Groningen de gasbatenraming geactualiseerd. In de kamerbrief over de budgettaire 
gevolgen gaswinning Groningen van 18 september jl. vindt u hierop een uitgebreide toelichting (zie 
Kamerstuk 33529, nr. 524).  
  

 
Vraag 112 
Welke posten laten structureel of meerjarig tegenvallers zien? Hoe is dit te verklaren en klopt de 
ramingsmethode voor deze posten wel?  
 
Antwoord op vraag 112 
Zie antwoord op vraag 110 
  

Vraag 114  
Kunt u een overzicht geven van de grondslagverbredende maatregelen in de Vpb en de lastenmutaties 
voor bedrijven als gevolg van deze grondslagverbreding voor de periode 2018-2021? 
 
Antwoord op vraag 114 
In onderstaande tabel zijn de huidig doorgevoerde en aanhangig gemaakte wetsvoorstellen voor 
grondslagverbredende maatregelen in de Vpb en de lastenmutaties voor bedrijven in de periode 2018-
2021 als gevolg van deze maatregelen weergegeven. De eerste twee maatregelen (vervallen 
schijfverlenging en aanpassen innovatiebox) zijn al via het belastingplan 2018 in wetgeving 
opgenomen. De maatregel versoberen voorwaartse verliesverrekening heeft nog geen budgettair 
effect gedurende de kabinetsperiode maar leidt structureel tot een lastenverzwaring van € 1.018 mln. 
 
Lastenverzwarende maatregelen 
vennootschapsbelasting (bedragen in 
mln €, + = lastenverzwarend ) 2018 2019 2020 2021 
Terugdraaien verlenging tariefopstapje 
vennootschapsbelasting 123 123 224 296 
Tariefsaanpassing innovatiebox  124 124 124 124 
Afschaffen fiscale aftrek op vergoeding over 
aanvullend tier 1-kapitaalinstrumenten 0 131 136 141 
Fiscale beleggingsinstellingen 0 0 54 54 
Versoberen voorwaartse verliesverrekening in 
de vennootschapsbelasting 0 0 0 0 
Beperking afschrijving gebouwen in de 
vennootschapsbelasting 0 200 200 200 
Implementatiewetsvoorstel ATAD1 0 1.343 1.392 1.525 
Totaal 247 1.921 2.130 2.340 
 
 
 
 
 
  

Vraag 118 
Wat zijn de oorzaken van de overschrijding van het deelkader RBG-eng?  Hoe heeft dit zo kunnen 
ontstaan? Hoe wordt overschrijding in de toekomst voorkomen? 
 
Antwoord vraag 118 
In de Miljoenennota 2019 doen zich diverse mee- en tegenvallers voor. Per saldo doet zich voor 2019 
overschrijding voor op het plafond Rijksbegroting (ad 0,9 miljard euro). De overschrijding in 2019 
wordt onder andere veroorzaakt door het volumebesluit gas (ad 0,3 miljard euro) en enkele 
kasschuiven vanuit 2018 (ad 0,5 miljard euro). Een nadere toelichting wordt in tabel 1.3 (ontwikkeling 
uitgaven plafond Rijksbegroting en de bijbehorende toelichting) in de bijlage van de Miljoenennota 
2019.  
 
Deze problematiek wordt conform de begrotingsregels gedekt door meevallers binnen het 
uitgavenplafonds Zorg en Sociale Zekerheid. Het kabinet heeft aan het begin van de kabinetsperiode 
voor de uitgavenkant van de begroting een afspraak gemaakt over het maximale uitgavenniveau. 
Voor elk jaar wordt een uitgavenplafond vastgesteld dat niet overschreden mag worden. De 
uitgavenplafonds van de sectoren Rijksbegroting, Sociale Zekerheid en Zorg samen vormen het totale 
uitgavenplafond.  
  

Vraag 120 
Hoe hoog is de zorgpremie voor 2019 als de geraamde onderuitputting voor het budgettair kader zorg 
vervalt? 
 
Antwoord op vraag 120 
De zorgpremie wordt vastgesteld door verzekeraars. Zij zullen hun premie vaststellen op basis van de 
zorguitgaven die zij verwachten, ongeacht of in de Rijksbegroting bepaalde onderuitputting wel of niet 
vervalt voor het Uitgavenplafond Zorg. 
 
  

Vraag 122 
Hoe heeft het structurele begrotingssaldo zich ontwikkeld sinds het begin van Rutte III en welke 
factoren hebben bijgedragen aan het structurele saldo van -0,4%? 
 
Antwoord vraag 122 
Zie antwoord vragen 121 en 122. 
  

Vraag 124 
Kunt u een overzicht geven van de staatsschuld van lidstaten in de eurozone en de ontwikkeling van 
de staatsschulden in deze lidstaten? 
 
 
Antwoord op vraag 124 
 
2004- 2009-
Eurolanden 08 13 2014 2015 2016 2017 2018 2019 
Belgie 92% 102% 107% 106% 106% 103% 102% 100% 
Duitsland 65% 78% 75% 71% 68% 64% 60% 56% 
Estland 4% 8% 11% 10% 9% 9% 9% 8% 
Ierland 29% 99% 105% 77% 73% 68% 66% 63% 
Griekenland 105% 156% 179% 177% 181% 179% 178% 170% 
Spanje 40% 73% 100% 99% 99% 98% 98% 96% 
Frankrijk 66% 88% 95% 96% 97% 97% 96% 96% 
Italie 101% 119% 132% 132% 132% 132% 131% 130% 
Cyrpus 57% 72% 108% 108% 107% 98% 106% 100% 
Letland 12% 41% 41% 37% 41% 40% 37% 37% 
Lithuanie 22% 17% 36% 41% 43% 40% 40% 36% 
Luxemburg 9% 20% 23% 22% 21% 23% 23% 23% 
Malta 66% 68% 64% 59% 56% 51% 47% 43% 
Nederland 48% 62% 68% 65% 62% 57% 54% 50% 
Oostenrijk 67% 82% 84% 85% 84% 78% 75% 72% 
Portugal 68% 109% 68% 131% 129% 130% 126% 123% 
Slovenie 25% 49% 80% 83% 79% 74% 69% 65% 
Slowakije 33% 46% 54% 52% 52% 51% 49% 47% 
Finland 38% 50% 60% 64% 63% 61% 60% 60% 
 
De cijfers geven de publieke schuld in % van het bbp weer. Deze informatie is gebaseerd op de 
lenteraming van de Europese Commissie en is publiekelijk beschikbaar op 
https://ec.europa.eu/info/sites/info/files/economy-finance/ip077_en.pdf 
 
  

Vraag 126 
Wat gebeurt er in het extreme schokscenario van een mondiale economische crisis? 
Vraag 127 
Wat gebeurt er in het extreme schokscenario van een financiële crisis? 
Vraag 128 
Wat gebeurt er in het extreme schokscenario van een Europese schuldencrisis? 
Antwoord op vraag 126, 127 en 128 
Een schokproef doet geen uitspraken over de kans dat doorgerekende scenario’s zich zullen voordoen, 
maar een inschatting van de effecten van extreme, financieel-economische schokken op de 
overheidsfinanciën. Dat gebeurt op basis van hypothetische scenario’s, die met nadruk illustratief zijn 
bedoeld. Hieronder worden de effecten van deze scenario’s kort besproken. De assumpties, 
methodologie en effecten van deze drie scenario’s worden in meer detail besproken in bijlage 18 bij de 
Miljoenennota.  
Financiële crisis 
Dit scenario veronderstelt dat de problemen op de wereldwijde financiële markten, zoals die zijn 
opgetreden in 2008 en 2009, weer terugkeren. De problemen in de bancaire sector slaan vervolgens 
net als in 2008 en 2009 over op de (reële) economie.  
Een nieuwe crisis in de financiële sector resulteert in wereldwijde vraaguitval en sterk dalende 
huizenprijzen. Hierdoor daalt de wereld-handel en daardoor ook de uitvoer. Het vertrouwen van 
consumenten en producenten neemt af en de consumptie van huishoudens daalt fors, mede door de 
daling van de huizenprijzen. Daarnaast werkt het gedaalde vertrouwen direct door op de financiële 
markten. Hogere risicopremies op de beurs leiden tot hogere rentes voor bedrijven. Hierdoor komen 
de investeringen onder druk te staan. Al met al resulteert dit in economische krimp in jaar 1 en 
oplopende werkloosheid. De verslechtering van het economisch beeld leidt tot een verslechtering van 
de schuldquote met zo’n 23 procent bbp in jaar 5. Dat betekent dat de schuld vijf jaar na aanvang van 
de crisis 23 procentpunt hoger uitvalt dan anders het geval zou zijn geweest. Een sterke daling van de 
huizenprijzen en de oploop in de werkloosheid leiden tot verliezen op de Nationale Hypotheekgarantie. 
In eerste instantie wordt het garantievermogen gebruikt als buffer. In jaar 4 en 5 stelt de overheid 
een renteloze lening beschikbaar. Daarnaast lijdt de overheid extra verliezen op de garanties door de 
dalende consumptie en export. Gezamenlijk leidt dat tot een schuldopdrijvend effect van ongeveer 0,1 
procent bbp. 
Europese schuldencrisis 
In dit scenario wordt verondersteld dat de economische situatie in enkele eurolanden verslechtert. De 
overheidsschuld in deze landen wordt daardoor, zonder aanvullende maatregelen, onhoudbaar. Private 
partijen zien zich genoodzaakt om af te boeken op de staatsobligaties, terwijl overheden de looptijd 
van leningen verlengen en de rente verlagen. 
De handelspartners van Nederland worden geraakt door de nieuwe eurocrisis, waardoor de relevante 
Nederlandse export flink daalt. Doordat de financiële positie van enkele eurolanden verslechtert, loopt 
ook het vertrouwen in de eurozone een deuk op. Die onzekerheid leidt tot hogere risicoaversie op de 
financiële markten, waardoor de risicopremie op leningen stijgt.40 In Nederland loopt de werkloosheid 
vervolgens op en daalt de consumptie. Deze economische ontwikkelingen leiden tot een direct effect 
op de overheidsschuld van ruim 15 procentpunt bbp in jaar 5.In dit scenario leidt de onrust op de 
financiële markten tot verdamping van de winstafdracht van DNB. Op de Nationale Hypotheekgarantie 
(NHG) worden verliezen geleden door de hogere werkloosheid en een sterke daling van de 
huizenprijzen. Verder verleent de overheid in jaar 3 t/m 5 een renteloze lening aan het WEW om 

Vraag 129 
Welke rechtvaardiging kent de begrotingssystematiek voor het aanleggen van een defensiefonds om 
niet-uitgegeven budget meerjarig te kunnen behouden? 
 
Antwoord op vraag 129 
In het regeerakkoord geeft het kabinet aan te zullen komen met voorstellen om de continuïteit, 
voorspelbaarheid en planbaarheid van de Defensiematerieelinvesteringen te vergroten. Hieraan geeft 
het kabinet invulling door het instellen van een Defensiematerieelbegrotingsfonds. Dit begrotingsfonds 
draagt ook bij aan het op meer transparante wijze kunnen informeren van de Kamer over het 
investeringsprogramma van Defensie voor de komende 15 jaar.  
Een Defensie materieelbegrotingsfonds is een fonds op basis van de Comptabiliteitswet artikel 2.11, 
inclusief het meenemen van een voor- of nadelig saldo naar het volgende begrotingsjaar. 
Dit beoogde fonds wordt niet op voorhand uitgezonderd van bezuinigingen, taakstellingen en 
specifieke of generieke kortingen. 
 
  

Vraag 131 
Bij de balans plussen en minnen: klopt het dat intensiveringen en tegenvallers structureel zijn en de 
meevallers incidenteel? Zo niet, welke posten zijn structureel en welke incidenteel? 
Antwoord vraag 131 
In de balans van plussen en minnen worden de bedragen voor de intensiveringen, tegenvallers en 
meevallers gepresenteerd voor 2019. Een deel van de intensiveringen en tegenvallers kent een 
meerjarig karakter (o.a. het volumebesluit gas). Hiertegenover staan diverse meevallers met name in 
de zorg en de sociale zekerheid. Deze meevallers kennen grotendeels een meerjarige doorwerking. 
Per saldo geeft het kabinet niet meer uit onder het uitgavenplafond dan eerder voorzien.   
  

Vraag 133 
Met hoeveel stijgen de uitgaven aan de EU in 2019 en 2020 als gevolg van een hoger bni? 
 
Antwoord op vraag 133 
De toename van de BNI-afdracht als gevolg van de Voorjaarsraming van de Europese Commissie 
bedraagt 328 miljoen euro voor 2019 en 371 miljoen euro voor 2020. Deze toename is het gevolg van 
een toename van het Nederlandse BNI maar wordt daarnaast ook beïnvloed door de BNI-groei in 
andere lidstaten. Tot slot hebben ook de hoogte van de Btw-afdracht en de Invoerrechten invloed op 
de BNI-afdracht, omdat de BNI-afdracht het sluitstuk is van de Europese begroting.  
 
  

Vraag 135 
Hoe wordt de reservering van 500 miljoen euro op de Aanvullende Post aangewend als de afdracht 
niet hoeft te worden aangepast? 
 
Antwoord op vraag 135 
Het kabinet heeft anticiperend op de jaarlijkse nacalculatie die de Europese Commissie uitvoert een 
reservering getroffen voor het verwachte effect van de revisie op de Nederlandse afdrachten. Naast de 
Nederlandse BNI-cijfers zijn ook de BNI-cijfers van de andere lidstaten van invloed op de omvang van 
de nacalculatie. Deze cijfers zijn op dit moment nog niet bekend, daarom kan ook nog geen precieze 
omvang van de nacalculatie worden bepaald. Eventuele middelen uit de reservering die niet nodig zijn 
zullen  bij de integrale weging worden betrokken.  
 
 
  

Vraag 137 
Hoeveel wordt onze netto afdracht aan de EU in 2019 en hoe is die opgebouwd? 
Antwoord op vraag 137 
Hiervoor verwijs is u naar de beantwoording van vraag 55. De cijfers in de onderste rij van de tabel 
geven voor elk jaar het saldo van de afdrachten (afdrachten op art. 3.1 minus 
perceptiekostenvergoeding en overige ontvangsten op art. 3.10 van de begroting van Buitenlandse 
Zaken) weer. In de rest van de tabel ziet u hoe deze is opgebouwd. 
 
 
  

OCW Vertraging ontwikkeling lerarenregister   -7,0 2,0 3,0 2,0     
                
Nat. Diverse kasschuiven   -7,0 7,0         
schuld 
                
FIN Diverse kasschuiven   -176,6 161, 53,6 -46,5 3,5 4,3 
8 
FIN Beheerst vernieuwen       -37,1 24,8 12,3   
                
DEF Incidentele uitkering   30,0 -30,0         
DEF Exploitatie 2019   -55,0 55,0         
DEF Investeringen       - -25,0 275,0   
250,
0 
DEF Schadeclaims Libanonveteranen   -20,0 3,0 5,5 11,5     
DEF Nationaal fond ereschuld   -15,0 5,0 5,0 5,0     
DEF Pensioenen     4,4 -29,1 -7,7 24,7 7,7 
DEF Loonbijstelling     22,6 6,1 -8,8 -23,0 3,1 
                
IenW Subsidie asbestdaken     11,2 8,0 -9,9 -9,3   
IenW ISB Thermphos -27,7 27,7           
IenW Infrastructuurfonds     - -    250,0 
100, 150,
0 0 
                
EZK Toekomstfonds - 31,7 18,3 13,6 19,1 3,0 19,6 
105,
2 
EZK EJM ETS -8,8 8,8           
EZK SDS-middelen naar 2019 e.v.   -6,1 1,9 1,0 0,9 1,7 0,6 
EZK Middelen uitkoopregeling   -12,4   6,2 6,2     
EZK Opdrachten WUR   -6,0 6,0         
EZK Plafond R   -3,6 -9,0 12,6 0,9 -0,4 -0,4 
EZK AW 2018 kasschuif   -6,6 1,9 1,5 1,5 1,1 0,6 
                
SZW Directe financiering   -11,5 4,7 2,4 2,4 1,0 1,0 
SZW Apparaat   -5,0 2,2 2,0 0,4 0,4   
SZW Ontwikkeladvies   -9,2 9,2         
                
VWS Q-koorts   -4,8 4,8         
VWS narcolepsie   -5,0 5,0         
VWS Maternale kinkhoest en rotavirus   -9,0 2,6 0,5 1,4 2,4 2,0 
VWS Topzorg     -4,0 -2,0 -2,0 -2,0 10,0 
VWS Onafhankelijke cliëntondersteuning   -6,5 1,5 2,5 2,5     
VWS Maatschappelijke diensttijd   6,3 -6,3         
VWS Vaccinatie meningokokken     27,0 -6,7 -6,9 -6,7 -6,7 
                
GF Restant verhoogde asielinstroom 2017 -78,4 78,4           
                
AP Capaciteit NVWA   -19,0 8,0 5,0 6,0     
AP Sint Maarten   -15,6 11,2 2,5 2,0     
AP b5 politie           24,0 -24,0 

Vraag 139  
Kan er een overzicht gegeven worden van de kasschuiven? 
 
Antwoord op vraag 139 
Zie antwoord op vraag 138 
  

Vraag 141 
Bij energiebelasting is de heffingsvermindering verkleind; klopt het dat dit geen effect heeft op het 
milieu? Zo nee, kunt u dit nader onderbouwen? 
 
Antwoord op vraag 141 
De belastingvermindering in de energiebelasting wordt met € 51 euro verlaagd. Hierdoor stijgt de 
gemiddelde belastingdruk op energieverbruik voor burgers en bedrijven. Het PBL geeft aan dat dit tot 
16
energiebesparing zou kunnen leiden. De opbrengst van de maatregel wordt ingezet om de 
belastingen op inkomens en winst te verlagen. Daarmee past de maatregel in de verschuiving van 
directe naar indirecte belastingen.  
 
 
  
                                                
16
 PBL Analyse Regeerakkoord Rutte-III: Effecten op klimaat en energie, 30 oktober 2017. 

Vraag 143 
Heeft de augustusbesluitvorming invloed gehad op de gemiddelde beleidsmatige 
koopkrachtontwikkeling deze kabinetsperiode, zoals het CPB heeft geraamd bij het uitkomen van het 
Regeerakkoord? 
 
Antwoord op vraag 143 
Tijdens de augustusbesluitvorming is besloten de algemene heffingskorting in 2019 meer te verhogen 
dan voorzien in het Regeerakkoord en is ook een deel van de gefaseerde overgang naar het 
tweeschijvenstelsel naar voren gehaald. Daarnaast heeft het kabinet – volgens de gebruikelijke 
systematiek - de lagere raming van de zorgpremies gecompenseerd met een verhoging van het tarief 
van de eerste schijf en de Aof-premie. Deze maatregelen beïnvloeden de beleidsmatige 
koopkrachtontwikkeling deze kabinetsperiode. Omdat de meest recente raming van het CPB (MEV) 
niet verder gaat dan 2019, is het resultaat voor de koopkrachtontwikkeling op dit moment alleen 
zichtbaar voor volgend jaar. Hierbij dient wel vermeld te worden dat ten opzichte van de raming van 
het CPB ten tijde van het Regeerakkoord ook factoren waar de overheid slechts beperkt invloed op 
heeft zijn veranderd, bijvoorbeeld de geraamde inflatie en contractloonstijging. Ook deze effecten 
beïnvloeden de koopkrachtontwikkeling.  
 
 
 
 
  

Vraag 145 
Wat zijn de redenen dat de zorgpremies nu lager worden geraamd?  
 
Antwoord vraag 145  
Sinds de Startnota hebben er verschillende actualisaties plaatsgevonden bij de zorguitgaven waaruit 
blijkt dat de zorguitgaven lager uitvallen ten opzichte van de stand bij de Startnota. Tevens heeft het 
CPB de ramingen voor de lonen en prijzen in de zorg naar beneden bijgesteld. Hierdoor is de raming 
voor de premie – die lastendekkend is – lager dan ten tijde van de Startnota. 
 
  

Vraag 147 
Op welke wijze veranderen de aanvullende belastingmaatregelen van het kabinet de lastenmutaties 
ten opzichte van het basispad in 2021 van totaal beleidsmatige lasten, wanneer een onderscheid 
gemaakt wordt naar de lastenmutaties voor gezinnen, bedrijven en het buitenland, ervan uitgaand 
dat, net als in de Analyse economische en budgettaire effecten van de financiële (bijlage van het 
Regeerakkoord), de lastenverlichting die volgt op het afschaffen van de dividendbelasting wordt 
toegerekend aan het buitenland? 
 
Antwoord vraag 147 
Dit kabinet maakt geen onderscheid naar gezinnen, bedrijven en het buitenland. Wel kan een 
onderverdeling van de maatregelen van het kabinet naar burgers en bedrijven worden gemaakt. Zie 
hiervoor vraag het antwoord op vraag 23.  
  

Vraag 149  
 
Kunt u in één tabel alle plussen en minnen voor de lasten van woningcorporaties laten zien die het 
gevolg zijn van keuzes van het kabinet? Kunt u hierin de gevolgen via de Vpb en de 
verhuurderheffing, meenemen alsook de anti-belastingontwijkingsrichtlijn (ATAD) en zowel de effecten 
tijdens als na deze kabinetsperiode? 
Antwoord op vraag 149 
Onderstaande tabel geeft de plussen en minnen weer voor de lasten van woningcorporaties.  
Tabel: Budgettaire effecten woningcorporaties (€ mln., -/- = lastenverlichting) naar belastingjaar 
2019 2020 2021 Struc 
 
     
ATAD1 102 144 193 353 
Tariefsverlaging vennootschapsbelasting -7 -13 -39 -65 
Verduurzaming in verhuurderheffing -26 -52 -78 -104 
Tariefsverlaging verhuurderheffing -100 -100 -100 -100 
Totaal -31 -21 -24 84 
 
 
 
 
 
  

Vraag 151 
Kunt u op basis van de meest actuele ramingen kwantificeren met hoeveel het defensiebudget moet 
stijgen om in 2024 op 2% en op 1,5% van het bbp uit te komen? 
 
Antwoord op vraag 151 
Het CPB raamt bbp-cijfers tot 2022. In de beantwoording gaan we uit van de voorlopige cijfers die 
bekend zijn voor 2023 via extrapolatie, met alle onzekerheden die daar bij horen.  
In 2023 bedragen de uitgaven aan Defensie volgens de huidige ramingen 1,23% bbp, wat neerkomt 
op 10,5 miljard. 
Een uitgave van 2% bbp aan Defensie in 2024 komt neer op ongeveer 17 miljard, ten opzichte van de 
begrote uitgaven is dit een verschil van ongeveer 6,5 miljard.  
Een uitgave van 1,5% bbp aan Defensie in 2024 is ongeveer 12,5 miljard, ten opzichte van de begrote 
uitgaven is dit is een verschil van ongeveer 2 miljard.  
 
  

Vraag 153 
Kan een verklaring worden gegeven voor het feit dat de zorguitgaven in 2019 79,7 miljard euro zijn 
en die in 2018 80,4 miljard euro? Wat is de reden dat de zorgpremie dan toch stijgt in 2019 ten 
opzichte van 2018? 
 
Antwoord op vraag 153 
De lagere zorguitgaven in de Miljoenennota 2019 ten opzichte van de Miljoenennota 2018 zijn het 
gevolg van de overheveling van een groot deel van de Wmo/jeugd uitgaven in het Gemeentefonds 
(5,4 miljard euro). Omdat deze uitgaven met ingang van 2019 worden toegevoegd aan de algemene 
uitkering van het Gemeentefonds worden ze niet langer tot de zorguitgaven gerekend, maar tot het 
plafond Rijksbegroting. Gemeenten geven echter wel degelijk geld uit aan de zorg. Als we de uitgaven 
van 2018 corrigeren voor deze overheveling dan laten de zorguitgaven in 2019 een flinke stijging zien, 
i.c. een groei van 4,9 miljard euro.  
 
De reden dat de zorgpremie toeneemt is dat uitgaven voor de Zorgverzekeringswet (Zvw) naar huidig 
inzicht toenemen van 44,4 miljard euro in 2018 naar 47,2 miljard euro in 2019. In de Zvw is 
vastgelegd dat evenveel inkomsten worden gegenereerd via de inkomensafhankelijke bijdrage als via 
de nominale premie, de eigen betalingen en de rijksbijdrage kinderen samen (de zogenaamde 50/50-
verdeling). Een stijging van de (geraamde) Zvw uitgaven dient dus ruwweg voor de helft te worden 
opgevangen via een stijging van de (geraamde) nominale premie (zorgpremie).  
 
  

Vraag 155 
Kan figuur 2.2.2 gegeven worden in absolute miljarden euro’s in plaats van indexcijfers? 
Antwoord op vraag 155 
Zie antwoord op vraag 33 
  

Vraag 157 
Wanneer komen er nieuwe cijfers beschikbaar over het toekennen van aanvragen voor uitbreiding van 
de arbeidsduur? 
 
Antwoord op vraag 157 
De Tweede Kamer wordt iedere vijf jaar door de minister van SZW op de hoogte gebracht van de 
werking van de wet flexibel werken. De wet is per 1 januari 2016 in werking getreden en zal dus begin 
2021 worden geëvalueerd.  In de evaluatie zal onder meer worden stilgestaan bij het aantal 
aanvragen en toekenningen van de uitbreiding van de arbeidsduur. 
 
 
  

Vraag 159 
Kan een overzicht worden gegeven in een meerjarige reeks wat de opbrengsten van de 
hoofdlijnenakkoorden c.q. zorgakkoorden zijn (per hoofdlijnenakkoord) en dit afgezet tegen de 
meerjarige reeks van bedragen in het regeerakkoord? 
 
Antwoord op vraag 159 
Het regeerakkoord heeft aan het sluiten van nieuwe hoofdlijnenakkoorden een taakstellende 
opbrengst gekoppeld die oploopt tot € 1,9 miljard vanaf 2021. De taakstelling is in mindering gebracht 
op de beschikbare groeiruimte voor de curatieve zorg waarmee de besparing uit het regeerakkoord is 
gerealiseerd. In de hoofdlijnenakkoorden zijn afspraken gemaakt over de verdeling van de resterende 
groeiruimte. Bij de verdeling van de resterende groeiruimte is rekening gehouden met de beweging 
naar de juiste zorg op de juiste plek. 
 
Door de afgesproken groei te vergelijken met de gemiddelde Zvw-groei op basis van de 
middellangetermijn-raming van het CPB kan een indicatie worden gegeven van de bijdrage die elk van 
de sectoren heeft geleverd aan de taakstelling van 1,9 mld. in 2021. In deze benaderingswijze is de 
bijdrage van de medisch-specialistische zorg grosso modo 1,5 mld. en van de ggz 0,2 mld. 
 
De huisartsenzorg en wijkverpleging worden ontzien. Het restant van € 0,2 miljard wordt gedekt 
doordat de groeiruimte die beschikbaar is voor Zvw-sectoren waarvoor geen akkoorden zijn 
afgesproken niet volledig nodig is. 
 
Verder zijn er ook afspraken gemaakt over het jaar 2022, waarbij een extra opbrengst gerealiseerd is 
bovenop de 1,9 mld. Deze extra opbrengst is berekend op 0,8 mld., zodat er in totaal sprake is van 
een beperking van de uitgavengroei met € 2,7 miljard. Hiermee wordt bijgedragen aan 
beheersbaarheid van de zorguitgaven op de langere termijn. 
 
In het Financieel Beeld Zorg in de VWS-begroting 2019 wordt ingegaan op de hoofdlijnenakkoorden. 
Jaarlijks wordt in het VWS-jaarverslag aangegeven hoe de ontwikkeling van de uitgaven zich verhoudt 
tot de afgesproken groei.  
 
 
  

Vraag 161 
Voor het toekomstperspectief van Groningen komt er een Gasfonds van 1 miljard euro, waarvan de 
Nam 500 miljoen euro financiert; hoe wordt het resterende deel gedekt en hoe is dit terug te vinden in 
de Miljoenennota?  
 
Zie vraag 42 en 43 
 
  

Vraag 162 
Hoe is het volumebesluit gas precies opgebouwd? Hoe werken de afdrachten, belastingen en kosten 
door in hun effect op de aardgasbaten  
 
Antwoord op vraag 162 
 
Het volumebesluit is conform de begrotingsregels berekend op basis van de gasprijzen waarop de 
meest recente openbare meerjarenraming was gebaseerd ten tijde van het volumebesluit. Het 
budgettaire effect van het volumebesluit is niet gelijk aan de vermenigvuldiging van de volumes 
met de gasprijzen. Dit komt doordat behalve de gasprijzen ook de gewijzigde 
afdrachtpercentages, belastingen en kosten effect hebben op de aardgasbaten. Er is dus geen 
simpele p*q-onderbouwing van het volumebesluit te geven.   
 
De nieuwe afdrachtensystematiek, de gasprijsontwikkeling en aangepaste kosten hebben effect op de 
gasinkomsten. In tabel 2.2.2 van de miljoenennota zijn de verschillende determinanten van de 
gasinkomsten uitgesplitst. Zo zorgt het Akkoord op Hoofdlijnen voor lagere gasinkomsten. Dit komt 
doordat het Rijk en de NAM een nieuwe afdrachtensystematiek hebben afgesproken. Daarnaast 
hebben de hogere gasprijzen een positief effect op de gasinkomsten. Verder zijn ook de kosten 
aangepast naar huidige inzichten en dit heeft een positief effect op de gasbaten en komt vooral door 
de lagere kosten voor winning bij kleine velden. Tot slot, worden er hogere vpb-ontvangsten geraamd 
omdat de Shell en Exxon een groter deel van de winst krijgen en daarmee meer vpb moeten betalen.  
 
  

Vraag 165 
Wat was de meerjarige reeks voor de structurele en incidentele effecten van de box 2-maatregel uit 
het regeerakkoord? Hoe wijzigt de reeks door de aanpassing van die maatregel door een lagere 
stijging van de box 2-maatregel, zoals opgenomen in de voorliggende Miljoenennota? 
 
Antwoord op vraag 165 
De reeks aan structurele en incidentele effecten als gevolg van de box 2-maatregel uit het 
regeerakkoord bij een stapsgewijze verhoging van 25% naar 28,5% is als volgt: 
 
Tabel: Opbrengst box-2-tarief naar 28,5% in 2021 (bedragen in miljoen euro) 
2026 
2018 2019 2020 2021 2022 2023 2024 2025 
(Struc) 
392 1.566 252 -613 -166 57 168 280 313 
 
Bij de augustusbesluitvorming is besloten om het box 2-tarief ten opzichte van het regeerakkoord te 
verlagen naar 26,9% in 2021. Hierdoor wordt de reeks zoals getoond in onderstaande tabel en zoals 
ook opgenomen in de ramingstoelichtingen bij het Belastingplan 2019: 
 
Tabel: Opbrengst box 2-tarief naar 26,9% in 2021 (bedragen in miljoen euro) 
2026 
2018 2019 2020 2021 2022 2023 2024 2025 
(Struc) 
212 849 140 -302 -73 41 98 155 170 
 
  

Vraag 167 
Kunt u de rekening-courantmaatregel nader toelichten? Hoe ziet de meerjarenraming er uit?   
Antwoord op vraag 167 
Zie antwoord op vraag 166 
  

Vraag 169 
Kunt u een overzicht geven van de inkomsten in box 2 over de jaren 2013-2019? 
 
Antwoord op vraag 169 
Hierbij treft u overzicht van de integrale aangiftegegevens in box 2 tabel A. Voor 2013-2016 gaat het 
om realisaties. Voor 2017-2019 is dat niet voorhanden. De box 2 opbrengst uit 2014 was aanzienlijk 
hoger doordat het tarief toen tijdelijk is verlaagd.  
 
Tabel A: Inkomsten box 2 op basis van aangiftegegevens*  
Jaar Bedrag x mln 
2013 6420 
2014 16.717 
2015 8266 
2016 9783 
* Diverse aangiftes nog niet definitief  
 
  

Vraag 171 
Wat zijn de endogene ontwikkelingen in belastingopbrengsten van de inkomstenbelasting, Vpb, btw en 
accijnzen wanneer de economische groei met 1%-punt toeneemt? Zijn deze spiegelbeeldig wanneer 
de groei met 1%-punt afneemt? 
 
Antwoord op vraag 171 
De endogene ontwikkeling van de belastingopbrengsten hangt samen met de economische 
ontwikkeling. Als de economische groei 1% bedraagt, dan is over een langere periode bezien het 
17
effect op de belasting- en premieontvangsten gemiddeld bijna 1%. In principe is dit effect 
spiegelbeeldig. Dat is aangenomen ongewijzigd beleid. Wel passen hier kanttekeningen bij. Ten eerste 
is dit effect gemeten over een langere tijd. Van jaar-op-jaar kan dit flink. Ten tweede verschilt het 
effect per belastingsoort. De vpb reageert zeer sterk op fluctuaties in bedrijfswinsten. In het jaar 2009 
daalde de opbrengst uit de vpb met ongeveer een derde ten opzichte van 2018, terwijl de 
economische krimp 3,7% bedroeg. De accijnzen bleven nagenoeg gelijk. Het ligt niet voor de hand om 
de inkomstenbelasting in relatie tot de economische ontwikkeling te beschouwen, omdat voor 
werknemers de werkgever loonheffing afdraagt en omdat de sociale premies dan buiten beschouwing 
worden gelaten. De loon- en inkomensheffing groeide in 2009 met ongeveer 2% ten opzichte van 
2008.    
De verklaring is deels gelegen in de samenstelling van de economische groei. Als laagconjunctuur 
gepaard gaat met lagere consumptie van huishoudens, zullen de btw-ontvangsten relatief harder 
getroffen worden dan als sprake is van vraaguitval vanuit het buitenland (dus minder import). Als 
werknemers hun baan verliezen en lonen stijgen niet, dan zal de loon- en inkomensheffing relatief 
harder getroffen worden. De vpb is afhankelijk van bedrijfswinsten. Ook die hangen samen met de 
economische ontwikkeling, al is ook daar de relatie met de stand van de conjunctuur niet eenduidig 
vast te stellen. Om terug te komen op het voorbeeld voor 2009: de bedrijfswinsten werden relatief 
sneller en harder getroffen dan de werkgelegenheid en lonen. 
Een soortgelijk verhaal geldt bij economische groei. Zo zullen de btw-ontvangsten relatief harder 
stijgen, als een gegeven economische groei gepaard gaat met hogere bestedingen van huishoudens. 
Samengevat is de ontwikkeling van een specifieke belastingsoort als gevolg van een procentpunt 
andere groei afhankelijk van de samenstelling van die economische groei. 
 
 
 
  
                                                
17
 Zie ook CPB (2014), de progressiefactor onder druk 
(https://www.cpb.nl/sites/default/files/publicaties/download/cpb-achtergronddocument-
24okt2014-progressiefactor-onder-druk-tijdens-crisis.pdf) 

Vraag 173 
Wat is de netto raming voor de dividendbelasting voor 2019 en verder? 
 
Antwoord op vraag 173 
Indien de dividendbelasting niet zou worden afgeschaft (en er in 2019 dus geen anticipatieëffect zou 
zijn) zou de geraamde netto-opbrengst in 2019 € 1,83 miljard bedragen en in 2020 € 1,91 miljard. Er 
is geen raming gemaakt voor de jaren na 2020, aangezien het bedrag in 2020 het lastenrelevante 
bedrag is van de jaarlijkse derving als gevolg van het afschaffen van de dividendbelasting.  
 
 
  

Vraag 176 
Wat was het laatste kabinet dat in absolute termen 6,5 miljard euro belastingverlaging gaf ten 
opzichte van het basispad? 
 
Antwoord vraag 176 
Dit kabinet geeft deze kabinetsperiode cumulatief €6,5 mld lastenverlichting ten opzichte van het 
basispad zoals geboekt in het inkomstenkader. Het is niet mogelijk om een zuivere vergelijking te 
maken met lastenontwikkelingen van voorgaande kabinetten ten opzichte van een basispad, omdat 
deze lastenontwikkeling in het verleden op een andere manier werd bijgehouden.  
 
  

Vraag 178 
Kan de absolute ontwikkelingen van de Opslag Duurzame Energie (ODE) gegeven worden voor de 
laatste vijf jaar? Wat is de raming voor de komende vijf jaar en welke gedeelte hiervan is al onderdeel 
van het basispad? 
Antwoord 178 
Onderstaande tabel geeft een overzicht van de geraamde en gerealiseerde inkomsten van de ODE 
vanaf 2013. 
Bedragen in € 2013 2014 2015 2016 2017 2018 2019 2020 2021 2022 2023 
mln 
geraamde 100 200 320 494 678 1.074      
inkomsten ODE 
gerealiseerde 97 174 279 421 627       
inkomsten ODE 
Geraamde inkomsten ODE komende jaren: 
Reeds voorzien in 
      1.730 2.308 2.280 2.402 2.550 
Rutte II, basispad 
extra voorzien in 
      0 103 368 290 288 
Rutte III 
Totaal  geraamde inkomsten     1.730 2.411 2.648 2.692 2.838 
 
 
  

Vraag 180 
Welke statistische correcties zijn in deze Miljoenennota doorgevoerd? 
 
Antwoord vraag 180 
Er zijn enkele maatregelen genomen waarvoor een statistische correctie in het inkomstenkader is 
toegepast. Deze maatregelen hebben daarom geen gevolgen voor het inkomstenkader. Het afschaffen 
van de scholingsaftrek is een jaar uitgesteld, en aangezien dit een schuif tussen inkomsten en 
uitgaven is, is zowel bij de inkomsten als de uitgavezijde een kadercorrectie toegepast. De invoering 
van het eurovignet levert structureel 31 miljoen euro op. Afgesproken is geraamde meeropbrengsten 
van het Eurovignet toe te voegen aan het Infrastructuurfonds, daarom is er zowel aan de inkomsten- 
als aan de uitgavenkant een kadercorrectie toegepast. De juridische uitspraak inzake de fiscale 
eenheid leidt in 2019 tot een incidentele derving van 354 miljoen euro, bij het Regeerakkoord is 
afgesproken dat hiervoor geen dekking hoeft te worden gevonden. Tot slot is de raming van het 
budgettaire beslag van de monumentenaftrek op het moment dat deze wordt omgezet in een subsidie 
5 miljoen euro meer dan eerder geraamd. Het budget voor de subsidie aan de uitgavenkant wordt met 
5 miljoen euro verhoogd, waardoor aan zowel de inkomstenkant als de uitgavenkant een 
kadercorrectie wordt toegepast. Tot slot wordt voor 107 miljoen euro onderuitputting in de WBSO uit 
voorgaande jaren (van WBSO in 2017 en RDA in 2015) een kadercorrectie toegepast en wordt dit geld 
gereserveerd in een envelop.  De komende tijd zal worden onderzocht, gebruikmakend van de nu 
lopende evaluatie van de WBSO, hoe de budgetsystematiek kan worden verbeterd. Daarna zal 
gebruikmakend van de evaluatie, worden bekeken hoe het geld uit de envelop het beste kan worden 
ingezet voor de jaren erna. 
 
 
 
 
  

Vraag 182 
Welke posten of welke regelingen kennen sinds deze Miljoenennota nieuwe ramingsmethoden en 
welke verschillen leveren deze nieuwe ramingsmethoden op? 
 
Antwoord op vraag 182 
Zie antwoord op vraag 110 
  

Vraag 184 
In voetnoot 41 staat vermeld dat het bij de belastingverlaging van 6,5 miljard euro in tegenstelling tot 
andere figuren en teksten om het effect gaat dat is verwerkt in het lastenkader; dat is door een 
verschil in definities niet exact gelijk aan het effect zoals verwerkt in de begroting op EMU-basis; kunt 
u dit verschil nader toelichten? 
 
Antwoord op vraag 184 
De raming voor de belasting- en premieontvangsten wordt gepresenteerd op EMU-basis. Op die 
manier kan het EMU-saldo geraamd worden. De EMU-definitie is voor de dividendbelasting, de 
inkomensheffing, de erf- en schenkbelasting en de vennootschapsbelasting gelijk aan de kasdefinitie. 
Wat in de kas ontvangen wordt, is dus bepalend voor de kasdefinitie en gelijk aan de EMU-definitie 
voor deze belastingsoorten. Voor de overige belastingsoorten, maar uitgezonderd de btw, is sprake 
van een-maands-verschoven-kas. Dus de ontvangst in januari 2019 hoort nog bij de ontvangst op 
EMU-basis van 2018. Een voorbeeld: de overdrachtsbelastingontvangst op EMU-basis voor 2018 zijn 
de ontvangsten van februari 2018 tot en met januari 2019. Tot slot wordt voor de btw vanaf de CBS-
revisie nationale rekeningen in 2018 het werkelijke transactiebegrip als uitgangspunt genomen voor 
de ontvangsten op EMU-basis. Dat betekent dat een deel van de ontvangsten en teruggaven in de kas 
van een bepaald jaar worden toegerekend aan het voorgaande jaar. 
De lastendefinitie laat zien hoe lastendruk in een jaar verandert. Daarvoor wordt zoveel mogelijk 
aangesloten bij het transactiebegrip: het beleid wordt toegerekend aan het jaar van de daadwerkelijke 
economische transactie waaruit het effect op de lasten zich voordoet. Anticipatie-effecten zijn niet 
relevant voor het inkomstenkader, maar wel voor het EMU-saldo. 
De verschillende definities kunnen dus leiden tot verschillende uitkomsten. Een voorbeeld is de 
verhoging van het box-2-tarief. Deze verhoging gaat voor het eerst in 2020 in. Op lastenbasis is dus 
geen effect in 2019. Ondernemers kunnen echter anticiperen op deze verhoging door extra dividend 
uit te keren in 2019. Dat betekent extra ontvangsten in de kas en dus volgens bovenstaande EMU-
definitie relevant. 
 
 
  

Vraag 186 
Kunt u middels een tabel een overzicht maken van de tekortreducerende maatregelen van 2011-2021, 
vergelijkbaar met tabel 1.1 in de CPB-publicatie ‘Tekortreducerende maatregelen 2011-2017’? 
 
Antwoord op vraag 186 
Deze CPB-publicatie heeft betrekking op een periode die nu achter de rug is (jaren tot en met 2017). 
Het CPB geeft aan dat een actualisatie van deze studie moeilijk is. Verder is er in 2018 en 2019 geen 
sprake van tekortreducerende maatregelen maar juist van intensiveringen.  
  

Vraag 188 
Kunt u de exacte bedragen noemen bij figuur 2.3.3 voor wat betreft de lastenontwikkeling uitgesplitst 
naar belastingsoorten? 
 
Antwoord op vraag 188 
Zie onderstaande tabellen 
 
Data voor figuur 2.3.3 links (Effect kabinetsbeleid op de lastenontwikkeling in miljarden euro’s): 
 
 2018 2019 2020 2021 
Loon- en -0,5 -4,9 -6,6 -9,0 
inkomensheffing 
Vennootschapsbelasting 0,2 1,2 0,9 -0,4 
BTW 0,0 3,0 3,0 3,0 
Milieubelastingen 0,0 0,7 1,3 1,9 
Dividendbelasting 0,0 0,0 -1,9 -1,9 
Overig 0,0 -0,4 -0,4 0,0 
Totaal -0,2 -0,4 -3,8 -6,5 
 
Data voor figuur 2.3.3. rechts (totale lastenontwikkeling in miljarden euro’s) 
 2018 2019 2020 2021 
Loon- en -0,4 -4,0 -5,1 -6,9 
inkomensheffing 
Vennootschapsbelasting 0,2 1,2 0,9 -0,4 
BTW 0,0 3,2 3,3 3,3 
Milieubelastingen 0,6 1,8 2,7 3,4 
Dividendbelasting -0,1 -0,1 -1,9 -1,9 
Zorgpremies 1,2 2,0 2,9 3,4 
Overig 0,6 1,7 2,2 2,4 
Totaal 2,1 5,9 4,9 3,4 
 
  

Vraag 190 
Hoe wordt de toets op doe-vermogen binnen het Integraal afwegingskader voor beleid en regelgeving 
(IAK) vormgegeven? Kunt u hierbij toelichten wanneer besloten kan worden dat een beleidsvoorstel 
niet aan de toets voldoet? Vult het departement die een beleidsvoorstel indient zelf in of het voldoet 
aan de toets op doe-vermogen? Door wie wordt dit gecontroleerd? 
Antwoord op vraag 190 
De verplichting om in de beleidsvoorbereiding rekening te houden met het ‘doenvermogen’ is op een 
18
aantal plekken opgenomen in het IAK (zie ook www.naarhetiak.nl).  
• Bij het onderdeel ‘instrumentkeuze’ in het IAK wordt aandacht besteed aan de noodzaak  
vooraf na te gaan of het voorstel uitgaat van realistische aannames over het doenvermogen 
19
van degenen die door het voorstel geraakt worden.  
• Bij het onderdeel ‘uitvoerbaarheid en handhaafbaarheid’ is opgenomen dat vooraf moet 
20
worden gekeken naar aansluiting met het doenvermogen.  
• Bij de nieuwe kwaliteitseis ‘doenvermogen’ staat informatie over gedragsinzichten, waaronder 
het perspectief van het doenvermogen, en wordt aangegeven hoe, door het toepassen van de 
doenvermogentoets,  beleidsmedewerkers en wetgevingsjuristen hier bij het maken van beleid 
21
en regelgeving rekening mee kunnen houden.  
De doenvermogentoets zelf (als onderdeel van de uitvoerbaarheid van een voorstel) bestaat uit een 
aantal vragen die beleidsmedewerkers en wetgevingsjuristen helpen om een goede afweging te 
kunnen maken. Denk aan de vraag naar de mentale belasting die het voorstel veroorzaakt, naar 
samenhang met andere geldende regelgeving, naar de mogelijkheid van herstel van fouten en de 
vraag of is onderzocht via een pilot of testpanel of het voorstel doenlijk is. Uit de toelichting op het 
voorstel moet blijken welke afwegingen zijn gemaakt en welke maatregelen zijn genomen om ervoor 
te zorgen dat de regeling aansluit bij het doenvermogen. Ieder departement is hiervoor zelf 
verantwoordelijk.  
Het Ministerie van Justitie en Veiligheid kijkt bij de rijksbrede wetgevingstoetsing van voorstellen van 
wet en algemene maatregelen van bestuur in het kader van de toetsing van de uitvoerbaarheid  of 
adequaat rekening is gehouden met het doenvermogen en of het voorstel een goede toelichting op dit 
punt bevat. De Raad van State heeft in haar jaarverslag 2017 aangegeven bij wetsvoorstellen extra te 
letten op de toepassing van de doenvermogentoets. 
 
  
                                                
18
 Kamerstukken II, 2017/2018, 34 775, VI, nr. 113 
19
 https://www.kcwj.nl/kennisbank/integraal-afwegingskader-beleid-en-regelgeving/6-wat-het-beste-instrument 
20
 https://www.kcwj.nl/kennisbank/integraal-afwegingskader-beleid-en-regelgeving/verplichte-
kwaliteitseisen/uitvoerbaarheid-en-handhaafbaarheid-uh 
21
 https://www.kcwj.nl/kennisbank/integraal-afwegingskader-beleid-en-regelgeving/verplichte-
kwaliteitseisen/doenvermogen# 
 

Vraag 192 
Er wordt 4 miljard euro fiscaal gestimuleerd aan koopwoningen, kan dit bedrag nader worden 
onderbouwd? 
 
Antwoord op vraag 192 
De structurele budgettaire effecten van de fiscale regelingen in de koopmarkt staan in onderstaande 
tabel.  
 
(mln. euro)  
 
Aftrek eigen woning (o.a. ‘Hypotheekrenteaftrek’)  -9100  
Schenkingsvrijstelling t.b.v. eigen woning -190  
Hillen   0  
Eigenwoningforfait   3100  
Overdrachtsbelasting   1845  
   
Netto -4,3 mld.  
 
Let op, het gaat hier om structurele bedragen, dus na de periode van infasering van de maatregelen 
van kabinet Rutte III en de kabinetten daarvoor. Het totale structurele effect wordt pas in 2048 
bereikt.  
 
  

Vraag 194 
Hoeveel bedraagt de tegenvaller op het Gemeentefonds voor gemeenten ten opzichte van de eerder 
voorziene forse plus? 
 
Antwoord op vraag 194 
In de Miljoenennota wordt geen tegenvaller op het gemeentefonds gemeld. Wel pakt de nu geraamde 
groei van de algemene uitkering van het gemeentefonds lager uit dan in de Startnota was voorzien, 
zoals blijkt uit onderstaande tabellen. Dit kan door gemeenten als een tegenvaller worden ervaren. 
 
Tabel raming accressen gemeentefonds 2018-2023, stand Miljoenennota 2019 (bedragen in mln. euro) 
 2018 2019 2020 2021 2022 2023 
Stand 1.124,3 1.062,6 1.138,6 937,0 1.170,1 -   
Startnota 
Mutatie -169,5 149,4 -128,0 -99,9 -168,4 1.091,9 
jaartranches 
Stand 954,8 1.212,0 1.010,6 837,1 1.001,8 1.091,9 
Miljoenennota 
 
Tabel mutaties jaartranches accres gemeentefonds 2018-2023, stand Miljoenennota 2019 (bedragen x 
1.000.000 euro) 
 2018 2019 2020 2021 2022 2023 
Tranche 954,8 954,8 954,8 954,8 954,8 954,8 
2018 
Tranche  1.212,0 1.212,0 1.212,0 1.212,0 1.212,0 
2019 
Tranche   1.010,6 1.010,6 1.010,6 1.010,6 
2020 
Tranche    837,1 837,1 837,1 
2021 
Tranche     1.001,8 1.001,8 
2022 
Tranche      1.091,9 
2023 
Totaal 954,8 2.166,8 3.177,4 4.014,5 5.016,3 6.108,2 
gewijzigde 
tranches 
 
De ontwikkeling van de algemene uitkering wordt voor een belangrijk deel bepaald door de 
ontwikkeling van de totale rijksuitgaven. Volgens de normeringssystematiek (trap-op-trap-af) hebben 
wijzigingen in de rijksuitgaven direct invloed op de indexering van de algemene uitkering. In 2018 
geeft het Rijk minder uit dan eerder gedacht en dat leidt tot minder extra geld (‘minder meer’) voor 
gemeenten en provincies. Ook voor de periode van 2020 tot en met 2022 is de accresontwikkeling ten 
opzichte van de Startnota neerwaarts bijgesteld. De belangrijkste verklaring daarvoor ligt in de lagere 
ontwikkeling van de lonen- en prijzen dan geraamd bij de Startnota. De lagere loon- en 
prijsontwikkeling hoeft geen reëel effect te hebben op gemeenten, omdat ook zij geconfronteerd 
zullen worden met lagere lonen en prijzen. 
 
 
 
 
 

