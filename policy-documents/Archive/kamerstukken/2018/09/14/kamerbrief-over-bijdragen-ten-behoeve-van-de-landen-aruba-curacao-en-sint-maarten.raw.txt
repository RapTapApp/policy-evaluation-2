 
 
 
 
www.rijksoverheid.nl 
Aan de Voorzitter van de Tweede Kamer der Staten-
www.facebook.com/minbzk 
Generaal 
www.twitter.com/minbzk 
 
Postbus 20018 
Kenmerk 
2500 EA  Den Haag 
2018-0000771440 
 
Uw kenmerk 
 
 
  
Datum 
14 september 2018 
Betreft Bijdragen ten behoeve van de Landen Aruba, Curaçao en Sint 
Maarten 
  
  
Tijdens het wetgevingsoverleg op 21 juni 2018 is het jaarverslag en de slotwet 
 
van Koninkrijksrelaties, begrotingshoofdstuk IV, besproken. Ik heb uw Kamer 
toen toegezegd om eenmalig inzicht te geven in de uitgaven die via de andere 
begrotingshoofdstukken gedaan zijn ten aanzien van de landen Aruba, Curaçao en 
Sint Maarten. Op mijn verzoek hebben mijn collega’s binnen het kabinet per 
departement een overzicht aangeleverd over het jaar 2017. 
  
In het overzicht van de uitgaven maak ik onderscheid tussen de uitgaven die zijn 
gedaan ten behoeve van Aruba, Curaçao en Sint Maarten en de uitgaven die ten 
behoeve van het Koninkrijk zijn gedaan. Met de eerste categorie uitgaven wordt 
bijstand aan of samenwerking met één of meerdere landen gefinancierd. De 
uitgaven van de tweede categorie komen voort uit de taken die vastgelegd zijn in 
het Statuut voor het Koninkrijk en zijn niet toe te delen aan één van de vier 
landen binnen het Koninkrijk. De uitgaven die op hoofdstuk IV, 
Koninkrijksrelaties, worden verantwoord zal ik buiten beschouwing laten. Deze 
heb ik reeds toegelicht in het jaarverslag en wetgevingsoverleg van 21 juni 2018.  
 
Bijstand en samenwerking 
De landen van het Koninkrijk zijn zelf verantwoordelijk voor de uitvoering van hun 
landstaken. Elk land kan om bijstand verzoeken en bijstand verlenen. De kosten 
die hieruit voortvloeien worden in beginsel vergoed door het verzoekende land. 
Als Nederland bijstand verleent, en besluit om de kosten niet door te berekenen, 
komen de kosten ten laste van de Rijksbegroting. Dit gebeurt slechts sporadisch. 
In 2017 heeft het ministerie van Onderwijs, Cultuur en Wetenschap (OCW) € 1,5 
mln. uitgegeven aan additionele steun aan Sint Maarten na orkaan Irma en € 0,5 
mln. om het lokaal en regionaal studeren te bevorderen. Het ministerie van 
Justitie en Veiligheid (J&V) heeft € 0,41 mln. uitgegeven aan subsidies voor 
voornamelijk jeugdverenigingen op de 3 eilanden en € 0,45 mln. aan het 
Gemeenschappelijk Hof van Justitie voor de aanpak van ondermijning in het 
Caribisch Gebied. Verder heeft het ministerie van Financiën € 10.000 uitgegeven 
aan de Caribbean Financial Action Taskforce (CFATF), een organisatie van landen 
in het Caribisch gebied die gezamenlijk maatregelen neemt tegen het witwassen 
van geld. Het ministerie van Economische Zaken heeft een bedrag van € 92.052,- 
 
Pagina 1 van 3 
 

 
Datum 
 
20 augustus 2018 
 
Kenmerk 
2018-0000771440 
Bijlage 1: overzicht rijksuitgaven Aruba, Curaçao en Sint Maarten 
 
Bedragen x € 1.000 2017 
  
Bijstand en Samenwerking   
Onderwijs, Cultuur en Wetenschap 2.201 
Financiën 10 
Economische Zaken en Klimaat 92 
Justitie en Veiligheid 860 
    
Koninkrijkstaken   
Defensie   
  - CZMCARIB  52.000* 
  - KMar CARIB 18.000* 
 -  KW CARIB  44.400* 
Buitenlandse Zaken -**  
Algemene Zaken -**  
Binnenlandse Zaken en Koninkrijksrelaties 193  
 
* Uitgaven zijn inclusief Caribisch Nederland 
** bij deze uitgaven is het niet mogelijk om een toedeling per land of voor het 
gehele Caribische gebied te maken. 
 
Pagina 3 van 3 
 
 

