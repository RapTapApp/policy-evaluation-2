 
 
 
 
Wijziging van de Wet studiefinanciering 2000 in verband met een wijziging van 
de rentemaatstaf voor de lening hoger onderwijs 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is een wijziging aan te 
brengen in de rentemaatstaf voor de lening hoger onderwijs ten behoeve van de 
houdbaarheid van de overheidsfinanciën; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
Artikel I. Wijziging van de Wet studiefinanciering 2000 
 
De Wet studiefinanciering 2000 wordt als volgt gewijzigd: 
 
A 
 
Artikel 6.3 wordt als volgt gewijzigd: 
 
1. In het tweede lid wordt ‘5 jaren’ vervangen door ‘10 jaren’. 
 
2. Na het tweede lid wordt een lid toegevoegd, luidende: 
 
3. Ten aanzien van het levenlanglerenkrediet stelt Onze Minister jaarlijks uiterlijk in 
december een rentepercentage vast dat gelijk is aan het gemiddeld effectief rendement 
over de periode van 12 maanden, gerekend van oktober van het voorafgaande jaar tot 
en met september van het lopende jaar, van de openbare lening, uitgegeven door de 
Staat der Nederlanden en toegelaten tot de notering aan de officiële markt ter beurze 
van Amsterdam, met een gemiddelde resterende looptijd van 5 jaren. Het 
rentepercentage wordt vastgesteld op nul indien deze overeenkomstig de eerste volzin 
minder dan nul procent bedraagt. 
 
  
 W9008.K-2 1 

Memorie van toelichting 
 
Algemeen 
 
1. Inleiding 
 
Het onderhavige wetsvoorstel heeft betrekking op het studiefinancieringsstelsel in het 
hoger onderwijs. Studenten die onder dit stelsel vallen, kunnen - naast de 
reisvoorziening en een eventuele aanvullende beurs - gebruikmaken van de mogelijkheid 
om tegen gunstige voorwaarden te lenen voor de kosten van studie en levensonderhoud. 
 
Deze sociale leenvoorwaarden worden met name gevormd door de draagkrachtregeling. 
Elke student hoeft maximaal 4 procent van het inkomen boven het minimumloon uit te 
geven aan het terugbetalen van de lening. Wanneer aan het einde van de 
terugbetaalperiode de lening nog niet volledig is afgelost, wordt het restant 
kwijtgescholden. Het terugbetalen wordt zo nooit te zwaar voor oud-studenten, omdat 
het maximale terugbetaalbedrag gekoppeld is aan het inkomen.  
Een tweede aspect van de sociale leenvoorwaarden betreft de rente op de lening. Deze 
is namelijk gebaseerd op de rente die de overheid zelf betaalt en daarmee lager dan 
wanneer de student zelf een commercieel krediet zou aanvragen; de overheid is immers 
kredietwaardiger dan een individuele student. De rente op studieleningen is zelfs 
doorgaans lager dan de rente die de overheid moet betalen op de kapitaalmarkt om de 
lening te kunnen verstrekken. Er is dan ook sprake van een rentesubsidie van de 
overheid aan de student. 
 
Voor de financiële houdbaarheid van het studiefinancieringsstelsel en de 
overheidsfinanciën in den brede op de lange termijn, wil de regering de rentemaatstaf 
aanpassen. De rente op studieleningen wordt nu gerelateerd aan de 5-jaarsrente en is 
lager dan de rente die hoort bij de gemiddelde looptijd van de studielening. De overheid 
draagt de lasten voor dit verschil, ook wanneer oud-studenten ruim voldoende 
inkomsten hebben. Om de financiële houdbaarheid van het stelsel te verbeteren is 
daarom in het regeerakkoord de maatregel opgenomen om de rente op studieleningen 
onder het studievoorschot te baseren op de 10-jaarsrente in plaats van op de 5-
jaarsrente. De gemiddelde rentesubsidie van de overheid aan de student wordt hiermee 
verkleind. De financiële houdbaarheid van het stelsel wordt hiermee verbeterd. Het 
stelsel blijft toegankelijk voor iedereen omdat de leenmogelijkheden tijdens de studie 
voor iedereen beschikbaar blijven en de sociale voorwaarden waarborgen dat studenten 
ook in de toekomst alleen bij voldoende inkomen een (klein) deel van dat inkomen 
hoeven te besteden aan het aflossen. 
 
2. Hoofdlijnen van het voorstel 
 
2.1 Algemeen: rente op studiefinanciering 
Elk jaar wordt voor leningen hoger onderwijs een nieuw rentepercentage vastgesteld. Dit 
percentage is voor studenten onder het studievoorschot gebaseerd op het effectief 
rendement van Staatsobligaties met een resterende looptijd van 5 jaar. Als een student 
nog studeert, geldt deze jaarlijks vastgestelde rente en wijzigt die rente dus ook 
jaarlijks. In het jaar na afstuderen wordt het rentepercentage voor de oud-student 
telkens voor 5 jaar vastgezet. Hierdoor hoeft het maandelijks terug te betalen bedrag 5 
1
jaar lang niet aangepast te worden. Na 5 jaar wordt het dan geldende rentepercentage 
opnieuw voor 5 jaar vastgezet. Het maandelijkse terugbetaalbedrag wordt annuïtair 
berekend. Deze termijn van 5 jaar blijft ongewijzigd. Dat moet worden onderscheiden 
van de resterende looptijd van Staatsobligaties van 5 jaar die in de rentemaatstaf wordt 
gehanteerd. Alleen deze laatstgenoemde termijn van de resterende looptijd wordt in dit 
                                                
1
 Behoudens wijzigingen in de draagkracht. 
 W9008.K-2 3 

(de student heeft gekozen voor een lening met de dan geldende voorwaarden). Dit 
betekent dat ook mbo-afgestudeerden die vanaf 2020 doorstromen naar het hoger 
onderwijs en daarmee onder het studievoorschot gaan vallen, te maken krijgen met de 
nieuwe rentemaatstaf. Bij doorstuderen na het mbo werkt het immers zo dat ook de 
lening die tijdens de mbo-opleiding is aangegaan, wordt overgezet naar de ho-
leenvoorwaarden.  
 
De rentemaatstaf die geldt voor het levenlanglerenkrediet blijft gebaseerd op de 5-
jaarsrente omdat de terugbetaaltermijn die hoort bij het levenlanglerenkrediet 15 jaar 
is. De rentemaatstaf voor studieleningen in het mbo blijft gebaseerd op de 3 tot 5-
jaarsrente. 
 
2.4 Gevolgen voor de student 
Studenten die in 2020 of daarna beginnen aan een studie in het hoger onderwijs, zullen 
doorgaans te maken krijgen met een hogere rente op de geleende studiefinanciering. 
Wanneer er voldoende draagkracht is, zal dat resulteren in een hoger terug te betalen 
bedrag. Hoe groot het verschil is, hangt af van de rentes in de toekomst en die zijn 
onbekend. Op basis van de gemiddelde rentes in de afgelopen tien jaren was de 10-
jaarsrente 0,78 procentpunt hoger dan de 5-jaarsrente en zal het maandelijks terug te 
betalen bedrag ongeveer 18% hoger zijn voor studenten met volledige draagkracht. Bij 
een gemiddelde schuld van 21.000 euro zou het maandbedrag bij de 5-jaarsrente 
ongeveer 70 euro zijn en bij de 10-jaarsrente ongeveer 82 euro. Zolang er sprake is van 
onvoldoende draagkracht vanwege een laag inkomen, dan heeft de gewijzigde 
rentemaatstaf geen gevolgen voor het te betalen maandbedrag.  
 
3. Gevolgen voor de regeldruk en gevolgen voor de privacy 
 
Bij de voorbereiding van dit voorstel is nagegaan of sprake is van administratieve lasten. 
De wijziging van de rentemaatstaf voor studieleningen hoger onderwijs van de 5-
jaarsrente naar de 10-jaarsrente levert geen administratieve lasten op voor de student: 
er is geen sprake van (extra) informatieverplichtingen aan de Dienst Uitvoering 
Onderwijs (hierna: DUO) door de (oud-)student. Studenten kunnen via de gebruikelijke 
kanalen kennis nemen van de hoogte van de rente. Het voorstel heeft evenmin gevolgen 
voor de privacy van studenten. 
 
4. Financiële gevolgen 
 
In de structurele situatie is de opbrengst van deze maatregel volgens het regeerakkoord 
circa € 226 miljoen. Dit is het saldo van hogere renteontvangsten (betaald door de 
student aan de overheid) en hogere kwijtscheldingen (omdat een groter bedrag 
vanwege de draagkrachtregeling niet betaald zal worden). De geraamde structurele 
extra renteontvangsten bedragen € 262 miljoen, terwijl de geraamde extra 
kwijtscheldingen structureel € 36 miljoen zijn. Dit is berekend door uit te gaan van het 
4
gemiddelde verschil (0,78%) tussen de 5-jaarsrente (1,78% ) en de 10-jaarsrente 
5
(2,56% ) van de afgelopen 10 jaar.  
 
Die structurele situatie wordt pas bereikt omstreeks het jaar 2060 omdat dan pas alle 
studenten die dan aan het terugbetalen zijn onder het nieuwe renteregime vallen. De 
extra ontvangsten vangen ongeveer in 2025 aan met een klein bedrag (de eerste 
studenten onder het nieuwe renteregime beginnen dan terug te betalen) en lopen dan 
langzaam op naar het structurele bedrag in 2060. 
                                                
4
 Gemiddelde rente op Nederlandse staatsobligaties met een resterende looptijd van 5 jaar in de 
periode 18-12-2006 - 21-11-2016 waarbij alle beursdagen zijn meegenomen in de berekening van 
het gemiddelde. Data zijn afkomstig van het CPB.  
5
 Gemiddelde rente op Nederlandse staatsobligaties met een resterende looptijd van 10 jaar in de 
periode 18-12-2006 – 21-11-2016 waarbij alle beursdagen zijn meegenomen in de berekening van 
het gemiddelde. Data zijn afkomstig van het CPB. 
 W9008.K-2 5 

en kredieten. De draagkrachtregeling zorgt er voor dat de oud-student nooit meer hoeft 
terug te betalen dan hij gezien zijn inkomen kan dragen. In meerdere reacties werd 
aangegeven het bovendien niet eerlijk te vinden dat de rentemaatstaf tijdens de studie 
wordt aangepast. Ook gaven sommigen aan niet het voordeel van de 
collegegeldverlaging te hebben gehad omdat ze al studeren en nu ook nog te maken 
krijgen met een hogere rente. Voor de huidige studenten in het hoger onderwijs vindt 
geen wijziging van de rente plaats; de rentemaatstaf wordt alleen aangepast voor 
studenten die vanaf 2020 voor het eerst in het hoger onderwijs gaan studeren. Hiermee 
is dus in het wetsvoorstel reeds rekening gehouden. 
 
Een derde categorie reacties was kritisch over het doel van het wetsvoorstel. In de 
reacties werd aangegeven dat wellicht een klein deel van de studenten meer leent dan 
nodig is, maar dat de anderen daar niet door benadeeld zouden moeten worden door 
middel van een hogere rente. Het doel van het aanpassen van de rentemaatstaf is 
echter niet om bovenmatig lenen tegen te gaan. Het doel is de verbetering van de 
houdbaarheid van de overheidsfinanciën. De regering stimuleert bewust lenen onder 
andere door hier in de communicatie aandacht voor te vragen en door met 
experimenten te onderzoeken welke factoren invloed hebben op de keuzes die studenten 
maken. De studentenorganisaties vragen zich af of deze maatregel de houdbaarheid van 
de overheidsfinanciën wel echt verbetert. Geraamd is dat de maatregel een positief 
effect heeft op de overheidsfinanciën van structureel € 226 miljoen.  
 
De vierde categorie reacties gaat over de hoge druk die studenten nu ervaren en dat die 
druk alleen maar toeneemt als de rente hoger wordt. De door studenten ervaren 
prestatiedruk heeft de aandacht van de regering, en wordt aangepakt als onderdeel van 
een bredere aanpak studentenwelzijn. Een tal van factoren speelt een rol bij de door 
studenten ervaren druk. Naar verwachting zal de (aanpassing van de) rentemaatstaf 
geen belangrijke factor zijn. De sociale terugbetaalvoorwaarden zorgen ervoor dat een 
student niet hoeft te vrezen om maandelijks een te hoog bedrag terug te moeten 
betalen. 
 
Tot slot wordt door de LSVb gewezen op de initiatieven van de overheid om de 
schuldenproblematiek terug te dringen en de relatie met het wetsvoorstel. Een 
belangrijk onderdeel van de rijksbrede schuldenaanpak is het voorkomen van 
problematische schulden. De regering is van mening dat de draagkrachtregeling ervoor 
zorgt dat iedereen naar eigen vermogen zijn of haar studieschuld terugbetaalt. Dat 
voorkomt dat oud-studenten in betalingsproblemen komen als het inkomen niet 
toereikend is. Ook de mogelijkheid om de zogeheten jokerjaren in te zetten, beschermt 
de oud-student tegen te hoge maandlasten.  
 
De regering heeft naar aanleiding van de reacties geconstateerd dat een aantal 
misverstanden bestaat over de terugbetaalregelingen rondom studieleningen. Omdat de 
regering van mening is dat het belangrijk is dat eenieder goed op de hoogte is van deze 
regelingen, zal voortdurend goed worden gekeken naar de voorlichting hierover. 
 
Artikelsgewijs 
 
Artikel I 
 
A - artikel 6.3 WSF 2000 
Tweede lid. Het tweede lid van artikel 6.3 wordt gewijzigd zodat het rentepercentage op 
de lening hoger onderwijs dat geldt voor de student niet langer gekoppeld is aan een 
door de Staat der Nederlanden uitgegeven lening met een gemiddelde resterende 
looptijd van 5 jaren maar aan een lening met een gemiddelde resterende looptijd van 10 
jaren.  
 
 W9008.K-2 7 

