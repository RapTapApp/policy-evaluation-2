 
 
 
 
 
 
 
 
 
> Retouradres Postbus 90801 2509 LV  Den Haag 
 
 
De Voorzitter van de Tweede Kamer 
Postbus 90801 
der Staten-Generaal 
2509 LV  Den Haag 
Binnenhof 1 A 
Parnassusplein 5 
T 070 333 44 44 
2513 AA  S GRAVENHAGE 
www.rijksoverheid.nl 
 
2513AA22XA 
Contactpersoon 
 
 
 
 
Onze referentie 
2018-0000105321 
 
Datum  10 september 2018 
 
Betreft Opzet beleidsdoorlichting artikel 8 begroting SZW 
 
 
1
Conform de uitwerking van de motie Harbers c.s. licht ik u met deze brief in over 
de opzet en vraagstelling van de beleidsdoorlichting van artikel 8 van de SZW-
begroting. 
 
Het doel van een beleidsdoorlichting is inzicht krijgen in de verwezenlijking van de 
doelstelling van het begrotingsartikel alsmede effecten van het beleid 
(doelmatigheid en doeltreffendheid). De doelstelling van artikel 8 luidt als volgt: 
De overheid biedt een basisinkomen aan personen die de pensioengerechtigde 
leeftijd hebben bereikt. De overheid stimuleert de opbouw van en stelt kaders 
voor de houdbaarheid van aanvullende arbeidspensioenen en draagt zorg voor 
toezicht op de naleving daarvan.  
Onder artikel 8 vallen de volgende regelingen: 
- Overbruggingsregeling AOW (OBR) 
- Algemene Ouderdomsverzekering (AOV) (Caribisch Nederland) 
- Algemene Ouderdomswet (AOW) 
- Inkomensondersteuning AOW (IOAOW) 
- Kaderstellende regelgeving aanvullende pensioenen 
 
Oorsprong van het beleid rond de oudedagsvoorziening is het voorkomen van 
armoede onder AOW-gerechtigden door het bieden van een basispensioen. 
Daarnaast bevordert de overheid het opbouwen van toekomstbestendige 
aanvullende pensioenen, zodat werknemers na hun pensionering niet te maken 
krijgen met een grote inkomensachteruitgang. Samen moeten de eerste en 
tweede pijler in het stelsel van oudedagsvoorzieningen voorzien in een adequaat 
inkomen voor ouderen. Vanuit deze basisdoelstelling wordt in de 
beleidsdoorlichting allereerst onderzocht hoe de inkomenspositie van AOW-
gerechtigden zich in de onderzochte periode heeft ontwikkeld.  
 
In samenhang hiermee zal de beleidsdoorlichting zich focussen op de twee 
voornaamste beleidswijzigingen die de afgelopen periode in relatie tot de 
doelstelling van het begrotingsartikel zijn doorgevoerd namelijk afschaffing van de 
partnertoeslag en de AOW-leeftijdsverhoging. De afschaffing van de 
partnertoeslag heeft effect op de hoogte van het huishoudinkomen van AOW-
gerechtigden met een jongere partner en raakt daarmee aan de doelstelling van 
het beleid. De AOW-leeftijdsverhoging heeft invloed op de doelgroep van de 
regeling en bepaalt wanneer mensen met pensioen kunnen en heeft daarmee 
groot maatschappelijk effect.  
                                                
1
 Tweede Kamer, vergaderjaar 2014-2015, 34 000, nr. 36, nr. 52, nr. 59 
 Pagina 1 van 6 

 
 
Omdat de veronderstelling bij het afschaffen van de partnertoeslag was dat de 
 
arbeidsparticipatie (van met name vrouwen) dermate zou toenemen dat de 
 
partnertoeslag niet langer noodzakelijk zou zijn wordt de ontwikkeling van de 
Datum 
arbeidsparticipatie in beeld gebracht. Hoe heeft de arbeidsparticipatie zich 
10 september 
 
ontwikkeld en is dit in lijn met de verwachting op het moment dat de afschaffing 
Onze referentie 
van de partnertoeslag in gang werd gezet? 
2018-0000105321 
 
 
Meer specifiek wordt gekeken naar hoe de arbeidsparticipatie van jongere 
partners van AOW-gerechtigden zich heeft ontwikkeld. Hierbij wordt zowel 
gekeken naar de groep die nog wel partnertoeslag ontvangt als de groep die daar 
niet langer recht op heeft. 
 
Als de AOW-gerechtigde overlijdt terwijl de jongere partner de AOW-leeftijd nog 
niet heeft bereikt vervalt het recht op de partnertoeslag en zal de jongere partner 
zelf in diens inkomen moeten voorzien. In de beleidsdoorlichting zal een beeld 
worden gegeven van de groep jongere partners waarvoor nu nog een 
partnertoeslag wordt ontvangen. Hiermee wordt beoogd inzichtelijk te maken in 
hoeverre de deze jongere partners risico lopen onder het bestaansminimum te 
geraken.  
 
3. AOW-leeftijdsverhoging 
De belangrijkste beleidswijziging die de afgelopen jaren heeft plaatsgevonden is 
de geleidelijke verhoging van de AOW-leeftijd en de koppeling van de AOW-
leeftijd aan de levensverwachting.  
 
Het doel van de leeftijdsverhoging is tweeledig. Het betaalbaar houden van de 
AOW en het op peil houden van de beroepsbevolking. Daartoe moeten mensen 
langer doorwerken en de participatie van met name oudere werknemers worden 
verhoogd. Van belang is om te onderzoeken of dit gelukt is, maar ook waar dit 
problemen oplevert.  
 
Rond het thema AOW-leeftijdsverhoging zullen twee onderzoeken worden 
uitgevoerd: 
 Een monitor om een beeld te krijgen van de gevolgen van de 
leeftijdsverhoging; 
 Een overzichtsstudie van bestaande onderzoeken en wetenschappelijke 
inzichten over langer doorwerken en de belemmeringen daarbij. 
 
Monitor 
Doel van de monitor is om de feiten en trends die samenhangen met de AOW-
leeftijdsverhoging in beeld te brengen. Het gaat om effecten op de thema’s: 
arbeidsmarkt, duurzame inzetbaarheid en pensioenen. Uitgangspunt daarbij is dat 
gebruik wordt gemaakt van reeds beschikbare gegevens. Het is de bedoeling 
jaarlijks dezelfde feiten te presenteren zodat een ontwikkeling in beeld kan 
worden gebracht. 
 
De doeltreffendheid en doelmatigheid van de leeftijdsverhoging wordt met name 
met de monitor in beeld gebracht. In de monitor wordt onder andere in beeld 
gebracht in hoeverre de arbeidsparticipatie onder ouderen is toegenomen.  
 
Beoogd wordt echter om een breder beeld te schetsen van de effecten die AOW-
leeftijdsverhoging heeft gehad. Daarom worden in de monitor op meerdere 
thema’s de feiten verzameld en wordt het beeld vervolgens met het 
literatuuroverzicht aangevuld met feitelijke inzichten uit de wetenschap en 
literatuur met betrekking tot de AOW-leeftijdsverhoging. 
 
 Pagina 3 van 6 

 
3
Met artikel 8 is in 2017 ruim € 37,4 miljard gemoeid. Bijna alle uitgaven (circa € 
37,4 miljard) hebben betrekking op de premiegefinancierde uitgaven aan de 
 
Algemene ouderdomswet (AOW) en de Inkomensondersteuning AOW (IOAOW). 
 
De uitgaven aan de begrotingsgefinancierde regelingen bedroegen in 2017 circa € 
Datum 
4
10 september 
24 miljoen. In totaal behandelt de beleidsdoorlichting circa 99,9% van de 
 
middelen op artikel 8.  Onze referentie 
2018-0000105321 
 
 
De beleidsdoorlichting resulteert in een oordeel over de doelmatigheid en 
doeltreffendheid van het beleid, een beschouwing over mogelijke maatregelen om 
de doelmatigheid en doeltreffendheid verder te verhogen, en biedt een 
verkenning van beleidsopties om op de uitgaven van artikel 8 te besparen of te 
intensiveren. De doeltreffendheid van beleid is de mate waarin de onderzochte 
beleidsinstrumenten de beleidsdoelstellingen realiseren. De doelmatigheid van 
beleid betreft de relatie tussen de kosten en de effecten van beleid. 
 
Onafhankelijke deskundige 
Om de onafhankelijkheid van de beleidsdoorlichting te borgen heb ik prof. dr. 
C.J.I.M. (Kène) Henkens werkzaam bij Het Nederlands Interdisciplinair 
Demografisch Instituut en hoogleraar bij de Rijksuniversiteit Groningen gevraagd 
een oordeel te geven over de kwaliteit van de beleidsdoorlichting. Het eindoordeel 
heeft betrekking op de opzet van het onderzoek, de volledigheid en de 
consistentie van de analyse. Dit eindoordeel wordt integraal meegezonden met de 
beleidsdoorlichting aan uw Kamer. 
 
Planning 
De beleidsdoorlichting zal uiterlijk eind 2019 aan uw Kamer worden toegestuurd. 
 
 
De Minister van Sociale Zaken  
en Werkgelegenheid, 
 
 
 
 
W. Koolmees 
 
                                                
3
 Rijksjaarverslag 2017 XV Sociale Zaken en Werkgelegenheid 
4
 Dit betreft de uitgaven aan de Overbruggingsregeling AOW (OBR) en de 
Algemene Ouderdomsverzekering (AOV, Caribisch Nederland).  
 
 Pagina 5 van 6 

