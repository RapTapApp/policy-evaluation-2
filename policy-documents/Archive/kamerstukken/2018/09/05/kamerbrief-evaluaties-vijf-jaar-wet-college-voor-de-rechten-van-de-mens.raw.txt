 
 
 
 
www.rijksoverheid.nl 
Aan de Voorzitter van de Tweede Kamer der Staten-
www.facebook.com/minbzk 
Generaal 
www.twitter.com/minbzk 
 
Postbus 20018 
Kenmerk 
2500 EA  Den Haag 
2018-0000604502 
 
Uw kenmerk 
 
 
  
Datum 5 september 2018 
Betreft Evaluaties vijf jaar Wet College voor de Rechten van de Mens 
  
 
  
Op 1 oktober 2017 bestond het College voor de rechten van de mens (het 
College) vijf jaar. Nu het eerste lustrum is gevierd, is het tijd om de balans op te 
maken. Er zijn daarom drie evaluaties uitgevoerd, die alle drie betrekking hebben 
op een ander aspect van het werk van het College. Met deze brief informeer ik u, 
mede namens de minister voor Rechtsbescherming, over deze evaluaties en de 
vervolgstappen die daaruit voortvloeien. 
 
Ten eerste is het functioneren van het College als zelfstandig bestuursorgaan 
geëvalueerd. Deze evaluatie en de reactie daarop van het College treft u in de 
bijlagen bij deze brief aan. Hieronder zal ik de uitkomsten van deze evaluatie 
toelichten en daarop reageren. Daarnaast heeft het College twee evaluaties 
uitgevoerd, van de Wet College voor de Rechten van de Mens (Wet CRM) en van 
een aantal gelijkebehandelingswetten (de Algemene wet gelijke behandeling 
(Awgb), de Wet gelijke behandeling van mannen en vrouwen (Wgbm/v) en artikel 
7:646 van het Burgerlijk Wetboek (BW)). Deze evaluaties heeft het College 
gebundeld in één rapport, dat u ook in de bijlagen aantreft. Hieronder zal ik ook 
deze evaluaties kort toelichten en daarop reageren. Ten slotte ga ik in deze brief 
in op een aantal toezeggingen die zijn gedaan tijdens de behandeling van de Wet 
CRM in de Eerste Kamer en tijdens de behandeling van de wetswijziging omtrent 
de zogenoemde gewetensbezwaarde trouwambtenaren. 
 
1. De evaluatie van het College als zbo 
 
In artikel 39, eerste lid, van de Kaderwet zelfstandige bestuursorganen (Kaderwet 
zbo) is een verplichting opgenomen om elke vijf jaar een verslag te sturen aan de  
Tweede Kamer ten behoeve van de beoordeling van de doelmatigheid en 
doeltreffendheid van het functioneren van een zelfstandig bestuursorgaan. In het 
kader van deze verplichting heeft de toenmalige minister van Binnenlandse Zaken 
en Koninkrijksrelaties (BZK) in samenwerking met de toenmalige minister van 
Veiligheid en Justitie (VenJ) in het voorjaar van 2017 opdracht gegeven tot een 
onderzoek naar de doelmatigheid en doeltreffendheid van het functioneren van 
het College. Het onderzoek is uitgevoerd door Kwink Groep. 
 
Pagina 1 van 13 
 

 
Datum 
 
5 september 2018 
 
Kenmerk 
2018-0000604502 
1.2 Bevindingen omtrent de doelmatigheid  
 
De onderzoekers concluderen dat het College doelmatig functioneert, dat wil 
zeggen dat de verhouding tussen resultaten en ingezette middelen in orde is. De 
onderzoekers stellen vast dat het budget daartoe noopt: het is nagenoeg gelijk 
gebleven ten opzichte van het budget van zijn voorganger de Commissie gelijke 
behandeling, terwijl het College meer wettelijke taken heeft. Het afwegingskader 
dat het College heeft ontwikkeld zien de onderzoekers als een voorziening voor 
doelmatigheid, al stellen zij ook vast dat het College in individuele gevallen niet 
transparant heeft gemaakt hoe de precieze weging heeft plaatsgevonden. 
Daarnaast constateren de onderzoekers dat het College een onderbouwde 
afweging maakt of het een onderzoek zelf uitvoert of uitbesteedt; dat het is 
gestart met tijdschrijven en projectmatig werken en dat het samenwerkt met een 
aantal andere overheidsorganisaties om de bedrijfsvoering efficiënter te maken.  
Een laatste indicatie van doelmatigheid leiden de onderzoekers af uit de 
constatering door de bevraagde stakeholders dat het College erin is geslaagd om 
een goed werkende, platte organisatie met ‘korte lijnen’ neer te zetten.  
 
1.3 Inbedding gelijkebehandelingsfunctie en balans van de grondrechten 
 
Tijdens de behandeling van het wetsvoorstel CRM in de Eerste Kamer heeft de 
toenmalige minister van BZK toegezegd bij de evaluatie van de Wet CRM te zullen 
3
bezien of de gelijkebehandelingsfunctie goed is ingebed bij het College, gelet op 
de bredere taken van deze organisatie, en of het College erin is geslaagd om 
4
daadwerkelijk een balans van grondrechten te realiseren in zijn activiteiten. Deze 
toezeggingen komen voort uit de vrees die destijds leefde dat het College zich 
met name zou blijven richten op het recht op gelijke behandeling of dat dat recht 
juist zou worden ondergesneeuwd door de overige mensenrechten. De 
onderzoekers hebben deze vragen meegenomen in hun evaluatie. Zij hebben 
daartoe bekeken in welke mate synergie wordt nagestreefd tussen het recht op 
gelijke behandeling en de overige mensenrechten. De onderzoekers constateren 
dat de inbedding en de synergie op verschillende manieren worden gerealiseerd. 
Zij noemen als voorbeeld de grondige herziening van het oordelenproces en de 
investering in de voorlichting door de Front Office, waardoor meer tijd is 
vrijgekomen voor de andere mensenrechten. Voorts constateren de onderzoekers 
dat het College volgens het overgrote deel van de stakeholders de juiste 
prioriteiten stelt en steeds scherpere keuzes maakt ten aanzien van de 
onderwerpen die het oppakt. De onderzoekers concluderen dan ook dat het 
College binnen de beschikbare middelen een goede balans heeft weten te vinden 
tussen gelijke behandeling enerzijds en de bredere mensenrechtenonderwerpen 
anderzijds. Daarmee is een antwoord gegeven op de vragen die ten grondslag 
liggen aan de toezeggingen. Beide vragen kunnen met ‘ja’ worden beantwoord.  
 
 
 
 
                                                
3
 Handelingen I 2011/12, nr. 7-2, p. 2.  
4
 Handelingen I 2011/12, nr. 7-7, p. 32. 
Pagina 3 van 13 
 

 
Datum 
 
5 september 2018 
 
Kenmerk 
2018-0000604502 
 
De onderzoekers bevelen aan om werkafspraken te maken over de onderlinge 
taakverdeling en rollen, en daarbij aan te sluiten bij de circulaire “Governance ten 
aanzien van zbo’s”. In deze werkafspraken kan de governance-relatie tussen de 
ministeries en het College beschreven worden. Daarbij kan rekening worden 
gehouden met afwijkingen op de artikelen van de Kaderwet die voor het College 
in de Wet CRM zijn vastgelegd en die in belangrijke mate zien op de 
onafhankelijke status van het College. Het College en het ministerie van JenV zijn 
op dit moment in gesprek over dergelijke werkafspraken, die in een 
beheerconvenant zullen worden neergelegd. Daarin zal ook de beheerrelatie met 
JenV en de relatie met BZK als eerstverantwoordelijke voor de Wet CRM worden 
beschreven, inclusief de daarbij behorende rollen en verantwoordelijkheden.  
 
2. De evaluatie van de Wet CRM  
 
Op grond van artikel 22 Wet CRM dient het College elke vijf jaar een rapport op te 
stellen van zijn bevindingen ten aanzien van de werking in de praktijk van die 
wet, de Awgb, de Wgbm/v en artikel 7:646 BW en dat rapport vervolgens aan mij 
toe te zenden. Het College heeft eind december 2017 zijn rapport ‘Vijf jaar 
College voor de Rechten van de Mens’ aan mij gezonden. Met deze brief voldoe ik 
aan de in artikel 23 Wet CRM neergelegde verplichting om dit rapport vervolgens 
met een verslag aan uw Kamer te sturen.  
 
Het College gaat in het eerste deel van zijn rapport in op zijn ervaringen met de 
werking van de Wet CRM. Het College heeft de Paris Principles als uitgangspunt 
genomen en aan de hand daarvan tien onderwerpen geselecteerd waarover het 
zijn bevindingen in kaart heeft gebracht. Het College oordeelt positief over de 
werking van de Wet CRM. Het College concludeert dat de wet alle mogelijkheden 
biedt om als volwaardig mensenrechteninstituut conform de Paris Principles te 
opereren, zowel formeel als in de praktijk. De breedte van het takenpakket en de 
toegekende bevoegdheden acht het College voldoende en ook de inrichting van 
het College en de samenwerking met andere organisaties acht het College in 
overeenstemming met de Paris Principles. 
 
2.1 Toezeggingen ten aanzien van de evaluatie  
 
Net als de onderzoekers van de zbo-evaluatie heeft het College gekeken naar de 
inbedding van de gelijkebehandelingstaak binnen het bredere mandaat van het 
College en naar de balans tussen het recht op gelijke behandeling en de overige 
mensenrechten. Ook het College wijst erop dat de doelmatigheid van het 
oordelenproces is verbeterd, waardoor er meer ruimte is gekomen om de overige 
taken van het College uit te voeren. Daarnaast is het College zich ervan bewust 
dat de oordelende taak in de beeldvorming tot een conflict kan leiden met de 
bredere adviserende en agenderende taken. Het College meent evenwel dat de 
                                                                                                                          
van het gelijkebehandelingsorgaan te spreiden over het College voor de rechten van de 
mens en de gemeentelijke antidiscriminatievoorzieningen (ADV’s). Daarom is niet de gehele 
aanbeveling van de Europese Commissie van toepassing op het College. 
 
Pagina 5 van 13 
 

 
Datum 
 
5 september 2018 
 
Kenmerk 
2018-0000604502 
decentraal niveau en op het gebied van publieksvoorlichting staan hierdoor onder 
druk, aldus het College. Het College constateert daarom dat het budget 
ontoereikend is om de wettelijke taken adequaat uit te voeren. In het verlengde 
daarvan beveelt het College aan om het mogelijk te maken dat meerjarige 
begrotingsafspraken worden gemaakt. Het College doet deze aanbeveling 
refererend aan de constatering van de financiële evaluatie uit 2015 dat zijn 
financiële middelen tot een minimumniveau zijn gedaald. In die evaluatie is 
aanbevolen het College een financiële status aparte te geven. De minister van 
JenV heeft in reactie op de financiële evaluatie laten weten dat in de onderhavige 
evaluatie zou worden geantwoord op die aanbeveling. Intussen is evenwel 
gebleken dat een financiële status aparte lastig te realiseren is. Daarom beveelt 
het College aan om door middel van een convenant betere waarborgen voor 
financiële continuïteit te bewerkstelligen.  
 
Reactie  
 
Het College constateert in zijn rapport, zoals eerder ook de financiële evaluatie uit 
2015, terecht dat zijn takenpakket breder en omvangrijker is dan dat van zijn 
voorganger, de Commissie Gelijke Behandeling. Zoals door de minister van JenV 
9
in de reactie op de financiële evaluatie is bericht heeft het College op 
voortvarende wijze efficiencyslagen en bezuinigingen op de kosten van de 
bedrijfsvoering doorgevoerd. Het College voldoet daarmee aan de algemene 
doelstelling dat publieke middelen doelmatig worden besteed. Daarbij hoort ook 
dat het College, net als andere organisaties, prioriteiten stelt in de uitvoering van 
zijn taken. Dat dit betekent dat het College niet al zijn taken ieder jaar in volle 
omvang kan oppakken is op zichzelf geen aanleiding voor de conclusie dat het 
College onvoldoende in staat is om zijn wettelijke taken uit te voeren binnen het 
huidige budget. Naast de constatering van de financiële evaluatie dat de financiële 
middelen van het CRM tot een minimumniveau zijn gedaald, constateerde deze 
evaluatie immers ook dat het College zorgvuldig en weloverwogen zoekt naar de 
meest optimale invulling van zijn wettelijke taken, gegeven de beschikbare 
middelen. De financiële evaluatie constateerde niet dat het budget van het 
College ontoereikend is voor de uitvoering van de wettelijke taken.  
 
Zoals het College ook aangeeft, zijn naar aanleiding van de financiële evaluatie 
niettemin maatregelen genomen om extra financiële ruimte te creëren (circa 0,5 
mln. structureel) in de begroting van het College: 
 Het budget dat voor onder andere de huisvesting van het College op de 
begroting van JenV als reservering was opgenomen, is naar het budget 
van het College overgeheveld. Dit budget is substantieel ruimer dan de 
huurkosten die vanaf dat moment door het College zelf betaald moesten 
worden.  
 Het uiteindelijke risico voor de uitgaven voor werkloosheidsuitkeringen 
voor oud-Collegeleden ligt nu bij JenV, maar het College tracht, waar 
mogelijk, de kosten zelf te dekken.  
                                                
9
 Kamerstukken II 2015–2016, 34338, nr. 1.  
Pagina 7 van 13 
 

 
Datum 
 
5 september 2018 
 
Kenmerk 
2018-0000604502 
benadeling van bij een onderzoek betrokken organisaties door openbaarmaking 
van vertrouwelijk verstrekte informatie. Een honderd procent garantie van de 
vertrouwelijkheid, zoals het College graag zou willen geven, valt niet uit de wet af 
te leiden, maar uit jurisprudentie over de uitleg van artikel 10, tweede lid, onder 
d en g, Wob volgt dat rechters er oog voor hebben dat gesprekspartners vrijuit 
moeten kunnen spreken met overheidsorganisaties met een controlerende taak 
en niet moeten worden belemmerd door de mogelijkheid dat het gespreksverslag 
in de openbaarheid wordt gebracht. De rechter heeft ook oog voor het belang van 
het bestuursorgaan om vertrouwelijke informatie vertrouwelijk te houden en 
10
daarmee medewerking aan onderzoeken te bevorderen. Voor zover het College 
niet doelt op informatie uit gesprekken, maar op in vertrouwen verstrekte 
bedrijfsgegevens die met een beroep op de Wob openbaar gemaakt zouden 
kunnen worden, geldt artikel 10, eerste lid, onder c, Wob, waarin voor dergelijke 
bedrijfsgegevens een uitzondering is opgenomen. Uit de evaluatie van het College 
volgt geen concrete aanwijzing dat de reguliere uitzonderingsgronden van artikel 
10 Wob niet volstaan. Daarbij is het College wat dit betreft geen uitzondering ten 
opzichte van andere bestuursorganen. Alle informatie die naar de overheid wordt 
toegestuurd is in beginsel vatbaar voor de Wob, met dien verstande dat er diverse 
uitzonderingsgronden bestaan zoals genoemd in artikel 10 Wob.  
 
2.2.3 Constatering: de overheid volgt oordelen minder vaak op dan private 
organisaties  
  
Het College constateert in hoofdstuk 4 van zijn rapport dat de overheid minder 
vaak maatregelen treft naar aanleiding van oordelen dan private organisaties. Het 
College doet hieromtrent geen aanbeveling, maar brengt deze constatering wel 
dringend onder mijn aandacht. Het College heeft vastgesteld dat het in de periode 
van 1 oktober 2012 tot en met april 2017 89 oordelen heeft uitgesproken waarin 
een overheidsorganisatie – rijksoverheid, gemeente of zbo – als verweerder 
betrokken was. In 54 gevallen oordeelde het College dat sprake was van 
verboden onderscheid. Het ging in deze 54 oordelen meestal maar niet uitsluitend 
om de overheid als werkgever. In tien gevallen ging het bijvoorbeeld om het 
woonwagenbeleid van gemeenten. Het oordeel van het College dat sprake was 
van discriminatie, heeft in 67 procent van de gevallen tot een maatregel door het 
betreffende overheidsorgaan geleid. Van de oordelen over het handelen van 
private organisaties leidt 75 procent tot maatregelen. De overheid volgt dus 
minder vaak de oordelen van het College op. 
 
Reactie 
 
Het is terecht dat het College dit aankaart. De overheid wil als werkgever het 
goede voorbeeld geven door een actief diversiteits- en antidiscriminatiebeleid te 
voeren. Het kabinet heeft in het regeerakkoord opgenomen dat 
arbeidsmarktdiscriminatie stevig wordt aangepakt. Er wordt niet in berust dat 
sommige groepen werknemers lastiger aan een baan of stageplaats komen. Dat 
de overheid, ook in zijn rol als werkgever, de oordelen van het College minder 
                                                
10
 zie o.a ECLI:NL:RBMNE:2017:2253; ECLI:NL:RBMNE:2017:3925 en 
ECLI:NL:RVS:2017:1665. 
Pagina 9 van 13 
 

 
Datum 
 
5 september 2018 
 
Kenmerk 
2018-0000604502 
 
 
3. De evaluatie van de Awgb, Wgbm/v en artikel 7:646 BW 
 
In het tweede deel van zijn rapport doet het College verslag van de werking van 
de Awgb, de Wgbm/v en artikel 7:646 BW. De conclusie van het College is kort 
gezegd dat er sinds de vorige evaluatie van deze wetten weinig is veranderd. 
Hieronder zal ik ingaan op de verschillende onderdelen van dit deel van het 
rapport.  
 
3.1 Wetswijzigingen  
 
Op enkele onderdelen is de Awgb gewijzigd: de zogenaamde enkele-
11
feitconstructie is afgeschaft en er is een bepaling toegevoegd over 
gewetensbezwaarde (buitengewone) ambtenaren van de burgerlijke stand (artikel 
12
5, lid 2a, Awgb) . Het College heeft sinds de invoering van deze wijzigingen nog 
geen verzoek om een oordeel ontvangen over deze onderwerpen. Daardoor kan 
het College geen uitspraak doen over de vraag of die veranderingen een 
verbetering zijn.  
 
13
De wetswijziging met betrekking tot de gewetensbezwaarde trouwambtenaar 
behelsde een wijziging van het BW en van de Awgb. Tijdens de behandeling in de 
Eerste Kamer van dit wetsvoorstel kwam de vraag op of de wijziging van de Awgb 
wel wenselijk was omdat de nieuwe bepaling mogelijk de beoordelingsvrijheid van 
14
de rechter en het College te zeer zou inperken. Verschillende partijen hebben er 
tijdens de behandeling van het wetsvoorstel op aangedrongen dat deze bepaling – 
die nu juist met het voorliggende wetsvoorstel werd toegevoegd – direct weer 
werd geschrapt. De toenmalige minister van BZK heeft toegezegd een voorstel te 
doen om dit artikellid te schrappen indien uit de evaluatie van de Awgb zou 
15
blijken dat deze bepaling inderdaad problematisch zou blijken. Nu er nog geen 
uitspraken of oordelen zijn gegeven op grond van deze bepaling, is het op dit 
moment niet mogelijk om hieromtrent een oordeel te vellen en dient artikel 5, lid 
2a, Awgb naar mijn mening vooralsnog in stand te blijven. Bij de volgende 
evaluatie van de Awgb kan opnieuw worden beoordeeld of deze bepaling moet 
worden geschrapt. Hiermee acht ik de bovengenoemde toezegging als afgedaan, 
net als de toezegging tijdens de parlementaire behandeling van dit wetsvoorstel 
                                                
11
 Wet van 21 mei 2015 tot wijziging van de Algemene wet gelijke behandeling in verband 
met het annuleren van de enkele-feitconstructie in de Algemene wet gelijke behandeling, 
Stb 2015, 200. Deze wet wijzigde de artikelen 5, 6a en 7 Awgb. 
12
 Wet van 4 juli 2014 tot wijziging van het Burgerlijk Wetboek en de Algemene wet gelijke 
behandeling met betrekking tot ambtenaren van de burgerlijke stand die onderscheid 
maken als bedoeld in de Algemene wet gelijke behandeling, Stb 2014, 260. 
13
 Voluit: Initiatiefwetsvoorstel van de Tweede Kamerleden Dijkstra en Schouw (beide D66) 
tot wijziging van het BW en de Awgb met betrekking tot ambtenaren van de burgerlijke 
stand die onderscheid maken als bedoeld in de Awgb, EK 33.344, A.  
14 
Volgens een deel van de Eerste Kamer laat de bepaling geen ruimte voor een eigen 
oordeel over de vraag of er sprake is van verboden onderscheid op grond van seksuele 
gerichtheid als een (bijzondere) ambtenaar van de burgerlijke stand geen huwelijken wil 
sluiten tussen personen van gelijk geslacht.  
15
 Handelingen I 27 mei 2014, nr. 31, item 12, p. 18.  
Pagina 11 van 13 
 

 
Datum 
 
5 september 2018 
 
Kenmerk 
2018-0000604502 
‘naar een mensenrechtelijk aanvaardbaar voorzieningenniveau in Caribisch 
Nederland’ van 21 april 2016 aanbevolen om, in het licht van de implementatie 
van het VN Verdrag voor de rechten van mensen met een handicap, draagvlak te 
creëren voor de gelding van de gelijkebehandelingswetgeving op Caribisch 
Nederland. Ook in het onderhavige rapport dringt het College erop aan om serieus 
werk te maken van onderzoek naar de mogelijkheden om deze wetgeving van 
toepassing te laten zijn in Caribisch Nederland. Het College meent dat het 
uitgangspunt moet zijn dat deze wetten van toepassing zijn, tenzij en voor zover 
er goede redenen zijn om hier uitzonderingen op te maken.  
 
Ik ben voornemens om, in samenwerking met de betreffende openbare lichamen 
en de ministers van Volksgezondheid, Welzijn en Sport (VWS), Sociale Zaken en 
Werkgelegenheid (SZW), Onderwijs, Cultuur en Wetenschap (OCW) en de 
minister voor Rechtsbescherming, een verkenning te laten uitvoeren naar de 
vraag wat er voor nodig is om de gelijkebehandelingswetgeving en hoofdstuk 2 
van de Wet CRM (gefaseerd) van toepassing te verklaren voor de Caribische 
openbare lichamen. Bij dat onderzoek zal onder meer ook betrokken worden de 
wenselijkheid van invoering op korte of langere termijn en de belasting die 
invoering van de wetgeving met zich brengt voor bestuur en burgers van de 
openbare lichamen.  
 
Conclusie  
 
De diverse evaluaties die in deze brief worden besproken laten een veelzijdig 
beeld zien. Hoewel er geen grootschalige wijzigingen hebben plaatsgevonden in 
de evaluatieperiode, blijven de gelijkebehandelingswetgeving en de oordelen van 
het College daarover onderwerp van gesprek in parlement en maatschappij. Er 
zijn enkele wijzigingen doorgevoerd en een initiatiefwetsvoorstel tot wijziging van 
de Awgb is onlangs aangenomen door de Tweede Kamer. Het College heeft in de 
eerste vijf jaar van zijn bestaan zijn plek op veel terreinen gevonden en wordt 
alom gewaardeerd. Het heeft een breed takenpakket en moet prioriteren, maar 
het maakt daarbij volgens onderzoekers en stakeholders de juiste keuzes. Het 
opereert als ZBO doelmatig en doeltreffend. Hoewel er ruimte is voor verbetering, 
stemmen de resultaten tot tevredenheid.  
 
 
De minister van Binnenlandse Zaken en Koninkrijksrelaties, 
 
 
 
 
drs. K.H. Ollongren 
Pagina 13 van 13 
 

