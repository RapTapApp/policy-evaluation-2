 
 
 
 
 
Ministerie van Defensie 
 
Plein 4 
MPC 58 B 
Postbus 20701 
2500 ES Den Haag 
www.defensie.nl 
 
 
 
 
> Retouradres Postbus 20701 2500 ES Den Haag 
 
 
de Voorzitter van de Tweede Kamer 
 
der Staten-Generaal 
Onze referentie 
Plein 2 
BS2018021883 
2511 CR Den Haag 
Bij beantwoording datum, 
onze referentie en betreft 
vermelden. 
Datum  
Betreft Inzetbaarheidsrapportage eerste helft 2018 
 
 
 
 
De Kamer wordt twee keer per jaar, bij de begroting en het jaarverslag, met een 
rapportage geïnformeerd over de inzetbaarheid en gereedheid van de 
krijgsmacht. Hierbij ontvangt u de rapportage over de eerste helft van 2018.  
 
In de vorige inzetbaarheidsrapportage is al gemeld dat Defensie de aanbevelingen 
van het Interdepartementaal Beleidsonderzoek ‘Zicht op gereedheid’ verder 
uitwerkt. De uitwerking heeft onder andere een effect op de sturing en 
verantwoording van het gereedstellingsproces. De inzetbaarheidsdoelstellingen en 
doelstellingenmatrices zoals die in de vorige rapportages zijn gehanteerd, zijn – 
in lijn met de Defensienota 2018 - vervangen door inzetbaarheidsdoelen, die een 
concrete invulling zijn van de Grondwettelijke taken van Defensie. De 
inzetbaarheidsdoelen zijn voor elk defensieonderdeel vertaald in een 
gereedstellingsopdracht. De inzetbaarheidsrapportage laat zien in hoeverre het 
defensieonderdeel in staat is om de gereedstellingsopdracht op dit moment uit te 
voeren. Met deze nieuwe systematiek is het voor de Kamer beter mogelijk om te 
beoordelen wat Defensie kan leveren. Bovendien worden de effecten van 
daadwerkelijke inzet op de gereedstellingsprocessen inzichtelijker.  
 
De rapportage bestaat uit een openbaar deel en een vertrouwelijke bijlage waarin 
specifiek op de verschillende eenheden wordt ingegaan. Allereerst wordt de 
systematiek van grondwet, hoofdtaken en inzetbaarheidsdoelen toegelicht. Ook 
wordt ingegaan op de relatie tussen inzetbaarheidsdoelen, capaciteiten en 
inzetbare eenheden.  
 Pagina 1 van 6  
 
 

 
 
 
 
 
 
 
  
  
   
  
 Pagina 3 van 6  
 
 

 
 
 
Inzet en gereedstelling 
 
 
 
 
De consequenties voor gereedstelling worden met behulp van de nieuwe 
inzetbaarheidsdoelen beter inzichtelijk. De inzetbaarheidsdoelen zijn zodanig 
 
vastgesteld zodat deze met de huidige middelen - na het herstel van de 
gereedheid – kunnen worden waargemaakt. In een normale cyclus doorloopt een 
eenheid een gereedsstellingproces waardoor deze, voor alle organiek toegewezen 
(hoofd)taken, tot op het hoogste geweldsspectrum inzetbaar is. Wanneer een 
eenheid daadwerkelijk wordt ingezet voor een van haar taken in het 
missiegebied, volgt een specifiek gereedstellingsproces dat is gericht op de aard 
en omvang van die specifieke missie. De eenheid wordt dan Inzetgereed (IG) 
gemaakt. Na inzet volgt een periode waarin de eenheid recupereert, om zich 
vervolgens weer gereed te maken voor een opwerktraject. In die tijd wordt ook 
groot onderhoud aan materieel uitgevoerd. Alle inzet heeft gevolgen voor de 
krijgsmacht, de omvang van deze gevolgen is afhankelijk van het uit voeren 
takenpakket, de duur en de omvang van de missie (referte IBO ”Zicht op 
gereedheid”). In de vertrouwelijke bijlage wordt hier per inzetbare eenheid nader 
op ingegaan.  
 
De vertaling van de inzetbaarheidsdoelen per krijgsmachtonderdeel naar concrete 
gereedstellingsopdrachten is opgenomen in de opdrachtenmatrix per 
krijgsmachtonderdeel. Deze opdrachtenmatrices vormen de basis voor de sturing 
en verantwoording van het gereedstellingsproces. De opdrachten aan de 
krijgsmachtonderdelen houden rekening met het ingezette plan voor het herstel 
van de gereedheid. Daarmee zijn er drie typen opdracht die kunnen worden 
gegeven: 1) de opdracht om operationeel gereed te zijn, 2) een opdracht tot 
inzet (of stand-by voor inzet zoals VJTF en EUBG) en 3) voor die eenheden die 
zich nog in het herstelproces bevinden, een opdracht om een mijlpaal in de 
roadmap voor het herstel van de gereedheid te realiseren.  
De krijgsmacht heeft de beschikking over een ’single set of forces’. Alle 
capaciteiten zijn in beginsel inzetbaar voor alle hoofdtaken. 
Capaciteiten/inzetbare eenheden van deze capaciteiten, kunnen echter maar voor 
één taak tegelijk worden ingezet en de inzet van een capaciteit/inzetbare eenheid 
voor de ene taak heeft effect op de gereedheid en inzetmogelijkheden voor de 
andere taken. Dat vraagt keuzes. Een schip dat bijvoorbeeld kortdurend is 
ingezet in een anti-piraterijmissie kan niet gelijktijdig worden toegewezen aan 
een operatie waarbij een maritieme taakgroep wordt verwacht. Wanneer een 
beroep wordt gedaan op artikel V van het verdrag van de NAVO is hoofdtaak 1, 
bescherming van het eigen en bondgenootschappelijk grondgebied, aan de orde. 
In dat geval worden - indien nodig – alle middelen daarvoor vrijgemaakt. Ook 
moet in het kader van de veranderde dreigingsomgeving, vaker een keuze 
worden gemaakt om de balans te bewaken tussen daadwerkelijke inzet en het 
verbeteren van de gereedheid. Waar dat aan de orde is, wordt u daar in de 
vertrouwelijke bijlage over geinformeerd.  
 
Realisatie inzetbaarheidsdoelen op hoofdlijnen 
Het aanhoudende beroep op de krijgsmacht heeft, in combinatie met knelpunten 
in de materiële gereedheid, schaarse (gevechts-)ondersteuning en een dalend 
aantal militaire medewerkers, geleid tot beperkingen in de inzetbaarheid die 
vooral het vermogen hebben aangetast om eenheden langdurig, gelijktijdig en in 
hogere dreigingsscenario’s in te zetten. Nationaal en internationaal heeft Defensie 
 Pagina 5 van 6  
 
 

