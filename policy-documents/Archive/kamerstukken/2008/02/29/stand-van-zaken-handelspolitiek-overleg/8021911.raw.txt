 
 
 
 
Aan   
De Voorzitter van de Tweede Kamer  
  
der Staten-Generaal 
Binnenhof 4 
2513 AA  ‘s-GRAVENHAGE 
 
 
 
 
Datum Uw kenmerk Ons kenmerk Bijlage(n) 
29 februari 2008  BEB/HPG /  
8021911 
Onderwerp 
   
Stand  van zaken handelspolitiek overleg 
 
 
Met deze brief wordt u ingelicht over de stand van zaken met betrekking tot verschillende 
aspecten van de internationale handelspolitiek. Hieronder wordt ingegaan op de 
ontwikkelingen in de WTO-onderhandelingen over de afgelopen maanden, de uitkomsten 
van onderhandelingen over Economische Partnerschapsakkoorden met Afrikaanse, 
Caribische en Stille Oceaanlanden en het verloop van onderhandelingen over nieuwe 
handelsakkoorden van de EU met onder andere India, Zuid-Korea en ASEAN-landen.  
Ook wordt ingegaan op de recente beslissing van Handelscommissaris Mandelson om het 
hervormingsproces van het handelsdefensief instrumentarium stil te leggen. Tenslotte 
wordt vermeld dat het gesprek over een convenant met betrekking tot hout uit Birma is 
beëindigd, nu er een handelsboycot is ingesteld door de EU. 
 
WTO-onderhandelingen 
Uw Kamer werd in juni jongstleden ingelicht over overleg tussen India, Brazilië, de VS 
en de EU dat erop was gericht de kern vast te stellen van een onderhandelingsuitkomst 
waarmee alle WTO-partners zouden kunnen instemmen (Kamerstuk 2006-2007, 25 074, 
nr. 144). Dit overleg mislukte eind juni jongstleden. Enerzijds was er onvoldoende 
toenadering met betrekking tot verlaging van industrietarieven. Anderzijds bestond geen 
overeenstemming over de verhouding tussen gevraagde concessies op landbouw 
respectievelijk industrietarieven en de mate waarin recht zou worden gedaan aan het 
ontwikkelingskarakter van de onderhandelingsronde 
 
DG WTO Lamy nam daarop de regie van de onderhandelingen over. In juli verschenen 
stukken van de voorzitters van de onderhandelingsgroepen landbouw (de Nieuw 
Zeelander Falconer) en industrietarieven (ook wel nama – non-agricultural market access; 
 
Bezoekadres Doorkiesnummer Telefax 
Bezuidenhoutseweg 30 Den Haag   
Hoofdkantoor Telefoon 070-379 6106 Behandeld door 
Bezuidenhoutseweg 30 Telefax 070-379 6154 
R.S.A. van der Kraan 
Postbus 20101 Email .heemskerk@minez.nl 
2500 EC  's-Gravenhage Website www.minez.nl Verzoeke bij beantwoording van deze brief ons kenmerk te vermelden 
 
 

 
inzetten op de behandeling van non-trade concerns, rekening houdend met de bijzondere 
positie van ontwikkelingslanden. 
 
De Nederlandse positie blijft onveranderd gericht op een ambitieus en evenwichtig 
resultaat, dat serieus werk maakt van de ontwikkelingsdimensie van deze ronde. De 
herziene onderhandelingsstukken over landbouw en nama zullen, samen met stukken over 
diensten, handelsfacilitatie en “rules”, de basis hiervoor moeten leggen. Wel heeft 
Nederland de Commissie een aantal zorgen op landbouwgebied meegegeven met 
betrekking tot de voorgestelde markttoegang tot de EU voor gevoelige producten en de 
exportsteunmodaliteiten. Uitwerking van het speciale vrijwaringmechanisme voor 
ontwikkelingslanden en de ruimte voor speciale producten bij landbouw blijven 
belangrijk voor de ontwikkelingsdimensie van de ronde. In een akkoord inzake 
handelsfacilitatie zouden disciplines voor arme ontwikkelingslanden pas in moeten gaan 
wanneer de daartoe noodzakelijke hulp beschikbaar wordt gesteld. Een blijvende 
inspanning is nodig om diensten, waar Nederland immers groot belang bij heeft, niet 
achterop te laten raken bij nama en landbouw, waar toch de meeste aandacht naar uit is 
gegaan. Op nama is het nu aan de grote ontwikkelingslanden binnen de G20 om 
flexibiliteit te tonen ter vermijding van een impasse. De EU zal zich constructief moeten 
blijven opstellen in het landbouwdossier en de VS zal terzake ook substantiële stappen 
moeten zetten. Tot slot steunt Nederland de inzet van de Commissie gericht op een 
voortvarende aanpak van de onderhandelingen na het beschikbaar komen van de nieuwe 
landbouw- en namastukken en een ministeriele bijeenkomst rond Pasen.  
 
Economische Partnerschapsakkoorden 
De afgelopen maanden is er door de betrokken partijen stevig onderhandeld om ervoor te 
zorgen dat de ACS-landen (Afrika, Caraïben, Stille Oceaan) per 1 januari op WTO-
conforme wijze verzekerd zouden blijven van toegang tot de EU markt, tegen zo gunstig 
mogelijk voorwaarden. Er liggen nu een viertal ‘regionale’ interim-akkoorden (alleen 
goederen) met drie regio’s in Afrika en met de Stille Zuidzee (Fiji en Papoea-Nieuw-
Guinea). Daarnaast zijn bilaterale interim-akkoorden afgesloten met Ghana, Ivoorkust en 
Kameroen. Alleen met het Caribisch Gebied is een brede EPA afgesloten, die naast 
afspraken over goederen ook afspraken over liberalisering van diensten en afspraken over 
investeringen, overheidsaanbestedingen en andere handelsgerelateerde zaken omvat. Dit 
was mede mogelijk omdat landen in deze regio al langer hechte samenwerking kennen in 
Caricom-verband.  
 
In de vervolgonderhandelingen voor het komend jaar liggen er voor de EU en de ACP-
landen nog belangrijke zaken voor de boeg. Ten eerste zal waar mogelijk worden gewerkt 
aan opschaling van de EPA’s die met individuele landen zijn gesloten naar EPA’s op 
subregionaal of regionaal niveau. Waar dit niet mogelijk blijkt zal moeten worden  
gekeken naar duurzame oplossingen die de regionale economische integratie binnen 
ACS-regio’s in ieder geval niet in de weg staan. Daarnaast streeft de Commissie naar 
uitbreiding van de huidige goederen-EPA’s naar volledige EPA’s, die ook zaken als 
mededinging, overheidaanbestedingen en diensten omvatten. Nederland steunt deze 
aanpak omdat goede afspraken over handelsgerelateerde onderwerpen de 
ontwikkelingsdimensie van de akkoorden kan versterken. Dit veronderstelt wel dat ACS-
landen dergelijke afspraken eveneens wenselijk achten.  
3 
 

 
 
 
Beëindiging convenant Birmees teakhout 
1
Begin vorig jaar heeft mijn ambtsvoorganger de Kamer geïnformeerd over het initiatief 
van de Nederlandse houtbranche tot het verkennen van de mogelijkheden voor een 
convenant met betrekking tot Birmees teakhout. Er geldt nu echter een importverbod voor 
Birmees hout, hetgeen een convenant zoals partijen in Nederland dat voor ogen hadden 
overbodig maakt. Om die reden zijn de besprekingen daarover in december dan ook 
beëindigd.  
 
 
 
 
 
 
 
(w.g.) drs. F. Heemskerk 
 
                                                      
1
 Tweede Kamer, vergaderjaar 2006-2007, 29 427, nr.34. 
5 
 

