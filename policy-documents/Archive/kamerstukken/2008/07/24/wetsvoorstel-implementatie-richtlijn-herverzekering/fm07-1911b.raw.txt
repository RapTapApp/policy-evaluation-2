Voorstel van wet tot wijziging van de Wet op het financieel toezicht in verband met de 
uitvoering van Richtlijn nr. 2005/68/EG van het Europees Parlement en de Raad van de 
Europese Unie van 16 november 2005 betreffende herverzekering en houdende wijziging van 
Richtlijnen 73/239/EEG en 92/49/EEG van de Raad en van Richtlijnen 98/78/EG en 2002/83/EG 
(PbEU L 323) 
 
 
MEMORIE VAN TOELICHTING 
 
A. Algemeen  
1. Inleiding 
2. De richtlijn herverzekering 
3. De huidige praktijk en wenselijkheid van direct wettelijk toezicht op herverzekeraars 
4. Gevolgen voor de Nederlandse regelgeving 
5. Wijze van implementeren 
6. Administratieve lasten 
7. Ingewonnen adviezen 
 
B. Artikelsgewijze toelichting 
 
Bijlage 1: Artikelen waarvan de inhoud wordt gewijzigd als gevolg van de uitbreiding van de 
begrippen ‘verzekeraar’ en ‘verzekering’ 
Bijlage 2 Transponeringstabel
 1

1
$169 miljard. De mondiale herverzekeringsmarkt wordt gedomineerd door herverzekeraars met zetel 
in de Verenigde Staten, staten in het Caraïbisch gebied en Europa, die op basis van bruto ontvangen 
premies in 2004 ieder ongeveer de helft van het mondiale premievolume voor hun rekening namen. 
Onder ‘retrocessie’ wordt verstaan de overeenkomst waarbij een herverzekeraar een gedeelte van het 
door hem herverzekerde risico, tegen betaling van premie, op zijn beurt aan een andere 
herverzekeraar overdraagt. 
 
In Europa zijn de grootste herverzekeraars gevestigd in Zwitserland en, binnen de Europese Unie, in 
Duitsland, het Verenigd Koninkrijk en Frankrijk. In Luxemburg en Ierland bevinden zich de meeste 
“herverzekeringscaptives” van de Europese Unie. Een “herverzekeringscaptive” heeft twee 
eigenschappen. In de eerste plaats is een herverzekeringscaptive dochter van een financiële 
onderneming niet zijnde een verzekeraar, of van een niet-financiële onderneming, dan wel maakt hij 
deel uit van een groep in de zin van artikel 3:289, onderdeel e, waarvan een verzekeraar deel 
uitmaakt. In de tweede plaats houdt een herverzekeringscaptive zich bezig met – in de woorden van 
de richtlijn - het verschaffen van herverzekeringsdekking ten aanzien van de risico’s van de 
onderneming of ondernemingen, of groep waartoe zij behoort. Zie ook hierna, onder de kopjes en 
subkopjes ‘2. De richtlijn herverzekering’, onderscheidenlijk ‘Inhoud’ en C. ‘Herverzekeringscaptives’.  
  
De Nederlandse herverzekeringsindustrie is relatief klein. Volgens tellingen van de Nederlandsche 
Bank (hierna: DNB) ultimo 2006 richten 23 financiële ondernemingen met zetel in Nederland en een 
geschat bruto premie-inkomen van iets minder dan € 1,5 miljard zich specifiek op herverzekering. 
Hiervan zijn er zes een interne herverzekeraar, dat wil zeggen: een onderneming, die deel uitmaakt 
van een verzekeringsgroep en als herverzekeraar optreedt van groepsrisico´s, negen een 
herverzekeringscaptive, en acht een ‘echte’ herverzekeraar, ook wel professionele herverzekeraar 
genoemd. De verwachting is dat 18 herverzekeraars onder het wetsvoorstel zullen vallen. Dat dat er 
geen 23 zullen zijn komt doordat van sommige herverzekeraars een zetelverplaatsing wordt verwacht, 
en omdat 4 herverzekeraars thans geen activiteiten meer verrichten en op grond van artikel 62 van de 
richtlijn buiten het toezicht blijven, alsmede doordat het voornemen is de Nederlandse 
Herverzekeringsmaatschappij voor Terrorismeschaden N.V. aan te wijzen, waardoor deze 
herverzekeraar evenmin onder de wet valt (zie de artikelsgewijze toelichting onder B, met betrekking 
tot artikel 1:6a).  
 
2. De richtlijn herverzekering 
 
De richtlijn 
In de Europese Unie bestond tot de inwerkingtreding van de richtlijn geen communautaire regelgeving 
voor het toezicht op herverzekeraars. In sommige lidstaten stonden herverzekeraars niet onder 
toezicht. In sommige andere lidstaten was dit wel het geval, maar bestonden er verschillen per lidstaat 
in de nationale toezichtnormen. Het ontbreken van geharmoniseerde regelgeving brengt voor directe 
                                                 
1
 Bron: International Association of Insurance Supervisors, Global Reinsurance Market Report 2004, December 2005. 
 3

wederzijds erkend. Daarnaast zijn in de richtlijn bepalingen opgenomen over de samenwerking en 
uitwisseling van informatie tussen de betrokken bevoegde autoriteiten van de lidstaten. Dit bevordert 
een effectief Europees toezichtregime. Verder bevat de richtlijn prudentiële regels voor de solvabiliteit 
en de technische voorzieningen, evenals regels voor de verslaggeving en het beleggen van activa.  
3
De richtlijn wijzigt niet de richtlijn financiële conglomeraten. Het ligt in de rede te veronderstellen dat 
dat onbewust is nagelaten. Bij de implementatie van de richtlijn herverzekeraars is uitgegaan van de 
hypothese waarin de richtlijn financiële conglomeraten aan de richtlijn herverzekeraars is aangepast. 
 
Hieronder wordt specifiek ingegaan op de solvabiliteitseisen, activa ter dekking van technische 
voorzieningen en herverzekeringscaptives. 
 
A. Solvabiliteitseisen 
Herverzekeraars moeten beschikken over aan een vereiste solvabiliteitsmarge, dat wil zeggen 
beschikken over eigen vermogen dat als buffer dient om ongunstige ontwikkelingen in het 
bedrijfsklimaat op te vangen, zodat zij ook bij onvoorziene en voorziene maar nog niet opgetreden 
risico’s aan hun verplichtingen kunnen voldoen. De solvabiliteitseisen voor 
schadeherverzekeringsactiviteiten zijn gebaseerd op de regels die van toepassing zijn op directe 
schadeverzekeraars. Verder geeft de richtlijn hier de mogelijkheid tot verhoging van de minimumeisen 
via de comitologieprocedure.  
De solvabiliteitsvereisten voor levensherverzekeringsactiviteiten zijn eveneens gebaseerd op de 
regelgeving voor directe schadeverzekeraars. In de praktijk blijkt dat het risicoprofiel van 
levensherverzekeraars meer verwantschap vertoont met directe schadeverzekering dan met directe 
levensverzekering. De reden hiervoor is dat levensverzekeraars vooral het overlijdensrisico dat zij met 
hun polissen lopen herverzekeren, alsmede dat levensherverzekeraars in de regel geen 
levensverzekeringen herverzekeren waarbij het spaarelement een belangrijke rol speelt en waarbij de 
verzekeraar de premies dus belegt, het zogeheten lang leven risico.  
terwijl zij het beleggingsrisico niet of nauwelijks herverzekeren. Aangezien de solvabiliteitseisen voor 
levensverzekeraars gebaseerd zijn op de combinatie van overlijdens- en beleggingsrisico zou het 
kopiëren van deze eis voor levensherverzekeraars tot onnodig hoge solvabiliteitseisen hebben geleid. 
De solvabiliteitseisen voor schadeverzekeraars sluiten beter aan bij het overlijdensrisico, dat de 
portefeuille van levensherverzekeraars kenmerkt. Deze eisen leiden bovendien tot een 
solvabiliteitsmarge die past bij een hoge kredietwaardigheid op de kapitaalmarkt als wordt uitgegaan 
van de criteria die toonaangevende kredietbeoordelaars hanteren voor herverzekeraars.  
 
B. Regels voor belegging van activa ter dekking van de technische voorzieningen  
De richtlijn geeft herverzekeraars in beginsel vrijheid van beleggen van de activa die zij ter dekking 
van mogelijke schadegevallen aanhouden mits dit verantwoord ofwel prudent gebeurt. Deze 
                                                 
3
 Richtlijn nr. 2002/87/EG van het Europees Parlement en de Raad van de Europese Unie van 16 december 2002 betreffende 
het toezicht op kredietinstellingen, verzekeringsondernemingen en beleggingsondernemingen in een financieel conglomeraat en 
tot wijziging van de Richtlijnen 73/239/EEG, 92/49/EEG, 92/96/EEG en 93/6/EEG en 93/22/EEG van de Raad en van de 
Richtlijnen 98/78/EG en 2000/12/EG van het Europees Parlement en de Raad (PbEG 2003, L 35). 
 5

Herverzekeraars staan thans niet onder direct wettelijk toezicht in Nederland. Wel wordt het beleid van 
een herverzekeraar betrokken bij het toezicht op de directe verzekeraar. De directe verzekeraar 
verstrekt aan DNB gegevens over zijn herverzekeringsbeleid door middel van de jaarlijks in te dienen 
verslagstaten, bij periodieke onderzoeken door DNB ter plaatse bij de verzekeraar en tijdens periodiek 
overleg. Bij de analyse van de aldus verstrekte gegevens besteedt DNB onder meer aandacht aan de 
spreiding van risico’s over herverzekeraars. Nagegaan wordt of de herverzekeraars te goeder naam 
en faam bekend zijn. Voorts wordt aandacht besteed aan het technisch resultaat op de herverzekering 
voor een individuele herverzekeraar in verband met de continuïteit van de relatie tussen de directe 
verzekeraar en de herverzekeraar, aan de samenstelling en egaliserende werking van het 
herverzekeringsprogramma en aan de voorwaarden van het herverzekeringscontract. Bij dit alles blijft 
de beoordeling van de verzekeraar echter het uitgangspunt en wordt de herverzekeraar niet 
rechtstreeks gecontroleerd. 
Ofschoon er dus wel enig zicht is bij DNB op de herverzekeraars, biedt het huidige toezichtskader 
onvoldoende mogelijkheden om in te grijpen in situaties waarin herverzekeraars in financiële 
problemen raken of dreigen te geraken. Nederland heeft dan ook het initiatief van de Europese Unie 
om een richtlijn inzake toezicht op herverzekeraars toegejuicht. Dit klemt des te meer nu het 
schadeverloop in tijden van toenemende wereldwijde terroristische dreiging en frequentere 
natuurrampen herverzekeraars mogelijk in de problemen kan brengen. Mede daardoor is de 
concurrentie tussen herverzekeraars feller geworden. Deze ontwikkelingen vragen een verhoogde 
aandacht van de toezichthouder. 
Het is overigens niet zo dat herverzekeraars thans op geen enkele wijze onder een vorm van wettelijk 
toezicht vallen. Herverzekeraars die deel uitmaken van een groep vallen in Nederland al onder het 
aanvullende groepstoezicht. In het kader van dat toezicht maken zij een fictieve aanvullende 
solvabiliteitsberekening die gebaseerd is op de huidige solvabiliteitseisen voor schadeverzekeraars. 
 
4. Gevolgen voor de Nederlandse wetgeving 
Als gevolg van het omzetten van de richtlijn in Nederlandse wetgeving, zal een direct toezicht op 
herverzekeraars worden geïntroduceerd. Uitgangspunt is dat bij de implementatie niet verder moet 
worden gegaan dan waartoe de richtlijn verplicht. In de richtlijn voorkomende mogelijkheden om 
lichtere eisen te stellen dan de standaardeisen, worden benut; van facultatieve bepalingen in de 
richtlijn wordt terughoudend gebruik gemaakt. 
 
Bij de implementatie zijn de volgende inhoudelijke keuzes gemaakt. 
 
- gedragstoezicht: Op herverzekeraars zal geen gedragstoezicht worden uitgeoefend. 
Herverzekeraars handelen uitsluitend met professionele wederpartijen die hun eigen belangen kunnen 
behartigen. Consumentenbescherming is niet aan de orde. 
 
- herverzekeringscaptives: De hierboven reeds ter sprake gebrachte herverzekeringscaptives vallen 
onder de in de richtlijn opgenomen definitie van ‘herverzekeringsonderneming’. De Nederlandse 
 7

Voorgesteld wordt geen speciale regels inzake bovenstaande onderwerpen met betrekking tot de 
bedrijfsvoering rondom financiële herverzekeringsvormen in te voeren aangezien de huidige regels 
vooralsnog voldoende houvast lijken te bieden om adequaat toezicht te kunnen houden op de 
beheersing van de aan financiële herverzekering gerelateerde inherente risico´s.  
Een en ander leidt ertoe dat de herverzekeringsvorm financiële herverzekering, die slechts incidenteel 
wordt toegepast, en het daarop betrekking hebbende artikel 45 in de richtlijn niet nopen tot 
aanpassingen van de wet. Zou in de toekomst toch worden besloten tot speciale regels betreffende 
financiële herverzekering, dan behoeft de wet niet te worden aangepast. Deze speciale regels kunnen 
in het Besluit prudentiële regels Wft worden neergelegd. 
 
- entiteiten voor risico-acceptatie: Op het terrein van de herverzekering komen zogeheten ‘special 
purpose reinsurance vehicles’ of ‘special purpose vehicles’ voor, welke laatste term in de richtlijn wordt 
gebruikt. In het wetsvoorstel wordt hiervoor de term ‘entiteit voor risico-acceptatie’ gehanteerd, dat 
betrekking heeft op een volledig gefinancierde onderneming die louter wordt gebruikt om specifieke 
verzekeringsrisico’s af te dekken op de kapitaalmarkt. De entiteit voor risico-acceptatie, meestal 
opgericht door een levensverzekeraar, schadeverzekeraar of herverzekeraar, geeft vermogenstitels 
uit, waarvan het rendement is gekoppeld aan het verwachte schadeverloop van de gebundelde 
verzekeringsrisico´s. Indien de risico-overdracht betrekking heeft op natuurrisico´s worden 
vermogenstitels, veelal obligaties, ook wel ‘catastrophe bonds’ of ‘cat bonds’ genoemd. Wanneer het 
nauwkeurig omschreven risico zich heeft verwezenlijkt, betaalt de entiteit voor risico-acceptatie eerst 
aan haar eigen verzekerden en pas daarna gaat zij over tot het terugbetalen van bedoelde leningen, 
geheel of gedeeltelijk, afhankelijk van hoeveel zij nog heeft. De overneming van de verzekerde risico’s 
ligt aldus tussen de activiteiten van een herverzekeraar en die van een kredietinstelling in. Deze weg 
wordt voornamelijk gebruikt bij risico’s die weinig voorkomen maar wel, àls ze voorkomen, grote 
schade aanrichten. In de richtlijn is de techniek van de entiteit voor risico-acceptatie niet gedefinieerd 
als een vorm van herverzekering. De richtlijn laat lidstaten vrij te besluiten al dan niet entiteiten voor 
risico-acceptatie toe te staan. De richtlijn schrijft evenwel in artikel 46 voor dat, indien een lidstaat 
besluit entiteiten voor risico-acceptatie toe te staan, die lidstaat een vergunning voor markttoetreding 
eist, en dat die lidstaat regels stelt ten aanzien van: 
- de reikwijdte van de vergunning; 
- de verplichte voorwaarden die in alle gesloten overeenkomsten moeten voorkomen; 
- de betrouwbaarheid en adequate beroepskwalificaties van de personen die de entiteit voor risico-
acceptatie leiden; 
- betrouwbaarheids- en deskundigheidseisen voor aandeelhouders of leden met een gekwalificeerde 
deelneming in de entiteit voor risico-acceptatie; 
- deugdelijke administratieve procedures en boekhoudprocedures, adequate interne 
controlemechanismen en vereisten op het gebied van risicobeheer; 
- boekhoudeisen, alsmede prudentiële en statistische informatie-eisen; en 
- solvabiliteitseisen. 
 9

niet of nauwelijks direct nadeel van. Indien immers zijn levensverzekeraar in de problemen zou raken 
als gevolg van de problemen van de levensherverzekeraar, dan zal die levensverzekeraar worden 
opgevangen door een opvanginstelling. 
 
- verzekeringnemer 
Het begrip ‘verzekeringnemer’ is nu niet gedefinieerd, en dat blijft ook zo. De directe verzekeraars die 
een overeenkomst van herverzekering sluiten, worden op hun beurt ‘verzekeringnemer’. Uit de context 
is steeds duidelijk wat onder ‘verzekeringnemer’ wordt verstaan; zie als voorbeeld de definitie van 
‘premie’.  
 
- in andere staten gelegen bijkantoren van herverzekeraars met zetel in Nederland 
In het wetsvoorstel zijn geen bepalingen opgenomen betreffende het uitoefenen door een 
herverzekeraar met zetel in Nederland van zijn bedrijf door middel van een bijkantoor of 
dienstverrichting in een andere staat. Wat betreft bijkantoren en dienstverrichting in andere lidstaten 
van de Europese Unie bevat de richtlijn slechts twee artikelen betreffende het recht van vestiging en 
het vrij verrichten van diensten, te weten de artikelen 47 en 48. Deze artikelen schrijven niet voor dat 
eisen worden gesteld aan het uitoefenen van het bedrijf van herverzekeraar door middel van een 
bijkantoor of dienstverrichting in een andere lidstaat, dus ook niet een notificatieprocedure.  
De Principles Applicable to the Supervision of International Insurers and Insurance Groups and Their 
Cross-Border Business Operations (Insurance Concordat) van de International Association of 
Insurance Supervisors (ook: IAIS), opgesteld in december 1999, spelen geen rol. Deze beginselen 
hebben betrekking op het toezicht op grensoverschrijdende activiteiten van directe verzekeraars. In 
punt 3 van de Introduction van deze Principles worden herverzekeraars uitdrukkelijk van de werking 
van deze beginselen uitgesloten. 
Dat geen bepalingen worden voorgesteld met betrekking tot het uitoefenen van het bedrijf van 
herverzekeraar door middel van een bijkantoor of dienstverrichting in een andere staat, betekent 
overigens niet dat DNB in het geheel geen zicht zou hebben op grensoverschrijdende activiteiten van 
herverzekeraars met zetel in Nederland. Uit de staten die periodiek door herverzekeraars aan DNB 
moeten worden overgelegd, wordt het DNB kenbaar welke grensoverschrijdende activiteiten door een 
herverzekeraar worden ondernomen. 
 
5. Wijze van implementeren 
De richtlijn wordt geïmplementeerd in de Nederlandse regelgeving door de Wft aan te passen. In de 
eerste plaats wordt de definitie van ‘verzekeraar’ zodanig gewijzigd dat daaronder ook 
herverzekeraars vallen. Daarmee wordt een groot aantal artikelen van de Wft van toepassing op 
herverzekeraars. Op de consequenties daarvan wordt in Bijlage 1 nader ingegaan. Met betrekking tot 
sommige artikelen wordt vervolgens hierop een uitzondering gemaakt en bepaald dat zij niet van 
toepassing zijn op herverzekeraars. In het Deel markttoegang wordt een aparte afdeling met 
betrekking tot herverzekeraars opgenomen. In dat Deel wordt thans onderscheid gemaakt tussen de 
verschillende typen directe verzekeraars (levensverzekeraars, schadeverzekeraars en natura-
 11

worden in de wet geen specifieke regels gegeven. Dat zal wel gebeuren op AMvB-niveau. De kwestie 
of in de diverse besluiten een definitie zal moeten worden opgenomen is afhankelijk van de vraag hoe 
vaak deze begrippen daarin zullen worden gehanteerd. 
De uitbreiding van de definitie van ‘verzekeraar’ leidt niet ‘automatisch’ tot de implementatie van de 
artikelen 3 en 4 van de richtlijn, die de markttoegang betreffen. Deze artikelen worden zelfstandig 
geïmplementeerd. 
 
Artikel 5, eerste lid, van de richtlijn,. met betrekking tot de rechtsvorm van de herverzekeraar, wordt 
door de uitbreiding van de definitie geïmplementeerd in artikel 3:20 van de wet. Artikel 5, tweede lid, 
behoeft geen implementatie. 
 
Bij de artikelen 6, 7 en 8 past een opmerking vooraf. In de richtlijn wordt een andere systematiek dan 
in de wet gevolgd met betrekking tot de eisen waaraan moet zijn voldaan in het kader van de 
markttoegang, en waaraan ook tijdens het lopend toezicht moet worden voldaan. In de richtlijn worden 
in Titel II vereisten gesteld waaraan een aanvrager moet voldoen in het kader van markttoegang. 
Deze vereisten worden niet als zodanig gesteld in Titel III, die betrekking heeft op het lopend toezicht. 
Wel wordt in artikel 44, eerste lid, aanhef en onderdeel b van de richtlijn, bepaald dat de vergunning 
moet worden ingetrokken wanneer niet langer aan de toegangsvoorwaarden wordt voldaan. In de 
systematiek van de richtlijn kan uit die laatste bepaling worden afgeleid dat ook tijdens lopend toezicht 
aan de vereisten, gesteld in Titel II, moet zijn voldaan, overigens iets wat ook zonder die bepaling in 
de rede had gelegen. 
In de wet worden de eisen waaraan moet worden voldaan in het kader van de markttoegang gesteld 
in het Deel Markttoegang financiële ondernemingen door te verwijzen naar het Deel Prudentieel 
toezicht financiële ondernemingen, en worden de eisen waaraan moet worden voldaan tijdens het 
lopend toezicht geformuleerd in het Deel Prudentieel toezicht financiële ondernemingen. Dit verschil in 
systematiek brengt met zich mee dat sommige bepalingen in Titel II van de richtlijn, in het bijzonder de 
artikelen 6, 7 en 8, alhoewel die Titel blijkens het opschrift slechts betrekking heeft op markttoegang, 
moeten worden geïmplementeerd door bepalingen niet alleen in het Deel Markttoegang financiële 
ondernemingen op te nemen of te wijzigen, maar ook bepalingen in het Deel Prudentieel toezicht 
financiële ondernemingen. Hieronder wordt met betrekking tot deze artikelen onder andere aandacht 
besteed aan de gevolgen van de uitbreiding van de definitie voor artikelen in Deel Prudentieel toezicht 
financiële ondernemingen. Daarnaast wordt volledigheidshalve ook opgemerkt tot welke nieuwe 
bepalingen artikelen 6, 7 en 8 van de richtlijn in het Deel Markttoegang financiële ondernemingen 
hebben geleid. 
Artikel 6, onderdeel a, van de richtlijn, dat het verbod bevat andere werkzaamheden te verrichten dan 
herverzekeringswerkzaamheden en daarmee samenhangende verrichtingen, noopt tot aanpassing 
van artikel 3:36 van de wet ondanks het feit dat in dat artikel reeds het woord ‘verzekeraar’ is 
opgenomen. 
Artikel 6, onderdeel b, van de richtlijn dat voorschrijft dat de aanvrager van een vergunning een 
programma van werkzaamheden dient over te leggen, heeft uitsluitend betrekking op de markttoegang 
 13

‘verzekeraar’ wordt artikel 3:95 ook van toepassing op herverzekeraars. In artikel 3:97, dat betrekking 
heeft op gekwalificeerde deelnemingen in grote verzekeraars, komt ook het woord ‘verzekeraar’ voor. 
Zonder wijziging van dat artikel zou het dus ook op herverzekeraars van toepassing worden. Dat is 
evenwel ongewenst: zie de toelichting op dat artikel. Artikel 3:97 wordt om die reden aangepast. 
 
Artikel 13 van de richtlijn geeft regels met betrekking tot het weigeren van de vergunning, Dit wordt al 
in de Algemene wet bestuursrecht geregeld. Dit wordt niet geraakt door de uitbreiding van de definitie. 
Aparte implementatie is niet nodig. 
 
De materie die door artikel 14 van de richtlijn wordt geregeld – raadpleging van de bevoegde 
autoriteiten van andere lidstaten – wordt in artikel 1:60 geregeld met betrekking tot onder andere 
levensverzekeraars en schadeverzekeraars, maar niet met betrekking tot het begrip ‘verzekeraar’, 
zodat artikel 1:60 van de wet niet wordt geraakt door de uitbreiding van de definitie en dus moet 
worden aangepast. 
 
Artikel 15, eerste lid, eerste alinea, van de richtlijn regelt de exclusieve bevoegdheid van de 
toezichthoudende autoriteit van de lidstaat van herkomst. In de wet volgt dat uit artikel 1:24 en – 
vooral - uit de systematiek van de wet. Artikel 1:24 betreft ‘financiële ondernemingen’, welk begrip ook 
verzekeraars omvat. Door de uitbreiding van de definitie vallen herverzekeraars dus ook onder artikel 
1:24. 
Artikel 15, eerste lid, tweede alinea, van de richtlijn geeft een bepaling inzake samenwerking tussen 
de toezichthoudende autoriteiten van de lidstaat van ontvangst en de lidstaat van herkomst. Afdeling 
1.3.2 van de wet regelt deze materie. In een aantal bepalingen van deze afdeling komt niet het begrip 
‘verzekeraar’ voor, maar ‘levensverzekeraar’ of ‘schadeverzekeraar’. De uitbreiding van de definitie 
van ‘verzekeraar’ heeft dus voor deze bepalingen geen betekenis, en zij zullen moeten worden 
aangevuld met het begrip ‘herverzekeraar’. 
Artikel 15, tweede lid, van de richtlijn van de wet bepaalt dat toezicht moet worden gehouden op 
solvabiliteit, technische voorzieningen en de tegenover de voorzieningen staande activa. De artikelen 
3:53 (inzake minimum eigen vermogen), 3:57 (inzake solvabiliteit) en 3:67 (technische voorzieningen) 
van de wet zien op ‘verzekeraars’, zodat met de uitbreiding van de definitie herverzekeraars onder de 
werking van deze artikelen zijn gebracht. 
Artikel 15, derde lid, van de richtlijn verbiedt dat toestemming wordt onthouden aan een retrocessie-
overeenkomst vanwege de soliditeit van de onderneming waarmee de herverzekeraar een 
retrocessie-overeenkomst heeft gesloten. Op grond van het systeem van de Nederlandse wet mag dat 
toch al niet worden beoordeeld.  
Artikel 15, vierde lid, van de richtlijn, dat administratieve en boekhoudkundige organisatie en interne 
controleprocedures betreft, wordt geïmplementeerd in de artikelen 3:10 en 3:17 als gevolg van de 
uitbreiding van de definitie. 
 
 15

een verklaring van geen bezwaar, maar de Minister van Financiën. De grootte van verzekeraars wordt 
gemeten naar bruto premie-inkomen. Op dit moment is geen herverzekeraar met zetel in Nederland 
zo groot dat hij aan de hand van dat criterium tot de vijf grootste verzekeraars met zetel in Nederland 
behoort. Niet kan worden uitgesloten dat dit in de toekomst anders wordt. Voor dat geval moet worden 
bedacht dat de grote herverzekeraars in Europa een bruto premie-inkomen hebben dat groter is dan 
dat van de grote directe verzekeraars. Het zou ongewenst zijn dat artikel 3:97 niet van toepassing is 
op de vijf grootste directe verzekeraars doordat herverzekeraars een groter bruto premie-inkomen 
hebben. Om die reden wordt een nieuw artikel voorgesteld, dat betrekking heeft op herverzekeraars, 
als gevolg waarvan de twee categorieën – directe verzekeraars enerzijds en herverzekeraars 
anderzijds – elke een eigen regeling kennen. 
Voorts verdient artikel 20 van de richtlijn aandacht. Dit artikel regelt de gekwalificeerde deelneming in 
een herverzekeraar door een verzekeraar, herverzekeraar, kredietinstelling of beleggingsonderneming 
waaraan in een andere lidstaat een vergunning is verleend. De wet regelt dit geval niet voor directe 
verzekeraars, zodat artikel 20 van de richtlijn niet door de uitbreiding van de definitie wordt 
geïmplementeerd. Daarom wordt een nieuw subonderdeel in artikel 3:97, eerste lid, onderdeel a, 
voorgesteld. 
 
De artikelen 24 tot en met 30 van de richtlijn regelen het beroepsgeheim en de uitwisseling van 
informatie. Deze materie is in de wet geregeld in de artikelen 1:89 tot en met 1:93. In deze artikelen 
komt het begrip ‘verzekeraar’ niet voor. Wel komt het begrip ‘financiële onderneming’ voor in de 
artikelen 1:91, derde lid en vierde lid, en 1: 93, eerste lid, onderdelen b en c. Deze bepalingen worden 
van toepassing op herverzekeraars als gevolg van de uitbreiding van de definitie. De andere 
bepalingen worden ‘automatisch’ van toepassing op herverzekeraars.  
 
Artikel 31 van de richtlijn heeft betrekking op de accountantstaken. In de wet is dit onderwerp geregeld 
in artikel 3:88. Als gevolg van de uitbreiding van de definitie wordt deze bepaling ook van toepassing 
op de accountant die het onderzoek uitvoert met betrekking tot de jaarrekening van een 
herverzekeraar. De richtlijn bevat op één punt een verschil met de andere toezichtsrichtlijnen: in artikel 
31, tweede lid, is bepaald dat de melding niet leidt tot aansprakelijkheid. In de andere richtlijnen is 
bepaald dat een melding te goeder trouw niet leidt tot aansprakelijkheid. Zo is het ook bepaald in de 
wet: artikel 3:88, zesde lid, bepaalt dat melding niet leidt tot aansprakelijkheid ‘tenzij aannemelijk wordt 
gemaakt dat, gelet op alle feiten en omstandigheden, in redelijkheid niet tot kennisgeving of tot het 
verstrekken van inlichtingen had mogen worden overgaan’. Aangenomen moet worden dat het 
verschil tussen de herverzekeringsrichtlijn en de andere richtlijnen niet is beoogd. Artikel 3:88, zesde 
lid, wordt dan ook niet aangepast, zodat de uitzondering met betrekking tot de ‘goede trouw’ voor 
accountants ook toepasselijk wordt op het terrein van herverzekeraars. 
 
Artikel 32 van de richtlijn geeft een regeling betreffende de vorming van technische voorzieningen. In 
de wet behoeft dit niet tot wijziging te leiden: artikel 3:67, eerste lid, verwijst naar het begrip 
‘verzekeraar’, waaronder ook de herverzekeraar valt als gevolg van de uitbreiding van de definitie. In 
 17

Artikel 44 van de richtlijn regelt de intrekking van de vergunning. Dit onderwerp is in artikel 1:104 van 
de wet geregeld. Het meest in dit artikel voorkomende begrip is ‘vergunninghouder’. Hieronder valt 
ook de herverzekeraar met vergunning. Het eerste lid, onderdeel f, regelt de situatie waarin een 
verzekeraar niet langer zijn bedrijf uitoefent in de branche waarvoor de vergunning is verleend. Deze 
bepaling zou door de uitbreiding van de definitie mede van toepassing worden op herverzekeraars. 
Op het terrein van herverzekeraars is het evenwel niet gebruikelijk om de term ‘branches’ te 
gebruiken. Het onderdeel wordt aangepast. 
 
Artikel 1:106 van de wet bepaalt dat Onze Minister de behandeling van een aanvraag van een 
vergunning opschort ter uitvoering van een daartoe door de Commissie van de Europese 
Gemeenschappen bindend besluit. Het betreft de aanvraag van een vergunning voor de uitoefening 
van het bedrijf van onder andere levensverzekeraar of schadeverzekeraar met zetel in een staat die 
geen lidstaat is. Dit artikel dient niet te worden uitgebreid tot de aanvraag van een vergunning voor de 
uitoefening van het bedrijf van herverzekeraar, ook niet mutatis mutandis met betrekking tot niet-
aangewezen staten, omdat de richtlijn niet een dergelijke bepaling bevat, in tegenstelling tot 
bijvoorbeeld artikel 59, tweede tot en met laatste alinea, van de richtlijn levensverzekering.  
 
Tot slot een opmerking over de definitie van ‘herverzekeraar’. Ten aanzien van directe verzekeraars is 
een specifieke definitiesystematiek gehanteerd. Voor bijvoorbeeld levensverzekeraars is deze als 
volgt. Een levensverzekeraar wordt - kort gezegd - gedefinieerd als degene die levensverzekeringen 
sluit, en vervolgens wordt een definitie van ‘levensverzekering’ gegeven. De systematiek ten aanzien 
van herverzekeraars is anders. De herverzekeraar in de huidige Wft wordt niet gedefinieerd als 
degene die herverzekeringen sluit en er wordt geen definitie gegeven van herverzekering. In het 
wetsvoorstel is ervoor gekozen de definitiesystematiek bij herverzekeraars aan te passen aan die bij 
directe verzekeraars.  
 
6. Administratieve lasten 
De richtlijn leidt tot een verhoging van het aantal rapportageverplichtingen. Niet elke 
rapportageverplichting is echter nieuw. Een groot deel van de herverzekeraars maakt onderdeel uit 
van een groep en valt al onder het aanvullende groepstoezicht. Bovendien bepaalt artikel 3:71, eerste 
lid, Wft ook thans al dat herverzekeraars de jaarrekening, het jaarverslag en de overige gegevens, 
bedoeld in artikel 361, eerste lid onderscheidenlijk 391, eerste lid, en 392, eerste lid, onderdelen a tot 
en met h, van Boek 2 van het Burgerlijk Wetboek verstrekken aan DNB, hetgeen ook al was bepaald 
in artikel 14 Wet toezicht verzekeringsbedrijf 1993. Daarnaast is er sprake van indirect toezicht op 
herverzekeraars, mede doordat bij het toezicht op directe verzekeraars wordt beoordeeld of de 
onderbrenging van risico’s bij een herverzekeraar vanuit prudentieel oogpunt aanvaardbaar is. Voorts 
is het zo dat herverzekeraars die nu gerechtigd zijn het bedrijf van herverzekeraar uit te oefenen, op 
grond van het overgangsrecht geacht worden een vergunning te hebben en dus niet een vergunning 
behoeven aan te vragen. 
 
 19

het alternatief ongunstiger is voor het bedrijfsleven. Dit kan worden toegelicht aan de hand van een 
vergelijking met de regels voor verzekeraars, zowel directe verzekeraars als herverzekeraars; er zij 
aan herinnerd dat entiteiten voor risico-acceptatie geen verzekeraar zijn in de zin van de richtlijn. Voor 
verzekeraars geldt de regel dat de houder van de deelneming een verklaring van geen bezwaar dient 
te hebben, en indien dat niet het geval is, DNB de vergunning weigert. Anders gezegd: ten aanzien 
van entiteiten voor risico-acceptatie ontbreekt de ‘tussenstap’ van de verklaring van geen bezwaar die 
bij verzekeraars wel geldt. Zou voor entiteiten voor risico-acceptatie niet een vvgb-stelsel worden 
ingevoerd, dan zou, wanneer het voornemen bestaat tot een deelneming die de toezichthouder 
onwenselijk acht, de zwaardere maatregel van intrekking van de vergunning aangewezen zijn. Voor 
de desbetreffende onderneming is dat uiteraard ongunstiger dan dat een vvgb wordt geweigerd. Het 
zou om deze reden dan ook een vertekend beeld geven wanneer zou worden gezegd dat het 
wetsvoorstel verder gaat dan hetgeen door de richtlijn wordt voorgeschreven. Belangrijk in dit opzicht 
is dat voor entiteiten voor risico-acceptatie een lichter vvgb-regime wordt ingevoerd dan voor 
verzekeraars: vergrotingen en verkleiningen van de deelneming in entiteiten voor risico-acceptatie 
behoeven niet te worden gemeld; 
 
Rekening houdend met de gestelde uitgangspunten, en op basis van 18 herverzekeraars in 
Nederland, waarvan er elf onderdeel uitmaken van een groep, impliceert het bovenstaande dat in 
totaal circa € 1,6 miljoen aan administratieve lasten ontstaat. Per additionele herverzekeraar moeten 
de bovenstaande normbedragen bij het al totaal berekende bedrag worden opgeteld, waarbij, zoals is 
opgemerkt, een aantal bedragen niet geldt voor herverzekeraars die reeds onder het aanvullend 
groepstoezicht vallen. Indien het een herverzekeraar betreft die een vergunning dient aan te vragen, 
moet er hiervoor nog € 36.000 bij worden opgeteld.  
 
Ten opzichte van het bestaande Europese regime voor directe verzekeraars is de wetgeving voor 
herverzekeraars op een aantal punten vereenvoudigd. Zo is de notificatieprocedure versimpeld en 
gelden er geen specifieke beleggingsregels. Op Europees niveau zal sprake zijn van een 
lastenvermindering, omdat herverzekeraars die in één lidstaat gerechtigd zijn hun 
herverzekeringsactiviteiten uit te voeren, dit ook in andere lidstaten mogen doen zonder dat zij 
daarvoor opnieuw door de lidstaat van ontvangst behoeven te worden getoetst. Deze vermindering 
van administratieve lasten was één van de achterliggende doelstellingen bij de richtlijn. 
 
De administratieve lasten als gevolg van het indirecte toezicht op herverzekeraars bij directe 
verzekeraars zouden enigszins kunnen afnemen. Beoordeling van de herverzekeringscontracten heeft 
deels betrekking op de contracten zelf en voor een ander deel is het gericht op de herverzekeraar 
waarmee de verzekeraar het contract is aangegaan. Dit laatste wordt bij het toezicht op directe 
verzekeraars “overbodig” wanneer het om herverzekeraars gaat waar de toezichthouder in Nederland 
direct op zal gaan toezien, als gevolg van implementatie van deze richtlijn.  
 
 21

kleinbedrijf, consumentenorganisaties, adviesbureaus, banken, advocatenkantoren en ratingbureaus. 
Door het Ministerie van Financiën zijn onder meer DNB en het Verbond van Verzekeraars 
geconsulteerd, zowel formeel als informeel.  
 
In de voor formele consultatie verzonden versie was nog geen overgangsregeling opgenomen, 
teneinde te voorkomen dat de voortgang van de voorbereiding van het wetsvoorstel zou worden 
opgehouden door onderwerpen die niet tot de kern van de regeling behoren. In de brief waarbij de 
conceptversies van het wetsvoorstel en de memorie van toelichting voor formele consultatie waren 
verzonden, was het ontbreken van een overgangsregeling niet duidelijk toegelicht. Dit gaf DNB en het 
Verbond aanleiding in te gaan op artikel 61 van de Richtlijn. DNB adviseert een overgangsregeling op 
te nemen die vergelijkbaar is met artikel 2.5.7 van de Invoerings- en Aanpassingswet 
Zorgverzekeringswet. Dat is gebeurd. 
 
DNB achtte het van belang dat de Nederlandse benadering van dienstverrichting naar Nederland door 
herverzekeraars met zetel in een staat die geen lidstaat is, in overeenstemming is met de wijze 
waarop andere lidstaten omgaan met dienstverrichting door herverzekeraars uit derde-landen. Gelet 
op de termijn waarbinnen de richtlijn moet zijn geïmplementeerd, is het niet mogelijk dat de lidstaten 
hun benadering onderling afstemmen. 
Voorts merkte DNB op dat het wetsvoorstel een aantal regels bevat voor entiteiten voor risico-
acceptatie, welke regels zien op situaties die zich in de praktijk niet voordoen en ook niet wenselijk 
zijn. Het betreft in het bijzonder de regels met betrekking tot het verrichten van de werkzaamheden 
vanuit een bijkantoor en het houden van een gekwalificeerde deelneming in entiteiten voor risico-
acceptatie. Met betrekking tot de mogelijkheid van een bijkantoor van een entiteit voor risico-
acceptatie merk ik op dat het niet ondenkbaar is dat in de toekomst wel bijkantoren van entiteiten voor 
risico-acceptatie het licht zullen zien. Wanneer een groep van financiële ondernemingen met zetel in 
verschillende lidstaten een entiteit voor risico-acceptatie opricht, en, juist vanwege het 
grensoverschrijdende karakter van de groep, het nuttig acht een bijkantoor in een andere lidstaat op te 
richten, dient de wet daarvoor geen belemmering op te werpen. Op de entiteit voor risico-acceptatie 
en haar bijkantoor zijn eveneens de beginselen van ‘home country control’ en ‘single license’ van 
toepassing. Hierbij dient te worden bedacht dat, indien in een andere lidstaat entiteiten voor risico-
acceptatie worden toegestaan, die lidstaat daarvoor regels moet hebben. Een in Nederland gelegen 
bijkantoor van een entiteit voor risico-acceptatie met zetel in een andere lidstaat zal dus steeds onder 
toezicht staan van de toezichthoudende instantie van de lidstaat van de zetel van de entiteit voor 
risico-acceptatie. Met betrekking tot het houden van een gekwalificeerde deelneming in een entiteit 
voor risico-acceptatie merk ik op dat de richtlijn uitdrukkelijk voorschrijft dat daarover regels worden 
gesteld: artikel 46, tweede lid, vierde gedachtestreepje. 
DNB merkte vervolgens op dat niet was voorzien in de mogelijkheid dat een directe verzekeraar het 
bedrijf van herverzekeraar kan uitoefenen zonder dat daarvoor een aparte herverzekeringsvergunning 
was voorgeschreven. Het wetsvoorstel en de toelichting daarop zijn naar aanleiding van deze 
opmerking aangepast.  
 23

B. Artikelsgewijze toelichting  
 
In dit wetsvoorstel worden artikelen op twee manieren gewijzigd. De eerste wijze waarop artikelen 
worden gewijzigd is die waarbij de tekst van artikelen wordt gewijzigd. Deze categorie wijzigingen 
worden hieronder toegelicht. In de tweede plaats wordt de inhoud van elk artikel waarin het woord 
‘verzekeraar’ voorkomt gewijzigd doordat de definities van ‘verzekeraar’ en ‘verzekering’ worden 
uitgebreid met het begrip ‘herverzekeraar’ onderscheidenlijk ‘herverzekering’. De tekst van de 
desbetreffende artikelen wordt niet gewijzigd, maar toch wordt hun toepassingsbereik uitgebreid. Deze 
categorie wijzigingen wordt in bijlage 1 toegelicht. 
 
ARTIKEL I 
 
A 
 
 1. De definitie van ‘clearinginstelling met zetel in een niet-aangewezen staat’ wordt gewijzigd 
om duidelijk te maken dat het gaat om een staat die niet is aangewezen als een staat waar adequaat 
toezicht op clearinginstellingen wordt uitgeoefend. Strikt genomen is het niet nodig om dit te 
preciseren omdat in de definitie wordt verwezen naar artikel 2:6, tweede lid, dat uitsluitend betrekking 
heeft op clearinginstellingen. Dat zulks toch wordt voorgesteld houdt verband met de omstandigheid 
dat nu ook een definitie van ‘herverzekeraar met zetel in een niet-aangewezen staat’ wordt 
voorgesteld. Het is mogelijk dat een staat die niet is aangewezen als staat waar adequaat toezicht is 
op clearinginstellingen nog wel is aangewezen als een staat waar adequaat toezicht is op 
herverzekeraars.  
  
 2 en 5. In de richtlijn is een definitie van ‘special purpose vehicle’ opgenomen. In het 
wetsvoorstel is gekozen voor de Nederlandse term ‘entiteit voor risico-acceptatie’, gelet op Aanwijzing 
voor de regelgeving 57. Niet kan worden gezegd dat de term ‘special purpose vehicle’ de bedoeling 
duidelijker weergeeft dan de term ‘entiteit voor risico-acceptatie’. Dat geldt des te meer nu ook buiten 
het terrein van herverzekering de term ‘special purpose vehicle’ voorkomt. Overwogen is nog de term 
‘special purpose reinsurance vehicle’ te gebruiken, maar een verduidelijking van de term door de 
toevoeging van een Engels woord lijkt niet de meest geëigende weg. Bovendien wordt met de term 
‘entiteit voor risico-acceptatie’ aangesloten bij de term ‘entiteit voor securitisatiedoeleinden’ in het 
Besluit implementatie kapitaalakkoord Basel 2, welke term de omzetting is van de in de in de richtlijn 
nr. 2006/48/EG voorkomende term ‘special purpose entity voor securitisatiedoeleinden’. In de definitie 
van ‘special purpose vehicle’ in artikel 2 van de richtlijn is uitdrukkelijk opgenomen dat het zonder 
betekenis is of de entiteit rechtspersoonlijkheid heeft of niet. Dit leidt ertoe dat het mogelijk is dat een 
entiteit voor risico-acceptatie een onderdeel is van een andere onderneming.  
Met de term ‘entiteit voor risico-acceptatie’ wordt gedoeld op ‘ondernemingen’ die zijn opgericht om 
een bepaalde risico-acceptatie tot stand te brengen en de daarbij behorende passiva en activa onder 
te brengen op een aparte balans en dus niet te laten voorkomen op de balans van een of meer andere 
 25

1:53: idem; 
1:75: bevoegdheid van DNB om aanwijzing te geven om bepaalde gedragslijn te volgen; 
1:76: benoeming curator; 
1:78: onbevoegdverklaring van accountant; 
1:91, derde lid: bevoegdheid van curator om vertrouwelijke informatie aan de rechtbank te 
verstrekken; 
1:93: bevoegdheid van toezichthouder om vertrouwelijke informatie aan een accountant te 
verstrekken; 
1:104: intrekken vergunning; en 
1:107: registratie. 
De term ‘financiële onderneming’ komt ook voor in de artikelen 1:8; 1:48; 1:55, 1:57, 1:63, 1:61, 1:69, 
1:70, 1:73, 1:74, 1:77 en 1:105, maar deze artikelen kunnen geen betrekking hebben op entiteiten 
voor risico-acceptatie, hetzij wegens hun formulering, hetzij omdat zij zien op een situatie die zich niet 
voordoet bij een entiteit voor risico-acceptatie. 
De uitbreiding van de definitie van ‘financiële onderneming’ met entiteiten voor risico-acceptatie heeft 
geen gevolgen voor de artikelen in het Deel Markttoegang financiële ondernemingen.  
In het Deel Prudentieel toezicht financiële ondernemingen komt de term ‘financiële onderneming’ 
regelmatig voor. De uitbreiding van de definitie van ‘financiële onderneming’ heeft voor deze artikelen, 
met één uitzondering, geen gevolg omdat deze term in de desbetreffende artikelen verwijst naar een 
bepaald type financiële onderneming. Het enige artikel waarvoor dat niet geldt is artikel 3:18, dat ziet 
op de uitbesteding. Als gevolg van de reikwijdtebepalingen van het Deel Gedragstoezicht financiële 
ondernemingen, de artikelen 4:1 tot en met 4:2a, heeft de uitbreiding van de definitie van ‘financiële 
onderneming’ evenmin gevolgen voor dat Deel.  
 
 3. Een nieuwe definitie, betreffende ‘Europese herverzekeraar’ wordt ingevoerd. Hiermee 
wordt artikel 59, punt 2, onderdeel a, betreffende herverzekeringsonderneming geïmplementeerd. 
  
 4. De definitie van ‘financieel product’ wordt zodanig gewijzigd dat daaronder niet 
herverzekering valt. Deze wijziging hangt samen met de wijziging van de definitie van ‘verzekering’; 
zie daarover hierna, onder 14. Het belangrijkste gevolg van de wijziging van de definitie van ‘financieel 
product’ is dat het gedragstoezicht niet van toepassing is op herverzekeraars. Op grond van artikel 
1:25, eerste lid, is dit toezicht gericht op ordelijke en transparante financiëlemarktprocessen, zuivere 
verhoudingen tussen marktpartijen en zorgvuldige behandeling van cliënten cliëntenbelangen. 
Herverzekeraars hebben uitsluitend professionele wederpartijen. Bescherming van,de in artikel 1:25, 
eerste lid, genoemde belangen is tussen in relaties tussen uitsluitend professionele marktpartijen niet 
opportuun.  
  Artikel 4:1 bepaalt dat het Deel Gedragstoezicht financiële ondernemingen uitsluitend van 
toepassing is op, voor zover hier van belang, financiëledienstverleners waaraan het ingevolge 
hoofdstuk 2.2 is toegestaan in Nederland hun bedrijf uit te oefenen. Een financiëledienstverlener is 
degene die een ander financieel product dan een financieel instrument aanbiedt. Een financieel 
 27

worden gesteld. Zoals in het algemeen deel van deze memorie van toelichting uiteen is gezet, is 
gekozen voor een stelsel waarbij de Minister van Financiën staten kan aanwijzen waar het toezicht op 
herverzekeraars adequaat is. Daarvoor is nodig dat een definitie wordt opgenomen van 
‘herverzekeraar met zetel in een aangewezen staat’. 
  
7, tweede definitie: herverzekering. In de definitie van ‘herverzekering’ wordt een 
pensioenfonds toegevoegd als een persoon die risico’s kan overdragen aan een herverzekeraar. In 
artikel 1:8 was reeds bepaald dat als de uitoefening van het bedrijf van levensverzekeraar of het 
bedrijf van schadeverzekeraar niet wordt beschouwd het sluiten of afwikkelen van 
levensverzekeringen onderscheidenlijk schadeverzekeringen voor eigen rekening door een 
pensioenfonds voor zover dat pensioenfonds daarvoor een toezegging omtrent pensioen uitvoert Dat 
blijft zo. Gehandhaafd blijft dat een pensioenfonds niet op grond van de Wft onder toezicht staat, noch 
een vergunning behoeft. Wat wel wijzigt is dat de overdracht van risico’s door een pensioenfonds aan 
een ander wordt gekwalificeerd als herverzekering, ondanks het feit dat op grond van artikel 1:8 de 
acceptatie van risico’s door het pensioenfonds zelf niet als verzekering in de zin van de Wft wordt 
beschouwd. Dit is in overeenstemming met de Pensioenwet: zie de artikelen 102, 103, 131, 147, 149 
en 150 van die wet.  
De gedachte zou kunnen ontstaan dat de acceptatie van risico’s door een pensioenfonds niet als 
verzekering in de zin van de Wft wordt beschouwd. Deze gedachte is echter onjuist. Een 
pensioenfonds dat risico’s accepteert valt wel degelijk onder de definitie van ‘schadeverzekeraar’ of 
‘levensverzekeraar’, maar als gevolg van artikel 1:8 valt hij niet onder de reikwijdte van de Wft. Iets 
dergelijks geldt ten aanzien van een pensioenfonds waaraan risico’s worden overgedragen door een 
ander pensioenfonds. De gedachte zou kunnen ontstaan dat de acceptatie door een pensioenfonds 
van risico’s van een ander pensioenfonds niet als herverzekering in de zin van de Wft wordt 
beschouwd. Ook deze gedachte is onjuist. Een pensioenfonds dat risico’s van een ander 
pensioenfonds accepteert valt wel degelijk onder de definitie van ‘herverzekeraar’, maar als gevolg 
van het aan artikel 1:8 toegevoegde lid valt hij niet onder de reikwijdte van de Wft. 
 
 8. In de definitie van ‘natura-uitvaartverzekeraars met zetel in een niet-aangewezen staat’ 
wordt duidelijk gemaakt dat het gaat om een staat die niet is aangewezen als een staat waar 
adequaat toezicht op natura-uitvaartverzekeraars wordt uitgeoefend. Zie ook hierboven, bij de 
toelichting op de wijziging van de definitie van ‘clearinginstelling met zetel in een niet-aangewezen 
staat’.  
 
 9. Als gevolg van deze definitie wordt de reikwijdte van de bepalingen die tot nu toe betrekking 
hebben op een ‘Nederlandse levensverzekeraar of schadeverzekeraar’ uitgebreid tot herverzekeraars. 
Hiermee wordt artikel 59, punt 2, onderdeel a, betreffende herverzekeringsonderneming 
geïmplementeerd. 
 
 29

Hieronder wordt aan de hand van de in Nederland voorkomende bundeling van aanspraken als gevolg 
van risico’s uit terrorismeschade (‘terrorismeschade-pool’) ingegaan op de situatie waarop artikel 1, 
tweede lid, onderdeel d en punt 13 van de considerans betrekking hebben. Ik merk evenwel 
nadrukkelijk op dat de toelichting evenzeer geldt voor mogelijke andere pools die op dezelfde manier 
een tekortkoming op de markt beogen te redresseren. Op dit moment zijn er geen 
herverzekeringpools buiten het terrein van terrorismeschaden. Niet kan worden uitgesloten dat in de 
toekomst ook andere pools worden opgericht. In Nederland vindt herverzekering van 
terrorismeschaden plaats door een bundeling van vorderingen uit hoofde van verzekering door directe 
verzekeraars in de Nederlandse Herverzekeringsmaatschappij voor Terrorismeschaden N.V. (hierna: 
NHT). Toepassing van het richtlijn-regime op de NHT is niet in overeenstemming met de geest van de 
richtlijn. 
 
Ter toelichting wordt het volgende opgemerkt. Doel van de verzekeringsrichtlijnen is het verschaffen 
van een wettelijk kader voor verzekeringsondernemingen om in de interne markt het 
verzekeringsbedrijf uit te oefenen (punt 2 van de considerans). Herverzekering ondersteunt directe 
verzekering: het vergemakkelijkt een ruimere spreiding van risico’s van directe verzekeraars, stelt hun 
in staat de mogelijkheden inzake de uitoefening van het verzekeringsbedrijf en het bieden van 
verzekeringsdekking uit te breiden en hun kapitaalkosten te verlagen, en het draagt bij aan de 
financiële stabiliteit van de markten van directe verzekering. De richtlijn vergroot de soliditeit van 
herverzekeraars en ondersteunt aldus het doel van de richtlijnen betreffende directe verzekeraars. 
Soms kan toepassing van de richtlijn tot gevolg hebben dat zodanige eisen worden gesteld aan 
herverzekeringsactiviteiten dat marktpartijen afhaken. Dit behoeft op zichzelf nog niet bezwaarlijk te 
zijn: het is voorstelbaar dat het feit dat een herverzekeraar niet kan voldoen aan bepaalde eisen het 
wenselijk maakt dat deze verzekeraar zich uit de markt terugtrekt. Dit is evenwel niet het geval bij 
herverzekeringen die vanuit maatschappelijk oogpunt noodzakelijk zijn, zoals de herverzekering van 
terrorismeschaden. Daar doet zich de situatie voor dat deze herverzekeringsactiviteit slechts na een 
bijzondere krachtsinspanning van marktpartijen, zoals een bundeling van financiële aanspraken, vorm 
heeft kunnen krijgen. Toepassing van de richtlijn zou ertoe zou leiden dat de markt deze 
herverzekeringsactiviteit niet meer kan opbrengen. Onverzekerbaarheid van dergelijke schaden terwijl 
herverzekering daarvan uit maatschappelijk oogpunt noodzakelijk is, kan niet de bedoeling van de 
richtlijn zijn. Dit zou immers betekenen dat de richtlijn dergelijke constructies, en daarmee de 
marktwerking, dwarsboomt.  
 
De risico’s van de hier aan de orde zijnde schaden kenmerken zich doordat zij niet calculeerbaar zijn, 
de potentiële schade groot is, en de kans bestaat dat verzekerde personen of objecten in één of meer 
branches door één en dezelfde gebeurtenis zwaar worden getroffen. In dit verband kan wederom 
worden gewezen op het voorbeeld van terrorismeschaderisico’s. De bijzondere aard van 
terrorismeschaderisico’s heeft het Verbond , DNB en het ministerie van Financiën na de aanslagen 
van 11 september 2001 tot de conclusie gebracht dat deze risico’s niet langer ongelimiteerd door de 
Nederlandse verzekeringsmarkt konden worden gedragen, met andere woorden, dat de markt niet 
 31

Gekozen is voor de techniek waarbij de Minister van Financiën een herverzekeraar kan aanwijzen. De 
uitzonderingsmogelijkheid dient restrictief te worden benut. De vraag of een bepaalde pool van 
verzekeraars aan de criteria van artikel 1:6a voldoet, moet ‘vooraf’ worden beantwoord door een 
aanwijzing door de minister, en niet tijdens de uitoefening van het bedrijf van herverzekeraar.  
Voorkomen moet worden dat een verschil van mening ontstaat over de vraag of een bepaalde pool 
van herverzekeraars buiten het toepassingsbereik van de wet valt nadat die pool reeds 
herverzekeringsactiviteiten verricht en zich tijdens die activiteiten op het standpunt stelt dat hij aan de 
in artikel 1:6a genoemde criteria voldoet en ipso iure buiten het toepassingsbereik van de wet valt. 
Door voor de mogelijkheid te kiezen dat herverzekeraars worden aangewezen, wordt gewaarborgd dat 
alleen die herverzekeraars buiten het toepassingsbereik van de wet vallen die werkelijk de bedoelde 
schaderisico’s accepteren. 
 
C 
 
 In artikel 2, punt 1, onderdeel a, tweede volzin, van de richtlijndefinitie van ‘herverzekering’ 
wordt rekening gehouden met de bijzondere situatie bij Lloyd’s, waarbij de afzonderlijke ‘names’ de 
risicodragers zijn en niet de organisatie Lloyd’s Underwriters. Voor deze situatie met betrekking tot 
directe verzekeraars is in de huidige wet al artikel 1:7 opgenomen. Dit artikel wordt uitgebreid tot 
herverzekeraars.  
 
D 
 
 Door de invoering van toezicht op herverzekeraars en de definitie van herverzekering zou de 
overdracht van risico’s van het ene pensioenfonds aan het andere worden aangemerkt als 
herverzekering. Daaraan doet niet af dat ingevolge artikel 1:8 pensioenfondsen niet worden 
beschouwd als levens- of schadeverzekeraars voor zover zij zich houden aan de aldaar gestelde 
voorschriften, want zij voldoen wel aan de definitie van herverzekering. Pensioenfondsen die risico’s 
van andere pensioenfondsen zouden dus als herverzekeraar onder toezicht komen te staan, wat niet 
de bedoeling is. Daarom wordt voorgesteld aan artikel 1:8 een lid toe te voegen waardoor de 
acceptatie van risico’s van het ene pensioenfonds door het andere pensioenfonds niet als 
herverzekering wordt beschouwd. 
 
E 
 
 5
 Hiermee wordt de wijziging van artikel 7 van de verzekeringsgroeprichtlijn geïmplementeerd.
  
F en G 
 
                                                 
5
 Richtlijn nr. 98/78/EG van het Europees Parlement en de Raad van de Europese Gemeenschappen van 27 oktober 1998 
betreffende het aanvullend toezicht op verzekeringsondernemingen in een verzekeringsgroep, PbEG L330. 
 33

 Artikel 1:59 vormt het spiegelbeeld van de artikelen 1:58 en 1:58a. Het ziet op gevallen waarin 
een financiële onderneming met zetel in Nederland in een andere lidstaat een wettelijk voorschrift 
overtreedt. Volgens het systeem van de richtlijn dient de toezichthoudende instantie de 
desbetreffende herverzekeraar ertoe aan te zetten om de strijdige situatie te beëindigen en 
tegelijkertijd DNB hiervan in kennis te stellen. Ten aanzien van andere financiële ondernemingen geldt 
dat de toezichthoudende instantie van de andere lidstaten eerst de betrokken financiële onderneming 
dient aan te spreken en vervolgens DNB: zie de toelichting hierboven op artikel G. Anders dan in het 
in artikel 1:58a geregelde geval, kan ten aanzien van de herverzekeraar met zetel in Nederland 
worden volstaan met een wijziging van een bestaand artikel: artikel 1:59. In de Wft behoeft immers 
slechts te worden bepaald dat DNB jegens de betrokken herverzekeraar actie onderneemt. Hiermee 
wordt artikel 16 van de richtlijn geïmplementeerd. 
 
K  
 
 Artikel 1:62, dat betrekking heeft op het advies van de toezichthoudende instantie van andere 
lidstaten bij de aanvraag van een verklaring van geen bezwaar, wordt uitgebreid met herverzekeraars. 
Voor de goede orde zij opgemerkt dat niet is voorzien in een bepaling in verband met de samenloop 
met het bij koninklijke boodschap van 25 juni 2007 ingediende voorstel van wet tot wijziging van de 
Wet op het financieel toezicht ter implementatie van richtlijn markten voor financiële instrumenten (Wet 
implementatie richtlijn markten voor financiële instrumenten) (Kamerstukken II 2006/07, 31 068 nrs. 1 
en 2). Een samenloopbepaling is niet nodig aangezien dat wetsvoorstel een andere zinsnede wijzigt 
dan de zinsnede die met het onderhavige wetsvoorstel wordt gewijzigd en de wijzigingen 
onafhankelijk van elkaar kunnen worden aangebracht. 
 
L 
 
 Artikel 51, aanhef en onderdeel a, van de richtlijn schrijft voor dat de toezichthouder de 
bevoegde autoriteiten van de andere lidstaten in kennis stelt van de verlening van een vergunning aan 
een dochtermaatschappij waarvan een of meer moederondernemingen onder het recht van een 
derdeland vallen. Met artikel 1:64a wordt die richtlijnbepaling geïmplementeerd. Ten aanzien van 
andere financiële ondernemingen bestaat in de toepasselijke richtlijnen niet een dergelijke 
verplichting, zodat niet bij een reeds in de wet bestaande bepaling kon worden aangesloten. De 
richtlijn bepaalt tevens dat de Commissie van de Europese Gemeenschappen moet worden 
geïnformeerd. Deze bepaling komt ook voor in de andere richtlijnen, bijvoorbeeld artikel 58 van de 
richtlijn levensverzekering. Die regel is geïmplementeerd in artikel 1:69. Aangezien dat artikel is 
geplaatst in de afdeling getiteld ‘Informatieverstrekking door toezichthouder aan de Commissie van de 
Europese Gemeenschappen’ kan de situatie waarop artikel 1:64a ziet – informatieverstrekking aan 
toezichthoudende instanties van andere lidstaten – niet worden opgenomen in artikel 1:69. 
 
 35

 In artikel 1:104, eerste lid, onderdeel f, wordt de term ‘verzekeraar’ gebruikt. Als gevolg van de 
uitbreiding van de definitie van ‘verzekeraar’ zou, zonder nadere aanpassing, deze bepaling ook van 
toepassing zijn geworden op herverzekeraars. Dat zou echter niet juist zijn, aangezien in deze 
bepaling ook de term ‘branche’ wordt gebruikt. Bij herverzekeraars wordt niet de term ‘branche’ maar 
‘herverzekeringsactiviteit’ gebruikt. De bepaling is zodanig aangepast dat een onderscheid wordt 
gemaakt tussen enerzijds levensverzekeraars, schadeverzekeraars en natura-uitvaartverzekeraars en 
anderzijds herverzekeraars. De aanpassing heeft tot gevolg dat DNB de vergunning van een 
herverzekeraar kan intrekken indien deze zijn bedrijf in een herverzekeringsactiviteit waarvoor hij een 
vergunning heeft, gedurende meer dan zes maanden niet heeft verricht. In dit verband merk ik op dat 
in de praktijk herverzekeraars vaak risico’s accepteren voor de periode van één jaar, met als ingangs- 
dan wel prolongatiedatum 1 januari, waarna een jaar lang geen nieuwe risico’s worden geaccepteerd. 
Bij herverzekeringscaptives komen zelfs langere perioden voor. Deze praktijk valt niet onder artikel 
1:104, eerste lid, onderdeel f. Zie in dit geval ook de definitie van ‘herverzekeraar’, die niet alleen het 
sluiten van herverzekeringen omvat, maar ook het afwikkelen van herverzekeringen. Onder de term 
‘uitoefenen van het bedrijf van herverzekeraar’ valt mede het lopen van risico’s. Zelfs wanneer een 
herverzekeraar gedurende een jaar met geen enkel schadegeval wordt geconfronteerd, loopt de 
herverzekeraar nog steeds risico. Met andere woorden: zolang een herverzekeraar risico loopt is dat 
geen reden voor DNB om de vergunning te wijzigen of in te trekken, ook niet wanneer de 
desbetreffende herverzekeraar gedurende die periode geen nieuwe overeenkomsten sluit of 
prolongeert. 
 
R 
 
 De bepaling die de registratie van de dienstverrichting naar Nederland regelt, wordt uitgebreid 
met entiteiten voor risico-acceptatie en herverzekeraars. 
 
S 
 
 Met de wijzigingen van artikel 2:2 wordt de regel dat bij de vergunningverlening verleende 
ontheffingen blijven doorwerken tijdens het lopend toezicht ook van toepassing op herverzekeraars en 
entiteiten voor risico-acceptatie. 
 
T 
 
 Met betrekking tot artikel 2:26a wordt het volgende opgemerkt. Het wetsvoorstel introduceert 
een vergunningplicht voor herverzekeraars. Met het woord ‘daartoe’ is beoogd tot uitdrukking te 
brengen dat de vergunning speciaal moet zijn toegesneden op herverzekering. Met het eerste lid 
wordt artikel 3, eerste alinea, van de richtlijn geïmplementeerd. 
 Met het tweede lid wordt artikel 4, tweede lid, eerste alinea, van de richtlijn geïmplementeerd. 
In dat artikel wordt bepaald dat de vergunning wordt verleend voor ‘schadeherverzekeringsactiviteiten, 
 37

vereisten die zijn opgenomen in de bepalingen betreffende het lopend toezicht in het Deel prudentieel 
toezicht financiële ondernemingen. Net als bij vergelijkbare bepalingen is daarbij de gedachte geweest 
dat het omslachtig zou zijn de materiële vereisten twee keer op te nemen. De materiële vereisten zijn 
opgenomen in het Deel prudentieel toezicht financiële ondernemingen, aangezien aan de bepalingen 
in dat deel voortdurend moet worden voldaan, terwijl de vergunningaanvraag eenmalig is.  
In onderdeel a wordt voorgeschreven dat de personen die het dagelijks beleid van de herverzekeraar 
bepalen deskundig zijn in verband met de uitoefening van het bedrijf van herverzekeraar. Hiermee 
wordt artikel 6, onderdeel d, van de richtlijn geïmplementeerd. 
In onderdeel b wordt voorgeschreven dat de personen die het beleid bepalen of mede bepalen 
betrouwbaar zijn. Hiermee wordt eveneens artikel 6, onderdeel d, van de richtlijn geïmplementeerd.  
In onderdeel c wordt voorgeschreven dat de herverzekeraar een adequaat beleid voert dat een 
integere bedrijfsuitoefening waarborgt. Hiermee wordt artikel 15, vierde lid, van de richtlijn 
geïmplementeerd. 
In onderdeel d zijn twee voorschriften opgenomen. In de eerste plaats wordt voorgeschreven dat het 
dagelijks bestuur uit tenminste twee natuurlijke personen bestaat, een uitvloeisel van het zogeheten 
vier-ogen-beginsel. Hiermee is aangesloten bij de regeling betreffende directe verzekeraars in artikel 
3:15. Noch in de richtlijnen betreffende directe verzekeraars, noch in de richtlijn herverzekering is dit 
6
voorschrift opgenomen. Zij is wel opgenomen in de richtlijn banken. Reeds in de Wet toezicht 
verzekeringsbedrijf was het voorschrift opgenomen dat het vier-ogen-beginsel ook voor directe 
7
schadeverzekeraars gold. Dit voorschrift is een gevolg van een amendement . Het idee daarachter 
was - en is - dat een extra invulling van de collectieve verantwoordelijkheid van het bestuur gewenst 
is, gelet op de grote geldsommen die bij banken en verzekeraars aan de orde zijn. Dat geldt ook voor 
herverzekeraars. 
Het tweede voorschrift dat in onderdeel d is opgenomen is het voorschrift dat het dagelijks bestuur zijn 
werkzaamheden in verband met de bepaling van het dagelijks beleid van de herverzekeraar vanuit 
Nederland uitoefent. Dit voorschrift lijkt, aldus geformuleerd, niet te zijn opgenomen in de richtlijn maar 
dat is slechts schijn. In artikel 8 van de richtlijn wordt in de Nederlandstalige versie voorgeschreven 
dat het hoofdkantoor zich in de lidstaat van de statutaire zetel bevindt. In de Engelstalige versie is 
bepaald dat de ‘head offices’ in de lidstaat van de statutaire zetel moeten zijn. In de richtlijn 
levensverzekering wordt in de Engelstalige versie in artikel 6, derde lid, eveneens voorgeschreven dat 
de ‘head offices’ in de lidstaat van de statutaire zetel zijn, een begrip dat in de Nederlandstalige versie 
is uitgedrukt met ‘hoofdbestuur’. In de richtlijn herverzekering is hetzelfde bedoeld als in de richtlijn 
levensverzekering. Het voorschrift dat de personen die het dagelijks beleid van de herverzekeraar 
bepalen hun werkzaamheden in verband daarmee vanuit Nederland uitoefenen, is dan ook een 
vereiste die rechtstreeks uit de richtlijn voortvloeit en niet verder gaat dan de richtlijn. 
In onderdeel e wordt voorgeschreven dat de herverzekeraar niet is verbonden met personen in een 
formele of feitelijke zeggenschapsstructuur die in zodanige mate ondoorzichtig is dat deze een 
                                                 
6
 Richtlijn nr. 2000/12/EG van het Europees Parlement en de Europese Raad van 20 maart 2000 betreffende de toegang tot en 
de uitoefening van de werkzaamheden van kredietinstelling, PbEG L 126. 
7
 Kamerstukken II 1984/85, 15 612, nr. 20. 
 39

In het vijfde lid wordt DNB de bevoegdheid gegeven ontheffing te verlenen van bepaalde vereisten. 
Het betreft de voorschriften inzake het beleid met betrekking tot de integere bedrijfsuitoefening, het 
minimum aantal personen dat het dagelijks beleid bepaalt, de plaats van waaruit die personen hun 
werkzaamheden verrichten, de inrichting van de bedrijfsvoering, het minimum eigen vermogen, de 
solvabiliteit en het boekjaar. Het betreft zogenaamde lichte ontheffingen: de vergunningplicht blijft in 
stand, maar ook indien aan bepaalde vergunningeisen niet is voldaan kan de vergunning toch worden 
verleend, indien voor deze eisen ontheffing is verleend. Voor de goede orde wordt erop gewezen dat 
de opsomming van voorwaarden waaraan moet worden voldaan om een vergunning te krijgen niet 
identiek is aan die in artikel 2:31, vijfde lid. De opsomming in artikel 2:26b, vijfde lid, is de correcte; 
aanpassing van artikel 2:31 zal te zijner tijd worden voorgesteld bij een reparatiewetsvoorstel. 
 
 Met betrekking tot artikel 2:26c wordt het volgende opgemerkt. De richtlijn bevat niet een 
regeling voor notificatie. Met andere woorden, in het geval waarin een herverzekeraar met zetel in een 
lidstaat het voornemen heeft in een andere lidstaat actief te zijn, behoeft de toezichthoudende 
instantie van die andere lidstaat niet van dat voornemen in kennis te worden gesteld, noch in het geval 
van een in de andere lidstaat te openen bijkantoor, noch in het geval van dienstverrichting naar die 
andere lidstaat. Voor zover hier van belang betekent dit dat een herverzekeraar met zetel in een 
andere lidstaat zijn bedrijf mag uitoefenen vanuit een in Nederland gelegen bijkantoor of door middel 
van dienstverrichting naar Nederland zonder dat DNB daarvan in kennis behoeft te zijn gesteld, noch 
rechtstreeks door de desbetreffende herverzekeraar, noch door tussenkomst van de 
toezichthoudende instantie van de lidstaat van de zetel van de herverzekeraar. 
Met het woord ‘daartoe’ is mede tot uitdrukking gebracht dat de herverzekeraar in Nederland alleen 
die activiteiten mag uitoefenen waarvoor de vergunning is verleend. Is de vergunning bijvoorbeeld 
beperkt tot levensherverzekering, dan is het de herverzekeraar niet toegestaan in Nederland ook het 
bedrijf van schadeherverzekering uit te oefenen.  
Door het achterwege laten van de eis dat een notificatieprocedure wordt gevolgd, wordt een stijging 
van administratieve lasten vermeden. Bovendien behoeft de herverzekeraar niet te wachten totdat 
bepaalde termijnen zijn verstreken. 
In het tweede lid wordt bepaald dat artikel 1:107, tweede lid, niet van toepassing is. Op grond van 
artikel 1:107, tweede lid, onderdeel a, onder 3°, dient de registerhouder zorg te dragen voor 
inschrijving van financiële ondernemingen waaraan het ‘anderszins ingevolge deze wet is toegestaan 
(…) door middel van dienstverrichting naar Nederland hun bedrijf uit te oefenen’. Zonder 
buitentoepassingverklaring van artikel 1:107, tweede lid, zou de herverzekeraar met zetel in een 
andere lidstaat die diensten verricht naar Nederland ingeschreven dienen te worden in het register. Dit 
is alleen dan mogelijk wanneer de desbetreffende herverzekeraar DNB in kennis stelt van de 
dienstverrichting. Het opleggen van een dergelijke verplichting zou in strijd met de richtlijn zijn.  
 
 Artikel 2:26d is van toepassing op herverzekeraars met zetel in een staat die geen lidstaat is 
die hun bedrijf willen uitoefenen vanuit een in Nederland gelegen bijkantoor. De materie betreffende 
herverzekeraars met zetel in staat die geen lidstaat is die hun bedrijf willen uitoefenen vanuit een in de 
 41

vanuit een in Nederland gelegen bijkantoor uit te oefenen ook geldt voor een directe verzekeraar met 
zetel in een staat die geen lidstaat is en zijn bedrijf van directe verzekeraar uitoefent door middel van 
dienstverrichting naar Nederland, ook wanneer hij in dat kader heeft voldaan aan de 
inkennisstellingverplichting in artikel 2:45, eerste lid. 
 
 In artikel 2:26e wordt bepaald aan welke vereisten een herverzekeraar met zetel in een staat 
die geen lidstaat is en die zijn bedrijf wil uitoefenen vanuit een in Nederland gelegen bijkantoor, moet 
voldoen. De bepaling is de evenknie van artikel 2:26b: hetgeen artikel 2:26b regelt voor 
herverzekeraars met zetel in Nederland, regelt artikel 2:26e met betrekking tot herverzekeraars met 
zetel in een staat die geen lidstaat is. De meeste onderdelen behoeven geen toelichting. Met 
betrekking tot onderdeel d, dat ziet op het minimum aantal dagelijksbeleidsbepalers en de plaats van 
waaruit zij hun werkzaamheden verrichten, zij het volgende opgemerkt. Ten aanzien van directe 
verzekeraars met zetel in een staat die geen lidstaat is die in Nederland een bijkantoor willen openen 
is eveneens bepaald dat zij bij de vergunningaanvraag moeten voldoen aan de vereisten van artikel 
3:15. Ten aanzien van directe verzekeraars is dat onterecht. Het desbetreffende vereiste geldt immers 
niet voor levensverzekeraars en schadeverzekeraars tijdens het lopend toezicht, hetgeen verband 
houdt met de omstandigheid dat aan directe verzekeraars met zetel in een staat die geen lidstaat is 
wordt voorgeschreven dat zij een vertegenwoordiger hebben. Ten aanzien van herverzekeraars is dat 
anders: daar wordt niet voorgeschreven dat zij een vertegenwoordiger hebben. Met betrekking tot 
directe verzekeraars zal bij gelegenheid worden voorgesteld dit vereiste te laten vervallen.  
 Zie voor een toelichting op het tweede en derde lid de toelichting op artikel 2:26b, vierde en 
vijfde lid.  
 
 Artikel 2:26f regelt de dienstverrichting naar Nederland door een herverzekeraar met zetel in 
een niet-aangewezen staat. Artikel 49 van de richtlijn schrijft voor dat minimaal vergelijkbare 
voorwaarden worden gesteld aan ondernemingen met zetel buiten de Gemeenschap. Bij de 
implementatie van die bepaling is aangesloten bij artikel 2:45 voor directe verzekeraars. 
 
U 
 
 De wijziging van artikel van artikel 2:47 houdt verband met de opneming van de artikelen 2:26f 
en 2:54f. Zie voor de toelichting de toelichting op die artikelen. 
 
V 
 
 Artikel 46 van de richtlijn komt erop neer dat het de lidstaten vrijstaat entiteiten voor risico-
acceptatie toe te laten, maar indien een lidstaat dat doet, zij de uitoefening van het bedrijf aan 
voorafgaande toestemming moet onderwerpen en voorwaarden vaststelt krachtens welke de 
activiteiten van een dergelijke onderneming worden uitgeoefend . De richtlijn noemt zeven 
voorschriften die in het bijzonder aan de uitoefening van het bedrijf moeten worden gesteld. Eén 
 43

voor het geval een entiteit voor risico-acceptatie toegang wenst te hebben tot hun grondgebied. In dit 
verband kan erop worden gewezen dat in artikel 46 niet wordt bepaald dat de ‘toestemming’ (Engelse 
versie: ‘authorisation’) voor de gehele Gemeenschap geldt, hetgeen wel in artikel 4 is bepaald met 
betrekking tot de ‘vergunning’ (Engelse versie eveneens ‘authorisation’) van een ‘gewone’ 
herverzekeraar.  
Er is voor gekozen te bepalen dat een entiteit voor risico-acceptatie met zetel in een andere lidstaat 
kan overgaan tot het verrichten van haar werkzaamheden vanuit een in Nederland gelegen bijkantoor 
of door middel van het verrichten van diensten naar Nederland indien hij een door de 
toezichthoudende instantie van die lidstaat een daartoe verleende vergunning heeft. In dit verband is 
van belang dat artikel 46 van de richtlijn hierop neerkomt dat dit artikel lidstaten er niet toe verplicht 
entiteiten voor risico-acceptatie niet op hun grondgebied toe te staan, maar wanneer een lidstaat dat 
wel doet, zij bepaalde voorschriften vaststelt. Dit betekent dat indien een entiteit voor risico-acceptatie 
met zetel in een andere lidstaat onder toezicht moet staan in de lidstaat van de zetel. Wanneer een 
dergelijke entiteit voor risico-acceptatie toegang wil hebben tot Nederland, mag de Nederlandse 
toezichthouder er dus vanuit gaan dat zij in de lidstaat van de zetel onder toezicht staat. Daarom wordt 
voorgesteld om entiteiten met zetel in een andere lidstaat in Nederland toe te laten zonder dat zij ook 
nog eens aan voorschriften, gesteld bij Nederlandse wet, dienen te voldoen, ofschoon de richtlijn, 
strikt genomen, daartoe niet verplicht. Afgezien daarvan is het de vraag welke voorschriften Nederland 
aan de buitenlandse voorschriften zou moeten toevoegen.  
Met het voorgaande hangt samen dat de richtlijn niet een regeling voor notificatie bevat. Met andere 
woorden, in het geval waarin een entiteit voor risico-acceptatie met zetel in een andere lidstaat het 
voornemen heeft in een andere lidstaat actief te zijn, schrijft de richtlijn niet voor dat de 
toezichthoudende instantie van die andere lidstaat van dat voornemen in kennis te worden gesteld, 
noch in het geval van een in de andere lidstaat te openen bijkantoor, noch in het geval van 
dienstverrichting naar die andere lidstaat. Voor zover hier van belang betekent dat dat een entiteit 
voor risico-acceptatie met zetel in een andere lidstaat zijn bedrijf mag uitoefenen vanuit een in 
Nederland gelegen bijkantoor of door middel van dienstverrichting naar Nederland zonder dat DNB 
daarvan in kennis behoeft te zijn gesteld, noch rechtstreeks door de desbetreffende entiteit voor risico-
acceptatie, noch door tussenkomst van de toezichthoudende instantie van de lidstaat van de zetel van 
de entiteit voor risico-acceptatie.  
Met het woord ‘daartoe’ is mede tot uitdrukking gebracht dat de entiteit voor risico-acceptatie in 
Nederland alleen die activiteiten mag uitoefenen waarvoor de vergunning is verleend. Is – in het 
theoretische geval - de vergunning bijvoorbeeld beperkt tot levensherverzekering, dan is het de entiteit 
voor risico-acceptatie niet toegestaan in Nederland ook het bedrijf van schadeherverzekering uit te 
oefenen.  
Door het achterwege laten van de eis dat een notificatieprocedure wordt gevolgd, wordt een stijging 
van administratieve lasten vermeden. Bovendien behoeft de entiteit voor risico-acceptatie niet te 
wachten totdat bepaalde termijnen zijn verstreken. 
Zie voor de toelichting op het tweede lid de toelichting op artikel 2:26c, tweede lid. 
 
 45

voor entiteiten voor risico-acceptatie met zetel in Nederland, regelt 2:54e met betrekking tot entiteiten 
voor risico-acceptatie met zetel in een staat die geen lidstaat is. De meeste onderdelen behoeven 
geen toelichting. Met betrekking tot onderdeel d, dat ziet op het minimum aantal 
dagelijksbeleidsbepalers en de plaats van waaruit zij hun werkzaamheden verrichten, zij het volgende 
opgemerkt. Ten aanzien van directe verzekeraars met zetel in een staat die geen lidstaat is die in 
Nederland een bijkantoor willen openen is eveneens bepaald dat zij bij de vergunningaanvraag 
moeten voldoen aan artikel 3:15. Ten aanzien van directe verzekeraars is dat onterecht. Het 
desbetreffende voorschrift geldt immers niet voor levensverzekeraars en schadeverzekeraars tijdens 
het lopend toezicht, hetgeen verband houdt met de omstandigheid dat aan verzekeraars met zetel in 
een staat die geen lidstaat is wordt voorgeschreven dat zij een vertegenwoordiger hebben. Ten 
aanzien van entiteiten voor risico-acceptatie is dat anders: daar wordt niet voorgeschreven dat zij een 
vertegenwoordiger hebben. Met betrekking tot directe verzekeraars zal bij gelegenheid worden 
voorgesteld deze eis te laten vervallen.  
 
 Artikel 2:54f regelt de dienstverrichting naar Nederland door een entiteit voor risico-acceptatie 
met zetel in een niet-aangewezen staat.  
 
W 
 
 Artikel 3:5 bevat het verbod op het aantrekken van opvorderbare gelden. Blijkens de 
toelichting op het oorspronkelijke artikel 3:5 wordt onder ‘opvorderbare gelden’ verstaan ‘alle gelden 
die op enig moment moeten worden terugbetaald, uit welken hoofde dan ook, en waarvan op 
voorhand duidelijk is welk nominaal bedrag moet worden terugbetaald en op welke wijze dan ook de 
eventuele vergoeding moet worden betaald’. Voor zover onduidelijkheid zou kunnen ontstaan over de 
vraag of entiteiten voor risico-acceptatie opvorderbare gelden aantrekken, wordt uitdrukkelijk bepaald 
dat het verbod op het aantrekken van opvorderbare gelden niet van toepassing is op die entiteiten. 
Een entiteit voor risico-acceptatie is in artikel 1:1 gedefinieerd als een entiteit die risico’s accepteert 
‘en dit uitsluitend financiert door gelden van derden aan te trekken terzake waarvan de 
terugbetalingsverplichtingen zijn achtergesteld bij de betalingsverplichtingen die ontstaan uit het 
accepteren van de overgedragen risico’s’. Dit aantrekken kan gebeuren - in de woorden van artikel 2, 
eerste lid, onderdeel p, van de richtlijn – zowel door ‘emissieprocedures’ als door ‘andere 
financieringsmechanismen’. Voor zover emissieprocedures kunnen worden opgevat als ‘het 
aantrekken, ter beschikking verkrijgen of ter beschikking hebben als gevolg van het aanbieden van 
effecten’, vallen zij ook zonder nadere bepaling buiten het verbod op het aantrekken van opvorderbare 
gelden, mits dat aanbieden gebeurt in overeenstemming met hoofdstuk 5.1 van de wet: zie artikel 5:3, 
tweede lid, onderdeel d. De ‘andere financieringsmechanismen’ zouden zonder nadere bepaling wel 
strijdigheid kunnen opleveren met het verbod op het aantrekken van opvorderbare gelden. Om, voor 
zover nodig, die strijdigheid te vermijden wordt onderdeel e toegevoegd.  
 
X 
 47

doen zijn omdat juist bij deze categorie ondernemingen de zeggenschapsstructuur aandacht vereist, 
en voorts om de regeling op dit punt niet te laten afwijken van die met betrekking tot verzekeraars. 
 
BB 
 
 Door artikel 3:24a worden de artikelen betreffende de zeggenschapsstructuur en de inrichting 
van de bedrijfsvoering van toepassing op de in Nederland gelegen bijkantoren van entiteiten voor 
risico-acceptatie met zetel in een niet-aangewezen staat. 
 Door artikel 3:24b worden de artikelen betreffende het minimum aantal personen dat het 
dagelijks beleid bepaalt en de plaats van waaruit zij hun werkzaamheden verrichten, de 
zeggenschapsstructuur, en de inrichting van de bedrijfsvoering van toepassing op de in Nederland 
gelegen bijkantoren van herverzekeraars met zetel in een niet-aangewezen staat.  
De volgorde van de artikelen in § 3.3.3.3 is gebaseerd op de nummers van de artikelen die van 
overeenkomstige toepassing worden verklaard en niet op de alfabetische volgorde van de financiële 
instellingen. Daarom is dit artikel voor artikel 3:25 geplaatst. 
 
CC 
 
 Door deze wijziging van artikel 3:28 wordt aan entiteiten voor risico-acceptatie en 
herverzekeraars met zetel in een niet-aangewezen staat voorgeschreven dat zij naar het recht van de 
staat van hun zetel rechtspersoon zijn, in die staat bevoegd zijn tot de uitoefening van het bedrijf van 
entiteit voor risico-acceptatie onderscheidenlijk herverzekeraar en dit bedrijf ook daadwerkelijk 
uitoefenen in die staat wanneer zij hun bedrijf uitoefenen door middel van dienstverrichting naar 
Nederland of vanuit een in Nederland gelegen bijkantoor.  
 
DD 
 
 Door de wijziging van artikel 3:29 dient ook een herverzekeraar DNB in kennis te stellen van 
wijziging van gegevens die ten behoeve van de vergunningverlening zijn verstrekt. 
 
EE 
 
 Artikel 6 van de richtlijn bepaalt dat wordt geëist dat degene die een vergunning voor de 
uitoefening van het bedrijf van herverzekeraar aanvraagt, zijn doel beperkt tot 
‘herverzekeringswerkzaamheden en daarmee samenhangende verrichtingen’, en dat onder dit 
vereiste ook valt de functie van holding en werkzaamheden op het gebied van de financiële sector. Op 
het eerste gezicht lijken dat artikel en artikel 6, eerste lid, onderdeel b, van de richtlijn 
levensverzekering niet op exact dezelfde leest te zijn geschoeid, door te bepalen dat de verzekeraar 
zijn doel dient te beperken tot ‘herverzekeringswerkzaamheden’ onderscheidenlijk ‘in de richtlijn 
[levensverzekering] bedoelde werkzaamheden’. In beide richtlijnen worden die werkzaamheden 
 49

 
 Verwezen wordt ook naar de toelichting op artikel 3:36, zoals gegeven in de nota van 
toelichting bij de zesde nota van wijziging bij het voorstel tot Wet op het financieel toezicht 
(Kamerstukken II 2005/06, 29 708, nr. 41, blz. 74), waarin wordt opgemerkt dat het aanbieden van 
hypotheken tot het uitoefenen van verzekeringsactiviteiten behoort, omdat de verkregen gelden 
moeten kunnen worden uitgezet, en dat de verzekeraar handelsactiviteiten moet kunnen verrichten 
die de belangen van de verzekerden niet schaden. Datzelfde geldt evenzeer voor herverzekeraars. 
 
FF 
 
 In artikel 3:37 wordt een regeling gegeven met betrekking tot de vertegenwoordiger van een 
verzekeraar met zetel in Nederland. Als gevolg van de uitbreiding van de definitie van het begrip 
‘verzekeraar’ met ‘herverzekeraar’ zou zonder wijziging van artikel 3:37 ook de herverzekeraar onder 
dat artikel vallen. Dat is niet de bedoeling; een herverzekeraar behoeft geen vertegenwoordiger te 
hebben. Om die reden wordt artikel 3:37, eerste lid, aangepast. 
In het tweede lid wordt nu nog verwezen naar ‘de verzekeraar, bedoeld in het eerste lid’. Aangezien 
echter in het eerste lid een regel wordt gegeven voor verschillende typen verzekeraars, is het bij nader 
inzien juister te spreken van ‘een verzekeraar’. Er is geen materiële wijziging beoogd. 
 
GG   
 
Artikel 3:38a: Op grond van artikel 46, tweede lid, eerste volzin, moet de nationale wetgever 
de voorwaarden vaststellen krachtens welke de entiteit voor risico-acceptatie haar activiteiten 
uitoefent. Vervolgens worden zeven onderwerpen genoemd met betrekking waartoe in ieder geval 
voorschriften moeten worden gesteld. In het wetsvoorstel is ervoor gekozen slechts één onderwerp te 
regelen dat niet in artikel 46, tweede lid, wordt genoemd. Het betreft het verbod op nevenactiviteiten. 
Dit verbod geldt ook voor andere directe verzekeraars en komt erop neer dat de vergunninghouder 
geen andere activiteiten mag ondernemen dan die welke in de vergunning worden genoemd. De 
activiteiten die niet mogen worden verricht omvatten activiteiten die niet vergunningplichtig zijn, zoals 
het exploiteren van een onderneming die zich niet op het financiële terrein begeeft. Voor de goede 
orde merk ik op dat het verbod op het nevenbedrijf niet voortvloeit uit het eerste onderwerp dat in 
artikel 46, tweede lid, wordt genoemd: de reikwijdte van de vergunning. De reikwijdte van de 
vergunning bepaalt welke herverzekeringsactiviteiten de vergunninghouder mag verrichten, maar 
daarmee is nog niet gezegd dat niet-vergunningplichtige activiteiten evenmin mogen worden verricht.  
Het verbod op het nevenbedrijf zou kunnen worden afgeleid uit de term ‘special purpose vehicle’, 
welke term ook in de Nederlandstalige versie van de richtlijn voorkomt. Uit de term ‘entiteit voor risico-
acceptatie’ vloeit het verbod op het nevenbedrijf minder evident voort, reden waarom ervoor is 
gekozen het uitdrukkelijk in de wet op te nemen. 
 
 51

overgenomen dat bij of krachtens algemene maatregel van bestuur regels worden gesteld met 
betrekking tot de lokalisatie van de waarden die de solvabiliteitsmarge van het bijkantoor van de 
herverzekeraar vertegenwoordigen, nu voor herverzekeraars geen lokalisatie-eisen gelden.  
 
LL 
 
 Door de wijziging van artikel 3:57 worden ook entiteiten voor risico-acceptatie onderworpen 
aan solvabiliteitsvoorschriften. 
 
MM 
 
 Door de wijziging van artikel 3:61 wordt het artikel betreffende solvabiliteit van toepassing op 
entiteiten voor risico-acceptatie en herverzekeraars met zetel in een niet-aangewezen staat, zowel in 
geval van een bijkantoor in Nederland als in geval van dienstverrichting naar Nederland. 
 
NN 
  
 Door de wijziging van artikel 3:62 wordt het artikel betreffende solvabiliteit ook op bijkantoren 
van herverzekeraars met zetel in een niet-aangewezen staat van toepassing. Het tweede lid heeft 
betrekking op de lokalisatie van waarden die de solvabiliteitsmarge van het bijkantoor 
vertegenwoordigen. Aangezien geen lokalisatie-eisen aan herverzekeraars worden gesteld, blijft dit lid 
beperkt tot natura-uitvaartverzekeraars. 
  
OO 
 
 Artikel 3:67, eerste lid, wordt uitgebreid met entiteiten voor risico-acceptatie. Het derde lid 
verwijst naar artikel 3:198, tweede, derde en vierde lid. In genoemde leden wordt een rangregeling 
van vorderingen gegeven in geval van een noodregeling betreffende levensverzekeraars, 
schadeverzekeraars onderscheidenlijk natura-uitvaartverzekeraars. Als gevolg van de uitbreiding van 
het begrip ‘verzekeraar’ met herverzekeraars, zou artikel 3:67, derde lid, zonder wijziging ook 
herverzekeraars omvatten, terwijl verwezen wordt naar een bepaling die geen betrekking heeft op 
herverzekeraars. Voor de zuiverheid wordt daarom nu uitdrukkelijk uitsluitend naar de 
levensverzekeraar, schadeverzekeraar onderscheidenlijk natura-uitvaartverzekeraar verwezen. 
 
PP 
 
 Deze wijziging is nodig nu artikel 3:68a, en daardoor ook paragraaf 3.3.8.3., niet alleen 
betrekking heeft op natura-uitvaartverzekeraars, maar ook op herverzekeraars. 
 
QQ 
 53

VV 
 
 Door deze wijziging wordt het artikel betreffende het boekjaar van toepassing op 
herverzekeraars met zetel in een niet-aangewezen staat. 
 
WW 
 
 Artikel 3:85 is nu nog zodanig geformuleerd dat alleen artikel 3:81, met betrekking tot het 
verstrekken van de jaarrekening, de geconsolideerde jaarrekening en het jaarverslag van toepassing 
is op herverzekeraars met zetel buiten Nederland. Dit wordt bepaald in het tweede lid. Dit lid vervalt en 
in wat nu nog het eerste lid is worden herverzekeraars opgenomen. Het gevolg daarvan is dat de 
verplichting om bedoelde stukken te verstrekken alleen blijft gelden voor herverzekeraars met zetel in 
een niet-aangewezen staat. De verplichting geldt niet langer voor herverzekeraars met zetel in een 
andere lidstaat, noch voor die met zetel in een staat die wel is aangewezen.  
Een ander gevolg van de wijziging is dat artikel 3:75, betreffende de afzonderlijke boekhouding, ook 
op herverzekeraars van toepassing wordt. 
 
XX 
 
 De wijziging komt erop neer dat in Nederland gelegen bijkantoren periodiek staten moeten 
inleveren. 
 
IJIJ 
 
 Als gevolg van deze wijziging is artikel 3:88 van overeenkomstige toepassing met betrekking 
tot accountants en andere deskundigen die het onderzoek uitvoeren van het actuarieel verslag van 
een in Nederland gelegen bijkantoor van een herverzekeraar met zetel in een niet-aangewezen staat. 
Artikel 3:88 bepaalt dat die accountant DNB in kennis moet stellen van omstandigheden die in strijd 
zijn met de wet of het voortbestaan van de financiële onderneming bedreigen, of die leiden tot de 
weigering van het afgeven van een verklaring omtrent de getrouwheid of tot het maken van 
voorbehouden. 
 
ZZ 
 
 Als gevolg van deze wijziging is artikel 3:89 van overeenkomstige toepassing met betrekking 
tot actuarissen die het onderzoek uitvoert van het actuarieel verslag van een in Nederland gelegen 
bijkantoor van een herverzekeraar met zetel in een niet-aangewezen staat. Artikel 3:89 bepaalt dat de 
actuaris aan DNB inlichtingen verstrekt. 
 
AAA en BBB 
 55

richtlijn, tot een minimum beperkt. Ten overvloede wordt opgemerkt dat artikel 3:102 wel van 
toepassing wordt op herverzekeraars. Zie daarover de toelichting op artikel 2:26b, tweede en derde 
lid. 
 
EEE 
 
 De wijziging van artikel 3:103 houdt verband met het invoeren van een beperkt stelsel van 
verklaringen van geen bezwaar voor gekwalificeerde deelnemingen in entiteiten voor risico-acceptatie, 
zoals toegelicht bij de wijziging van artikel 3:102. Als gevolg van de wijziging van artikel 3:103 gaat de 
invoering van het stelsel van verklaringen van geen bezwaar niet zo ver dat de houder van een 
gekwalificeerde deelneming in een entiteit voor risico-acceptatie geen kennis aan DNB behoeft te 
geven van een wijziging van de omvang van zijn deelneming, met uitzondering van een afstoting of 
wijziging van de deelneming waardoor deze onder de 10 procent daalt. Bovendien behoeft de houder 
niet jaarlijks aan DNB kennis te geven van iedere persoon die een gekwalificeerde deelneming heeft. 
 
FFF 
 
 De wijziging van artikel 3:105, vierde lid, houdt verband met de wijziging van artikel 3:95, 
eerste lid. 
 
HHH 
 
 Artikel 3:114a heeft betrekking op de portefeuilleoverdracht. De artikelen 3:112 tot en met 
3:114 hebben betrekking op levensverzekeraars, schadeverzekeraars onderscheidenlijk natura-
uitvaartverzekeraars, zodat een separaat artikel met betrekking tot herverzekeraars nodig is. Artikel 18 
van de richtlijn heeft betrekking op de situatie waarin – toegespitst op de Nederlandse situatie – een 
herverzekeraar met zetel in Nederland zijn portefeuille overdraagt aan een andere herverzekeraar met 
zetel in een lidstaat, inclusief Nederland. Dat artikel is identiek aan de artikelen 14, eerste lid, richtlijn 
levensverzekering en 12, tweede lid, derde richtlijn schadeverzekering. Laatstgenoemde 
richtlijnbepalingen zijn geïmplementeerd in de artikelen 3:112, eerste lid, en 3:114, eerste lid, van de 
wet. Deze artikelen regelen evenwel meer situaties dan de situaties waarop de richtlijnbepalingen 
betrekking hebben. De artikelen 3:112, eerste lid, en 3:114, eerste lid, regelen ook de overdracht door 
een verzekeraar met zetel in Nederland aan een andere verzekeraar met zetel in een derdeland, 
zowel vanuit Nederland (onderdeel b), als vanuit een in een andere lidstaat gelegen bijkantoor 
(onderdeel c). Voorgesteld wordt om ook ten aanzien van herverzekeraars tevens de overdracht aan 
een derde-land-herverzekeraar te regelen. In de artikelen 3:112 en 3:114 geldt met betrekking tot het 
in het eerste lid, onderdeel c, geregelde geval dat DNB slechts dan met de overdracht instemt indien 
de betrokken toezichthoudende instanties daarmee eveneens instemmen. Ook deze bepaling is 
overgenomen met betrekking tot herverzekeraars.  
 57

herverzekeraar beschikt over het minimumbedrag aan solvabiliteitsmarge en geen herstelplan is 
verlangd. Hiermee wordt artikel 18 van de richtlijn geïmplementeerd. 
De aanhef en het eerste lid, onderdeel b, bepalen dat DNB instemt met een overdracht door een 
herverzekeraar met zetel in Nederland aan een herverzekeraar met zetel in een andere lidstaat, indien 
de toezichthoudende instantie van die andere lidstaat op verzoek van DNB heeft verklaard dat de 
overnemende herverzekeraar beschikt over het minimumbedrag aan solvabiliteitsmarge. Ook dit vloeit 
voort uit artikel 18 van de richtlijn. 
De aanhef en het eerste lid, onderdeel c, bepalen dat DNB instemt met een overdracht door een 
herverzekeraar met zetel in Nederland aan een herverzekeraar met zetel in een derde land met een in 
Nederland gelegen bijkantoor, indien het bijkantoor beschikt over het minimumbedrag aan 
solvabiliteitsmarge en geen herstelplan is verlangd. 
Met het tweede lid wordt een regeling gegeven die vergelijkbaar is met artikel 3:118, derde lid. Het 
verschil is dat in geval van herverzekeraars verwezen wordt naar niet-aangewezen staten in plaats 
van staten die geen lidstaat zijn.  
 
KKK 
 
 Als gevolg van de opneming van artikel 3:114a dient artikel 3:121 te vervallen. Artikel 3:114a 
is van toepassing op herverzekeraars die de rechten en verplichtingen uit herverzekering wensen over 
te dragen. Onder het begrip ‘herverzekeraar’ valt ook de directe verzekeraar die 
herverzekeringsactiviteiten verricht. Aldus is artikel 3:114a mede van toepassing op directe 
verzekeraars die herverzekeringsactiviteiten verrichten en de daaruit voortvloeiende rechten en 
verplichtingen wensen over te dragen. Artikel 3:121 bepaalt nu juist dat ‘deze paragraaf’, dus inclusief 
het nieuwe artikel 3:114a, daarop niet van toepassing is. Wegens de onverenigbaarheid met artikel 
3:114a vervalt artikel 3:121.  
 
LLL 
 
 Zie de toelichting op artikel KKK. 
 
MMM 
  
 Deze wijziging is nodig omdat paragraaf 3.5.2.3. ook van toepassing zal zijn op 
herverzekeraars met zetel in een niet-aangewezen staat. 
 
NNN 
 
 Als gevolg van deze toevoeging wordt artikel 3:132 van overeenkomstige toepassing op 
herverzekeraars met zetel in een niet-aangewezen staat. Artikel 3:132 regelt de mogelijkheid van het 
eisen van een herstelplan en het verhogen van het minimumbedrag aan solvabiliteitsmarge. 
 59

slechts ingeval een dergelijke maatregel ten aanzien van een levensverzekeraar of 
schadeverzekeraar wordt genomen.  
  
RRR 
 
 Deze wijziging is nodig nu de artikelen 3:146 tot en met 3:148 niet alleen meer betrekking 
zullen hebben op natura-uitvaartverzekeraars, maar ook op herverzekeraars. 
 
SSS 
 
 Artikel 3:146, eerste lid, bepaalt dat DNB aan een natura-uitvaartverzekeraar met zetel in een 
niet-aangewezen staat de vrije beschikking over de waarden kan beperken of verbieden, wanneer 
deze niet voldoet aan hetgeen is bepaald bij of krachtens artikel 3:69 met betrekking tot de technische 
voorzieningen. Als gevolg van de voorgestelde wijzigingen heeft DNB die bevoegdheid ook ten 
aanzien van herverzekeraars met zetel in een niet-aangewezen staat die niet voldoen aan hetgeen is 
bepaald bij of krachtens artikel 3:68a met betrekking tot de technische voorzieningen. 
Artikel 3:146, derde lid, regelt de opheffing van de beperking of het verbod. Als gevolg van de 
voorgestelde wijziging geldt dit artikel ook ten aanzien van herverzekeraars. 
 
TTT 
 
 Artikel 3:147 bepaalt dat de artikelen 3:136 (met betrekking tot het saneringsplan en het 
financieringsplan), 3:1337 (opgave van de waarden waardoor de technische voorzieningen worden 
gedekt en de wijzigingen daarin) en 3:138 (met betrekking tot de beperking of het verbod ter zake van 
de beschikking over de waarden) van overeenkomstige toepassing zijn op natura-uitvaartverzekeraars 
met zetel in een niet-aangewezen staat. Als gevolg van de voorgestelde wijziging worden bedoelde 
artikelen eveneens van overeenkomstige toepassing op herverzekeraars met zetel in een niet-
aangewezen staat. 
 
UUU 
 
 Artikel 3:148 bepaalt dat DNB in bepaalde omstandigheden aan een natura-
uitvaartverzekeraar met zetel in een niet-aangewezen staat de vrije beschikking over zijn waarden, die 
betrekking hebben op het vanuit Nederland uitgeoefende bedrijf, kan beperken of verbieden. Als 
gevolg van de voorgestelde wijziging wordt dit artikel eveneens van toepassing ten aanzien van 
herverzekeraars met zetel in een niet-aangewezen staat. 
 
VVV 
 
 61

van toepassing is op de noodregeling waaraan een entiteit voor risico-acceptatie is onderworpen. 
Wordt een entiteit voor risico-acceptatie failliet verklaard, dan worden de internationaal-
privaatrechtelijke gevolgen van dat faillissement wel door de Insolventieverordening bepaald.  
 De vervanging in artikel 3:227 van de zinsnede ‘waar zij haar zetel heeft’ door de zinsnede 
‘waar hij zijn zetel heeft’ is een louter redactionele verbetering. 
 Met betrekking tot de wijziging van artikel 3:230 wordt in aanvulling op het bovenstaande nog 
het volgende opgemerkt. De wijziging van het tweede lid, laatste volzin, is een redactionele 
verbetering. In de huidige tekst van dit lid is een aantal woorden weggevallen. De tekst wordt hierbij 
gecorrigeerd door aan te sluiten bij de tekst van artikel 3:179, tweede lid, laatste zin. Er is niet voor 
gekozen de werking van deze bepaling uit te breiden tot noodregelingen waaraan herverzekeraars zijn 
onderworpen. Deze bepaling verplicht de bewindvoerders ertoe, kort gezegd, de schuldeisers met een 
vordering uit hoofde van natura-uitvaartverzekering extra te informeren omtrent bepaalde aspecten 
van de noodregeling. Aangezien de schuldeisers uit hoofde van herverzekering professionele 
wederpartijen zijn, is het niet nodig ook hen te beschermen. 
 De vervanging in artikel 3:232 van de zinsnede ‘die aan hem’ door de zinsnede ‘die aan hen’ 
is een louter terminologische verbetering. 
 
FFFF 
 
 In de artikelen 3:241, eerste lid, 3:242, eerste en tweede lid, en 3:251, onderdeel a, is een 
uitzondering op artikel 3:240 opgenomen. In artikel 3:240 is bepaald dat, kort gezegd, de 
saneringsmaatregel wordt beheerst door het recht van de lidstaat waar de saneringsmaatregel is 
vastgesteld. De artikelen 3:241, eerste lid, en 3:242, eerste en tweede lid, komen erop neer dat, indien 
het in artikel 3:240 aangewezen recht bepaalt dat de beslissing tot vaststelling van de 
saneringsmaatregel zakelijke rechten of een eigendomsvoorbehoud aantast onderscheidenlijk grond 
voor de ontbinding of beëindiging van een koopovereenkomst oplevert, die gevolgen in bepaalde 
gevallen toch niet gelden. Artikel 3:251 maakt een uitzondering op artikel 3:240 door te bepalen dat in 
bepaalde omstandigheden op de zogeheten actio pauliana een ander recht van toepassing is dan het 
in artikel 3:240 aangewezen recht. In de artikelen 3:241, eerste lid, 3:242, eerste en tweede lid, en 
3:251, onderdeel a, wordt nu nog verwezen naar ‘levensverzekeraar of schadeverzekeraar’. Niet valt 
in te zien waarom de in deze artikelen gegeven internationaal-privaatrechtelijke conflictenregels niet 
ook zouden moeten gelden in een saneringsmaatregel waaraan een herverzekeraar is onderworpen. 
Daar doet niet aan af dat de saneringsmaatregelen waaraan herverzekeraars kunnen worden 
onderworpen geen onderwerp uitmaken van een communautaire richtlijn. De wijziging van de woorden 
‘levensverzekeraar of schadeverzekeraar’ in ‘verzekeraar’ heeft daarnaast tot gevolg dat bedoelde 
bepalingen ook ten aanzien van natura-uitvaartverzekeraars van toepassing worden. Het moet ervoor 
worden gehouden dat bij de totstandkoming van de Wft bedoelde bepalingen ten onrechte waren 
beperkt tot levensverzekeraars en schadeverzekeraars. 
 
GGGG 
 63

verzekeringsgroep geïmplementeerd. Ook hier is de opsomming met betrekking tot welke 
verzekeraars het toezicht betreft bekort door bijvoorbeeld te spreken over “deze verzekeraar”.  
 
PPPP 
 
In artikel 3:288 is artikel 59, punt 3, betreffende artikel 4 van de richtlijn verzekeraars in een 
verzekeringsgroep geïmplementeerd. Voorts is conform de richtlijn ook voorzien in de mogelijkheid dat 
DNB de aanvullend toezichthouder wordt. 
 
QQQQ 
 
 Het is voorstelbaar dat een herverzekeraar gebruik maakt van een gevolmachtigd agent bij het 
sluiten van een herverzekering met een directe verzekeraar. Voor zover bekend komt deze figuur 
thans niet voor, maar niet mag worden uitgesloten dat in de toekomst personen wel gaan optreden als 
gevolmachtigde agent of ondergevolmachtigde agent van een herverzekeraar. Een gevolmachtigde 
agent en een ondergevolmachtigde agent van een herverzekeraar handelt uitsluitend met 
professionele partijen. Het is daarom niet nodig dat het Deel Gedragstoezicht financiële 
ondernemingen op de gevolmachtigde of ondergevolmachtigde agent van een herverzekeraar van 
toepassing is. Zonder artikel 4:2b zou er onduidelijkheid kunnen bestaan of het Deel Gedragstoezicht 
financiële ondernemingen in dezen van toepassing is. Artikel 4:2b sluit die onduidelijkheid uit. 
 
RRRR 
 
 In de bijlage bij artikel 1:79 worden de artikelen ingevoegd op overtreding waarvan een last 
onder dwangsom kan worden opgelegd. Het betreft de vergunningplicht voor een herverzekeraar met 
zetel in Nederland, een herverzekeraar met zetel in een niet-aangewezen staat met een in Nederland 
gelegen bijkantoor, een entiteit voor risico-acceptatie met zetel in Nederland en een entiteit met zetel 
in een niet-aangewezen staat met een bijkantoor in Nederland. Voorts betreft het de voorschriften met 
betrekking tot de overtreding van het verbod op het nevenbedrijf voor entiteiten voor risico-acceptatie 
en de verplichting voor herverzekeraars met zetel in een niet-aangewezen staat om technische 
voorzieningen aan te houden. 
 
 Daarnaast kan een last onder dwangsom worden opgelegd bij overtreding door 
herverzekeraars of entiteiten voor risico-acceptatie van veel andere artikelen, zonder dat daarvoor de 
bijlage bij artikel 1:79 behoeft te worden aangepast. Ten eerste wordt de reikwijdte van artikelen 
waarin het woord ‘verzekeraar’ voorkomt uitgebreid als gevolg van de uitbreiding van de definitie van 
het begrip ‘verzekeraar’ met het begrip ‘herverzekeraar’. Ten tweede wordt in de wet een aantal 
artikelen waarin bijvoorbeeld de zinsnede ‘levensverzekeraar of schadeverzekeraar’ voorkwam 
uitdrukkelijk uitgebreid met ‘herverzekeraar’ en ‘entiteit voor risico-acceptatie’. Voor zover beide 
bedoelde categorieën artikelen worden genoemd in de bijlage bij artikel 1:79, kan op overtreding 
 65

 De artikelen III tot en met XV bevatten een overgangsregeling voor herverzekeraars en 
entiteiten voor herverzekering die hun bedrijf voor 10 december 2005 uitoefenden. Nu het hier een 
onderwerp op het terrein van markttoegang betreft, is ervoor gekozen de systematiek van het Deel 
Markttoegang financiële ondernemingen te volgen, dat wil zeggen, voor elk type financiële 
onderneming een afzonderlijke regeling te geven, zonder verwijzingen naar andere artikelen. De 
materie van het overgangsrecht wordt voor herverzekeraars in de richtlijn geregeld in artikel 61. De 
regeling dient ook te gelden voor entiteiten voor risico-acceptatie. Artikel 61 van de richtlijn is zo 
geformuleerd dat, strikt genomen, de overgangsregeling ook geldt voor herverzekeraars die voor 10 
december 2005 hun bedrijf uitoefenden maar dat sinds die datum niet meer onafgebroken tot op de 
dag van inwerkingtreding van de wet hebben gedaan, en zelfs ook voor herverzekeraars die na 10 
december 2005 hun bedrijf hebben gestaakt. De overgangsregeling geldt evenwel slechts voor die 
herverzekeraars die reeds voor die datum hun bedrijf uitoefenden en dat tot op de dag van 
inwerkingtreding van deze voorgestelde wet onafgebroken hebben gedaan. 
De positie van deze herverzekeraars kan op ten minste twee wijzen worden geregeld. In de eerste 
plaats kan ervoor worden gekozen dat zij op de datum van de inwerkingtreding van de wet nog geen 
vergunning behoeven te hebben, maar zij dienen die wel binnen een bepaalde termijn aan te vragen 
(vergelijk artikel 110 Invoerings- en aanpassingswet Wft met betrekking tot clearinginstellingen). In de 
tweede plaats kan ervoor worden gekozen dat zij op de datum van inwerkingtreding van rechtswege 
een vergunning krijgen en dat zij die mogen behouden wanneer zij binnen een bepaalde termijn 
gegevens overleggen (vergelijk artikel 2.5.7 van de Invoerings- en aanpassingswet 
Zorgverzekeringswet met betrekking tot ziekenfondsen). Artikel 61 van de richtlijn wijst in de richting 
van de tweede oplossing. Hiervoor is dan ook gekozen. Deze oplossing heeft voor de herverzekeraars 
als voordeel dat zij niet een eventueel bedrag aan DNB behoeven te betalen voor een 
vergunningaanvraag.  
Artikel 61 van de richtlijn schrijft voor dat de desbetreffende herverzekeraars voldoen aan de 
bepalingen inzake het verbod op het nevenbedrijf, minimumgarantiefonds, betrouwbaarheid en 
deskundigheid, zeggenschapsstructuur, de plaats van waaruit de werkzaamheden worden verricht, 
gekwalificeerde deelneming, minimum eigen vermogen en solvabiliteit, en daarenboven aan de 
bepalingen inzake de uitoefening van het bedrijf van herverzekeraar. Op grond van het voorschrift dat 
ook aan de bepalingen inzake de uitoefening moet zijn voldaan, moet ook worden voldaan aan de 
bepalingen inzake de integere bedrijfsuitoefening, het minimum aantal personen dat het dagelijks 
beleid bepaalt, de inrichting van de bedrijfsvoering, de rechtsvorm en het boekjaar. Al deze 
voorschriften worden dan ook genoemd in de overgangsbepalingen. De overgangsbepalingen gaan 
evenwel minder ver dan de richtlijn. Op grond van de richtlijn moeten de desbetreffende 
herverzekeraars vanaf 10 december 2007 aan deze voorschriften voldoen. Het zou evenwel te ver 
gaan van de desbetreffende herverzekeraars te vergen dat zij reeds op die datum of op de datum van 
de inwerkingtreding van deze wet aan al deze bepalingen voldoen. Daarom is een overgangstermijn 
opgenomen, waarbinnen zij gegevens kunnen overleggen, teneinde DNB in staat te stellen te 
beoordelen of zij aan de gestelde voorschriften voldoen.  
Indien een gekwalificeerde deelneming wordt gehouden in een herverzekeraar met zetel in Nederland 
 67

 
BIJLAGE 1 
Artikelen waarvan de inhoud wordt gewijzigd als gevolg van de uitbreiding van de begrippen 
‘verzekeraar’ en ‘verzekering’ 
 
Hieronder worden de artikelen genoemd waarvan de tekst zelf niet wijzigt, maar waarvan het 
toepassingsbereik wel wordt uitgebreid als gevolg van de uitbreiding van de definities van 
‘verzekeraar’ en ‘verzekering’ met ‘herverzekeraar’ onderscheidenlijk ‘herverzekering’. 
 
Artikel 1:1 
definitie van ‘noodregeling’  
Door de uitbreiding van de definitie wordt de noodregeling ook op herverzekeraars van toepassing. 
Zie daarover hierboven, in het algemene deel van de toelichting.  
 
definitie van ‘vordering uit hoofde van een verzekering’  
Het begrip ‘vordering uit hoofde van een verzekering’ gaat door de uitbreiding van de definitie ook de 
vordering uit hoofde van herverzekering omvatten. 
 
definitie van ‘bijkantoor’ 
De definitie van het begrip ‘bijkantoor’, zoals dat in onderdeel b is gedefinieerd met betrekking tot 
verzekeraars, gaat door de uitbreiding van de definitie van ‘verzekeraar’ ook gelden voor het 
bijkantoor van een herverzekeraar. De in de richtlijn gebruikte definitie van ‘bijkantoor’ lijkt voldoende 
op die in de richtlijn levensverzekering, zodat de wijze waarop laatstbedoelde definitie is 
geïmplementeerd ook gehanteerd kan worden voor de implementatie van de in de richtlijn 
voorkomende definitie. Dit geldt ook voor het onderdeel b van de wettelijke definitie. Als gevolg van de 
uitbreiding van het begrip ‘verzekeraar’ met ‘herverzekeraar’ wordt artikel 2, tweede lid, tweede alinea, 
van de richtlijn geïmplementeerd.  
 
definitie van ‘financiële onderneming’ 
Als gevolg van de uitbreiding van de definitie van ‘financiële onderneming’ vallen herverzekeraars ook 
onder de definitie van ‘financiële onderneming’. Dit heeft bijvoorbeeld als consequentie dat de 
bepalingen in het Algemeen Deel waarin wordt verwezen naar ‘financiële onderneming’ inzake de 
bevoegdheden van de toezichthouders ook van toepassing worden op herverzekeraars. Op de 
consequenties die de uitbreiding van het begrip ‘financiële onderneming’ heeft met betrekking tot de 
artikelen in het Deel Prudentieel toezicht financiële ondernemingen, wordt hieronder uitgebreid 
ingegaan.  
 
 
definitie van ‘saneringsmaatregel’ 
 69

eisen. Daartoe is het volgende overwogen. Op grond van artikel 42 van de richtlijn kunnen de 
bevoegde autoriteiten de vrije beschikking over de activa verbieden (geïmplementeerd in artikel 
3:135), een saneringsplan verzoeken (geïmplementeerd in artikel 3:136, eerste lid), of een 
financieringsplan eisen (geïmplementeerd in artikel 3:136, tweede lid). Al deze maatregelen kunnen 
op grond van de richtlijn ook worden genomen met betrekking tot een herverzekeraar (artikel 42 van 
de richtlijn). Het eisen van een gedragslijn gaat minder ver dan het verbod om vrij te beschikken over 
de activa en het eisen van een saneringsplan en een financieringsplan. Het zou ongerijmd zijn dat 
DNB een lichtere maatregel niet zou mogen nemen ten aanzien van herverzekeraars, en zou moeten 
beginnen met een zwaardere maatregel. Het moet er dan ook voor worden gehouden dat de richtlijn 
toestaat dat de toezichthouder ook van een herverzekeraar een bepaalde gedragslijn eist. Dit is 
overigens geheel in lijn met artikel 17, derde en vierde lid, van de richtlijn. Hierin wordt geëist dat de 
bevoegde autoriteiten over de bevoegdheden en middelen beschikken die noodzakelijk zijn om 
toezicht uit te oefenen op de werkzaamheden van de herverzekeringsonderneming en alle passende 
en noodzakelijke maatregelen treffen om te bewerkstelligen dat de werkzaamheden van de 
herverzekeringsonderneming blijven stroken met de wettelijke en bestuursrechtelijke bepalingen.  
 
Artikel 1:76 
Op grond van artikel 1:76 kan een curator worden benoemd. Evenals bij artikel 1:75 geldt dat ook de 
benoeming van een curator niet wordt genoemd in de richtlijn, Ook hier geldt dat deze maatregel altijd 
nog minder ver gaat dan bijvoorbeeld de intrekking van de vergunning, geregeld in artikel 44 van de 
richtlijn, Het moet er dan ook voor worden gehouden dat de richtlijn toestaat dat ook bij een 
herverzekeraar een curator wordt benoemd. 
 
Artikel 1:107 
Op grond van artikel 1:107, eerste lid, moeten financiële ondernemingen waaraan een vergunning is 
verleend ingevolge deze wet, worden ingeschreven. Als gevolg van de uitbreiding van de definitie van 
‘verzekeraar’ met het begrip ‘herverzekeraar’ moeten ook herverzekeraars worden ingeschreven.  
 
De artikelen 2:56, 2:61, 2:76, 2:80, 2:87, 2:92 en 2:97 
Op grond van de artikelen 2:56, 2:61, 2:76, 2:80, 2:87, 2:92 en 2:97 behoeft een verzekeraar die van 
DNB een vergunning heeft verkregen heeft voor de uitoefening van zijn bedrijf niet een aparte 
vergunning te hebben voor het aanbieden van beleggingsobjecten, het aanbieden van krediet, het 
aanbevelen van specifieke financiële producten (adviseren), het bemiddelen, het 
herverzekeringsbemiddelen, het optreden als gevolmachtigde agent of ondergevolmachtigde agent, 
onderscheidenlijk het verlenen van beleggingsdiensten voor zover die verzekeringsvergunning dat 
toestaat. Als gevolg van de uitbreiding van de definitie van ‘verzekeraar’ gelden deze bepalingen ook 
voor een herverzekeraar. Voor wat betreft de artikelen 2:87 en 2:92 komt op het volgende neer. Een 
herverzekeraar die nu herverzekeringsbemiddelt of optreedt als gevolmachtigd agent heeft daarvoor 
een vergunning nodig. Na inwerkingtreding van deze wet heeft hij geen speciale 
herverzekeringsvergunning of gevolmachtigde-agent-vergunning meer nodig, mits hij een 
 71

 
artikel 3:132 
Op grond van artikel 3:132 kan DNB van de ‘verzekeraar’ een herstelplan vragen indien de rechten 
van ‘degenen die als verzekeringnemers, verzekerden of gerechtigden op uitkeringen betrokken zijn 
bij verzekeringen’ in het gedrang komen. Als gevolg van de uitbreiding van de definitie van 
‘verzekeraar’ komt deze bepaling ook te gelden ten aanzien van herverzekeraars.  
Deze mogelijkheid wordt niet in de richtlijn genoemd. Wel wordt in de richtlijn de mogelijkheden 
genoemd dat de toezichthouder een saneringsplan eist (artikel 43), aan de herverzekeraar verbiedt 
over zijn activa te beschikken (artikel 42) en de vergunning intrekt (artikel 44). Het verlangen van een 
herstelplan moet als een minder vergaande maatregel worden beschouwd dan de in de richtlijn 
genoemde maatregelen. Er is voor gekozen dat ook van de herverzekeraar een herstelplan kan 
worden verlangd, aangezien wie het meerdere mag, ook het mindere mag. Het verdient daarbij de 
voorkeur dat DNB niet direct behoeft te grijpen naar een zwaardere maatregel, maar kan beginnen 
met het verlangen van een herstelplan. Daarbij zij nog opgemerkt dat is overwogen of ook de 
zinsnede ‘degenen die als verzekeringnemers, verzekerden of gerechtigden op uitkeringen betrokken 
zijn bij verzekeringen’ dient te worden aangepast. Dat is niet nodig. Uit de tekst blijkt voldoende 
duidelijk dat, indien toegepast op een herverzekeraar, het herstelplan slechts dan kan worden 
verlangd indien de aanspraken op de herverzekeraar in het gedrang komen. Wanneer de aanspraken 
op een directe verzekeraar, die op zijn beurt weer is verzekerd bij een herverzekeraar, in het gedrang 
komen, kan niet van de herverzekeraar een herstelplan worden verlangd. 
 
Artikel 3:135 
Op grond van artikel 3:135, eerste lid, kan DNB de vrije beschikking over de waarden beperken of 
verbieden. Als gevolg van de uitbreiding van de definitie van ‘verzekeraar’ komt dit artikel ook te 
gelden ten aanzien van herverzekeraars. Artikel 3:135, tweede en derde lid, hebben betrekking op de 
samenwerking met toezichthoudende instanties van andere lidstaten. De tekst van het tweede lid 
wordt uitgebreid met herverzekeraars. Het derde lid behoeft geen aanpassing om toch van toepassing 
te worden ingeval een herverzekeraar in de vrije beschikking over zijn waarden wordt beperkt. Het 
vierde lid heeft betrekking op de mogelijkheid van de ‘verzekeraar’ zich te beroepen op de 
ongeldigheid van een rechtshandeling die is verricht in strijd met de beperking of het verbod, bedoeld, 
het eerste lid. Als gevolg van de uitbreiding van de definitie van ‘verzekeraar’ geldt dit lid ook ten 
aanzien van herverzekeraars. Dat geldt ook voor het vijfde lid, dat betrekking heeft op opheffen van de 
beperking of het verbod. Het zesde lid behoeft geen aanpassing om toch van toepassing te zijn 
ingeval een herverzekeraar in de vrije beschikking over zijn waarden wordt beperkt.  
 
Artikel 3:136 
Op grond van artikel 3:136, eerste lid tweede lid, kan DNB een saneringsplan onderscheidenlijk een 
financieringsplan verzoeken. Als gevolg van de uitbreiding van de definitie van ‘verzekeraar’ gelden 
deze leden ook ten aanzien van herverzekeraars. Hiermee wordt artikel 42, tweede en derde lid, 
geïmplementeerd. 
 73

verzekeringsondernemingen (richtlijn nr. 2001/17/EG), omdat deze slechts geldt voor directe 
verzekeraars, noch onder de Insolventieverordening (Verordening (EG) nr. 1346/2000), omdat 
daarvan alle verzekeraars zijn uitgesloten. Het is derhalve aan de nationale wetgevers om regels te 
stellen met betrekking tot insolventie van herverzekeraars. Er is voor gekozen het regime van de 
richtlijn sanering en liquidatie verzekeraars toe te passen op herverzekeraars, met twee 
uitzonderingen. In de eerste plaats kan een in Nederland gelegen bijkantoor van een herverzekeraar 
met zetel in een andere lidstaat in Nederland worden onderworpen aan een noodregeling. Daartoe zal 
het toepassingsgebied van de artikelen die de noodregeling waaraan een natura-uitvaartverzekeraar 
met zetel in staat die geen lidstaat is, de artikelen 3:222 tot en met 3:237, worden uitgebreid. In de 
tweede plaats wordt geen bijzondere regeling opgenomen van de volgorde waarin vorderingen op de 
herverzekeraar moeten worden voldaan. De verzekerden van een herverzekeraar zijn professionele 
partijen en een bijzondere voorrangspositie is dan niet nodig. 
 
Artikelen 3:160 tot en met 3:221 
Als gevolg van de uitbreiding van de definitie van ‘verzekeraar’ worden de artikelen 3:160 tot en met 
3:221 en 3:238 tot en met 3:257 ook op herverzekeraars van toepassing, voor zover zij nu reeds op 
verzekeraars van toepassing zijn. Het belangrijkste artikel in dit opzicht is artikel 3:161, waarin wordt 
bepaald op grond waarvan een verzekeraar aan een noodregeling kan worden onderworpen. Andere 
artikelen waarin het woord ‘verzekeraar’ voorkomt en die derhalve van toepassing worden op 
herverzekeraars zijn de volgende: 
3:162: de behandeling van het verzoek om toepassing van de noodregeling; 
3:163: de machtiging; 
3:164: de uitbreiding van de machtiging; 
3:165: inzage in gegevens; 
3:166: de uitbreiding van de machtiging; 
3:173: verklaring van overeenkomstige toepassing van artikelen betreffende getuigen en hoger 
beroep; 
3:174: finaliteit; 
3:175: bewindvoerders; 
3:176: bevriezing van de positie van schuldeisers; 
3:178: uitkering door bewindvoerders; 
3:185: nog niet gedane stortingen op aandelen innen; 
3:187: verklaring van overeenkomstige toepassing van artikelen in het Wetboek van Strafrecht; 
3:188: faillietverklaring; 
3:189: beëindiging van de noodregeling; 
3:190: einde bevoegdheden van de bewindvoerders; 
3:191: rechtsmiddelen; 
3:195: bijzondere machtiging; en 
3:196: overdracht van waarden. 
 
 75

BIJLAGE 2 
Transponeringstabel Richtlijn herverzekeraars – Wet op het financieel toezicht 
NB: Wanneer met betrekking tot een bepaald richtlijnartikel is opgemerkt dat het geen ‘aparte 
implementatie’ behoeft, is veelal bedoeld dat de inhoud van het desbetreffende artikel wel moet 
worden geïmplementeerd, maar dat daarvoor geen aparte implementatiebepaling behoeft te worden 
opgenomen. Dit is vaak zo doordat een reeds bestaande bepaling waarin het woord ‘verzekeraar’ 
voorkomt als gevolg van de uitbreiding van de definitie van ‘verzekeraar’ mede toepasselijk wordt op 
herverzekeraars.  
Met betrekking tot sommige andere richtlijnartikelen is opgemerkt dat het geen implementatie behoeft. 
Dit is veelal zo wanneer de bepaling aan een lidstaat is gericht, bijvoorbeeld bepalingen die een 
procedurevoorschrift bevatten, een optie aan lidstaten bieden waarvan geen gebruik wordt gemaakt of 
een verbod inhouden van iets dat op grond van de Nederlandse wet toch al niet kan voorkomen. 
 
Richtlijn wet 
1, eerste lid Behoeft geen implementatie 
1, tweede lid, onderdelen a tot en met c Behoeft geen aparte implementatie 
1, tweede lid, onderdeel d 3:37 
2, eerste lid, onderdeel a 1:1 
2, eerste lid, onderdeel b Besluit prudentiële regels Wft 
2, eerste lid, onderdeel c Is reeds opgenomen in 1:1 
2, eerste lid, onderdeel d Behoeft geen aparte implementatie 
2, eerste lid, onderdeel e Is reeds opgenomen in 1:1 
2, eerste lid, onderdeel f Behoeft geen aparte implementatie 
2, eerste lid, onderdeel g Behoeft geen aparte implementatie 
2, eerste lid, onderdeel h Behoeft geen aparte implementatie 
2, eerste lid, onderdeel i Behoeft geen aparte implementatie 
2, eerste lid, onderdeel j Is reeds opgenomen in 1:1 
2, eerste lid, onderdeel k Behoeft geen aparte implementatie 
2, eerste lid, onderdeel l Behoeft geen aparte implementatie 
2, eerste lid, onderdeel m Is reeds opgenomen in 1:1 
2, eerste lid, onderdeel n Behoeft geen aparte implementatie 
2, eerste lid, onderdeel o 1:1 
2, eerste lid, onderdeel p 1:1 
2, eerste lid, onderdeel q 1:1 
2, tweede lid, eerste alinea Behoeft geen aparte implementatie 
2, tweede lid, tweede alinea Behoeft geen aparte implementatie: artikel 1:1, 
definitie van ‘bijkantoor’ 
2, tweede lid, derde alinea Behoeft geen aparte implementatie 
2, tweede lid, vierde alinea Behoeft geen aparte implementatie 
2, tweede lid, vijfde alinea Behoeft geen aparte implementatie 
3 2:26a 
4, eerste lid Behoeft geen aparte implementatie 
4, tweede lid, eerste alinea Behoeft geen aparte implementatie (1:102) 
4, tweede lid, tweede alinea 2:26b, vierde lid; BMfo* 
5, eerste lid 2:26b, eerste lid, onderdeel g; 3:20 
5, tweede lid Behoeft geen implementatie 
6, onderdeel a 3:36 
6, onderdeel b 2:26b; BMfo 
6, onderdeel c 2:26b, eerste lid, onderdeel h; 3:57; BMfo 
6, onderdeel d 2:26b, eerste lid, onderdelen a en b, 3:8. 3.9 
7, eerste lid 2:26b, eerste lid, onderdeel e; 3:16, eerste lid 
7, tweede lid 2:26b, eerste lid, onderdeel e; 3:16, tweede lid 
7, derde lid 2:26b, vierde lid; BMfo; 3:29, eerste lid 
8 2:26b, eerste lid, onderdeel d; 3:15, tweede lid 
9 Behoeft geen implementatie 
10 Behoeft geen implementatie 
11 BMfo 
12, eerste alinea 2:26b, tweede en derde lid 
12, tweede alinea AMvB, krachtens 2:26b, vierde lid 
13 Abw; 1:110 
 77

e
57, vijfde lid - 16 bis, 1 RL schade Besluit prudentiële regels Wft 
e
57, zesde lid - 17 ter, 1 RL schade Besluit prudentiële regels Wft 
e
57, zevende lid - 20 bis lid 4, 1 RL schade Besluit prudentiële regels Wft 
e
58, eerste lid - 15 lid 1 bis, 3 RL schade 1:62 
e
58, tweede lid - 16, lid 4, 5 en 6, 3 RL schade Behoeft geen aparte implementatie: 1:89 e.v. 
e
58, derde lid - 21 lid 1, 3 RL schade Besluit prudentiële regels Wft 
e
58, vierde lid - 22 lid 1, 3 RL schade Behoeft geen implementatie 
59, punt 1 Behoeft geen implementatie 
59, punt 2, onderdeel a, punt c 1:1 
59, punt 2, onderdeel a, punt i 1:1 
59, punt 2, onderdeel a, punt j 1:1 
59, punt 2, onderdeel a, punt k 1:1 (toezichthoudende instantie) 
59, punt 2, onderdeel b 1:1 
59, punt 3, betreffende artikel 2 3:282 
59, punt 3, betreffende artikel 3, lid 1 Behoeft geen implementatie 
59, punt 3, betreffende artikel 3, lid 2 3:283 
59, punt 3, betreffende artikel 3, lid 3 Behoeft geen implementatie 
59, punt 3, betreffende artikel 4, lid 1 Behoeft geen implementatie 
59, punt 4, betreffende artikel 4, lid 2 3:288 
59, punt 4, betreffende artikel 4, lid 3 Behoeft geen implementatie 
59, punt 5, betreffende artikel 5 3:269, tweede lid 
59, punt 5, betreffende artikel 6 3:287 
59, punt 5, betreffende artikel 7  Behoeft geen implementatie 
59, punt 5, betreffende artikel 8  3:284 
59, punt 6, betreffende artikel 9  3:285 
59, punt 7, betreffende artikel 10  3:286 
59, punt 8, betreffende artikel 10 bis  Behoeft geen implementatie 
59, punt 9, betreffende bijlagen I en II Besluit prudentieel toezicht financiële groepen 
Wft 
60, eerste lid - 1 lid 1 RL leven Behoeft geen implementatie 
60, tweede lid - 9 bis lid 1 RL leven  1:60, vierde lid 
60, tweede lid - 9 bis lid 2 RL leven Behoeft geen implementatie 
60, derde lid - 10 lid 2 RL leven Behoeft geen implementatie 
60, vierde lid - 15 RL leven Behoeft geen aparte implementatie: 1:62 
60, vijfde lid, onder a - 16, lid 4, 5 en 6 RL leven Behoeft geen aparte implementatie: 1:89 e.v. 
60, vijfde lid, onder b - 16 lid 8 RL leven Behoeft geen aparte implementatie: 1:93 
60, zesde lid - 20 lid 4 RL leven Besluit prudentiële regels Wft 
60, zevende lid - 23 RL leven Besluit prudentiële regels Wft 
60, achtste lid - 27 lid 2 RL leven Besluit prudentiële regels Wft 
60, negende lid - 28 lid 2 RL leven Besluit prudentiële regels Wft 
60, tiende lid - 28 bis RL leven Besluit Prudentiële regels Wft 
9
60, elfde lid - 37 lid 4 RL leven Besluit Prudentiële regels Wft 
61  Artikel III t/m XVI 
62, eerste lid Artikel XVIII 
62, tweede lid Behoeft geen implementatie in de wet 
63 tot en met 66 Behoeft geen implementatie 
 
* BMfo: Besluit Markttoegang financiële ondernemingen 
                                                 
9
 Dit artikel kan niet juist zijn. In artikel 37 lid 4 richtlijn levensverzekering staat iets geheel anders dan in artikel 60 lid 11 van de 
richtlijn herverzekering. Het kan niet de bedoeling zijn dat 37 lid 4 door de tekst van 60 lid 11 wordt vervangen. Bedoeld zal zijn 
dat de tekst van 60 lid 11 aan 37 lid 4 wordt toegevoegd.. 
 79

