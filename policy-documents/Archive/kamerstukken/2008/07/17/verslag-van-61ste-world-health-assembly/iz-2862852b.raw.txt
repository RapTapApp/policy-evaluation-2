 
 
 
 
Verslag 
 
van de  
 
 
 
ste
61 World Health Assembly (WHA)  
 
Wereldgezondheidsorganisatie (WHO) 
 
 
 
 
 
 
 
 
 
 
Palais des Nations 
Genève 
19-25 mei 2008 

versieFN10juni 
 
1. Opening van de Assembly 
ste
De 61  WHA werd voorgezeten door dhr Lesly Ramsammy uit Guyana als opvolger van mw 
Jane Halton uit Australië.  
 
Ook dit jaar stond het onderwerp Taiwan op de agenda. Deze keer hadden enkele lidstaten die 
diplomatieke betrekkingen met Taiwan onderhouden voorgesteld om de toelating als waarnemer 
van Taiwan tot de WHO op de agenda van de WHA te plaatsen. Vooraf was tijdens de 
coördinatie van de Europese Unie (EU) al afgesproken dat als het op een hoofdelijke stemming 
zou aankomen er om een ingelaste pauze zou worden gevraagd om het een en ander in EU-
verband af te stemmen en een ’explanation of vote’ uit te brengen. Dit bleek niet nodig. In de 
e
besloten vergadering van de agendacommissie (general committee van de WHA) van de 61 
WHA was voorgesteld om de agendering van dit onderwerp af te wijzen. In de voltallige 
vergadering kregen daarna – zoals gebruikelijk in de laatste jaren – twee voor- (Gambia en Palau) 
en twee tegenstanders (China en Pakistan) het woord, waarna het agendapunt niet werd 
opgenomen.  
 
De onderwerpen ‘Assessment of new members and associate members’ en ‘Amendments to the 
Financial Rules’ werden van de agenda afgevoerd.  
Een toegevoegd agendapunt betrof ‘Miscellaneous income 2006-2007 and financing gap for 
strategic objectives 12 and 13’.   
 
Gastsprekers:  
 
e
De viering van de 60 verjaardag van de WHO werd luister bijgezet door twee bijzondere 
gastsprekers, nl. Prinses Muna Al-Hussein van Jordanië (ex-vrouw van wijlen koning Al-Hussein 
en moeder van de huidige koning van Jordanië) en de Zuidafrikaanse bisschop Desmond Mpilo 
Tutu.  
 
Prinses Muna is actief op het gebied van verpleging. Zij bekleedt een aantal belangrijke posities 
op dit terrein. Zo is zij onder meer ‘WHO Patron for Nursing and Midwifery in the Eastern 
Mediterranean Region’. In haar toespraak legde zij de nadruk op het belang van een goed 
personeelsbeleid op het gebied van gezondheid, vooral voor verplegers en verloskundigen.  
 
Bisschop Tutu, die in de wereldpolitiek geen introductie meer nodig heeft, hield een, voor een 
tot de nok toe gevulde vergaderzaal, inspirerend en verbindend pleidooi over de dringende 
noodzaak van grotere inspanningen ten behoeve van de wereldgezondheid. Tutu is als weinig 
anderen in staat te schetsen hoe mensonterende gezondheidssituaties in veel crisisgebieden van 
de wereld de menselijke veerkracht niet klein kunnen krijgen. Daarom zijn directe appèl aan de 
verantwoordelijkheid van WHO lidstaten om hem, of het nu vanuit een humanistische, religieuze 
of spirituele overtuiging is, te helpen bij zijn streven positieve verandering te brengen in de 
levensomstandigheden van anderen. Tutu kreeg een staande ovatie na zijn pleidooi  
 
 
COMMITTEE A 
 
 
11  Technical and Health Matters. 
 
11.1 Pandemic Influenza Preparedness: sharing of influenza viruses and access to vaccines 
and other benefits 
A61/4 
 3 

versieFN10juni 
meer over deze transacties, die in 1977 plaatsvonden. Ownership is daarom onduidelijk. 
Beide WHO CC’s die nog levend virusmateriaal in voorraad hebben, committeerden zich 
qua verantwoordelijkheid ook voor die voorraden waarvan het ownership onduidelijk is. 
  
11.4  Implementation of the International Health Regulations 
EB122/2008/REC/1, Res EB122.R3, A61/7 
De resolutie legt vast dat de DG jaarlijks zal rapporteren over de implementatie van de 
IHR.  Ook wordt de DG opgeroepen ondersteuning te bieden aan lidstaten die zwakke 
gezondheidssystemen hebben en de capaciteit ontberen om vliegvelden, havens en 
grensovergangen adequaat toe te rusten om infectieziekten buiten de landsgrenzen te 
ste
kunnen houden. Tijdens de 63 WHA (2010) zal een eerste evaluatie van de 
implementatie van de IHR gepresenteerd worden.  
 
Thailand noemde de IHR “a platform of effective communication” en spoorde de WHO 
aan haar activiteiten op dit gebied daadkrachtig voort te zetten. 
 
Verantwoordelijk ADG Heyman ging in op de meest recente ontwikkelingen. Focal points 
werden per land aangewezen en landenprofielen beschikbaar gemaakt. Hierdoor kon 
recentelijk een uitbraak in Afrika van ‘rift valley fever’ snel worden bezworen. Heyman 
noemde deze focal points een onmisbaar hulpmiddel voor nationale capaciteits-
versterking. Voorts werd door de zes regionale WHO kantoren een simulering van een 
uitbraak van pandemische griep uitgevoerd, waarbij de IHR als raamwerk voor respons 
werden gebruikt. In september 2008 zullen bij deze exercitie ook Ngo’s worden 
betrokken  
 
11.5  Prevention and Control of non-communicable diseases: implementation of the global 
strategy 
A61/8, EB 122/9 
De strategie oogstte veel bijval van lidstaten. De ziektelast wordt inmiddels ook in OS-
landen gevoeld. Een aantal lidstaten verzocht om opname in de strategie van vermijdbare 
blindheid. Lidstaten waren het eens over het belang van beperking van risicovol gedrag 
vooral op het gebied van tabaksgebruik en alcoholmisbruik, maar ook op het gebied van 
voeding. Noorwegen benadrukte het belang van coherent beleid en merkte op dat 
geestelijke gezondheid en het belang van positieve omgevingsfactoren niet opgenomen 
waren in de strategie, terwijl deze wel integraal deel uit zouden moeten maken van 
gezondheid in brede zin. Noorwegen pleitte voorts voor aandacht voor het verminderen 
van de effecten van de media op het gedrag van kinderen. Noorwegen organiseert in de 
tweede helft van 2008 een internationale conferentie op dit onderwerp. De VS stelde 
dat overgewicht nog meer aandacht zou moeten krijgen. Ook brak de VS wederom een 
lans voor borstvoeding, de nr. 1 aanbeveling op het gebied van voeding. NL nam deel 
aan de door de WHO georganiseerde consultatieve bijeenkomst met lidstaten in februari 
2008 en heeft in haar nationale interventie o.m. dank uitgesproken voor deze 
consultaties die in een document hebben geresulteerd waar een daadwerkelijk gevoel 
van ‘co-ownership’ op bestaat.  
De DG wordt in de vastgestelde resolutie opgeroepen in het huidige Medium Term 
Strategic Plan over de periode 2008 – 2013 alsnog een hogere budgetallocatie door te 
voeren teneinde deze ziektegroep  adequaat aan te kunnen pakken.  
 
11.6  Public Health, Innovation and Intellectual Property: draft global strategy and plan of 
action 
A61/9        
De ‘Intergovernmental Working Group on Public Health, Innovation and Intellectual 
Property’ (IGWG-PHI) heeft na een langdurig en moeizaam proces een ‘Global Strategy 
 5 

versieFN10juni 
 
11.8  Female Genital Mutilation (FGM) 
EB122/2008/REC/1, A61/11, Res EB 122/R13 
Tijdens de Executive Board in januari ’08 kon – ondanks zware onderhandelingen – de 
FGM Resolutie niet aanvaard worden. De VS hield consensus tegen, omdat ze aan hun 
mening vasthielden dat FGM niet in relatie tot de ICPD/Cairo en de Beijing/vrouwen 
agenda’s gebracht mag worden. Zo ontstond de bizarre situatie dat iedereen – ook de 
VS – vóór bestrijding van FGM is, maar dat deze ene lidstaat de gezamenlijkheid wist 
tegen te houden, wat een slecht signaal is voor serieuze aanpak van FGM.   
Onderhandelingen werden begin mei weer opgepakt. De VS presteerde het om met voor 
iedereen onaanvaardbare tekstvoorstellen kwam; naar bleek “om te proberen hoe boos 
ze andere LS zouden kunnen krijgen” . De VS – die op zich vóór bestrijding van FGM is, 
en dit via USAID financiert - wilde FGM niet in relatie tot ’seksuele en reproductieve 
gezondheid en rechten van vrouwen zien. In haar sterke lobby koppelde ze FGM aan 
abortus. Uiteindelijk bleek de brede coalitie houdbaar en stond de VS alleen.  
Een sterke FGM Resolutie is het resultaat. De AFRO groep heeft zich steeds bijzonder 
sterk gemaakt voor de FGM resolutie; er werd constructief samengewerkt.  
 
11.9  Health of Migrants 
Res EB122/R5. A61/12 
De resolutie verzoekt de WHO te onderzoeken wat de specifieke gezondheid- 
karakteristieken zijn van migrantenbevolkingen en hun directe omgeving, alsook opties te 
exploreren hoe deze te verbeteren. 
 
11.10  Strategies to reduce alcohol-related harm 
EB122/2008/REC/1, A61/13, Res EB122.R2 
De tijdens de EB van januari 2008 overeengekomen concept-resolutie, welke in 
vergelijking met de WHA relatief gemakkelijk was vastgesteld, bleek tijdens deze WHA 
wederom veel stof te doen opwaaien. Thailand dreigde met een contra resolutie daar zij 
zich in het consultatieproces onvoldoende gekend achtten en hun input alsnog 
geïncorporeerd trachtten te krijgen. Interventie van de DG was uiteindelijk nodig om een 
escalatie te vermijden. De resolutie werd vastgesteld.  
ste
De WHO zal ten behoeve van de 63 WHA (uiteraard ter voorbereiding in de daaraan 
voorafgaande EB in januari 2010) een concept mondiale strategie formuleren. 
 
11.11  Climate Change and Health 
EB122/2008/REC1, Res EB122.R4 en A61.14 
De zeer geanimeerde discussie welke tijdens de EB in januari jl. plaatsvond ter 
voorbereiding van de concept resolutie, werd in WHA verband gecontinueerd. De recente 
bevindingen van het Intergovernmental Panel on Climate Change (IPCC) geven aan dat 
het netto resultaat van de temperatuurverhoging van de aarde vooral negatief zal zijn 
vooral in OS landen, eilandengebieden en kwetsbare bevolkingen. De door Zuid-Afrika 
opgebrachte suggestie dat een mondiaal fonds opgericht zou moeten worden, waarmee 
landen, wanneer opportuun,  schadeloos gesteld kunnen worden, behaalde geen 
consensus. Ook de door verschillende lidstaten geopperde gewenste referte aan de VN 
Declaratie van Mensenrechten en de Mensenrechtenraad bleek onacceptabel. Het VK op 
wiens verzoek het onderwerp oorspronkelijk was geagendeerd en indiener van de 
resolutie, zal ook in het vervolgtraject, een pro-actieve rol blijven aannemen.  
 
11.12 Monitoring achievement of Health Related Millennium Development Goals 
A61/15 
Zie verslag Committee B 
 
11.13 Counterfeit medical products  
 7 

versieFN10juni 
E. Reproductive health: strategy to accelerate progress towards the attainment of 
international development goals and targets  
F. Infant and young child nutrition: biennial progress report 
Inzake het laatste onderwerp lag een ontwerpresolutie voor welke na amendementen van 
een zestal aantal landen werd aangenomen.  
 
13.  Health conditions in the occupied Palestinian territory, including east Jerusalem, and in 
the occupied Syrian Golan 
A61/18 Rev.1, A61/INF.DOC.2, A61/INF/DOC./3 en A61/INF.DOC./4 en Res A61/43 
Evenals vorig jaar lag er ook dit jaar een ontwerpresolutie over de bezette Palestijnse 
gebieden voor. De EU heeft deze ontwerpresolutie uitvoerig behandeld. NL wilde in 
eerste instantie (evenals het Verenigd Koninkrijk, Duitsland, Denemarken, Roemenië, 
Tsjechië) op zijn minst een onthouding vanwege de eenzijdigheid van de resolutie. Dat er 
in 2007 tijdens de WHA vóór de Palestijnse resolutie gestemd werd, betekende voor NL 
niet automatisch dat het dit jaar opnieuw zou gebeuren.  
Nadat de indieners (Arabische groep) van de ontwerpresolutie deels tegemoet kwamen 
aan de EU-bezwaren, waardoor de ontwerp resolutie 1) meer een weergave leek te zijn 
van de feitelijke situatie en 2) de ontwerpresolutie bijna identiek was aan die van 2007, 
volgde het merendeel van de EU. NL bleef echter van mening dat de resolutie eenzijdig 
was en feitelijke onjuistheden bevatte. 
 
Aangezien alle overige 26 lidstaten de EU-consensus wilden behouden, wilden zij allen 
NL tegemoetkomen in de zin dat er een veel sterkere ‘Explanation of Vote‘(EOV) werd 
voorgelezen bij de voorstem. De 26 lidstaten waren bereid twee van de drie passages die 
NL had aangeleverd voor de EOV, over te nemen. Hierdoor kon uiteindelijk vóór de 
ontwerp- resolutie gestemd worden. Op verzoek van de Verenigde Staten is de 
ontwerpresolutie in stemming gebracht, en is deze uiteindelijk massaal aangenomen.  
 
14.  Programme budget and financial matters 
 
14. 1   Programme budget 2006-2007: performance assessment 
A61/19 
In dit rapport geeft de WHO inzicht over de mate waarin de begroting van het 
programma budget 2006-2007 is gerealiseerd.  Hierbij zijn de volgende factoren 
geanalyseerd: successen, hindernissen, lessen die getrokken kunnen worden, benodigde 
actie om de uitvoering te verbeteren, en de financiële implementatie van elk ‘area of 
work’. Van de 201 ‘organisation expected results’ zijn 113 (56%) helemaal behaald, 77 
(38%) deels behaald, en 11 (6%) niet behaald of verlaten. 
 
Een gering aantal landen verwelkomden het rapport, maar maakten daarbij ook hun 
kanttekeningen. 
 
Denemarken gaf in een statement aan dat in een organisatie als de WHO waarin ‘Result 
Based Management’ (RBM) is ingevoerd, de rapportagefase en de daarbij gebruikte 
instrumenten van groot belang zijn. Tegen deze achtergrond bekeken lijkt het 
voorliggende rapport eerder op een samenvatting dan een echt rapport. Een uitgebreidere 
analyse van  de resultaten was op zijn plek geweest. Zo had in het rapport aangegeven 
kunnen worden of de resultaten bevredigend, acceptabel of onacceptabel zijn.  
 
Voorts vond Denemarken het bedrag van 1.6 miljard USD dat van biennium 2006-2007 
naar biennium 2008-2009 wordt overgeheveld, veel te groot. Het vertegenwoordigt 
meer dan 40% van de begroting van het biennium 2006-2007. Denemarken was 
benieuwd hoe deze gelden gespendeerd zouden worden. Hoewel de begroting een 
behoorlijke toename van de inkomsten laat zien, is tegelijkertijd de 
 9 

versieFN10juni 
Canada aan dat de WHO realistisch moet zijn bij het alloceren van middelen, zodat 
goedlopende projecten niet hoeven te lijden onder het gebrek van beschikbare middelen.  
 
De voorliggende ontwerpresolutie werd aangenomen.  
 
15.2  Report of the Internal Auditor 
A61/25 Rev.1 en A61/26 
Denemarken gaf in een statement aan dat de WHO de aanbevelingen van de internal 
auditor over met name de situatie in het regionale kantoor Afrika (waar er een hoog 
risico van fraude is) sneller moet opvolgen. Deze verklaring kreeg bijval van vele landen.  
 
Het VK las een statement voor waarin het een pleidooi hield voor het instellen van een 
‘Independent Oversight Advisory Committee, or audit committee’ binnen de WHO. 
Daarbij verwees het VK naar de VN waar in 2007 een Independent Audit Advisory 
Committee was opgericht en enkele gespecialiseerde VN organisaties waar een dergelijk 
comité al bestaat. Dit audit comité zou complementair moeten zijn aan het werk van de 
interne en externe accountant. Het VK wil in de komende tijd het concept van een 
onafhankelijk audit committee met het WHO secretariaat en belangstellende landen 
uitwerken. Australië en Nieuw Zeeland toonden interesse voor voorstel van het VK. 
 
16  Staffing matters 
 
16.1  Human resources: annual report 
A61/27 
Dit rapport geeft een overzicht van het personeel werkzaam bij de WHO, man/vrouw 
verhouding, de leeftijden in diverse beroepsgroepen, de duur van dienst en de 
geografische vertegenwoordiging.  
 
Desgevraagd gaf het secretariaat van de WHO aan dat er al iets gedaan wordt aan het 
probleem van de geografische ondervertegenwoordiging van bepaalde landen. Voorts gaf 
het secretariaat aan dat het doel van de WHO is dat het aantal mannen en vrouwen in 
dienst uiteindelijk 50% - 50% is.  
 
Van bovengenoemd rapport werd kennisgenomen. 
 
16.2  Amendments to the Staff Regulations and Staff Rules 
EB122/2008/REC/1 en Res EB 122.R11 en A61/28 
De voorliggende ontwerpresolutie betrof amendementen op de personeelsreglementen, 
waarbij verhogingen van de salarissen van WHO-personeel zijn voorgesteld. Deze 
ontwerpresolutie is aangenomen.   
 
17  Management matters 
 
17.1  Method of Work of the Health Assembly 
EB122/2008/REC/1, Res EB122.R8 en A61/30 
In dit rapport worden enkele wijzigingen van de ‘Rules of Procedure’ van de ‘Health 
Assembly’ voorgesteld. Het gaat om de volgende wijzigingen:  
1. ‘Committee on Nominations’ afschaffen. Dit comité kwam bijeen op de ochtend 
waarop de Health Assembly geopend wordt. Het bij elkaar roepen van dit comité en 
het houden van zijn vergadering nam veel tijd in beslag. Bovendien was het 
overbodig, omdat de regionale WHO kantoren op basis van het beginsel van 
geografische verdeling hun kandidaten al nomineren.  
 
 11 

versieFN10juni 
A61/33 
Belangrijkste amendementen van het statuut van IARC betreffende: 
-  het afschaffen van het aantal maximum leden van de ‘scientific council’.  
Nu zijn het er 22;  
 - Elke lidstaat mag tot twee experts nomineren voor lidmaatschap van de ‘scientific 
council’.  
 
Bovengenoemde amendementen zijn, met wijziging van enkele woorden, aangenomen.  
 
20   Outcome of the second session of the Conference of the Parties to the WHO framework 
Convention on Tobacco Control (FCTC) 
A61/34 
Een aantal landen verwelkomden het rapport van de WHO betreffende bovengenoemd 
onderwerp.  
 
Nederland drukte zijn waardering uit voor de uitkomsten van de ambitieuze agenda van 
de tweede Conferentie van Verdragspartijen (Conference of Parties, COP2) van de FCTC 
en complimenteerde dr. Haik Nikogosian voor het werk dat hij in dit verband heeft 
gedaan. 
 
Dr. Haik Nikogosian bedankte de landen en gaf aan dat de volgende sessies in de loop 
naar COP 3 zijn:  
1. Genève, 20 – 25 oktober 2008  
2. Durban, 17 – 22 november 2008.  
 
 
 
+-+-+-+ 
 13 

