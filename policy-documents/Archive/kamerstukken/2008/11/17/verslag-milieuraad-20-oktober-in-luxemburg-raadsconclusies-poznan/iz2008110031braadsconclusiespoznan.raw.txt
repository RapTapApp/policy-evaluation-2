 
RAAD VAN Brussel, 21 oktober 2008 (03.11) 
DE EUROPESE UNIE (OR. en) 
14562/08 
  
ENV 710 
ENER 351 
FISC 137 
DEVGEN 192 
  TRANS 338 
FORETS 58 
AVIATION 239 
MAR 178 
ONU 88 
INFORMATIEVE NOTA 
van: het secretariaat-generaal van de Raad 
aan: de delegaties 
Betreft: Klimaatverandering 
– Voorbereiding op de 14e zitting van de Conferentie van de Partijen (COP 14) 
bij het Raamverdrag van de Verenigde Naties inzake klimaatverandering 
(UNFCCC) en de vierde zitting van de Conferentie waarin de Partijen bij het 
Protocol van Kyoto bijeenkomen (MOP 4) (Pozna ń, 1-12 december 2008) 
=  conclusies van de Raad 
 
Voor de delegaties gaan in de bijlage de conclusies die de Raad (Milieu) op 20 oktober 2008 heeft 
aangenomen. 
 
 
__________________ 
 
 
14562/08   las/GYS/sd 1 
 DG I  
 NL

 
3. HERINNERT ERAAN dat het akkoord van Kopenhagen in het kader van het VN-proces 
moet worden bereikt, maar IS ZICH ERVAN BEWUST dat andere processen een nuttige 
bijdrage kunnen leveren aan het succes van de VN-onderhandelingen, en VERWELKOMT in 
dat verband de resultaten van de G8-topontmoetingen, in het bijzonder de verklaring van 
Toyako.  
 
4. ONDERKENT tevens het belang van de bijeenkomst van de leiders van de grootste 
economieën ter wereld, die was gewijd aan energiezekerheid en klimaatverandering, 
BENADRUKT hoe belangrijk het is dat deze groep landen blijft samenwerken om het 
vertrouwen te versterken en de mogelijkheden ter bestrijding van de klimaatverandering 
na 2012 te verkennen, en VERWELKOMT in dit verband het initiatief van het toekomstige 
Italiaanse voorzitterschap van de G8 om in 2009 een top met deze landen te organiseren. 
 
5. BEVESTIGT dat de EU vastbesloten is een brede coalitie voor de toekomst van de planeet tot 
stand te brengen, in het bijzonder tussen de EU en de landen die het kwetsbaarst zijn voor de 
gevolgen van klimaatverandering, ONDERSTREEPT dat de EU daartoe voornemens is haar 
partnerschap met Afrika, de minst ontwikkelde landen en de kleine insulaire ontwikkelings-
landen te versterken om te bewerkstelligen dat deze regio's profijt trekken van de bepalingen 
van het akkoord van Kopenhagen en groei, toegang tot schone energie en uitbanning van 
armoede kunnen verwezenlijken zodat zij zich duurzaam kunnen ontwikkelen; IS in dit 
verband INGENOMEN MET het door de Europese Raad van juni 2008 onderschreven 
Wereldwijd bondgenootschap tegen klimaatverandering (GCCA), dat een kader voor al-
omvattende politieke dialoog en samenwerking vormt. 
 
6. MEMOREERT tevens zijn samenwerking met de landen van Latijns-Amerika en het 
Caribisch gebied op grond van de Verklaring van Lima van mei 2008, en IS INGENOMEN 
met de resultaten van de bilaterale topontmoetingen van de EU met Zuid-Afrika (Bordeaux, 
25 juli 2008) en India (Marseille, 29 september 2008). 
 
 
14562/08   las/GYS/sd 3 
BIJLAGE DG I  
 NL

 
11. HERINNERT ERAAN dat de Europese Unie zich als doel heeft gesteld om tussen nu en 2020 
de broeikasgasemissies met 30% ten opzichte van 1990 te verminderen, hetgeen de bijdrage 
van de EU zal vormen tot een wereldwijd totaalakkoord voor de periode na 2012, voor zover 
ook andere ontwikkelde landen zich tot vergelijkbare emissiereducties verbinden en 
economisch meer gevorderde ontwikkelingslanden een bijdrage leveren die in verhouding 
staat tot hun verantwoordelijkheden en capaciteiten, en dat de Europese Unie autonoom de 
stellige verbintenis is aangegaan om uiterlijk in 2020 de broeikasgasemissies met ten minste 
20% ten opzichte van de waarden van 1990 te hebben verminderd, en ROEPT derhalve alle 
ontwikkelde landen OP om uiterlijk medio 2009 voorstellen te doen voor streefcijfers voor de 
middellange termijn voor de gehele economie, die vergelijkbare inspanningen veronder-
stellen.  
 
12. ONDERSTREEPT de noodzaak om in de multilaterale architectuur inzake bestrijding van 
klimaatverandering na 2012 voort te bouwen op het Protocol van Kyoto en het daaraan 
verbonden acquis, en ROEPT de partijen OP om in Pozna ń in de ad hoc Groep inzake verdere 
verplichtingen voor de in bijlage I van het Raamverdrag opgenomen partijen bij het Protocol 
van Kyoto, substantiële vooruitgang te boeken overeenkomstig haar overeengekomen werk-
programma. 
 
13. WENST TE VERDUIDELIJKEN dat de Europese Unie voornemens is de milieu-integriteit 
van haar beleid en het concurrentievermogen van haar economische sectoren te vrijwaren en 
derhalve doeltreffende stappen zal ondernemen om een mogelijk koolstoflek te voorkomen en 
te zorgen voor gelijke mededingingsvoorwaarden, overeenkomstig de beginselen van de 
internationale handel.  
 
14. BENADRUKT dat het akkoord van Kopenhagen een krachtiger uitvoering van bestaande en 
verbeterde klimaatmaatregelen in de ontwikkelingslanden moet vergemakkelijken en de 
overgang naar een veilige en duurzame, koolstofarme en klimaatbestendige ontwikkeling 
moet versnellen, onder meer door voorspelbare, houdbare en adequate steun, alsmede door 
stimulansen voor schone investeringen en voor verspreiding en overdracht van technologie. 
 
14562/08   las/GYS/sd 5 
BIJLAGE DG I  
 NL

 
18. IS INGENOMEN MET de vooruitgang die vele gevorderde en andere ontwikkelingslanden 
reeds hebben geboekt bij het beheersen van de groei van hun broeikasgasemissies, onder meer 
door de aanneming van klimaatactieplannen, en VERZOEKT de ontwikkelingslanden aan te 
geven welke aanvullende op nationaal vlak geschikte mitigatiemaatregelen zij unilateraal 
kunnen uitvoeren en welke verdere acties zij met de steun van de internationale gemeenschap 
in het kader van het akkoord van Kopenhagen kunnen ondernemen, onder meer door sectoren 
aan de mondiale koolstofmarkt te koppelen. 
 
19. BENADRUKT de noodzaak van een deugdelijke regeling voor het meten, rapporteren en 
controleren van, enerzijds, de resultaten van nationaal aangepaste mitigatiemaatregelen in de 
ontwikkelingslanden, en, anderzijds, de steun in de vorm van technologie, financiering en 
capaciteitsopbouw, op basis van de ervaringen met de uitvoering van het Raamverdrag en het 
Protocol van Kyoto, onder meer voor emissie-inventarissen en beleidsontwikkeling, en 
STELT VOOR daartoe een op samenwerking gebaseerd partnerschap te ontwikkelen.  
 
 
20. MEMOREERT dat in Kopenhagen een wereldwijd akkoord inzake de behandeling van de 
internationale luchtvaart- en scheepvaartsector moet worden bereikt, met reductiewaarden die 
stroken met het binnen bereik houden van de 2°C-doelstelling, en dat een versterkte samen-
werking met de Internationale Burgerluchtvaartorganisatie en de Internationale Maritieme 
Organisatie nodig is bij het vaststellen en uitvoeren van maatregelen ter beheersing van de 
emissies in hun respectieve sectoren.  
 
21. BENADRUKT hoe belangrijk het is dat het akkoord van Kopenhagen ambitieuze afspraken 
omvat voor het terugdringen van de door ontbossing en aantasting van de bossen in de 
ontwikkelingslanden veroorzaakte uitstoot, alsmede voor de rol van bosbehoud, duurzaam 
bosbeheer en bevordering van koolstofvoorraden in bossen, en WENST dat er in Pozna ń 
aanzienlijke vooruitgang op deze gebieden wordt geboekt door het bepalen van beleidsopties 
en passende prestatiegerichte stimulansen. 
 
14562/08   las/GYS/sd 7 
BIJLAGE DG I  
 NL

 
25. VERWELKOMT de voorstellen van andere partijen in Accra, en BENADRUKT dat er in 
Pozna ń vorderingen moeten worden gemaakt met de instelling van een actiekader betreffende 
de aanpassing aan klimaatverandering, dat ter versterking van de uitvoering van doeltreffende 
aanpassingsmaatregelen met name het volgende moet omvatten: 
– de ontwikkeling en de integratie van aanpassingsmaatregelen in nationale en sectorale 
planningsprocessen; 
– steun voor capaciteitsopbouw en risicobeheersing; 
–  samenwerking met internationale, regionale en andere organisaties en met de 
particuliere sector; 
– betere aanpassingstechnologieën; 
– beschikbaarstelling van passende en voorspelbare financiële stromen; 
– toetsing van de doeltreffendheid van aanpassingsmaatregelen. 
 
26. ROEPT ERTOE OP het aanpassingsfonds van het Protocol van Kyoto zo spoedig mogelijk 
volledig operationeel te maken. 
 
27. BENADRUKT de synergieën tussen de drie verdragen van Rio en de kansen voor neven-
voordelen van maatregelen tot mitigatie van en aanpassing aan klimaatverandering, tot 
behoud van biodiversiteit en tot beheersing van woestijnvorming, MOEDIGT AAN tot 
uitvoering van maatregelen om de koolstofvoorraden in de bodem in stand te houden en meer 
koolstof in de bodem vast te leggen, BEVESTIGT ANDERMAAL dat bij het uitwerken en 
uitvoeren van activiteiten voor mitigatie en de aanpassing aan de klimaatverandering rekening 
moet worden gehouden met aspecten in verband met het behoud en het duurzame gebruik van 
biodiversiteit en ecosystemen, en VERHEUGT ZICH erover dat door het Bio-
diversiteitsverdrag een proces op gang is gebracht om vooruitgang te boeken in dezen.  
 
28. MOEDIGT AAN tot het nemen van maatregelen in het kader van het Protocol van Montreal 
die het UNFCCC ondersteunen, onder meer wat betreft HCFK-emissies.  
 
 
14562/08   las/GYS/sd 9 
BIJLAGE DG I  
 NL

 
32. MERKT OP dat de Europese Unie de instelling ondersteunt van milieuveilige demonstratie-
projecten voor CO -afvang en -opslag en dat de Gemeenschap en een aantal lidstaten bereid 
2
zijn verder bij te dragen tot de financiering ervan in ontwikkelingslanden, en MERKT OP dat 
de koolstofmarkt, met inbegrip van het mechanisme voor schone ontwikkeling, deze projecten 
kan helpen bevorderen, en BELOOFT de samenwerking inzake onderzoeks- en demonstratie-
activiteiten voor innovatieve, veilige en duurzame koolstofarme technologieën voort te zetten 
en te intensiveren. 
 
33. ONDERKENT dat een van de belangrijkste uitdagingen in het kader van het akkoord van 
Kopenhagen erin zal bestaan om, conform het actieplan van Bali, ten behoeve van mitigatie- 
en aanpassingsmaatregelen een architectuur te ontwikkelen voor het optimaliseren en 
aantrekken van voorspelbare, houdbare en nieuwe bijkomende en toereikende investeringen 
en financiële stromen uit diverse bronnen (waaronder de particuliere sector, de koolstofmarkt, 
de publieke sector en innoverende instrumenten), om op doelmatige, doeltreffende en billijke 
wijze financiering te verstrekken, en ONDERSTREEPT dat de financiering ter ondersteuning 
van de geschikte nationale mitigatiemaatregelen van de ontwikkelingslanden, en die mitigatie-
maatregelen zelf, eveneens meetbaar, rapporteerbaar en controleerbaar dienen te zijn. 
 
34. IS, onverminderd de toekomstige architectuur van het akkoord van Kopenhagen, 
INGENOMEN MET de instelling bij de Wereldbank van de klimaatinvesteringsfondsen, 
waardoor ervaring kan worden opgedaan met het mobiliseren van financiële middelen en 
investeringen ter ondersteuning van transformationele koolstofarme en klimaatbestendige 
activiteiten in ontwikkelingslanden. 
 
35. ZIET ernaar UIT om vóór Poznań actuele informatie over investeringen en financiële stromen 
ter bestrijding van klimaatverandering van het UNFCCC-secretariaat te ontvangen, en 
BEVESTIGT dat het essentieel is om in Poznań beginselen en criteria vast te stellen die 
moeten gelden voor de financiële architectuur na 2012 wat betreft de financiering van de 
strijd tegen klimaatverandering, onder meer ten aanzien van de behoefte aan efficiëntie, 
billijkheid, transparantie en legitimiteit.  
 
14562/08   las/GYS/sd 11 
BIJLAGE DG I  
 NL

 
40. ONDERKENT dat er voor publieke financiering vanaf nu tot 2012 en daarna een belangrijke 
rol is weggelegd voor de kosten die niet door de koolstofmarkt worden gedragen, en om in te 
springen waar de markt faalt, en VERKLAART ZICH derhalve bereid voorstellen te 
bestuderen voor het aantrekken van financiële middelen en investeringen, zoals die welke 
door Mexico, Noorwegen en andere partijen naar voren zijn gebracht, en ONDERSTREEPT 
dat een sterke en coherente financiële architectuur tot stand moet worden gebracht. 
 
41. MEMOREERT dat het de lidstaten toekomt om conform hun grondwettelijke en budgettaire 
bepalingen vast te stellen hoe de inkomsten uit de 15% van de quota voor de luchtvaart, die 
vanaf 2012 zullen worden geveild in het kader van de EU-regeling voor de emissiehandel, 
moeten worden gebruikt, en dat zij in deze context het vaste voornemen hebben de klimaat-
verandering in de EU en in derde landen te bestrijden, onder meer om de broeikasgasemissies 
te verminderen, zich aan te passen aan de gevolgen van klimaatverandering, met name in de 
ontwikkelingslanden, en maatregelen ter voorkoming van ontbossing te financieren.  
 
42. BENADRUKT dat het verwachte resultaat van de onderhandelingen over het klimaat-energie-
pakket van de EU verder zal bijdragen tot de inspanningen van de EU om financiering te 
verstrekken voor maatregelen ter mitigatie van en aanpassing aan klimaatverandering, in het 
bijzonder door middel van de koolstofmarkt in het kader van een breder internationaal 
akkoord. 
 
43. ZIET UIT naar een voorstel van de Europese Commissie, waarin rekening wordt gehouden 
met de lopende besprekingen met de EIB en de bilaterale agentschappen, naar aanleiding van 
de vraag van de Europese Raad naar een algehele strategie ter intensivering van de 
financierings- en investeringsstromen ten behoeve van mitigatie en adaptatie om gevolg te 
geven aan het actieplan van Bali, met inbegrip van mechanismen voor onderzoek naar en 
ontwikkeling, verspreiding en overdracht van veilige en duurzame koolstofarme technologie, 
zulks ter bespreking tijdens de voorjaarsbijeenkomst van de Europese Raad in 2009.  
 
___________________ 
 
14562/08   las/GYS/sd 13 
BIJLAGE DG I  
 NL

