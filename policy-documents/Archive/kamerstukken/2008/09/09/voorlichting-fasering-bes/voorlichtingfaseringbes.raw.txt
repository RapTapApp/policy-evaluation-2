 ’s-Gravenhage, 29 augustus 2008 
 
De Staatssecretaris van Binnenlandse  
Zaken en Koninkrijksrelaties, 
mevrouw drs. A.Th.B. Bijleveld 
Postbus 20011 
2500 EA  ‘S-GRAVENHAGE 
 
 
 
 
 
Ons nummer: W04.08.0175/I 
 
Betreft: Uw brief van 24 april 2008 
 
 
 
 
 
 
 
 
 
Bij Uw bovenvermelde brief hebt U een verzoek gedaan overeenkomstig artikel 18, 
tweede lid, van de Wet op de Raad van State. 
 
Thans heeft afdeling I de beraadslagingen afgesloten en haar reactie op Uw verzoek 
vastgesteld. Mede namens de voorzitter van de afdeling doe ik U hierbij deze reactie 
toekomen.  
De Raad adviseert de reactie op het verzoek van de staatssecretaris zo spoedig 
mogelijk openbaar te maken en daarbij de procedure te volgen van de bekendmaking 
van de voorlichting inzake de hervorming van de staatkundige verhoudingen van de 
Antilliaanse eilanden binnen het Koninkrijk (2006), dit temeer nu, naar ik aanneem, 
over het nader rapport overleg zal moeten plaatsvinden met de Nederlands-
Antilliaanse regering. 

3 
de daarvoor overeengekomen datum. De term “transitieproces” verwijst naar het 
1
geheel van activiteiten in de periode waarin de transitie wordt voorbereid. 
 
2. Context 
 
2.1. Voorlichting 2006 
De lijn die de Raad ten aanzien van de herstructurering van het Koninkrijk en de 
Nederlandse Antillen volgt, is uiteengezet in de door afdeling I van de Raad gegeven 
2
voorlichting van 18 september 2006. Voor Bonaire, Sint Eustatius en Saba is 
geadviseerd deze eilanden bij speciale wettelijke regeling in te richten als openbaar 
lichaam in de zin van artikel 134 van de Grondwet. Daarmee is afstand genomen van 
de gedachte dat het model van de Nederlandse gemeente zonder meer bruikbaar zou 
3
zijn voor deze met Nederland te verbinden gebieden.  
 
Als belangrijke voorwaarde voor de deugdelijkheid van bestuur noemde de voorlichting 
van 2006 een adequaat stelsel van publieke dienstverlening. Grote discrepanties in het 
voorzieningenniveau binnen het Koninkrijk en - na de overgang van de BES-eilanden – 
tussen deze eilanden en Nederland zouden kunnen leiden tot spanningen en 
migratiebewegingen. Er is dan ook een gezamenlijk belang van de Koninkrijkspartners 
om te grote verschillen in dat opzicht tegen te gaan. Daarbij gaat het met name om de 
sociale zekerheid, het onderwijs, de volksgezondheid, de volkshuisvesting, de 
ruimtelijke ordening en de economische ontwikkeling. Meer nog dan nu, zal na de 
staatkundige herstructurering in het Koninkrijk de vraag naar het wenselijke 
minimumvoorzieningenniveau actueel zijn. De wens al te grote verschillen te 
voorkomen, is echter geen oproep tot uniformering en harmonisatie. Lokale verschillen 
maken een zekere diversiteit in het voorzieningenniveau logisch en ook juridisch 
aanvaardbaar. Dat geldt overigens ook tussen de Caribische landen en tussen de 
BES-eilanden onderling. Gelijke behandeling veronderstelt het bestaan van gelijke 
gevallen; tussen Nederland en de BES-eilanden is dat niet altijd het geval. 
 
In de voorlichting uit 2006 werd voor de periode tot de transitie het risico genoemd dat 
onvoldoende rekening zou worden gehouden met de belangen van met name de BES-
4
eilanden, die kwetsbaar zijn door hun omvang. Om dat risico te ondervangen, gaf de 
afdeling in overweging op basis van artikel 52 van het Statuut een college te 
benoemen dat in de overgangsperiode belast zou worden met de landstaken ten 
5
behoeve van Bonaire, Sint Eustatius en Saba. 
 
2.2. Ontwikkelingen sinds 2006 
Sinds het uitbrengen van de voorlichting medio 2006 is er het nodige gebeurd. De 
Nederlandse regering heeft in goed overleg met de Caribische partners een groot 
6
aantal aanbevelingen van de Raad overgenomen.  
                                                 
1
  Onderkend moet overigens worden dat na de datum van transitie nog de nodige activiteiten zullen moeten worden 
verricht om ervoor te zorgen dat de nieuwe structuur ten volle wordt geëffectueerd. 
2
  Bijlage bij Kamerstukken II 2006/07, 30 800 IV en 30 461, nr. 3. 
3
  Waar hier (en op vergelijkbare plaatsen verder in deze voorlichting) wordt gesproken van Nederland, is bedoeld het 
in Europa gelegen deel van het Koninkrijk. 
4 
  Voorlichting 2006, bladzijde 36.
5
  Naast vakdepartementen, als het Ministerie van Justitie, het Ministerie van Onderwijs, Cultuur en Wetenschap en 
het Ministerie van Volksgezondheid, Welzijn en Sport, zou ook de Vereniging van Nederlandse Gemeenten (VNG) 
moeten participeren. 
6
  Zie de brief van de Minister voor Bestuurlijke Vernieuwing en Koninkrijksrelaties aan de Voorzitter van de Tweede 
Kamer der Staten-Generaal van 29 september 2006 (Kamerstukken 2006/07, 30 800 IV, nr. 4). 

5 
 
2.3. Status van de BES-eilanden 
 
2.3.1. Status binnen de Europese Unie 
De verandering van de positie van de BES-eilanden binnen het Koninkrijk heeft op 
zichzelf geen invloed op hun positie binnen de Europese Unie (EU). 
In het bestuurlijk overleg BES van 18 juni 2008 is gekozen voor het voorlopig 
handhaven van de LGO-status van de BES-eilanden. Verandering van die status is 
overigens alleen mogelijk met instemming van de EU. De LGO-status houdt in dat het 
Europese recht niet (rechtstreeks) van toepassing is op de BES-eilanden, en dat in het 
verkeer tussen de BES-eilanden en de EU de bijzondere bepalingen van het EG-
Verdrag met betrekking tot de LGO en de uitwerking daarvan in het LGO-besluit van 
toepassing zijn. 
 
Handhaving van de LGO-status heeft Europeesrechtelijk gezien geen ingrijpende 
gevolgen. Binnen het land Nederland heeft die keuze echter de nodige consequenties 
voor het personen- , goederen- en dienstenverkeer tussen het Europese en het 
Caribische deel van Nederland. Zo worden de BES-eilanden voor de toepassing van 
het Europese recht als derde land aangemerkt. Dit betekent onder andere dat van 
beide kanten douanerechten en eventuele landbouwheffingen moeten worden 
geheven, alsmede omzetbelasting en accijnzen bij invoer. Ook veel andere Europese 
11
regels maken onderscheid tussen het grondgebied van de EU en derde landen. Dit 
speelt bijvoorbeeld bij het personenverkeer en dienstverlening, waar vaak onderscheid 
wordt gemaakt tussen op het grondgebied van de Unie gevestigde personen of 
dienstverrichters en personen of dienstverrichters van buiten dat grondgebied. 
Toelating tot de BES betekent daarom nog niet toelating tot het Europese deel van 
Nederland en tot de andere lidstaten van de EU. 
 
Bij het nemen van maatregelen om de BES-eilanden voor te bereiden op het verkrijgen 
van de hoedanigheid van openbare lichamen binnen het Nederlandse staatsbestel 
dient rekening te worden gehouden met de mogelijke consequenties van het 
vorenstaande voor de verhoudingen binnen het Koninkrijk. Zo zal het bestaan van een 
Europese buitengrens tussen het Europese deel van Nederland en de BES-eilanden 
dienen te worden gerespecteerd. Dit geldt dus ook daar waar ervoor wordt gekozen om 
Europese regels of Nederlandse regels die de implementatie vormen van Europese 
regels overeenkomstig toe te passen op de BES-eilanden. Dergelijke zogenoemde 
adoptie kan er niet aan afdoen dat de Europese buitengrens zal komen te lopen tussen 
het Europese en het Caribische deel van het land Nederland. Tegelijkertijd zal 
invoering van de nieuwe staatkundige structuur wel tot gevolg (kunnen) hebben dat de 
rechtsregels tussen de BES-eilanden en de drie Caribische landen van het Koninkrijk 
uiteen zullen gaan lopen. 
 
De afdeling adviseert spoedig nader onderzoek te doen naar de gevolgen van de keus 
om de LGO-status voor de BES-eilanden voorlopig te handhaven, en naar de in dat 
kader te nemen maatregelen. De resultaten van dat onderzoek zouden kunnen worden 
betrokken bij het reeds toegezegde kabinetsstandpunt inzake het onderzoek naar de 
12
implicaties van een Europeesrechtelijke status van ultraperifeer gebied. 
                                                 
11
  Te denken valt onder meer aan regels inzake afvalstoffen, beschermde vogels en geneesmiddelen. 
12
  De Staatssecretaris van Binnenlandse Zaken en Koninkrijksrelaties heeft bij brief van 19 juni 2008 aangekondigd de 
Tweede Kamer hierover in het najaar van 2008 te informeren (Kamerstukken II 2007/08, 31 200 IV, nr. 56, blz. 2). 

7 
Britse Caribische eilanden mee te wegen, evenals die op de Azoren, Madeira en de 
Canarische eilanden. 
 
De formulering van het gewenste voorzieningenniveau mag geen abstract verhaal zijn, 
maar dient direct gericht te zijn op de praktijk. Uiteindelijk gaat het om vragen als: hoe 
ziet over vijf jaar het ziekenhuis op Bonaire eruit? Zijn de monumenten op Sint 
Eustatius dan voldoende beschermd? Hoe functioneren dan de scholen op Saba? 
Welk fiscaal stelsel gaat er gelden? Is het bestemmingsplan op Bonaire op tijd gereed 
om de gewenste duurzame ontwikkeling mogelijk te maken? 
 
Waar en zolang het gewenste voorzieningenniveau nog niet is geformuleerd, zullen in 
elk geval de concrete problemen waarvan de oplossing vraagt om een gezamenlijke 
aanpak moeten en kunnen dienen als gemeenschappelijk oriëntatiepunt. Daarbij geldt 
dat beleid dat op macroniveau in Nederland wordt geformuleerd, niet vanzelf past op 
het microniveau van de specifieke problemen van elk van de drie onderscheiden 
eilanden. Hun problemen vormen niet altijd het aangrijpingspunt voor de geformuleerde 
beleidsplannen. In Nederland wordt vaak ook niet beseft dat beleidscoördinatie aan de 
top niet automatisch samenhang in de uitvoering oplevert. Accent op controle en 
financieel beheer is begrijpelijk vanuit de wens politieke risico’s te verminderen, maar 
het risico daarvan is dat er te weinig en te laat aandacht is voor concrete 
maatschappelijke noden.  
 
Wensen aan Nederlandse zijde om de aanpak van concrete problemen afhankelijk te 
maken van algemene plannen en te onderwerpen aan ingewikkelde formats en 
verantwoordingsformulieren dienen naar het oordeel van de afdeling te worden 
vermeden; aan Caribische zijde wordt dat soms gezien als onverschilligheid en soms 
als bemoeizucht. De doorzichtigheid van het voorbereidingsproces wordt ook 
belemmerd doordat ambtelijke en politieke processen permanent door elkaar lopen.  
 
Het geheel overziend acht de afdeling concentratie op concrete oplossing van 
maatschappelijke problemen randvoorwaarde voor het welslagen van de hierna te 
bespreken voorstellen. 
 
3. Mogelijkheden Statuut voor gefaseerde vergroting Nederlandse betrokkenheid 
In deze paragraaf zal de afdeling, als antwoord op de desbetreffende vraag van de 
staatssecretaris, de mogelijkheden verkennen die het Statuut bevat voor een 
gefaseerde vergroting van de Nederlandse betrokkenheid en verantwoordelijkheid 
voorafgaand aan de formele transitie. Gebruik van die mogelijkheden kan bijdragen 
aan de soepelheid van het transitieproces, en aan zo goed mogelijke startvoorwaarden 
op het moment van de formele overgang. Voorafgaand aan de verkenning van het 
juridische kader voor de overdracht van verantwoordelijkheden en bevoegdheden 
merkt de afdeling echter eerst nog het volgende op.  
 
De afdeling acht het belangrijk dat terughoudendheid wordt betracht bij het in detail 
uitwerken van nieuwe regels. In Nederland wordt de hoge regeldichtheid en 
rechtsverfijning al langere tijd als een probleem ervaren; bij het tot stand brengen van 
nieuwe regels voor de BES-eilanden bestaat de kans dat probleem te voorkomen. De 
beperkte tijd die beschikbaar is zou daarom niet (alleen) als probleem moeten worden 
ervaren, maar ook als inspiratie kunnen dienen om zich te concentreren op dat wat 
echt nodig is. 

9 
De afdeling bespreekt achtereenvolgens deze mogelijkheden. 
 
De staatssecretaris heeft, namens de regeringen van Nederland en van de 
Nederlandse Antillen, eveneens gevraagd om voorlichting over de mogelijkheden van 
versnelling van het transitieproces ten aanzien van Curaçao en Sint Maarten. In deze 
voorlichting (no.W04.08.0213/I/K) gaat de afdeling onder meer in op de mogelijkheden 
die de Staatsregeling Nederlandse Antillen biedt om door decentralisatie 
bevoegdheden over te dragen van het land Nederlandse Antillen naar de 
eilandgebieden Curaçao en Sint Maarten. Decentralisatie is een bruikbaar instrument 
voor een versnelde overgang van bevoegdheden naar de beide eilandgebieden, omdat 
de transitie ertoe leidt dat het land Nederlandse Antillen wordt opgeheven, en er twee 
nieuwe landen ontstaan. De afdeling acht het instrument van decentralisatie 
daarentegen niet goed bruikbaar voor de BES-eilanden, omdat de transitie daar in 
hoofdzaak bestaat uit de overgang van bevoegdheden van het ene land – de 
Nederlandse Antillen – naar het andere – Nederland – terwijl de desbetreffende 
eilandgebieden gebiedscorporaties waren en blijven binnen het desbetreffende land. 
 
a.  Artikel 38 
Artikel 38 geeft (de) landen van het Koninkrijk de mogelijkheid onderlinge regelingen te 
treffen. Dergelijke regelingen kunnen op grond van artikel 38, tweede lid, worden 
vastgesteld bij rijkswet of bij algemene maatregel van rijksbestuur, maar zij kunnen op 
grond van artikel 38, eerste lid, ook vormvrij worden vastgesteld. 
Op basis van artikel 38, tweede lid, is al een eerste belangrijke maatregel tot stand 
14
gekomen: de invoering van financieel toezicht op 1 december 2007. 
 
Artikel 38 gaat uit van onderlinge overeenstemming – consensus – tussen de 
betrokken landen. Of die consensus bestaat, zal niet altijd uit de procedure blijken: de 
procedure voor het tot stand brengen van een rijkswet als bedoeld in het tweede lid 
van artikel 38 voorziet niet in instemming door de Staten van de Nederlandse Antillen 
15
(of Aruba); zij worden wel gehoord. Bij het tot stand brengen van een 
consensusregeling zal echter moeten worden gewaarborgd dat elk van de landen met 
de regeling instemt, ook als dat niet door de procedure wordt vereist. Deze instemming 
is niet aan een bepaalde vorm of procedure gebonden; het is een materieel begrip. 
Instemming kan blijken in het normale overleg over een regeling. Een 
consensusregeling die slechts twee landen aangaat kan tot stand komen ook als het 
derde land daar niet mee instemt. De afdeling meent dat, in het verlengde van artikel 
38, bij maatregelen die primair de BES-eilanden betreffen, zal moeten blijken dat ook 
16
de bestuurscolleges van de eilanden en de eilandsraden daaraan hun steun geven.  
 
Een onderlinge regeling is geen rechtshandeling van het Koninkrijk; zij komt tot stand 
door samenwerking tussen organen van de betrokken landen. Bij het tot stand brengen 
van een onderlinge regeling zijn de landsorganen ieder vanzelfsprekend gebonden aan 
17
de eigen constitutie. Anders dan ten aanzien van verdragen , voorziet het 
constitutionele recht van het Koninkrijk niet in de mogelijkheid om bij 
consensusregeling af te wijken van de Grondwet, de Samenwerkingsregeling 
                                                 
14 
 Besluit tijdelijk financieel toezicht BES.
15 
 Artikelen 15 en 16 van het Statuut.
16
 Deze benadering heeft de Raad van State van het Koninkrijk gevolgd in punt 1 van zijn advies no.W04.07.0242/I 
inzake het ontwerp-Besluit tijdelijk financieel toezicht BES; de regering onderschreef deze benadering in het nader 
 
rapport en in de nota van toelichting bij het besluit, Stb. 2007, 474, bladzijde 17.
17
 Artikel 91, derde lid, van de Grondwet. De Grondwet bevat op dit punt Koninkrijksrecht. 

11 
b. Artikel 52 
Artikel 52 van het Statuut bepaalt dat bij landsverordening bevoegdheden met 
betrekking tot landsaangelegenheden kunnen worden toegekend aan de Koning als 
hoofd van het Koninkrijk (lees: aan de Koninkrijksregering) en aan de Gouverneur als 
orgaan van het Koninkrijk. Dit kan alleen met goedkeuring van de Kroon. Daarbij is van 
belang dat een landsaangelegenheid door toepassing van artikel 52 geen 
21
Koninkrijksaangelegenheid wordt. Artikel 52 komt materieel overeen met artikel 148 
van de Staatsregeling, met dien verstande dat de Kroon de aan haar toegekende 
bevoegdheden alleen kan uitoefenen als de Raad van State van het Koninkrijk 
daarover is gehoord. 
 
Bevoegdheden die op basis van artikel 52 worden overgedragen, kunnen, anders dan 
in het geval van artikel 38, ook betrekking hebben op het vaststellen van regelingen die 
burgers rechtstreeks kunnen binden. De bevoegdheidsoverdracht zal in 
overeenstemming moeten zijn met het Statuut en de Staatsregeling; een in het Statuut 
of de Staatsregeling toegekende bevoegdheid kan dus niet in een landsverordening op 
basis van artikel 52 worden overgedragen. Een andere beperking is dat bevoegdheden 
alleen kunnen worden toegekend aan de Koninkrijksregering of de Gouverneur, als 
orgaan van het Koninkrijk. Belangrijke praktische voorwaarde voor de uitoefening van 
de overgedragen bevoegdheden door de Gouverneur is dat deze daarvoor is toegerust 
met een toereikende en deskundige ondersteuning. 
 
c.  Artikel 51 
Op grond van artikel 51 van het Statuut kan bij algemene maatregel van rijksbestuur 
een voorziening worden getroffen wanneer, voor zover hier van belang, een orgaan in 
de Nederlandse Antillen niet of niet voldoende voorziet in hetgeen het volgens het 
Koninkrijksrecht of het internationaal recht moet verrichten. Tot de gronden voor het 
gebruik van de bevoegdheid van artikel 51 behoort het niet (langer) zorg kunnen 
dragen voor de deugdelijkheid van bestuur als bedoeld in artikel 43 van het Statuut.  
22
Dit vereiste betreft alle terreinen van wetgeving en bestuur op alle bestuursniveaus.  
 
Artikel 51 wordt doorgaans getypeerd als een uitzonderlijk remedium. Die typering 
staat naar het oordeel van de afdeling niet ter discussie; uit het feit dat artikel 51 tot 
dusverre nog niet is gebruikt, blijkt wel de uitzonderlijke aard van deze bepaling. 
Artikel 51 wordt ook wel eens aangeduid als “taakverwaarlozingsbepaling”. De afdeling 
is van oordeel dat gebruik van deze term onjuist is, gelet op formulering en strekking 
van het artikel. De bepaling dient te worden onderscheiden van artikel 93 van de 
Staatsregeling van de Nederlands Antillen, waarin de term verwaarlozing wel 
23
voorkomt. De afdeling is van oordeel dat artikel 51 in de huidige omstandigheden 
moet worden gezien als taakwaarneming. Het gaat immers om de bijzondere situatie 
van overgang van het land Nederlandse Antillen en zijn eilandgebieden naar een 
nieuwe staatkundige ordening. Spreken in termen van taakwaarneming impliceert, 
anders dan taakverwaarlozing, geen verwijtbaarheid jegens het desbetreffende 
bestuursorgaan voor het tekortschieten in het waarborgen van – in dit geval – de 
deugdelijkheid van bestuur. 
 
                                                 
21 
 Zie ook C. Borman, a.w., bladzijde 68.
22
 C. Borman, a.w., bladzijde 47. 
23
  Artikel 93 van de Staatsregeling van de Nederlands Antillen luidt: “Wanneer de regeling en het bestuur van de 
huishouding van een eilandgebied grovelijk worden verwaarloosd, kan een algemene maatregel van Rijksbestuur 
 
de wijze bepalen, waarop in het bestuur wordt voorzien.”

13 
verantwoord. Daarbij dient onderscheid te worden gemaakt tussen de 
verantwoordelijkheidstoedeling en de wijze waarop de verantwoording wordt geregeld. 
 
Bij vormvrije afspraken op de grondslag van artikel 38, eerste lid, van het Statuut zijn 
de verantwoordelijkheidstoedeling en de verantwoording in principe het minst duidelijk 
geregeld. Die afspraken zullen immers inhouden dat bevoegdheden worden 
uitgeoefend door een ander orgaan dan het orgaan dat formeel bevoegd is. Daarbij 
dient echter wel bedacht te worden dat de vormvrije variant het minst vergaand is, 
omdat deze niet kan worden toegepast voor het vaststellen van algemeen verbindende 
voorschriften of voor het rechtstreeks beïnvloeden van de rechten en verplichtingen 
van burgers. Het zal in hoofdzaak neerkomen op het doen van financiële uitgaven en 
het verrichten van feitelijke handelingen. 
Indien bevoegdheden bij vormvrije afspraak worden overgedragen, zijn de betrokken 
partijen aan hun eigen volksvertegenwoordiging verantwoording verschuldigd over de 
overdracht respectievelijk de acceptatie van die overdracht. Het bestuursorgaan dat die 
bevoegdheid heeft ontvangen, legt verantwoording af aan zijn “eigen” 
volksvertegenwoordiging over de uitoefening van die bevoegdheid. 
 
Voor het geval dat in de periode tot de transitie, in het kader van vormvrije afspraken, 
al zou worden gedacht aan het toekennen van een taak aan Nederlandse zelfstandige 
bestuursorganen, wijst de afdeling erop dat deze organen niet werkzaam zijn onder 
volledige ministeriële verantwoordelijkheid. Dit betekent dat slechts beperkt is voorzien 
in democratische legitimatie voor hun handelen. De afdeling meent dan ook dat 
terughoudendheid op zijn plaats is bij het eventueel inschakelen van zelfstandige 
bestuursorganen bij vormvrije regeling. 
 
Bij een consensusrijkswet of een consensus-algemene maatregel van rijksbestuur, op 
grond van artikel 38, tweede lid, van het Statuut, is de verantwoordelijkheidstoedeling, 
althans formeel, het duidelijkst geregeld. Formeel werken de landen samen; daarbij 
kennen zij in onderling overleg bevoegdheden toe. De desbetreffende landsregeringen 
leggen hierover verantwoording af aan hun onderscheiden parlementen. Ook hier geldt 
weer dat het bestuursorgaan dat die bevoegdheid uitoefent verantwoording aflegt aan 
zijn “eigen” volksvertegenwoordiging.  
 
Bij toekenning van bevoegdheden aan de Gouverneur als Koninkrijksorgaan op basis 
van artikel 52, is de verantwoording duidelijk, maar indirect. De bevoegdheden worden 
bij landsverordening toegekend en betreffen landsaangelegenheden; bij de 
totstandkoming van zo’n landsverordening zijn de Staten van de Nederlandse Antillen 
betrokken. Voor de uitoefening van de hem toegekende bevoegdheid is de Gouverneur 
alleen verantwoording verschuldigd aan de Rijksministerraad; de Rijksministerraad is 
op zijn beurt verantwoording verschuldigd aan de Staten-Generaal. De verantwoording 
ten opzichte van de Nederlandse Antillen loopt via de Gevolmachtigde Minister als lid 
van de Rijksministerraad, en via de regering van de Nederlandse Antillen, namens wie 
de Gevolmachtigde Minister handelt. Al met al is de verantwoording van de 
Gouverneur als Koninkrijksorgaan ten opzichte van de Nederlandse Antillen indirect.  
 
Algemene maatregelen van rijksbestuur op basis van artikel 51 komen tot stand onder 
verantwoordelijkheid van de Koninkrijksregering. Die is voor het tot stand brengen van 
zulke maatregelen verantwoording verschuldigd aan de Staten-Generaal en, via de 
Gevolmachtigd Minister, aan de Staten. Eventuele maatregelen op basis van artikel 51 

15 
fundament worden gebruikt om op korte termijn daadwerkelijke verbeteringen in 
het Sabaanse onderwijs zichtbaar te maken. 
– Ten aanzien van de gezondheidszorg geldt dat de Nederlandse Inspectie voor 
de Gezondheidszorg op de eilanden in korte tijd een positieve reputatie heeft 
opgebouwd, juist vanwege de praktische aanpak in combinatie met een 
inhoudelijke visie. Deze Inspectie zou moeten worden voorzien van een budget, 
een concrete opdracht en een ruimhartig mandaat, en kan daarmee vervolgens 
op de drie BES-eilanden namens Nederland als projectleider optreden.  
– Ook voor de sociale zekerheid en de armoedebestrijding ligt een door de 
rijksoverheid te financieren samenwerking met één of meer Nederlandse 
gemeenten voor de hand. Waar nodig zouden deze gemeenten gebruik kunnen 
maken van de specifieke deskundigheid van maatschappelijke organisaties in 
Nederland. Van belang is verder dat de aard en omvang van de 
armoedeproblematiek op de BES-eilanden sterk verschilt van die op 
bijvoorbeeld Sint Maarten en Curaçao. Ook kennen de BES-eilanden 
onderlinge verschillen, zodat maatwerk moet worden geleverd. 
– Voor de ruimtelijke ordening, met name de zo belangrijke snelle – en 
zorgvuldige – totstandkoming van bestemmingsplannen, is een beroep op een 
Nederlandse gemeente waarschijnlijk effectiever dan het ter zake vragen van 
personele bijstand aan het Ministerie van Volkshuisvesting, Ruimtelijke 
Ordening en Milieubeheer. Het ministerie schrijft immers zelf nooit 
bestemmingsplannen. 
– Voor de totstandkoming van een deugdelijk beleid op het gebied van de 
monumentenzorg kan aanvullend gebruik worden gemaakt van de deskun-
digheid van de Nederlandse stichting Nationaal Restauratiefonds of van de 
Curaçaose stichting Monumentenfonds. Beide stichtingen zijn in het recente 
verleden al tot tevredenheid op de BES-eilanden actief geweest, en werken ook 
onderling goed samen. 
– Voor veiligheid en politie kan gebruik worden gemaakt van contacten met 
uitvoerenden uit de kring van de Nederlandse Inspectie Openbare Orde en 
Veiligheid, regiopolitiekorpsen en het Korps Landelijke Politiediensten en de 
Koninklijke Marechaussee, alsmede Nederlandse brandweerkorpsen. De lokale 
coördinatie van veiligheidsvraagstukken dient ook in de periode tot de transitie 
in handen van de gezaghebber te liggen. De Vereniging van Nederlandse 
Gemeenten (VNG) kan worden gevraagd waar nodig te voorzien in trainingen 
op maat. 
– Het College financieel toezicht houdt inmiddels toezicht op de overheids-
financiën op de BES-eilanden. Dit College kan aan de hand van de ervaringen 
als toezichthouder – in samenspraak met de verantwoordelijke bestuurders – 
aangeven wat aan maatregelen nodig is voor duurzame verbeteringen binnen 
het eilandelijke ambtelijke apparaat en waar (in Nederland) die deskundigheid 
kan worden gevonden. 
 
Telkens waar geadviseerd wordt deskundigheid van of in een Nederlandse gemeente 
in te schakelen, verdient het aanbeveling de keus voor de gemeente te maken in 
samenspraak met de VNG. Die organisatie zal doorgaans weten welke gemeente over 
de vereiste kennis en ervaring beschikt. 
 
De afdeling adviseert voor de oplossing van maatschappelijke problemen en de 
versterking van het lokale bestuur meer dan nu gebeurt het accent te leggen op 

17 
Gezondheidszorg – in de meeste gevallen zal toch allereerst een gericht (en dus 
geregisseerd) beroep moeten worden gedaan op deskundigheid uit het lokaal bestuur 
of uit maatschappelijke organisaties. In elk geval moet worden voorkomen dat met de 
vestiging van een uitvoeringskantoor op de drie BES-eilanden interdepartementale 
“Haagse” competentiediscussies zich op de eilanden voortzetten en in de weg zullen 
staan aan een soepele uitvoering op de BES-eilanden. 
 
De afdeling geeft dan ook in overweging voor de transitieperiode een uitvoerings-
functionaris aan te wijzen zowel voor Bonaire als voor Sint Eustatius en Saba 
gezamenlijk, en in overleg met beide functionarissen verder vorm te geven aan de 
personele invulling van de uitvoeringsorganisatie. 
 
6. Positie van de Gouverneur 
In het voorgaande is (het ambt van) de Gouverneur al enkele keren ter sprake 
gekomen. De afdeling staat afzonderlijk stil bij de positie van de Gouverneur. 
 
De Gouverneur heeft bij en in het transitieproces een spilfunctie. Hij belichaamt de 
continuïteit in een periode van veranderingen, vormt de schakel zowel tussen de 
verschillende overheidslagen (eiland, land en Koninkrijk) als tussen de overheid en de 
maatschappij. Dat zal niet wezenlijk anders zijn als de aanbeveling van de afdeling 
wordt overgenomen om twee uitvoeringsfunctionarissen te benoemen.  
 
Hiervoor, in paragraaf 4, is uiteengezet dat de democratische verantwoording door de 
Gouverneur als Koninkrijksorgaan indirect is. In paragraaf 4 werd dit alleen besproken 
voor de uitoefening van bevoegdheden bij eventuele toepassing van de artikelen 52 of 
51 van het Statuut. De beperking in de democratische verantwoording van de 
Gouverneur als Koninkrijksorgaan is echter inherent aan zijn constitutionele positie. Dit 
kan als een probleem worden ervaren vooral naarmate de Gouverneur in de loop van 
het transitieproces aan gewicht wint, terwijl de andere Nederlands-Antilliaanse organen 
geleidelijk meer op de achtergrond komen te staan.  
 
De afdeling is zich daarvan bewust. Hij merkt echter op dat het hier gaat om een 
tijdelijke, uitzonderlijke situatie. Juist een slagvaardig optreden van de Gouverneur kan 
eraan bijdragen dat de transitieperiode in de tijd wordt beperkt, zodat des te sneller de 
nieuwe rechtstoestand kan intreden, waarin de gebruikelijke verantwoording weer kan 
plaatsvinden. 
Wel acht de afdeling het van groot belang dat de Gouverneur de onvermijdelijke 
beperkingen in de formele verantwoording zoveel mogelijk compenseert door intensief 
samen te werken met de bestuurscolleges en de eilandsraden, en dat hij daarnaast 
ook goed contact onderhoudt met maatschappelijke organisaties op de eilanden. 
 
Naar de mate waarin de Gouverneur – naast zijn huidige taken – tijdelijk meer zou 
worden belast met taken en verantwoordelijkheden in verband met het overgangs-
proces, zijn toereikende personele ondersteuning en passende voorzieningen conditio 
sine qua non. 
 
7. Rechtsbescherming 
Een afzonderlijk vraagstuk is dat van de rechtsbescherming voor burgers tegen 
besluiten die worden genomen in de overgangsfase. Op dit moment geldt op de 
Nederlandse Antillen de Landsverordening administratieve rechtspraak (LAR-NA), 

19 
8. Verdragen 
Aandacht is ook vereist voor de vraag hoe de verdragsrelaties voor de BES-eilanden 
gedurende de overgangsfase zullen zijn. 
De afdeling meent dat er geen reden is om nu al wijziging te brengen in de territoriale 
werking van geldende verdragen. Verdragen die alleen voor Nederland of alleen voor 
de Nederlandse Antillen gelden, kunnen hun territoriale werking voorlopig behouden. 
Geldt een verdrag alleen voor de Nederlandse Antillen en wordt de met dat verdrag 
corresponderende overheidstaak in de overgangsfase al overgedragen aan een 
Nederlands orgaan, dan zal dat orgaan ook de verdragsverplichtingen ten aanzien van 
de BES-eilanden overnemen. 
 
Voor de totstandkoming van nieuwe verdragen geldt in wezen hetzelfde. Zoals ook nu 
al het geval is zal per geval bekeken moeten worden voor welke delen van het 
Koninkrijk het nieuwe verdrag zal gelden. Zal een verdrag niet gaan gelden voor het 
Europese deel van Nederland maar wel voor de BES-eilanden en betreft het een 
bevoegdheid die aan het land Nederland is overgedragen, dan zal het land Nederland 
namens de BES-eilanden de verdragsrelaties moeten onderhouden. 
 
Voorts is er de tussencategorie van verdragen die door het Koninkrijk zijn ondertekend, 
maar waarvoor nog geen uitvoeringsregelingen tot stand zijn gekomen, en die om die 
reden nog niet zijn bekrachtigd of nog geen medegelding hebben. Verdragen die mede 
zullen gelden voor de BES-eilanden, zullen in vrijwel alle gevallen ook moeten gaan 
gelden voor het huidige land Nederlandse Antillen. De uitvoeringsregels die voor de 
Nederlandse Antillen tot stand komen, kunnen via de Invoeringswet BES mede van 
toepassing worden verklaard voor de BES. Komen deze uitvoeringsregels niet tijdig tot 
stand en ook de medegelding niet, dan kunnen speciaal op de BES toegespitste 
uitvoeringsregels worden vastgesteld bij rijkswet of algemene maatregel van 
rijksbestuur op basis van artikel 27, tweede volzin, in combinatie met artikel 38, tweede 
lid, van het Statuut, waarbij zo nodig ook de medegelding wordt bepaald. Toepassing 
van artikel 38 houdt in dat over de desbetreffende regeling overeenstemming bestaat 
tussen de betrokken organen (zie paragraaf 3, onderdeel a, van deze voorlichting). 
Ook zou in dergelijke gevallen, indien noodzakelijk, gebruik kunnen worden gemaakt 
van artikel 51 van het Statuut. Tot een dergelijke maatregel zal uitsluitend dienen te 
worden overgegaan, indien de achterstand in de implementatie het Koninkrijk dan wel 
het land Nederlandse Antillen in politieke of economische problemen brengt dan wel de 
internationale rechtsorde dreigt te schaden en minder ingrijpende stimulerings-
27
maatregelen onvoldoende soelaas blijken te bieden. 
 
9. Samenhang met de oprichting van de nieuwe landen 
Niet zeker is of de herstructurering van het Koninkrijk op alle onderdelen gelijk op zal 
gaan. Denkbaar is dat de overdracht naar het land Nederland van bevoegdheden voor 
de BES-eilanden, of de tijdelijke uitoefening van die bevoegdheden, op een eerder 
tijdstip zal plaatsvinden dan de overdracht van taken en bevoegdheden ten aanzien 
van de (beoogde) nieuwe landen Curaçao en Sint Maarten. De afdeling meent dat dit 
niet op juridische bezwaren hoeft te stuiten. 
Maatregelen op basis van artikel 38 van het Statuut kunnen namelijk territoriaal worden 
beperkt. Bij maatregelen die uitsluitend betrekking hebben op de BES-eilanden, is 
                                                 
27
  Zie het rapport van de Groep van Deskundigen als bedoeld in onderdeel H2 van de Slotverklaring van het 
Bestuurlijk Overleg over de Toekomstige Staatkundige Positie van Curaçao en Sint Maarten van februari 2008 (P. 
van Dijk, N.J. Winklaar en J.T. Wit, "Het Statuut voor het Koninkrijk der Nederlanden en de implementatie van 
verdragen"). 

