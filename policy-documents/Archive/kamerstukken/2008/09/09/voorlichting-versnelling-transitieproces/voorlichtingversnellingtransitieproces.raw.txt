 ’s-Gravenhage, 29 augustus 2008 
 
De Staatssecretaris van Binnenlandse  
Zaken en Koninkrijksrelaties, 
mevrouw drs. A.Th.B. Bijleveld 
Postbus 20011 
2500 EA  ‘S-GRAVENHAGE 
 
 
 
 
 
Ons nummer: W04.08.0213/I/K 
 
Betreft: Uw brief van 2 juni 2008 
 
 
 
 
 
 
 
 
 
Bij Uw bovenvermelde brief hebt U een verzoek gedaan overeenkomstig artikel 18, 
tweede lid, van de Wet op de Raad van State. 
 
Thans heeft afdeling I de beraadslagingen afgesloten en haar reactie op Uw verzoek 
vastgesteld. Mede namens de voorzitter van de afdeling doe ik U hierbij deze reactie 
toekomen.  
De Raad adviseert de reactie op het verzoek van de staatssecretaris zo spoedig 
mogelijk openbaar te maken en daarbij de procedure te volgen van de bekendmaking 
van de voorlichting inzake de hervorming van de staatkundige verhoudingen van de 
Antilliaanse eilanden binnen het Koninkrijk (2006), dit temeer nu, naar ik aanneem, 
over het nader rapport overleg zal moeten plaatsvinden met de Nederlands-
Antilliaanse regering. 

3 
Het aantal betrokkenen bij het transitieproces blijkt dan ook groter dan oorspronkelijk 
gedacht, terwijl het aantal beschikbare deskundigen beperkt is. Steeds bestaat het 
gevaar dat de vele partijen elkaar zien als tegenspelers in een lastig 
onderhandelingsproces over verschillende posities en belangen, in plaats van als 
partners met een gemeenschappelijk belang en doel: het oplossen van maatschap-
pelijke problemen en het bijdragen aan het welzijn van alle Koninkrijksburgers. Als de 
onderlinge informatie-uitwisseling mede daardoor stokt, kost onderlinge afstemming 
extra tijd. Dat geldt overigens niet alleen tussen maar ook binnen de landen van het 
Koninkrijk. Gebrek aan informatie over de voortgang en de te behalen resultaten is op 
alle eilanden een belangrijke klacht, zowel bij individuele burgers en non-
gouvernementele organisaties als bij ondernemers. Dat versmalt het draagvlak voor de 
beoogde veranderingen. 
 
Het voorbereidingsproces kan ook worden belemmerd als ambtelijke en politieke 
processen door elkaar lopen. In Nederland ligt een sterk accent op ambtelijke inbreng 
en posities, op de Nederlandse Antillen is sprake van een vaak sterke politisering. 
Deze twee verschillende belevingsniveaus passen slecht op elkaar. Het opbouwen en 
onderhouden van het noodzakelijke vertrouwen over en weer wordt ook belemmerd 
door het ontbreken van Koninkrijksorganen die als gemeenschappelijk worden ervaren, 
terwijl ook een geschillenregeling ontbreekt. Wederzijds vertrouwen is voorwaarde voor 
het doelgericht oplossen van maatschappelijke vraagstukken die in het transitieproces 
aan de orde zijn. De ernst van de problemen versterkt echter de neiging alles vast te 
leggen in regels met een sterke nadruk op controle en bestuur. Juridische vormgeving 
en controle en beheer dienen te worden ingezet als instrumenten om oplossingen te 
bereiken, zij zijn geen doel op zichzelf.  
 
De herstructurering is ook ingewikkeld omdat het Koninkrijk een grote mate van 
verscheidenheid kent, zowel binnen de landen en eilanden als tussen de landen en 
eilanden onderling. Wat werkt op Bonaire hoeft dat niet te doen op Sint Maarten; wat 
op Curaçao mislukt, kan op Aruba een praktische oplossing blijken. Dat vormt een van 
de redenen voor de herstructurering. Maatwerk is nodig, maar dat kan alleen als de 
gemeenschappelijke (kwaliteits)eisen en spelregels duidelijk zijn.  
 
Veel van de maatschappelijke vraagstukken op de eilanden van de Nederlandse 
Antillen hebben te maken met uitvoering en handhaving. Dergelijke uitvoerings-
problemen op microniveau worden zelden met nieuw macrobeleid opgelost. 
Desondanks wordt veelal de hoop vooral gericht op wetgeving en nieuw beleid. Maar 
hoe effectief zal een nieuwe en uitgebreide leerplichtregeling zijn als de reeds 
bestaande landsverordening feitelijk niet wordt gehandhaafd?  
 
In de Koninkrijksrelaties wordt overigens veel nadruk gelegd op zaken die niet 
voldoende functioneren. Echter, dat wat wel functioneert wordt soms te zeer uit het oog 
verloren. Een aantal instituties heeft zichzelf ook de afgelopen periode bewezen. Te 
denken valt bijvoorbeeld aan de Gouverneur, de Raad van Advies, het 
Gemeenschappelijk Hof van Justitie, de Bank Nederlandse Antillen en de Kustwacht 
voor de Nederlandse Antillen en Aruba.  
 
In de gegroeide samenwerkingspraktijk spelen Caribische bestuurders en Nederlandse 
ambtenaren een beleidsbepalende hoofdrol, terwijl consultants veel van het feitelijke 
 

5 
streefdatum voor de inwerkingtreding van de nieuwe structuur. Een eerdere streef-
datum (1 juli 2007) werd daarmee losgelaten.  
Op 7 juli 2007 – drie maanden na de eilandsraadverkiezingen – besloot de eilandsraad 
van het eilandgebied Curaçao alsnog (niettegenstaande aanhoudende vragen en 
bedenkingen) akkoord te gaan met het Slotakkoord van 2 november 2006. 
 
In de Voortgangsrapportage staatkundig proces Nederlandse Antillen van 27 maart 
2008 wordt uiteengezet dat er op vele dossiers vertraging is opgelopen, en dat de 
7
datum 15 december 2008 onhaalbaar is geworden.  
 
Het geheel overziend acht de afdeling wederzijds vertrouwen en concentratie op 
concrete oplossing van problemen randvoorwaarden voor het welslagen van de hierna 
te bespreken voorstellen. 
 
3. Versnelling van het proces 
De eerste vraag die aan de afdeling is voorgelegd, betreft de mogelijkheden en het 
juridisch instrumentarium om ervoor te zorgen dat de doorlooptijd van het proces tot 
het moment van overgang bekort wordt, tot uiterlijk 1 januari 2010. Gevraagd werd om 
deze mogelijkheden te onderzoeken met inachtneming van parlementaire 
betrokkenheid en het bestaande staatsrechtelijk kader. Dat laatste betekent dat de 
vraag of de overgang eventueel versneld zou kunnen worden door het opnemen van 
overgangsbepalingen bij de voor de transitie noodzakelijke wijziging van het Statuut 
buiten de gevraagde voorlichting valt. 
 
Het staatsrechtelijke kader bestaat uit het Statuut voor het Koninkrijk der Nederlanden, 
8
de Grondwet , de Samenwerkingsregeling Nederlandse Antillen en Aruba, en de 
Staatsregeling van de Nederlandse Antillen (Staatsregeling). Het transitieproces 
voltrekt zich langs twee sporen: 
− bij de nieuwe landen Curaçao en Sint Maarten gaat het om een horizontale 
overdracht van de taken en bevoegdheden van het land Nederlandse Antillen 
aan de nieuwe landen Curaçao en Sint Maarten; 
− bij de nieuwe openbare lichamen (de BES-eilanden) zal het uiteindelijke 
transitieproces in hoofdzaak neerkomen op overdracht van de taken en 
bevoegdheden van het land Nederlandse Antillen aan organen van het land 
9
Nederland. 
 
Hierna zal de afdeling ingaan op mogelijkheden om, door overdracht van bevoegd-
heden van het land Nederlandse Antillen aan de eilandgebieden – en daarmee aan de 
toekomstige landen – Curaçao en Sint Maarten, te komen tot versnelling van het 
transitieproces, gericht op het halen van de datum van 1 januari 2010.  
Alvorens dat te doen, merkt de afdeling op dat een essentiële voorwaarde voor het 
overdragen van bevoegdheden is dat het orgaan waaraan bevoegdheden worden 
                                                 
7
  Bij brief van de Staatssecretaris van Binnenlandse Zaken en Koninkrijksrelaties van 31 maart 2008 aan de 
Voorzitter van de Tweede Kamer der Staten-Generaal, Kamerstukken II 2007/2008, 31 200 IV, nr. 35. 
8
  De Grondwet regelt het koningschap, de in het Statuut genoemde organen van het Koninkrijk en de uitoefening van 
de koninklijke en wetgevende macht in aangelegenheden van het Koninkrijk voor zover het Statuut daarin niet 
voorziet (artikel 5, eerste lid, van het Statuut), en bevat daarnaast regels die betrekking hebben op 
 
Koninkrijksaangelegenheden, zoals de totstandkoming en goedkeuring van verdragen, en de verdediging.
9
 Parallel aan de onderhavige voorlichting brengt de afdeling ook voorlichting uit aan de Staatssecretaris van 
Binnenlandse Zaken en Koninkrijksrelaties over mogelijkheden voor gefaseerde herstructurering van de BES-
eilanden (no.W04.08.0175/I). 
 

7 
De regeling van autonomie wordt, zo bepaalt de Staatsregeling, nader geregeld in de 
Eilandenregeling Nederlandse Antillen (ERNA). De ERNA wordt gewijzigd bij 
11
landsverordening, volgens een verzwaarde procedure. 
De ERNA geeft in artikel 1 als uitgangspunt dat de eilandgebieden zelfstandig zijn ten 
aanzien van de verzorging van eigen aangelegenheden, met uitzondering van de in de 
artikelen 2 en 2a ERNA opgesomde onderwerpen. In artikel V, een overgangsbepaling 
bij artikel 1 ERNA, is bepaald dat bij of krachtens landsverordening het tijdstip wordt 
bepaald waarop de in artikel 1 bedoelde onderwerpen aan de eilandgebieden ook 
12
daadwerkelijk worden overgedragen. Dat is nog niet voor alle onderwerpen gebeurd. 
Om versnelde overdracht van de onder artikel 1 vallende, maar nog niet overgedragen, 
bevoegdheden mogelijk te maken zou een landsverordening tot stand kunnen worden 
gebracht die in die overdracht voorziet; eventueel zou kunnen worden voorzien in 
delegatie (overdracht bij landsbesluit houdende algemene maatregelen), als daarmee 
tijd kan worden gewonnen. 
Decentralisatie van de in de artikelen 2 en 2a genoemde onderwerpen is eveneens 
mogelijk; daarbij gelden niet de aanvullende procedurele eisen, zoals neergelegd in 
artikel 88, eerste lid. Landsbevoegdheden kunnen dus worden overgedragen aan de 
eilanden door het tot stand brengen van een landsverordening die strekt tot wijziging 
van artikel 2 en/of 2a ERNA. Dit is een bruikbaar instrument. 
 
De regeling van medebewind verdient geen aanbeveling. Immers, het streven is om het 
transitieproces te versnellen door overheidstaken volledig over te dragen. Medebewind 
houdt echter in dat een bestuurstaak door het landbestuur en het eilandsbestuur 
gezamenlijk wordt uitgevoerd. 
 
Er zijn overigens ook overheidstaken die niet in aanmerking komen voor decentralisatie 
of feitelijke overdracht. De afdeling noemt hier: 
− Het hoger toezicht, geregeld in de artikelen 98 tot en met 104 ERNA. Dit 
onderwerp leent zich naar zijn aard niet voor decentralisatie. 
− Bevoegdheden van het land Nederlandse Antillen die in het Statuut worden 
toegekend. Deze bevoegdheden kunnen niet vooruitlopend op de definitieve 
transitie worden aangepast. Het gaat hier vooral om bevoegdheden bij de 
totstandkoming van rijksregelingen en verdragen. 
 
In de Slotverklaring van het bestuurlijk overleg Nederlandse Antillen, Curaçao en Sint 
Maarten van 2 november 2006, is afgesproken dat de rechterlijke organisatie in het 
Caribisch deel van het Koninkrijk en daarmee samenhangende onderwerpen op het 
gebied van de rechtspleging bij consensusrijkswet zullen worden geregeld. 
Decentralisatie voor die onderwerpen is reeds om die reden niet aan de orde. 
 
b.  Tijdelijke overdracht van bepaalde bevoegdheden aan Koninkrijksorganen  
De opheffing van het land Nederlandse Antillen en de oprichting van de landen 
Curaçao en Sint Maarten zijn gelijktijdig voorzien. Het is van belang dat deze drie 
handelingen op hetzelfde moment plaatsvinden, al is het maar omdat het weinig 
praktisch is het land Nederlandse Antillen te laten voortbestaan als dat nog maar uit 
één eiland bestaat. 
                                                 
11
  De aanvullende procedurele eisen houden in dat de landsverordening moet worden aanvaard met twee derde van 
het wettelijk aantal leden van de Staten, en dat de Koninkrijksregering moet instemmen met de wijziging. 
12 
  Artikel V, eerste lid, ERNA. A.B. van Rijn, Staatsrecht van de Nederlandse Antillen, Deventer 1999, bladzijde 203.
 

9 
Het transitieproces vraagt veel van alle betrokkenen, terwijl tegelijkertijd – zoals wordt 
geconstateerd in het verzoek om voorlichting – de landsdiensten de facto steeds meer 
ontmanteld raken. Dat kan ertoe leiden dat er een juridisch of bestuurlijk tekort ontstaat 
dat niet kon worden voorzien, of dat zichtbaar is dat een dergelijk tekort gaat ontstaan, 
terwijl dat, door de voortgang van het transitieproces, niet kan worden voorkomen. Ook 
kan, inherent aan datzelfde proces, de ambtelijke of bestuurlijke capaciteit geleidelijk 
aan steeds meer knelpunten gaan vertonen. In die omstandigheden zal feitelijk moeten 
worden geconstateerd dat het landsbestuur niet meer toekomt aan een behoorlijke 
uitoefening van zijn taak. 
Gevolg van dergelijke ontwikkelingen kan zijn dat instituties in de Nederlandse Antillen 
de deugdelijkheid van bestuur niet langer kunnen waarborgen, zonder dat daarvoor 
iemand een verwijt kan worden gemaakt. Er is dan sprake van een uitzonderlijke 
situatie, maar dan één waarvan het einde is voorzien op het moment waarop de nieuw 
te vormen bestuurlijke instituties gereed en in staat zijn om hun verantwoordelijkheid 
voor de deugdelijkheid van bestuur op zich te nemen. 
 
Onder normale omstandigheden zou de inzet van artikel 51 een afwijking betekenen 
van de reguliere bevoegdheidverdeling, die eraan zou moeten bijdragen dat zo spoedig 
mogelijk kan worden teruggekeerd naar de bestaande orde. In de bijzondere 
omstandigheden van het transitieproces zal artikel 51 echter veeleer het karakter 
hebben van een hulpmiddel, dat is gericht op het bevorderen van een spoedige 
overgang naar de beoogde nieuwe structuur. 
 
Het voorgaande betekent naar het oordeel van de afdeling dat de transitie kan leiden 
tot de situatie waarin, anders dan onder normale omstandigheden het geval zou zijn 
geweest, (ook) de tijdelijke inzet van het middel van artikel 51 in aanmerking zou 
moeten kunnen komen, mits er uitzicht bestaat dat de nieuwe landen de taak binnen 
afzienbare tijd zelf kunnen verrichten. Zoals gezegd gaat het dan om taakwaarneming. 
 
De weg van artikel 52 lijkt de afdeling in de gegeven situatie minder begaanbaar. Deze 
weg veronderstelt namelijk het tot stand komen van landsverordeningen. Daarmee zal 
in de gegeven situatie al snel zo veel tijd zijn gemoeid dat daardoor de nagestreefde 
versnelling niet wordt bereikt. 
 
De afdeling acht het overigens niet ondenkbeeldig dat er bevoegdheden zijn die na de 
transitie zonder bezwaar kunnen worden uitgeoefend door één van de nieuwe landen, 
maar (althans vooralsnog) niet door het andere land, omdat deze uitoefening in 
verband met de bestuurlijke capaciteit van dat land niet verantwoord is. Indien – zoals 
hiervoor voorgesteld – bevoegdheden voor de periode tot aan de transitie tijdelijk zijn 
ondergebracht bij bepaalde Koninkrijksorganen, zou deze tijdelijke regeling kunnen 
worden voortgezet na de transitie, voor de duur dat de deugdelijkheid van bestuur dit 
nodig maakt. De juridische grondslag daarvoor zou gecreëerd kunnen worden in het 
overgangsrecht bij de wijziging van het Statuut; zo’n overgangsregeling zou kunnen 
inhouden dat de vóór de transitie geldende regelingen tijdelijk hun rechtskracht 
15
behouden, totdat het bevoegde gezag deze regelingen vervallen verklaart. Met deze 
vorm van maatwerk zouden de voorwaarden kunnen worden geschapen om beide 
landen op 1 januari 2010 in aanmerking te laten komen voor de status van nieuw land, 
en zou verder uitstel daarvan kunnen worden voorkomen.  
                                                 
15 
  Zie bijvoorbeeld artikel 28 van de Wet algemene regels herindeling.
 

11 
 
Naar het oordeel van de afdeling moet voor alle betrokken partijen het belang voorop 
staan de datum van 1 januari 2010 te halen, zodat niet opnieuw uitstel nodig is. Gelet 
op de periode die nu nog beschikbaar is – ruim 16 maanden – vereist dit een strak 
tijdschema, en de wil om in goede afstemming datgene te doen wat nodig is. Zeker nu 
de ontmanteling van het land Nederlandse Antillen feitelijk al enige tijd gaande is, zou 
verdere vertraging grote risico's inhouden voor de kwaliteit van bestuur op de eilanden, 
en voor het transitieproces als zodanig.  
 
Als de hiervoor bedoelde inspanningen het beoogde resultaat hebben, betekent dit dat 
de verkiezingen voor de Staten van de Nederlandse Antillen in hoge mate een 
theoretisch vraagstuk zijn geworden. Immers, het land zal dan in januari 2010 in ieder 
geval de facto niet meer bestaan, en tijdig voordien zullen al verkiezingen moeten zijn 
gehouden voor de vertegenwoordigende lichamen van beide nieuwe landen. Daarbij 
komt dat in 2006 is afgesproken dat er op Koninkrijksniveau een wettelijke voorziening 
zal moeten worden getroffen om de nieuwe entiteiten met de wijzigingen van het 
Statuut in te laten stemmen en ook overigens in staat te stellen regelingen te treffen. 
De afdeling acht de vraag naar uitstel van de verkiezingen daarom nu niet aan de orde.  
 
6. Totstandkoming nieuwe Staatsregelingen 
Ten slotte is aandacht van belang voor de vraag hoe de Staatsregelingen van de 
nieuwe landen Curaçao en Sint Maarten tot stand kunnen worden gebracht. 
De Staatsregelingen van de Nederlandse Antillen en Aruba kunnen worden gewijzigd 
bij landsverordening. Deze landsverordening kan in de Staten alleen worden 
16
aangenomen met twee derde van de uitgebrachte stemmen. Heeft de wijziging 
betrekking op de fundamentele menselijke rechten en vrijheden, de bevoegdheden van 
de Gouverneur, de bevoegdheden van de vertegenwoordigende lichamen van de 
landen of de rechtspraak, dan wordt vooraf het gevoelen van de regering van het 
Koninkrijk ingewonnen. De wijziging treedt niet in werking dan nadat de regering van 
17
het Koninkrijk met de wijziging heeft ingestemd. 
 
De Staatsregelingen voor de nieuwe landen kunnen volgens dezelfde procedure 
worden vastgesteld. Het nadeel daarvan is echter dat met deze procedure de nodige 
tijd gemoeid zal zijn: eerst moeten, door wijziging van het Statuut, de nieuwe landen 
worden opgericht en de Staten worden gekozen, pas daarna kunnen zij de 
Staatsregeling in procedure brengen.  
 
18
Bij de statuswijziging van Aruba is een andere procedure gevolgd: bij rijkswet werd 
bepaald dat de eilandsraad van het eiland Aruba met twee derde meerderheid een 
ontwerp-Staatsregeling zou vaststellen, mits vooraf het gevoelen van de 
Koninkrijksregering daarover zou worden ingewonnen en de Koninkrijksregering kon 
instemmen met het door de eilandsraad aanvaarde ontwerp. Deze ontwerp-
Staatsregeling verkreeg op het tijdstip waarop Aruba de status van land kreeg, de 
hoedanigheid van Staatsregeling van Aruba. Met deze procedure werd het mogelijk om 
al in een vroeg stadium de tekst van de nieuwe Staatsregeling vast te stellen. Daarmee 
werd een procedureel vereiste gesteld dat niet als zodanig in het Statuut is geregeld: 
                                                 
16 
 Artikel 42, tweede lid, van het Statuut; artikel 149 van de Staatsregeling.
17 
 Artikel 44 van het Statuut.
18
 Rijkswet van 20 juni 1985, houdende vaststelling van enige overgangsbepalingen in verband met het verkrijgen van 
 
de hoedanigheid van land in het Koninkrijk door Aruba, Stb. 370.
 

