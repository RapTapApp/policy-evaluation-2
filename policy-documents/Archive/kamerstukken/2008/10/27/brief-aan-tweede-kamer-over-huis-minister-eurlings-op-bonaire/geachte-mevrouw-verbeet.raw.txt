 
 
Geachte mevrouw Verbeet, 
 
 
Het kabinet stelt zeer op prijs de door de g.a. de heer Remkes aangedragen 
mogelijkheid om te reageren op hetgeen gisteren tijdens het debat over de begroting 
voor Koninkrijksrelaties naar voren is gebracht door de g.a. de heer Brinkman. 
 
Het is bewindspersonen niet verboden een z.g. tweede huis te hebben. Verhuur is 
evenmin verboden; indien de opbrengst boven een bepaalde netto grens ligt, vergt dit 
zakelijk belang een afweging. Zulks volgt uit de brief aan de Tweede Kamer van 20 
december 2002 inzake de Beoordeling van kandidaat-ministers- en staatssecretarissen 
(TK, 2002-2003, 28 754, nr. 1); ik wijs in het bijzonder op de passages over financiële 
en zakelijke belangen, en op de navolgende passage: “Daarbij vestig ik uw aandacht 
er op dat als uitgangspunt wordt gehanteerd dat financiële en zakelijke belangen van 
een partner, meerderjarige kinderen en andere familieleden in de regel niet relevant 
worden geacht. De motivering hiervoor is dat in de huidige maatschappij mensen als 
zelfstandige individuen worden beschouwd die geacht worden economisch 
onafhankelijk te zijn. Het past daarbij niet om van de partner of familieleden van een 
kandidaat bewindspersoon te eisen dat zij ingrijpende financiële of zakelijke 
veranderingen aanbrengen in hun leven om de kandidatuur van betrokkene mogelijk 
te maken. Het is ook ongewenst dat het ambt van bewindspersoon voor een 
belangrijke groep geschikte kandidaten enkel en alleen vanwege de maatschappelijke 
positie van partner of verwanten onbereikbaar zou zijn. De grens van relevante 
financiële en zakelijke belangen die tijdens de formatie aan de orde zijn wordt 
daarom gelegd bij die belangen waarover de kandidaat-bewindspersoon persoonlijk 
(mede-)zeggenschap heeft”. 
 
In mijn, naar afronding van een kabinetsformatie gebruikelijke, brief van 23 februari 
2007 (kenmerk 3073926) heb ik (o.a.) gemeld dat de volgende bewindslieden een 
tweede huis hebben dat (mogelijk) (deels) verhuurd wordt, en dat zulks geen 
relevante zakelijke belangen zijn die een bijzondere regeling vergen. Ik citeer: “Voorts 
hebben minister Van der Hoeven, minister Klink en staatssecretaris Dijksma gemeld 
dat zij ieder een tweede woning bezitten die (mogelijk) verhuurd wordt en dat 

 
 
Na het aantreden van het huidige kabinet heeft geen van de andere bewindslieden 
een tweede huis aangekocht, met uitzondering, naast minister Eurlings, van 
staatssecretaris Albayrak die voor eigen gebruik een nieuwe woning heeft gekocht en 
haar ‘oude’ woning nu verhuurt, en van staatssecretaris De Jager die zeer recent 
besloten heeft tot aankoop van een tweede woning (in Duitsland), maar waarvan de 
vastlegging in het kadaster nog moet plaatsvinden. Deze woning is niet bedoeld voor 
verhuur. Staatssecretaris De Jager heeft mij aangegeven dat, mocht hij ooit van plan 
zijn wel deze woning (deels) te willen verhuren, hij mij dit tevoren zal melden. Beide 
bewindslieden hebben mij dit gemeld en een en ander vergt naar mijn oordeel geen 
bijzondere regeling.  
 
Ik neem derhalve met kracht afstand van de niet gefundeerde suggesties die door de 
g.a. de heer Brinkman gisteren in uw Kamer zijn geuit. 
 
De Minister-President a.i. 
Minister van Algemene Zaken a.i., 
 
 
W. Bos 
 
Pagina 
3/3 

