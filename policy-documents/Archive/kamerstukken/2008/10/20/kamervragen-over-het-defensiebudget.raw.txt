 Ministerie van Defensie 
 
   
  Postbus 20701 
  2500 ES Den Haag 
  Telefoon (070) 318 81 88 
  Fax (070) 318 78 88 
    
de Voorzitter van de Tweede Kamer 
Aan 
der Staten-Generaal 
Plein 2 
2511 CR Den Haag 
Datum 17 oktober 2008 
Ons kenmerk HDAB 2008027486 
Onderwerp Antwoorden op de vragen van de Vaste Kamercommissie 
voor Defensie over de defensiebegroting 
 
 
 
Hierbij bieden wij u de antwoorden aan op de vragen van de vaste commissie voor Defensie 
over de defensiebegroting (ingezonden 1 oktober 2008, kenmerk 08-DEF-B-164). 
 
 
 
 
 
DE MINISTER VAN DEFENSIE                    DE STAATSSECRETARIS VAN DEFENSIE 
 
 
 
 
E. van Middelkoop    drs. J.G. de Vries 
 
 
 
 
 
Pagina  1/90

 Ministerie van Defensie 
 
(loon- en prijspeil 2008) toont een vrijwel stabiel defensiebudget. Dit blijkt uit het volgende 
overzicht: 
 
(Bedragen x € 1000) 
Omschrijving/Jaren 2009 2010 2011 2012 2013 
Stand OB 2009 8.472.367 8.347.938 8.293.102 8.049.208 8.045.573 
AF: Crisisbeheersingsoperaties (HGIS) -326.100 -322.500 -278.000 -198.000 -198.000 
       Attachés (HGIS) -20.688 -20.688 -20.688 -20.688 -20.688 
       Verkoopopbrengsten -344.308 -332.758 -325.600 -141.258 -91.258 
Netto defensiebudget 7.781.271 7.671.992 7.668.814 7.689.262 7.735.627 
 
Er zijn dan ook geen consequenties voor de inrichting van de krijgsmacht. Verdere reducties 
zijn niet voorzien. De ambities en doelen zoals gesteld in de begroting, inclusief het ´in 
rustiger vaarwater´ brengen van de organisatie, zijn met deze begroting verzekerd.  
De defensie-uitgaven als percentage van het Bruto Nationaal Product dalen in deze periode 
geleidelijk van 1,4 naar 1,3. De uitkomst van de Verkenningen, waaraan in de vraag wordt 
gerefereerd, zal voor de huidige kabinetsperiode geen financiële consequenties hebben. 
 
Vraag 2 
Hoe heeft de defensiebegroting zich ontwikkeld (in vergelijkbare bedragen) in de jaren 
1990 t/m 2009? Hoe hebben de uitgaven van de Homogene Groep Internationale 
Samenwerking (HGIS) t.b.v. buitenlandse missies van Nederlandse militairen zich 
ontwikkeld (vanaf het moment dat men begon dergelijke bijdragen vanuit de HGIS in te 
zetten - eveneens in vergelijkbare bedragen op jaarbasis)? Welke bedragen zijn in de 
jaren voordat vanuit HGIS bijdragen werden geleverd voor buitenlandse missies van 
Nederlandse militairen, vanuit de defensiebegroting zelf voor dat doel uitgegeven (dus 
bedragen die corresponderen met hetgeen nu vanuit de HGIS wordt betaald maar die 
toen kennelijk vanuit de defensiebegroting zelf werden betaald - eveneens in 
vergelijkbare bedragen en eventueel gebaseerd op ramingen)?  
 
In onderstaande tabel is zowel de ontwikkeling van het defensiebudget zoals vastgesteld in 
de respectievelijke begrotingen, als de gerealiseerde additionele uitgaven voor 
crisisbeheersingsoperaties (exclusief VN-contributies) vanaf 1990 weergegeven. 
 
 
 
Pagina  3/90

 Ministerie van Defensie 
 
Hoe beoordeelt u de afstoting van vele zware wapensystemen in het licht van de geo- 
en veiligheidspolitieke ontwikkelingen met betrekking tot Rusland? Is het waar dat 
Rusland zijn defensiebudget in één jaar met 25% verhoogt? 
 
Het Russische optreden in Georgië en de krachtige Russische uitspraken over mogelijke 
toetreding van Oekraïne en Georgië tot de Navo wijzen op het streven van Moskou naar 
behoud of herstel van macht en invloed in gebieden van de voormalige Sovjet-Unie. De 
onlangs aangekondigde verhoging van het defensiebudget, die voor een belangrijk deel 
beoogt de verouderde krijgsmacht te moderniseren, bevestigt het beeld van een assertiever 
en economisch sterker geworden Rusland. De ontwikkeling van de Russische 
defensiebestedingen worden nauwgezet gevolgd en beoordeeld. De verhoging van het 
Russische defensiebudget van 23,1 procent bedraagt door de inflatie van 10 procent in 
Rusland overigens effectief ongeveer 13 procent. Nederland blijft zich, zoals aangekondigd in 
de beleidsbrief Wereldwijd Dienstbaar, onverminderd inzetten voor verdere transformatie van 
de eigen krijgsmacht alsmede die van bondgenoten en partners in Navo- en EU-verband. De 
Navo- en EU-lidstaten worden gestimuleerd te investeren in expeditionaire capaciteiten. 
Expeditionaire strijdkrachten zijn geschikt om het volledige scala van operaties uit te voeren, 
inclusief territoriale verdediging. De investeringsquote van 20 procent die Defensie hanteert is 
een belangrijke voorwaarde voor het behoud van de slagkracht van onze krijgsmacht. 
 
Vraag 5 
Welke gevolgen heeft het afzien van de BTW-verhoging voor de defensiebegroting? 
Om welk bedrag gaat het? Is dit reeds in de begroting verwerkt?  
 
De BTW-verhoging, die was voorzien voor 2009, is niet in de begroting verwerkt. De 
ontwerpbegroting 2009 is volgens voorschrift van het ministerie van Financiën opgesteld in 
het loon- en prijspeil van 2008. Het niet doorgaan van deze verhoging heeft derhalve geen 
gevolgen voor de defensiebegroting. 
 
Vraag 6 
In hoeverre bestaat de ambitie om de oefening JPOW voor Nederland te behouden? 
 
Het is de onverminderde ambitie de oefening Joint Project Optic Windmill voor Nederland te 
behouden. 
 
 
Pagina  5/90

 Ministerie van Defensie 
 
In onderstaande tabel zijn de initiële salarisgegevens voor burger- en militair personeel 
opgenomen (met uitzondering van de baten-lastendiensten, zie daarvoor de tweede tabel). 
De gegevens met betrekking tot extern ingehuurd personeel worden zoals eerder aan de 
Kamer gemeld niet als zodanig geraamd, maar maken impliciet deel uit van het budget voor 
burger- en militair personeel.  
 
Bedragen x € 1 miljoen      
  Burgerpersoneel Militair personeel 
 + over/  + over/ 
Begroting Budget *) Realisatie - tekort Budget *) Realisatie  - tekort 
2003 748,7 748,4 0,3 2.084,6 2.108,7 -24,1 
2004 712,6 683,9 28,7 1.992,9 2.022,6 -29,7 
2005 648,4 651,7 -3,3 1.989,7 2.006,5 -16,8 
2006 694,4 689,7 4,7 2.134,0 2.065,6 68,4 
2007 654,4 679,5 -25,1 2.145,0 2.028,3 116,7 
2008 727,9   2.281,1   
*) om een goede vergelijking mogelijk te maken zijn de gepresenteerde bedragen opgebouwd uit de ontwerpbegroting van het 
betreffende jaar en verhoogd met de loonbijstelling op basis van de vigerende CAO-afspraken. Hiermee is het loonpeil van 
budget en realisatie vergelijkbaar. De realisatiecijfers voor 2008 zijn nog niet bekend. 
 
De in dit overzicht gepresenteerde vrijval in het salarisbudget wordt veroorzaakt door 
vacatures in het formatiebestand. Die vrijval is grotendeels benut voor de inhuur van 
personele capaciteit en is daarnaast - conform de begrotingsregels - gebruikt voor het 
oplossen van budgettaire knelpunten door tegenvallers op andere artikelonderdelen.  
 
Voor de baten-lastendiensten is in onderstaande tabel de raming en realisatie weergegeven. 
Bij de baten-lastendiensten is geen sprake van vrijval van budget zoals bij de andere 
defensieonderdelen. Onder- en overrealisatie van budgetten komt uiteindelijk ten laste of ten 
gunste van het resultaat (conform de Regeling Baten-lastendiensten 2007) en moet ook in 
relatie worden gezien met de omzet. 
 
Bedragen x € 1 miljoen  
  burgerpersoneel militair personeel inhuur 
begroting budget realisatie vrijval budget realisatie vrijval budget realisatie vrijval 
2003 98,0 93,4 4,6 6,8 6,5 0,3 25,0 14,0 11,0 
2004 114,2 95,3 18,,9 7,4 6,2 1,2 14,5 26,9 -12,4 
 
 
Pagina  7/90

 Ministerie van Defensie 
 
2006 2007 2008
MAN VROUW MAN VROUW MAN VROUW
Commando Zeestrijdkrachten Manschappen 2947 455 2742 380 2786 374
Onderofficier 4095 309 3685 304 3657 324
Subalterne officier 780 119 715 109 838 126
Hoofdofficier 615 47 572 53 518 53
Vlag- en opperofficier 14 0 14 0 10 0
Subtotaal 8451 930 7728 846 7809 877
Manschappen 9791 1080 9268 1004 9409 1034
Commmado Landstrijdkrachten
Onderofficier 6307 302 6225 302 6251 326
Subalterne officier 1667 140 1531 136 1682 163
Hoofdofficier 1326 34 1281 35 1171 34
Vlag- en opperofficier 20 1 22 1 16 1
Subtotaal 19111 1557 18327 1478 18529 1558
Commando Luchtstrijdkrachten Manschappen 2204 249 2133 222 2140 225
Onderofficier 3895 287 3660 265 3572 260
Subalterne officier 1090 148 1001 121 1077 125
Hoofdofficier 700 50 668 55 557 60
Vlag- en opperofficier 12 0 12 0 8 0
Subtotaal 7901 734 7474 663 7354 670
Koninklijke Marechaussee Manschappen 921 203 1030 281 1052 301
Onderofficier 3871 423 3435 397 3423 404,5
Subalterne officier 356 14 400 19 411 19
Hoofdofficier 131 8 165 9 158 8
Vlag- en opperofficier 5 0 5 0 5 0
Subtotaal 5284 648 5035 706 5049 732,5
Bestuursstaf Manschappen 8 4 9 3 7 4
Onderofficier 159 10 155 8 152 9
Subalterne officier 114 17 107 16 111 15
Hoofdofficier 495 23 496 27 481 30
Vlag- en opperofficier 29 0 25 0 27 0
Subtotaal 805 54 792 54 778 58
Commando Diensten Centra Manschappen 734 120 884 175 440 94
Onderofficier 1131 140 1060 122 990 96
Subalterne officier 690 161 722 170 364 126
Hoofdofficier 375 34 572 62 837 43
Vlag- en opperofficier 8 0 8 0 21 0
Subtotaal 2938 455 3246 529 2652 359
Defensie Materieel Organisatie Manschappen 19 1 18 1 20 1
Onderofficier 410 12 551 11 530 10
Subalterne officier 251 11 316 13 308 10
Hoofdofficier 262 6 374 8 352 9
Vlag- en opperofficier 7 0 8 1 9 1
Subtotaal 949 30 1267 34 1219 31
Defensie Totaal 45439 4408 43869 4310 43390 4286
 
 
 
 
Vraag 11 
Hoeveel vrouwen werken er als burgerpersoneel, onderverdeeld in BBRA-schalen, in 
elk krijgsmachtonderdeel van Defensie in de jaren 2003, 2004, 2005, 2006, 2007 en 
2008? 
 
Vraag 12 
 
 
Pagina  9/90

 Ministerie van Defensie 
 
Hoeveel personeelsleden werken op 1 januari 2007 en 2008 in deeltijd? Kunt u dit 
specificeren naar aantal uur per week dat wordt gewerkt? Hoeveel vrouwen en hoeveel 
mannen zijn dit? 
 
Vraag 15 
Welke functies werden in deeltijd vervuld op 1 januari 2007 en 2008? 
 
Aantal deeltijdwerkers naar geslacht in 2007 en 2008 (1 januari): 
 
2007 2008
MAN 689 889
VROUW 2202 2297
TOTAAL 2891 3186
 
 
Aantal deeltijdwerkers naar aantal uur per week in 2008: 
 
MAN 00-20 uren 296
20-32 uren 593
Totaal 889
VROUW 00-20 uren 642
20-32 uren 1655
Totaal 2297
TOTAAL 00-20 uren 938
20-32 uren 2248
Totaal 3186
 
 
Het aantal medewerkers dat in deeltijd werkt is groter dan het aantal deeltijdfuncties. Om in 
de behoefte van medewerkers te kunnen voorzien wordt waar mogelijk toegestaan dat 
voltijds functies in deeltijd worden ingevuld door ofwel meerdere deeltijdmedewerkers op één 
functie te plaatsen of door de herverdeling van het werk. Een bruikbaar overzicht van 
deeltijdfuncties is dan ook niet te geven. Deeltijdwerk komt vooral voor onder 
burgerpersoneel met administratieve en ondersteunende functies alsmede op 
beleidsfuncties.  
 
Vraag 16 
 
 
Pagina  11/90

 Ministerie van Defensie 
 
instrumenten? Welke instrumenten gaat u specifiek benutten om de uitstroom en 
doorstroom te beschrijven? 
 
De instrumenten die worden gebruikt zijn een psychologische keuring, een selectie-interview, 
een medische keuring en een veiligheidsonderzoek. Deze instrumenten worden al jaren 
gebruikt en onlangs zijn de objectiviteit van het selectie-interview bij kandidaten met een 
verschillende culturele achtergrond en de actualiteit van de medische eisen nog eens tegen 
het licht gehouden. In de uitwerking van het Actieplan Werving en Behoud dat u 15 oktober jl. 
is gestuurd wordt hier nader op ingegaan. 
 
Vraag 20 
Welke concrete maatregelen treft u om vrouwen de gelegenheid te bieden om binnen 
schooltijden te werken en zorgtaken te verrichten? 
 
Vraag 21 
Welke concrete maatregelen treft u om mannen de gelegenheid te bieden om binnen 
schooltijden te werken en zorgtaken te verrichten? 
 
Vraag 22 
Hoeveel kost het extra om mannen en vrouwen de gelegenheid te geven om zorgtaken 
te verrichten en binnen schooltijden te werken? Welke consequenties heeft dit voor de 
herverdeling van taken? Welke consequenties heeft dit voor de missies? 
 
Defensie kent verschillende mogelijkheden voor zowel mannen als vrouwen om de werktijden 
zo in te richten dat wordt gewerkt binnen de schooltijden. Allereerst bestaat de mogelijkheid 
in deeltijd te werken en in overleg met de leidinggevende de werktijden aan te passen aan de 
schooltijden. Overleg met de leidinggevende en maatwerk zijn daarbij sleutelwoorden. Ook 
wanneer niet in deeltijd wordt gewerkt is het mogelijk om de werktijden aan te passen aan de 
schooltijden. Daarnaast komt het voor dat een functie door meerdere medewerkers wordt 
gedeeld. De leidinggevende verdeelt daarbij het werk binnen de toegestane formatieruimte. 
Vaak is sprake van herverdeling van taken. In deze constructies is er geen sprake van extra 
kosten. Gevolgen voor de missies zijn er niet. De mogelijkheden te werken in deeltijd of met 
flexibele werktijden wordt voor militairen opgeschort tijdens een missie. 
 
 
 
Pagina  13/90

 Ministerie van Defensie 
 
 
 
Vraag 25 
Wat is op dit moment de stand van zaken voor wat betreft de accreditatie van de 
opleidingen die worden aangeboden aan de Koninklijke Militaire Academie (KMA) en 
het Koninklijk Instituut voor de Marine (KIM)? 
 
Defensie streeft al geruime tijd naar de civiele erkenning van haar wetenschappelijke 
opleidingen. De grote inspanning die dat vraagt van het ministerie, vooral van de 
Nederlandse Defensie Academie (NLDA), moet de komende periode vruchten afwerpen. De 
Faculteit Militaire Wetenschappen (FMW) van de NLDA verzorgt het wetenschappelijk 
onderwijs voor KIM en KMA. In november 2008 zal de opleiding Militaire 
Bedrijfswetenschappen worden gevisiteerd. Het streven is in 2009 de overige 
bacheloropleidingen eerst te laten visiteren en daarna te accrediteren.  
 
Vraag 26 
Wat is de stand van zaken voor wat betreft de schadeloosstelling voor veteranen? 
Hoeveel veteranen hebben hier mogelijk recht op? Om welk totaal bedrag gaat het 
hierbij?  
 
Vraag 190 
Wat is de stand van zaken voor wat betreft de schadeloosstelling voor veteranen? 
Hoeveel veteranen hebben hier mogelijk recht op? Om hoeveel geld zou het daarbij 
gaan? 
 
Het overleg met de Centrales van Overheidspersoneel over dit onderwerp is nog niet 
voltooid. Er is dan ook niets te zeggen over de aantallen militaire oorlogs- en 
dienstslachtoffers die mogelijk een aanspraak krijgen en de daarbij behorende kosten. 
 
Vraag 27 
Wat waren de kosten van het ‘Benchmark’-onderzoek naar de effectiviteit van het 
gebruik van een wervingsbonus in het kader van het actieplan Werving en Behoud? 
Kunt u bij de beantwoording de verschillende kosten specificeren, waarbij in ieder 
 
 
Pagina  15/90

 Ministerie van Defensie 
 
Wat zijn de exacte wervingsresultaten tot op heden? Op welke wijze gaat u de tekorten 
bij de vliegers, de luchtverkeersleiders, special forces, technisch-, ICT-, EOD- en 
medisch personeel oplossen? Hoe groot zijn deze tekorten nu, toegespitst per functie? 
 
Elk half jaar ontvangt u een rapportage in het kader van het Flexibel Personeelssysteem 
(FPS) waarin ook de cijfers van de wervingsresultaten (belangstellenden, sollicitanten, 
aanstelbaren, instroom) staan. Voor de meest recente gegevens verwijs ik u naar de laatste 
rapportage van 29 augustus 2008 (Kamerstuk 31243 nr.9). 
 
In de nadere uitwerking van het Actieplan Werving en Behoud dat u 15 oktober jl. is gestuurd, 
wordt nader ingegaan op de maatregelen om de tekorten op te lossen. Het gaat om de 
invoering van een wervingsbonus, het gebruik van bindingspremies, loopbaangesprekken 
met alle mensen in een schaarse categorie in 2008, uitbreiding van de IDR-constructie voor 
bepaalde medische vakgebieden en het terugdringen van het opleidingsverloop. 
 
Vraag 31 
Kunt u aangeven hoeveel vacatures extra de krijgsmacht nog kan dragen met het 
huidig ambitieniveau? Wanneer zal de uitstroom naar uw inschatting een weerslag 
hebben op de uitvoering van operationeel taken? 
 
Het aantal vacatures dat nog zal ontstaan is mede afhankelijk van de arbeidsmarktpositie van 
Defensie. De verwachting is dat het aantal vacatures op termijn zal afnemen door onder 
andere de maatregelen in het kader van het Actieplan Werving en Behoud. Voor de komende 
periode is de verwachting dat enkele categorieën een bezetting van minder dan 80 procent 
zullen hebben. Door zorgvuldig om te gaan met deze schaarse capaciteiten zal de uitvoering 
van de operationele taken mogelijk blijven. 
 
Vraag 32 
Kunt u aangeven waar we in de begroting de niet betaalde salarissen voor de meer dan 
7000 vacatures terug kunnen vinden? Worden deze middelen gereserveerd? Zo neen, 
wat gebeurt er met dit geld? Kunt u aangeven welke activiteiten er met de 
gereserveerde 50 miljoen euro voor werving in 2009 gedaan zullen worden? Heeft u bij 
deze activiteiten een concrete doelstelling, bijvoorbeeld op vlak van het aantal te 
werven militairen? 
 
 
Pagina  17/90

 Ministerie van Defensie 
 
 
De verouderde en versnipperde IV-systemen voor voorraadbeheer worden op termijn 
vervangen door SAP-systemen. In dat proces wordt tevens de vervuiling in de databestanden 
weggewerkt. De projectorganisatie Speer heeft hierin een regiefunctie. In 2009 zal de eerste 
materieellogistieke module worden ingevoerd. Grote delen van de defensieorganisatie zullen 
echter tot na 2010 nog gebruik moeten maken van de huidige systemen. Tot die tijd worden 
nog noodzakelijke aanpassingen en verbeteringen in deze systemen doorgevoerd om het 
voorraadbeheer te optimaliseren. Dit betreft onder meer de IV-ondersteuning voor 
cryptobeheer, wapenbeheer en munitiebeheer.  
 
Ten slotte wordt ook ruimschoots aandacht besteed aan de inzet van voldoende en 
deskundig personeel, onder andere door het terugplaatsen van beheerders bij de eenheden, 
verbetering van de opleiding en vorming en het langer op functie houden van dit personeel.  
 
Vraag 34 
Waar wordt in de begroting helder hoeveel geld er is ingeboekt voor de inhuur van 
externen? Is er een indicatie te geven van op welke onderdelen meer externen 
ingehuurd zullen gaan worden in 2009, en op welke wijze is daarmee rekening 
gehouden in de huidige begroting?  
 
Zoals eerder aan de Kamer is gemeld zijn in de begroting de uitgaven voor de inhuur van 
externen niet zichtbaar. De inhuur van externen voor projecten wordt in het projectbudget 
geraamd. Op basis van de vastgestelde organieke omvang van de organisatie wordt een 
financiële raming opgesteld. De in de loop van het begrotingsjaar benodigde inhuur van 
personele capaciteit om vacatures te vullen wordt niet apart begroot, maar bekostigd uit de 
vrijval. Zie ook het antwoord op vraag 9. De omvang van de inhuur voor 2009 is mede 
afhankelijk van het aantal vacatures. Om die reden kunnen nog geen uitspraken worden 
gedaan over de inhuur in 2009.  
 
Vraag 35 
Waarom kon nog niet bij deze Defensiebegroting voor 2009 een aanzet worden 
gemaakt om de toelichting bij de operationele doelstellingen meer ‘VBTB-proof’ te 
maken en de prestatie-/sturingsgegevens van de ondersteunende diensten (Defensie 
Materieel Organisatie (DMO) en Commando Dienstencentra (CDC) ) te concretiseren?  
 
 
Pagina  19/90

 Ministerie van Defensie 
 
heeft alle zeilen moeten bijzetten om het nieuwe evenwicht tussen de taken van de 
krijgsmacht en de beschikbare middelen te bereiken. Vrijwel geen onderdeel van Defensie is 
de afgelopen jaren gevrijwaard gebleven van ingrijpende veranderingen en veel 
personeelsleden zijn van werkplek veranderd, hebben moeten wennen aan veranderde 
werkomstandigheden of hebben Defensie verlaten. Om die reden, met investeren in 
personeel als prioriteit, is het streven naar rust en stabiliteit in de organisatie als belangrijk 
aandachtspunt in de beleidbrief Wereldwijd Dienstbaar uit 2007 genoemd.      
 
Vraag 37  
In hoeverre is stabiliteit in de organisatie een haalbare doelstelling, gezien de huidige 
personele onderbezetting en de ambitieuze doelen uit de brief  ‘Wereldwijd Dienstbaar’ 
van 18 september 2007?  
    
De uitvoering van de doelen uit Wereldwijd Dienstbaar verloopt volgens plan en leidt niet tot 
overmatige onrust in de organisatie. Wereldwijd Dienstbaar heeft onder andere tot doel deze 
stabiliteit te bevorderen. De huidige ondervulling legt extra beslag op het personeel, vooral in 
schaarse categorieën en in verband met de uitzenddruk. In het Actieplan Werving en 
Behoud, waarvan de nadere uitwerking u op 15 oktober jl. is toegestuurd, wordt daarom 
specifieke aandacht besteed aan de invloed van de onderbezetting en de vertrekredenen van 
het personeel, en de maatregelen om personeel te behouden.     
 
Vraag 38 
Wat betekent: “De huidige (inter-)nationale verplichtingen vergen bovendien veel van 
de krijgsmacht, zowel in uitvoering en de voorbereiding als in de ondersteuning en 
opleidingen en training” concreet? Kunt u duidelijk maken: 
- wat de kortste opleidingsduur, en training is na in dienst treden van militairen 
die de afgelopen twee jaar zijn uitgezonden;  
- waaruit de uitvoering, voorbereiding en ondersteuning, personeel zowel als 
materieel, bestaat in verhouding tot de daadwerkelijke inzet in missie gebieden? 
- Wat ‘kost’ een militair op missie in Uruzgan aan personele inzet ter 
voorbereiding, ondersteuning, opleidingen en training? 
 
De opleidingsduur per militair is afhankelijk van de functionele eisen die aan het personeel 
worden gesteld. Het hieronder beschreven opleidingstraject kan echter als indicatie dienen. 
 
 
Pagina  21/90

 Ministerie van Defensie 
 
Welke middelen heeft Nederland om een adequate bijdrage te leveren aan het geven 
van tegenweer aan een eventueel hernieuwde dreiging vanuit Oost Europa? Hoe wordt 
de hernieuwde assertiviteit van Rusland op veiligheidspolitiek gebied beoordeeld door 
de NAVO? 
 
Voor de gevolgen van de toegenomen assertiviteit van Rusland op veiligheidspolitiek gebied 
voor de inrichting van de Nederlandse krijgsmacht, verwijs ik naar het antwoord op vraag 4. 
De Navo heeft de Russische erkenning van de onafhankelijkheid van Zuid-Ossetië en 
Abchazië veroordeeld en heeft besloten dat er geen sprake kan zijn van business as usual 
met Rusland. Dit betekent onder meer dat de Navo-Rusland Raad (NRR) voorlopig niet meer 
bijeenkomt. Hoewel enkele Navo-lidstaten de behoefte hebben concrete maatregelen te 
nemen om de in hun ogen toegenomen Russische dreiging het hoofd te bieden, is de 
algemene mening dat er geen twijfel bestaat aan de toereikendheid van het artikel 5-principe 
van wederzijdse bijstand binnen het Navo-verdrag. Niettemin zal een nieuwe 
dreigingsanalyse worden gemaakt en wordt de Navo contingency planning kritisch bezien. 
Nederland steunt deze benadering. Tegelijkertijd onderstreept Nederland het belang van een 
voortgaande dialoog met Rusland. Rusland blijft immers een strategische partner waarmee 
samenwerking noodzakelijk is om oplossingen te zoeken voor tal van belangrijke 
internationale (veiligheids-) kwesties (non-proliferatie, MOVP, energiezekerheid, Afghanistan, 
klimaatbeheersing etc.).  
 
Vraag 41 
Zullen bij de verkenningen ook de toegenomen assertiviteit van Rusland op 
veiligheidspolitiek gebied, het sterk vergrote veiligheidspolitieke profiel van de 
Volksrepubliek China, de instabiliteit in belangrijke delen van Azië (zoals in 
Afghanistan en Pakistan) en in belangrijke delen van Afrika (zoals in Tsjaad, Soedan, 
Somalië enz.), de toename van de piraterij, de groeiende vraag naar grondstoffen enz. 
worden verdisconteerd? 
 
De verkenningen dienen, op grond van de op langere termijn te verwachten ontwikkelingen 
en mogelijke scenario’s, zonder beperkingen beleidsopties te formuleren met betrekking tot 
de toekomstige ambities voor de Nederlandse defensie-inspanning, de daaruit voortvloeiende 
samenstelling en toerusting van de krijgsmacht en het daarbij behorende niveau van de 
 
 
Pagina  23/90

 Ministerie van Defensie 
 
voornemen vijf Apache-helikopters te verkopen. Bij de intensiveringen op het gebied van 
NEC, inlichtingen en informatievoorziening zal gebruik worden gemaakt van de bij de 
kennisinstituten aanwezige kennis en het innovatieve vermogen van de industrie. Innovatie is 
nodig om producten te ontwikkelen die voldoen aan de door Defensie gestelde eisen. 
 
Vraag 44 
Voor welk wetenschappelijk onderzoek zal de 1 miljoen ( begroting ministerie van 
Binnenlandse Zaken en Koninkrijksrelaties ) worden ingezet? 
 
De eerste tranche gelden voor het programma Nederland Ondernemend Innovatieland (NOI) 
voor 2008, net een bedrag van € 1 miljoen, wordt via de Maatschappelijke Innovatieagenda 
Veiligheid besteed aan het interdepartementale project voor de bescherming van 
brandweerpersoneel en de ontwikkeling van compacte brandblusmiddelen. 
 
Vraag 45 
Zal vóór het debat over de defensiebegroting in de Tweede Kamer duidelijkheid 
worden geboden over de actuele spanningen die zich voordoen bij de Task Force 
Uruzgan en die hebben geleid tot het op non-actief stellen van een peloton?   
 
In de stand van zakenbrief over de Nederlandse bijdrage aan ISAF wordt u nader 
geïnformeerd over het tijdelijk op non-actief stellen van een peloton in Uruzgan. Zoals u is 
gemeld in de brief van 3 oktober 2008 ontvangt u de stand van zakenbrief uiterlijk 20 oktober 
2008. 
 
Vraag 46 
Welke interdepartementale projecten zijn inmiddels in het kader van het 
Innovatieprogramma Veiligheid geïnitieerd gezien het extra bedrag van 54 miljoen euro 
ten behoeve van de ministeries van Binnenlandse Zaken en Koninkrijksrelaties, 
Justitie en Defensie?  
  
De uitwerking van de Maatschappelijke Innovatieagenda Veiligheid heeft plaats langs twee 
sporen. Het eerste spoor betreft de uitwerking van projecten die mogelijk in 2008 nog geheel 
of gedeeltelijk kunnen worden aanbesteed. Het gaat om projecten die kunnen worden 
 
 
Pagina  25/90

 Ministerie van Defensie 
 
Hoe bent u precies van plan om reservisten en post-actieven meer in te zetten op het 
gebied van 'Security Sector Reform' in fragiele staten als Burundi en de Democratische 
Republiek Congo? 
 
Bij de inrichting van de SSR-pool wordt zoveel mogelijk rekening gehouden met het 
vraaggestuurde karakter van SSR-missies. Daarom beschikt Defensie over een bestand van 
zestig deskundigen met uiteenlopende bestuurlijke en beleidsmatige kennis en ervaring naast 
de overige uitzendbare defensiemedewerkers en reservisten (waaronder postactieve 
militairen). 
 
Defensie heeft al ervaring met de inzet van reservisten bij SSR-missies. Daartoe is bij het 
Commando Landstrijdkrachten een pool van functioneel specialisten ondergebracht. Deze 
pool bevat gekwalificeerde officieren voor SSR-missies. Zij worden op basis van vrijwilligheid 
ingezet voor een kortdurende uitzending (gemiddeld twee maanden). De mogelijkheden om 
hen langer uit te zenden worden nog onderzocht. 
 
Vraag 50 
Welke acties en concrete plannen zullen in 2009 en 2010 uitgewerkt worden, gezien uw 
opmerking dat ‘vooral met de defensie industrie strategie Defensie en Economische 
Zaken oog voor het belang van defensiegerelateerde bedrijven in ons land steunen’? 
Zullen er financiële prikkels met name richting het Midden en KleinBedrijf (MKB) 
worden opgezet? 
 
Defensie zal de instrumenten die in de DIS zijn beschreven verder uitwerken. Het gaat hierbij 
onder meer om de volgende punten: 
• Het proces dat moet leiden tot Launching Customership zal worden verbeterd; 
• Het overleg tussen de overheid en de industrie over mogelijkheden voor de 
Nederlandse industrie bij verwervingstrajecten zal worden geïntensiveerd;  
• De overheid zal, in overleg met de industrie, de mogelijkheid van het creëren van een 
Navo-expertfunctie onderzoeken;  
• Defensie zal samen met de ministeries van Binnenlandse Zaken, Justitie en 
Economische Zaken de thema’s van het innovatieprogramma Veiligheid verder 
uitwerken in drie programmalijnen voor de komende vier jaar. Deze programmalijnen 
 
 
Pagina  27/90

 Ministerie van Defensie 
 
krijgsmacht de meeste laagvliegtrainingen, oefeningen boven compagniesniveau en  
schietoefeningen voor grotere kalibers in het buitenland uitvoert, kan wel worden voorzien in 
de volledige oefenbehoefte. De beperkte hoeveelheid oefen- en schietterreinen in Nederland 
vormt daardoor op dit moment geen probleem, maar betekent voor het personeel wel veel 
extra nachten van huis. De ligging en de omvang van de laagvliegmogelijkheden in 
Nederland worden op dit moment geëvalueerd. Over de voortgang van deze evaluatie wordt 
de Kamer naar verwachting eind 2008 nader geïnformeerd.  
 
Vraag 54 
Kunt u nader toelichten wat u bedoelt met "soms financiële winst"? Wanneer is dit wel 
het geval, en wanneer niet en om welke bedragen gaat het hier? 
 
Het milieubeleid van Defensie kent twee typen maatregelen. Er zijn maatregelen waarbij de 
gedane investering zich niet in geld terugverdient, maar wel bijdraagt tot een verbetering van 
de milieukwaliteit. Hierbij valt te denken aan het opruimen van oude bodemverontreiniging, 
het inkopen van “groene” energie en het verbeteren van natuurwaarden op oefenterreinen. 
Daarnaast zijn er maatregelen waarbij de investering zich tijdens de exploitatie binnen een 
bepaalde tijd terug verdient, zoals de toepassing van energie- en waterbesparende 
maatregelen.  
 
Vraag 55 
Hoe definieert u 'milieuwinst' en hoe bent u van plan dit te gaan meten dan wel 
inzichtelijk te maken welke 'milieuwinst' er behaald is? 
 
“Milieuwinst” is een verlaging van de belasting van het milieu en een verbetering van de 
milieukwaliteit. Defensie meet haar milieubelasting al vanaf 1999 met behulp van een 
computerondersteund systeem. Daarin is vastgelegd welke milieubelasting hoe, door wie en 
wanneer moet worden gemeten en gerapporteerd. Ieder jaar wordt deze informatie 
gepubliceerd in het Milieujaarverslag Defensie, dat sinds twee jaar is opgenomen in het 
departementale jaarverslag. Deze verslagen zijn aan het parlement aangeboden.  
 
Vraag 56 
In hoeverre levert diversiteit een bijdrage aan integratie en op welke integratie en van 
wat doelt u? 
 
 
Pagina  29/90

 Ministerie van Defensie 
 
vertrekt? Zijn hiervoor structurele oplossingen voorhanden en zijn die oplossingen 
betaalbaar binnen het huidige budget? 
 
De organisatie van Defensie is een resultante van de ambitie van de Nederlandse regering 
op het gebied van veiligheid en de overige taken die aan Defensie zijn opgedragen. De 
organisatie die daarvoor nodig is, is op dit moment niet volledig gevuld. Een volledig gevulde 
organisatie is op langere termijn noodzakelijk om enerzijds de ambities structureel te kunnen 
waarmaken en anderzijds de druk voor het personeel niet te hoog te laten oplopen. Als met 
vergroting van het personeelsbestand wordt bedoeld het beter vullen van de organisatie klopt 
de stelling. Nu al wordt de uitzendlast zo goed mogelijk over het beschikbare 
personeelsbestand verdeeld, waarbij het individuele uitzendritme onverminderd het 
uitgangspunt is. In de nadere uitwerking van het Actieplan Werving en Behoud dat u 15 
oktober jl. is gestuurd, worden diverse maatregelen genoemd die de spiraal van de 
teruglopende vulling moeten doorbeken. 
 
Vraag 59 
Hoe beoordeelt de regering de kritiek van de vakbond VBM/NOV op het schrappen van 
1500 personeelsfunctionarissen? Hoe verhoudt zich dat tot de inspanningen om 
personeel te behouden voor Defensie? 
 
Vraag 69 
Hoe verhoudt zich het streven  van een verhoging van het aantal loopbaanbegeleiders 
tot het wegbezuinigen van personeelsfunctionarissen (inmiddels zouden er aldus 
reeds 1200 zijn vertrokken en dat aantal zou nog moeten oplopen tot 1500)? 
 
De door VBM/NOV veronderstelde relatie tussen de reductie van de desbetreffende 1.500 
arbeidsplaatsen en de behoudproblematiek bestaat niet. De reductie van de arbeidsplaatsen 
betreft een efficiencymaatregel door in hoofdzaak administratieve en specialistische taken in 
het kader van het nieuwe P&O-dienstverleningsmodel te concentreren bij P&O-
dienstencentra en specifieke P&O-taken digitaal of door middel van selfservice af te 
handelen. Doordat de werklast hiermee afneemt, kan ook de daarmee corresponderende 
formatie navenant worden gereduceerd. Het betrokken personeel wordt opgenomen in het 
herplaatsingstraject en komt in aanmerking voor de plaatsing op vacatures. De uitbreiding 
 
 
Pagina  31/90

 Ministerie van Defensie 
 
Waar ligt de ondergrens van het uitvoeren van de huidige missie in Afghanistan 
aangezien er op dit moment meer dan 7000 vacatures zijn? Kan de krijgsmacht deze 
taken uitvoeren tot augustus 2010? 
 
De krijgsmacht is in staat de opgedragen taken in Afghanistan tot augustus 2010 uit te 
voeren. De hiervoor benodigde eenheden zijn al aangewezen. 
 
Vraag 62 
 
Is het reëel om nog vóór 2012 een volledige vulling te verwachten? Zo ja, op welke 
wijze? Zo neen, hoe denkt u de gestelde operationele doelen ( niet de ambities ) uit te 
blijven voeren? 
 
Het streven blijft gericht op een volledige vulling. Zoals gesteld in het Actieplan Werving en 
Behoud en de nadere uitwerking die u 15 oktober jl. heeft ontvangen stelt Defensie alles in 
het werk om de vulling te verbeteren. Daarbij blijven echter ook externe factoren een rol 
spelen, waaronder de krapte op de arbeidsmarkt. Ook zullen enkele maatregelen in het kader 
van behoud vermoedelijk pas op langere termijn effect sorteren. De ondervulling in het 
algemeen en de schaarste in bepaalde categorieën stellen Defensie met enige regelmaat 
voor forse uitdagingen. Met maatwerk kan in veel gevallen de haalbaarheid van de 
operationele doelen worden gegarandeerd. Als het niet anders kan moeten tijdelijke 
beperkingen van capaciteiten worden geaccepteerd. 
 
Vraag 63 
Zie het antwoord op vraag 60.  
 
Vraag 64 
Wanneer kan de Kamer een update van het actieplan Gender en het actieplan Gender 
Force verwachten? Wat is dat stand van zaken met betrekking tot de naleving van 
Resolutie 1325 van de Veiligheidsraad Verenigde Naties ? Op welke wijze zal zowel het 
actieplan Gender, Gender Force als ook de naleving van Resolutie 1325 van de 
Veiligheidsraad Verenigde Naties worden meegenomen in het actieplan Werving en 
Behoud? 
 
 
 
Pagina  33/90

 Ministerie van Defensie 
 
Vraag 68 
Kan worden aangegeven hoe de omvang van het personeelsbestand bij Defensie 
(totaal) zich in de afgelopen tien jaar (incl. 2008) heeft verhouden tot een volledige 
vulling? Wat is een reële schatting van de kosten die moeten worden gemaakt om bij 
de voortgaande inzet van Nederlandse militairen in Afghanistan en/of elders en bij de 
huidige situatie op de arbeidsmarkt toch weer een volledige vulling te krijgen? 
  
Met het Defensie migratieplan is in februari 2005 gestart met het plannen en begroten van de 
formatieve omvang van de defensieorganisatie. Daarvoor werd er alleen gepland en begroot 
op basis van de personele omvang, de zogenaamde begrotingssterkte. Deze 
begrotingssterkte hield geen verband met de omvang van de formatie en bovendien werd de 
formatieve omvang niet op één manier geregistreerd. Dit maakt het onmogelijk de vulling voor 
de periode tot en met 2005 te geven. In onderstaande tabel is de vulling voor de periode 
2006-2008 opgenomen (meetmoment januari). 
 
 
 2006 2007 2008 
Vullingspercentage 93,3% 97,3% 93,2% 
 
Omdat in 2006 de migratie naar een defensieorganisatie die betaalbaar en volledig gevuld 
zou moeten worden (O=P=F) nog in volle gang was, valt het vullingspercentage laag uit. In 
2007 is de migratie grotendeels voltooid en daarmee was ook het vullingspercentage sterk 
toegenomen. Sindsdien is de organisatie slechts in geringe mate aangepast terwijl de 
personele sterkte door het negatieve saldo van in- en uitstroom is afgenomen. Dit resulteert 
in een lager vullingspercentage. Tot op heden is er nog steeds sprake van een afnemende 
sterke. Het vullingspercentage in september 2008 bedroeg 92,3 procent.  
 
De brief over de voortgang van het Actieplan Werving en Behoud van 15 oktober jl. gaat 
nader in op belangrijke factoren voor de werving en het behoud van personeel en de extra 
financiële inspanningen voor de uitvoering van het actieplan. In het actieplan van 4 april 2008 
is gesteld dat de vulling van de defensieorganisatie nauw samenhangt met externe factoren, 
zoals de situatie op de arbeidsmarkt en de toestand van de economie. Daarnaast zijn niet 
altijd kosten verbonden aan de instrumenten om tot een betere vulling te komen. 
 
 
 
Pagina  35/90

 Ministerie van Defensie 
 
toelages voor medewerkers met een specifieke competentie. Tevens wordt met behulp van 
niet-financiële maatregelen, zoals loopbaanplanning, getracht het personeel voor Defensie te 
behouden.  
  
Het besluit van een medewerker om Defensie te verlaten is, zo blijkt uit de exitinterviews, 
gebaseerd op een combinatie van factoren. Een financiële afweging is één van die factoren. 
De bindingspremie wordt ingezet waar tekorten aan personeel bestaan en waar tevens wordt 
geconstateerd dat er op de arbeidsmarkt een hoger salaris wordt betaald. De stellige 
overtuiging bestaat dat de bindingspremie bijdraagt tot het behoud van personeel. Dit is 
echter lastig te kwantificeren. 
 
Het bedrag aan uitgaven voor bindingspremies bedroeg € 3,9 miljoen in 2005, € 3,2 miljoen 
in 2006 en € 2,6 miljoen in 2007. Tot en met 2007 bestond de mogelijkheid van uitwisseling 
van de budgetten voor binding en voor differentiatie in beloning (onder andere 
functioneringsgratificaties en functioneringstoelagen). Het totaal aan uitgaven voor deze 
beide categorieën bedroeg € 36,0 miljoen in 2005, € 34,4 miljoen in 2006 en € 33,5 miljoen in 
2007. Dit komt overeen met ongeveer 1 procent van de loonsom voor al het actief dienende 
militaire en burgerpersoneel. 
 
Doordat bindingspremies veelal aan het einde van de afgesproken bindingsperiode worden 
uitbetaald, is er sprake van een tijdverschil tussen het moment van toekenning en het 
financiële beslag. De hierboven geschetste daling van de uitgaven is geen gevolg van de 
recente vullingsproblemen, maar van de periode dat Defensie midden in een traject van 
reducties zat. De huidige vullingsproblemen leiden nu tot nieuwe toekenningen die in latere 
jaren tot meer uitgaven zullen leiden. 
 
In het kader van het de arbeidsvoorwaardenovereenkomst 2007-2009 zijn de mogelijkheden 
voor de toekenning van bindingspremies door de defensieonderdelen verruimd en is het 
budget voor differentiatie in beloning verlaagd naar 0,4 procent van de loonsom. In dat kader 
is de mogelijkheid de budgetten voor binding en voor differentiatie in beloning uit te wisselen 
per 1 januari 2008 beëindigd. 
 
Vraag 74 
 
 
Pagina  37/90

 Ministerie van Defensie 
 
Is het reëel bij militair personeel streefcijfers te hanteren die uiteenlopen van 15 % voor 
het Commando Zeestrijdkrachten (CZSK) tot 30 % bij het Commando Koninklijke 
Marechaussee (CKMar)? Zo ja, hoe gaat dit de komende jaren vorm krijgen? 
 
De aantallen vrouwen verschillen per defensieonderdeel en de streefcijfers komen tegemoet 
aan de reële mogelijkheden. Zo werken bij het Commando Dienstencentra en de 
Bestuursstaf relatief hoge aantallen vrouwen. Het Commando Landstrijdkrachten en het 
Commando Zeestrijdkrachten hebben de minste vrouwen in dienst. Juist deze onderdelen 
besteden extra aandacht aan de werving van vrouwen. Zo zijn er speciale vrouwenvaardagen 
en survivalweekenden. De aandacht voor het behalen van de streefcijfers blijft ook komende 
jaren onverminderd hoog. Initiatieven speciaal gericht op voor vrouwen worden onafgebroken 
verder ontwikkeld.  
 
Vraag 78 
Hoeveel vrouwen volgen momenteel de opleiding aan het KIM, aan te geven per 
leerjaar?  
 
Vraag 79 
Hoeveel vrouwen volgen momenteel de opleiding aan de KMA, aan te geven per 
leerjaar ( zowel tweejarige als vierjarige opleiding )?  
 
De inrichting van de opleiding aan het KIM en de KMA maakt het niet goed mogelijk van 
leerjaren te spreken. Wel kan worden weergegeven hoeveel vrouwen per 
opkomstjaar momenteel in opleiding zijn: 
  
Jaar KIM KMA (tweejarig) KMA (vierjarig) 
2003 3 0 1 
2004 5 0 4 
2005 8 4 8 
2006 11 3 6 
2007 12 13 14 
2008 22 24 25 
Totaal 61 44 58 
 
 
 
Pagina  39/90

 Ministerie van Defensie 
 
 
Na de beëindiging van de verplichte rapportage in het kader van de Wet Stimulering 
Arbeidsdeelname Minderheden (SAMEN) na 2003 is de betrouwbare registratie van etnisch 
culturele herkomst - vanwege het vrijwillige karakter - niet meer gegarandeerd. Daardoor zijn 
vanaf 2004 tot op heden geen actuele gegevens beschikbaar.  
 
Hieronder treft u het aandeel etnisch culturele minderheden bij militair en burgerpersoneel in 
2002 en 2003. 
 
 2002 2003 
Militair personeel 7,3% 7,6% 
Burgerpersoneel 6,6% 6,7% 
 
Gezien de doelstellingen van het diversiteitbeleid acht Defensie het van belang inzicht te 
hebben in getalsmatige sterkte van etnisch culturele minderheden. Dit zal op een andere 
manier gebeuren dan volgens de registratiemethode van de Wet SAMEN. Defensie zal op 
grond van verschillende bronnen periodiek de samenstelling van het personeelbestand en de 
effecten van het diversiteitbeleid bepalen.  
 
Vraag 85 
In welke salarisschalen worden vrouwen, nu en in de toekomst, het meest geworven 
om te voldoen aan de 30 procent van instroom van vrouwelijk burgerpersoneel? 
 
Vraag 86 
In welke salarisschalen worden allochtonen, nu en in de toekomst, het meest 
geworven om te voldoen aan het "allochtonen-percentage" van de beroepsbevolking 
van instroom van allochtoon personeel? 
 
Defensie streeft naar een representatieve vertegenwoordiging van vrouwen en etnisch 
culturele minderheden op alle niveaus in de organisatie. Het diversiteitbeleid Defensie omvat 
daarom diverse maatregelen gericht op de instroom en doorstroom van vrouwen en etnisch 
culturele minderheden op verschillende niveaus. 
 
Vraag 87 
 
 
Pagina  41/90

 Ministerie van Defensie 
 
 
Vraag 92 
Op welke wijze worden extra middelen ten behoeve van de inlichtingenketen ingezet 
komend jaar voor de missie in Afghanistan, uit de 15,1 miljoen voor 2009?  
 
Vraag 93 
Hoeveel van de €15,1 miljoen voor de inlichtingenketen is extra geld (ten opzichte van 
voorgaande jaren) ter versterking ervan? 
 
Mede op basis van de bevindingen van de commissie-Dessens is besloten tot een 
versterking van de inlichtingenketen van Defensie. Deze versterking bestaat uit het 
versterken van de Militaire Inlichtingen- en Veiligheidsdienst (MIVD), de oprichting en 
versterking van de Defensiebrede Operationele Inlichtingencapaciteit (DOIC) en de oprichting 
en uitbreiding van een eigen inlichtingenfunctionaliteit bij de Directie Operaties van 
Defensiestaf. In 2008 is voor de versterking van de inlichtingenketen € 9,9 miljoen 
gereserveerd, in 2009 € 15,1 miljoen. Deze uitbreidingen zijn generiek en structureel van 
aard en komen mede ten goede van de missie in Afghanistan. 
 
Vraag 94 
Kan de Kamer over het traject tot oprichting van een permanent hoofdkwartier nader 
geïnformeerd worden? 
 
Vraag 95 
Waarom is de oprichting van het permanent hoofdkwartier vertraagd? Welke gevolgen 
heeft dit voor de lopende missie? Is het niet van belang meer urgentie in te zetten voor 
het opzetten van het permanent hoofdkwartier in plaats van 2011 pas tot uitvoering te 
komen? Welke belemmeringen liggen hier?  
 
In de brief Wereldwijd Dienstbaar van september 2007 is gesteld dat een permanent 
gezamenlijk hoofdkwartier naar verwachting vanaf 2010 operationeel zal zijn. Om dit te 
verwezenlijken is een projectgroep ingesteld die bezig is met een studie naar de taken, 
verantwoordelijkheden en bevoegdheden binnen het kader van de integrale planning van 
operaties en de aansturing van de voorbereiding en uitvoering daarvan. Deze studie moet 
uitmonden in een model dat via een reorganisatietraject gestalte krijgt in het permanente 
 
 
Pagina  43/90

 Ministerie van Defensie 
 
Hoeveel van het bedrag van 20 miljoen euro dat is gereserveerd voor de verbetering 
van de informatievoorziening in 2009 is extra geld, bovenop de uitgaven in 2008? 
       
De reservering van € 20 miljoen voor de verbetering van de informatievoorziening in 2009 
maakt deel uit van de € 120 miljoen die wordt genoemd in de brief  'Toelichting SPEER-
briefing' van 7 november 2007 (Kamerstuk 31 200 X nr. 40).  
    
Vraag 99 
Kunt u aangeven hoe omgegaan wordt met de schade die veroorzaakt is bij het 
ongeval in de Bommelerwaard met een Apache? Betaalt Defensie de kosten? Zo ja, 
waarom doet het ministerie van Financiën dit niet? Kan de beschadigde Apache 
gerepareerd worden?  
 
De afhandeling van de schade in verband met het ongeval in de Bommelerwaard is vanwege 
het grote aantal schademeldingen belegd bij de Dienst Regelingen van het ministerie van 
Landbouw Natuur en Voedselkwaliteit (LNV), conform het besluit van de ministerraad van 21 
december 2007. Hiertoe is bij het ministerie van LNV een loket ingericht waar gedupeerden 
hun schade kunnen melden. De schades worden afgehandeld volgens een vast stramien. 
Een projectgroep Stroomstoring, onder voorzitterschap van Defensie en met de Dienst 
Regelingen, het ministerie van Binnenlandse Zaken en Koninkrijksrelaties en de 
Landsadvocaat, houdt toezicht daarop. De Tweede Kamer zal bij Najaarsnota 2008 worden 
geïnformeerd over de budgettaire afhandeling voor 2008. Bij Voorjaarsnota 2009 wordt 
besloten over de budgettaire afhandeling voor dat jaar en verder. De beschadigde Apache 
kan worden gerepareerd met assistentie door de industrie in het kader van de bestaande 
ondersteuningscontracten met Boeing en de Amerikaanse landmacht. 
 
Vraag 100 
Hoe kunt u garanderen dat de aanschaf van de F-35 Joint Strike Fighter een groter 
financieel volume aan orders voor Nederlandse bedrijven zal opleveren? 
 
Het JSF-programma is een Amerikaans participatieprogramma waarbij andere landen, 
waaronder Nederland, deelnemen aan de ontwikkeling van het toestel. Anders dan bij 
compensatie worden in dit participatieprogramma geen garanties gegeven over de te behalen 
orders voor de industrie. Wel zijn er ten aanzien van het JSF-programma schattingen 
 
 
Pagina  45/90

 Ministerie van Defensie 
 
 
De bekostiging van het strategische luchttransport in het kader van het C-17-project is 
conform het Memorandum of Understanding als volgt verdeeld over de jaarschijven 
(bedragen x €  miljoen exclusief exploitatiekosten): 
 
Begroting Bedrag 
2008 84 
2009 22 
2010 18 
2011 6 
 
De volledige strategische transportbehoefte van de krijgsmacht wordt zo veel mogelijk 
centraal gecoördineerd. DVVO voorziet zo doelmatig mogelijk in de behoefte met eigen 
defensiecapaciteit, civiele inhuur, capaciteit van internationale partners via het Movement 
Coordination Centre Europe (MCCE), of capaciteit via een afroepcontract van de Strategic 
Airlift Interim Solution (SALIS). Beschikbaarheid is hierbij het sleutelwoord. Vanwege de 
diversiteit van de gebruikte luchttransportmiddelen en omdat de gebruikmaking van 
luchttransport van internationale partners niet in geld is uit te drukken, kost het enige tijd om 
deze kosten inzichtelijk te maken. Voor de behandeling van de defensiebegroting 2009 zullen 
wij hierop terugkomen, mede in het licht van de toezegging tijdens het algemeen overleg over 
de Navo van 6 oktober jl.  
 
Vraag 103 
Zullen de exploitatiekosten van de deelname aan het C-17 initiatief vanuit HGIS 
gefinancierd worden?  
 
Ja, althans voor de uren die voor crisisbeheersingsoperaties worden gevlogen. 
 
Vraag 104 
Wanneer wordt het besluit genomen voor de locatie van het Europees luchttransport 
commando EATC en kan de Kamer over de uitkomsten hiervan nader geïnformeerd 
worden? 
 
 
 
Pagina  47/90

 Ministerie van Defensie 
 
Op welke wijze zullen medewerkers, maar ook medezeggenschapsraden worden 
betrokken wanneer u aangeeft dat “de oplossingen zullen worden gevonden in 
structuur, procedures, en regelgeving, cultuur, communicatie en educatie”?  
 
Deze oplossingen zullen worden gevonden door de medewerkers te betrekken bij de 
analysesessies en door de resultaten te delen. In de analysesessies worden de oorzaken van 
de problemen in het beheer geanalyseerd en worden gepaste maatregelen bepaald. De 
medezeggenschapsraden worden, in overeenstemming met de geldende regels, betrokken 
wanneer de structuren worden aangepast. 
 
Vraag 108 
Zijn er concreet meetbare doelen geformuleerd in de verbeteringsplannen voor het 
financieel beheer binnen de diverse defensieonderdelen voor 2009? Zo ja, welke? Zo 
neen, waarom niet? Welke bevoegdheden krijgt de ‘projectgeneraal‘? 
 
Ja, er zijn concreet meetbare doelen per defensieonderdeel geformuleerd. In overleg met de 
Algemene Rekenkamer is een toetsingskader ontwikkeld om de effecten van de uitgewerkte 
verbetermaatregelen te kunnen meten. 
De doelen zijn onder meer het verbeteren van: 
• De kwaliteit van de directe doorbelastingen van de dienstverlening door de baten-
lastendiensten; 
• De kwaliteit van het betalingsproces; 
• De kwaliteit van de beperkte verificatie van facturen kleiner dan € 1.250; 
• De kwaliteit van de Europese aanbesteding; 
• De kwalitatieve vulling van de organisatie; 
 
De projectgeneraal heeft de dagelijkse leiding over het project. De stuurgroep adviseert de 
ambtelijke en de politieke leiding van het departement bij de besluitvorming. 
 
Vraag 109 
Hoeveel ‘project generaals’ telt Defensie op dit moment? 
 
Voor diverse projecten bij Defensie zijn generaals als verantwoordelijke aangewezen. 
Doorgaans gaat het om projecten naast hun reguliere functie. Voorbeelden zijn de 
 
 
Pagina  49/90

 Ministerie van Defensie 
 
opleidingen en vormen tevens een logistieke reserve. De overige drie zijn omgebouwd tot 
simulator en instructievoertuig. De trainingscapaciteit voldoet aan de behoefte. 
 
Vraag 113 
Welke ‘staartnummers’ hebben de 18 F-16’s die in 2009 zullen worden afgestoten? 
Hoeveel vlieguren hebben zij gemaakt vanaf de datum van aanschaf?  Hebben deze F-
16’s een bijdrage geleverd aan de missie in Afghanistan? 
 
Vraag 115 
Kunt een overzicht naar de Kamer sturen van alle F-16’s met daarin opgenomen, vanaf 
de datum van aanschaf, het aantal vlieguren per jaar van alle 90 F-16 die in het bezit 
zijn van de Nederlandse krijgsmacht? 
 
Vraag 116 
Hoe beoordeelt u de reductie van het aantal F-16’s van 90 naar 72 in het licht van het 
regeringsvoornemen om bij de vervanging van de F-16 in totaal 85 nieuwe toestellen 
aan te schaffen? 
 
Vraag 117 
Hoeveel F-16 trainingstoestellen blijft u behouden? 
 
Vraag 120 
Welke F-16’s hebben een bijdrage geleverd aan de missie in Afghanistan? 
 
Zoals vermeld in de beleidsbrief ‘Wereldwijd dienstbaar’ is besloten het aantal F-16’s met 
achttien te verminderen. Daarmee neemt het aantal parate F-16’s af van 90 tot 72. Daarnaast 
behoudt Defensie vijftien toestellen voor opleiding en training. In totaal zal Defensie over 87 
toestellen beschikken. De achttien af te stoten toestellen zijn echter nog niet verkocht. 
Onderhandelingen met potentiële kopers zijn gaande. De voorlopige planning is dat de 
achttien toestellen zullen worden afgestoten in de periode 2010-2013. Het overzicht van de 
gevraagde gegevens per toestel is vanaf blz. 87 als bijlage opgenomen.  
 
Met betrekking tot de mogelijke aanschaf van de JSF als vervanger van de F-16 wordt sinds 
2002 het planningsaantal van 85 gehanteerd. Bij het aanschafbesluit is een fasegewijze 
 
 
Pagina  51/90

 Ministerie van Defensie 
 
Vraag 117 
Zie het antwoord op vraag 113. 
 
Vraag 118 
Is de Kamer al eerder geïnformeerd over uw opmerking dat “materieel dat overtollig 
wordt, zal worden verkocht”? Zo neen, waarom niet? Zo ja, wanneer en in welke 
kamerstukken? 
Welk materieel wordt naar verwachting overtollig? Door wie en op basis van welke 
criteria zal dit worden beoordeeld? Hoe groot zal naar verwachting de opbrengst zijn 
van de verkoop van dit overtollig materieel? 
 
Ja, onder meer in de Prinsjesdagbrief van 16 september 2003 (Kamerstuk 29 200 X nr. 4), de 
beleidsbrief ‘Wereldwijd Dienstbaar’ van 18 september 2007 (Kamerstuk 31 243 nr.1) en in 
de diverse begrotingen is de Kamer geïnformeerd over af te stoten materieel. In het op 
Prinsjesdag 2008 aangeboden Materieelprojectenoverzicht (MPO) is, naar aanleiding van het 
op 13 februari 2008 gevoerde overleg met de Kamer over het Defensie Materieel Proces 
(DMP) en het MPO (Kamerstuk 27 830 nr. 50), ook een overzicht opgenomen van projecten 
van materieel in afstoting. Daarnaast heeft de staatssecretaris van Defensie de Kamer 
regelmatig in kennis gesteld van de verkoop van overtollige wapensystemen naar aanleiding 
van de motie-Van den Doel c.s. van 17 december 1996 (Kamerstuk 22 054 nr. 24). 
 
De Commandant der Strijdkrachten bepaalt in overleg met de Directeur van de Defensie 
Materieel Organisatie (DMO) welk materieel kan worden afgestoten. Er wordt daarbij 
rekening gehouden met het ambitieniveau van Defensie en de mate van technische of 
economische veroudering van het materieel. 
 
De opbrengsten worden onder meer gebruikt voor nieuwe investeringen zoals ook in 
Wereldwijd Dienstbaar is gemeld. Het overzicht van de verwachte inkomsten uit de verkoop 
van overtollige roerende goederen ziet er als volgt uit (bedragen x € 1000):  
 
2008 2009 2010 2011 2012 2013 2014 2015 
397.552 324.308 217.758 275.600 121.258 89.258 60.258 40.658 
 
Vraag 119 
Zie het antwoord op vraag 1.  
 
 
Pagina  53/90

 Ministerie van Defensie 
 
Kunt u aangeven in hoeverre u een taak ziet voor het Nederlandse leger om op te 
treden bij de strafrechtelijke handhaving van de rechtsorde evenals de handhaving van 
de openbare orde en veiligheid in probleemwijken waar Marokkaanse straatterroristen 
de bevolking terroriseren?  
 
De politie is ook in de probleemwijken belast met de handhaving van de openbare orde en de 
strafrechtelijke handhaving van de rechtsorde.  
 
Vraag 124 
Waarom is een eerste beleidsdoorlichting van een aspect uit het ambitieniveau die in 
de vorm van een pilot in 2008 wordt uitgevoerd zoals afgesproken al niet eerder in 
werking gezet? Welke pilot betreft het hier? Op welke wijze zal de Kamer worden 
geïnformeerd?  
 
Door een verschuiving van de verantwoordelijkheid voor de uitvoering van 
beleidsdoorlichtingen van de Hoofddirectie Financiën en Control naar de Audit Dienst 
Defensie is vertraging ontstaan in de uitvoering van de pilot. De pilot betreft een 
beleidsdoorlichting van de beschikbaarstelling van militaire deskundigen ten behoeve van de 
training en advisering van veiligheidsorganisaties in andere landen. Over de uitkomsten van 
deze pilot en de eventuele gevolgen voor de meerjarige programmering van 
beleidsdoorlichtingen zal de Kamer eind 2008 met een afzonderlijke brief worden 
geïnformeerd. 
 
Vraag 125 
Kunt u specificeren van welke Verenigde Naties (VN) en/of NAVO-partners geld 
ontvangen is? Om welke specifieke bedragen gaat het daarbij?  
 
De € 1,407 miljoen is een ramingsbedrag voor mogelijke ontvangsten van de Verenigde 
naties of van Navo-partners. In het Jaarverslag van het ministerie van Defensie worden deze 
ontvangsten steeds verantwoord. 
 
Vraag 126 
Waarom zijn de NAVO CRO/EU contributie in twee jaar met € 4 miljoen gestegen?  
 
 
 
Pagina  55/90

 Ministerie van Defensie 
 
Als onderdeel van de nieuwe missie heeft de regering besloten twee F-16’s terug te trekken. 
Deze zijn op 19 september 2008 in Nederland teruggekeerd. Met de terugtrekking is gewacht 
totdat vier Belgische F-16’s (met 100 man ondersteunend personeel) in Kandahar waren 
gearriveerd, zodat de Nederlandse terugtrekking geen negatieve gevolgen zou hebben voor 
de totale beschikbare ISAF-luchtsteun in Afghanistan.  
 
Als gevolg van de komst van partners zijn tot dusver 100 Nederlandse militairen 
teruggetrokken. In de nieuwe missie is een aantal aanvullende behoeften ontstaan waaraan 
Nederland een bijdrage wil leveren. Het vullen van deze bijdragen voor onder andere 
politietraining en counter-IED draagt ertoe bij dat de Nederlandse bijdrage op korte termijn 
niet fors kan worden gereduceerd. Wanneer alle partners in 2009 zijn gearriveerd zal de 
Kamer worden geïnformeerd. 
 
Vraag 129 
Wat wordt onder 'redeployment' verstaan? Om hoeveel manschappen en materiaal 
gaat dit? 
 
Zoals gesteld in de artikel 100-brief van 30 november 2007 over de verlenging van de 
Nederlandse bijdrage in Uruzgan (Kamerstuk 27925, nr. 279) zal Nederland hoe dan ook zijn 
leidende militaire verantwoordelijkheid in Uruzgan per 1 augustus 2010 beëindigen. Vanaf 1 
augustus 2010 zal de terugtrekking van de TFU zo spoedig mogelijk geschieden, zodat deze 
per 1 december 2010 is voltooid. Mede afhankelijk van de uiteindelijke partnerbijdragen in 
Uruzgan en de ontwikkelingen in de Nederlandse bijdrage in de periode tot 1 augustus 2010, 
zal worden onderzocht hoe mensen en materieel in de periode van 1 augustus 2010 tot 1 
december 2010 moeten worden teruggetrokken. Voor een redeployment bestaat geen 
blauwdruk gezien de vele factoren van invloed, zoals de grootte van de eenheid, de 
beschikbaarheid van (al dan niet civiele) transportcapaciteit en eventuele verzoeken van 
lokale autoriteiten in het inzetgebied om materieel over te nemen. De Kamer zal te zijner tijd 
over de exacte vorm van de redeployment worden geïnformeerd.  
 
Vraag 130 
Hoe wordt de EUPOL missie gefinancierd? Betaalt de minister voor 
Ontwikkelingssamenwerking hieraan mee? Kunnen deze activiteiten gezien worden als 
ontwikkelingsrelevant in de zin van ODA?  
 
 
Pagina  57/90

 Ministerie van Defensie 
 
De financiële VN-bijdrage aan de United Nations Integrated Office in Burundi (BINUB) is 34 
miljoen dollar per jaar. De internationale staf bestaat momenteel uit ongeveer 130 
medewerkers. BINUB heeft nu de beschikking over ongeveer 100 wielvoertuigen en een 
helikopter. De Nederlandse officier bij BINUB levert een bijdrage aan de coördinatie van de 
diverse projecten. Tevens is hij zelf verantwoordelijk voor een aantal BINUB-projecten, zoals 
de renovatie van kazernes en het belangrijke "moralisation project" bij de Burundese 
krijgsmacht en politie. 
 
Vraag 134 
In hoeverre beschouwt u de beschikbaarheid van voldoende opgeleid, geoefend en 
gemotiveerd personeel als een externe factor?     
 
Vraag 139 
Is onderzoek gedaan naar de oorzaken van het gebrek aan voldoende opgeleid, 
geoefend en gemotiveerd personeel per krijgsmachtonderdeel? Zo ja, is daaruit 
gebleken dat exact dezelfde externe factoren ten grondslag liggen aan dit gebrek? Zo 
neen, acht u het wenselijk om, specifiek per krijgsmachtonderdeel, rekening houdend 
met bijbehorende specifieke geografische aspecten voor wat betreft het 
personeelsbestand, deze oorzaken te onderzoeken?    
 
De beschikbaarheid van voldoende opgeleid, geoefend en gemotiveerd personeel is geen 
externe factor, maar is wel mede afhankelijk van externe factoren. Naast interne hebben ook 
externe factoren, waaronder de demografische ontwikkelingen en economische toestand, 
invloed op de werving en het behoud van personeel, wat vervolgens weer van invloed is op 
de beschikbaarheid van voldoende opgeleid, geoefend en gemotiveerd personeel. In het 
kader van het Actieplan Werving en Behoud, waarvan de uitwerking u 15 oktober jl. is 
gestuurd, is onderzoek gedaan naar de vertrekredenen van personeel. Daaruit blijkt dat 
onvrede met de mate van invloed op loopbaanperspectieven en de balans tussen werk en 
privé-leven belangrijke interne factoren voor vertrek zijn. De vraag naar goed opgeleide 
defensiemedewerkers en de huidige krapte op de arbeidsmarkt zijn belangrijke externe 
factoren die het vertrek verder opstuwen, ongeacht het krijgsmachtdeel. In de uitwerking van 
het Actieplan Werving en Behoud wordt het belang van het behoud van personeel 
beklemtoond en worden diverse maatregelen aangekondigd die zowel het behoud als de 
 
 
Pagina  59/90

 Ministerie van Defensie 
 
-hoeveel VTE militair-, burger- en extern personeel gewenst is om de eenheid optimaal 
te doen functioneren; 
-hoeveel VTE militair-, burger- en extern personeel in de genoemde jaren daadwerkelijk 
beschikbaar was/naar verwachting voor 2009 zal zijn? 
 
De vragen om per organieke eenheid van de operationele commando’s voor de jaren 2007, 
2008 en 2009 weer te geven hoeveel personeel gewenst is om de eenheid optimaal te doen 
functioneren en hoeveel personeel werkelijk beschikbaar was en zal zijn, kunnen niet worden 
beantwoord. Met de rapportage over het Actieplan Werving en Behoud van 15 oktober jl. is 
wel een overzicht van de schaarse categorieën meegezonden.  
 
De commandanten van de operationele commando’s stellen, afhankelijk van de opdrachten 
en de werkelijke inzet, voortdurend prioriteiten voor de vulling van organieke eenheden. De 
beschikbaarheid van personeel per eenheid fluctueert dan ook in de loop van een jaar.  
 
Daarom wordt hieronder volstaan met een overzicht op het niveau van de operationele 
commando’s in augustus van het desbetreffende jaar. Externen zijn bij het burgerpersoneel 
opgeteld. De beschikbaarheid van personeel voor 2009 is afhankelijk van de 
wervingsresultaten en het effect van het versterkte beleid tot behoud van personeel. 
Daarover kunnen nu nog geen uitspraken worden gedaan.  
 
 2007 2008 
Gewenst Beschikbaar Gewenst Beschikbaar 
CZSK 
8.450 6.987 7.952 6.528 
Militair CLAS 19.843 16.943 19.481 16.417 
CLSK 
8.105 7.161 8.042 6.969 
CZSK 1.076 948 974 884 
Burger CLAS 
3.725 3.411 3.279 3.453 
CLSK 452 594 454 654 
 
Vraag 137 
In hoeverre zijn de fregatten van de Koninklijke Marine volledig inzetbaar het komende 
jaar? 
 
 
 
Pagina  61/90

 Ministerie van Defensie 
 
Hieronder treft u het aantal VTE van de Bestuursstaf, het Commando Dienstencentra 
(inclusief baten-lastendiensten) en de Defensie Materieel Organisatie (2005-2008, stand 1 
oktober):  
 
2005 2006 2007 2008
Bestuursstaf MP 781 890 863 833
BP 1130 1256 1145 1095
Inhuur 19 40 75 7
Commando Diensten Centra MP 1549 2185 2237 3254
BP 5873 6547 7034 7128
Inhuur 749 742 489 626
Defensie Materieel Organisatie MP 0 1305 1301 1262
BP 0 4783 4708 4783
Inhuur 0 34 49 58
 
 
De inhuur betreft de inhuur op formatie. Inhuur die boven de formatie uitgaat, is niet in VTE 
uit te drukken, maar heeft een financieel beslag. 
  
Vraag 142 
Op welke wijze zal er méér dan nu nadruk worden gelegd op internationale 
materieelsamenwerking? Op welke wijze zal dit in European Defence Agency (EDA) 
verband méér dan het afgelopen jaar tot uiting komen? Welke concrete acties staan op 
stapel? 
 
Nederland legt bij internationale materieelsamenwerking de nadruk op het wegwerken van 
tekorten die in de Navo en de EU zijn vastgesteld, bijvoorbeeld met behulp van de C-17-pool 
van de Navo en het recente initiatief voor de verbetering van de Europese 
helikoptercapaciteit. De samenwerkingsmogelijkheden zijn het grootst als een initiatief in het 
verlengde ligt van voornemens waarvoor landen al middelen hebben gereserveerd. Dit geldt 
ook voor Nederland. Op 8 juli 2008 is het capaciteitenontwikkelingsplan (Capability 
Development Plan van het Europees Defensie Agentschap (EDA) vastgesteld. Dit plan heeft 
als doel de Europese militaire capaciteiten te versterken door de bevordering van 
internationale samenwerking. Het Agentschap vervult een coördinerende rol bij de uitwerking 
van gedetailleerde projectvoorstellen op een aantal prioriteitsgebieden. De vaststelling van de 
eerste voorstellen is voorzien voor het einde van dit jaar en volgend jaar. 
 
Vraag 143 
 
 
Pagina  63/90

 Ministerie van Defensie 
 
expeditionaire capaciteit ter verdediging van ontplooide troepen tegen ballistische raketten 
met een bereik van maximaal 3.000 km. Een realistisch scenario voor de inzet van MTBMD-
capaciteit is een expeditionaire Navo- of coalitieoperatie nabij een of meer landen die 
beschikken over ballistische raketten met conventionele, dan wel biologische, chemische of 
nucleaire ladingen.  
 
Vraag 145 
Kan uitgebreid ingegaan worden op de redenen van de herfasering van zoveel 
materieelprojecten? Komen deze herfaseringen bovenop de vertragingen in 
materieelprojecten die al aangekondigd waren in de notitie 'Wereldwijd Dienstbaar'? 
Liggen financiële problemen hieraan ten grondslag? 
 
Wanneer materieelprojecten om welke reden dan ook vertraging oplopen, kan dat gevolgen 
hebben voor andere projecten. Vooral als een project naar een volgend begrotingsjaar 
verschuift, treedt in het nieuwe jaar een verdringingseffect op. Het totale investeringsbudget 
in dat nieuwe jaar blijft immers gelijk. Voor dat nieuwe jaar moeten vervolgens nieuwe 
prioriteiten worden gesteld binnen het totale projectenvolume, waarbij de voortzetting van 
projecten die in uitvoering zijn voorrang krijgt.  
 
De herfasering van materieelprojecten kan verband houden met zowel interne als externe 
factoren. Zo kunnen politieke, economische of marktontwikkelingen tot aanpassingen van het 
project leiden in geld, bijvoorbeeld door valuta ontwikkelingen, of tijd, bijvoorbeeld door 
langere productie- en levertijden bij leveranciers.  
 
Voorts worden materieelprojecten beïnvloed door beleidsmatige keuzes, zoals de 
Prinsjesdagbrief 2003 en de brief Wereldwijd Dienstbaar van september 2007, die resulteren 
in de aanpassing van behoeftes en planningen.  
 
Vraag 146 
Kan nader ingegaan worden op de ontstane vertraging van een extra zes jaar bij de 
instroom van de Panzer Schnell Brücke 2? Wanneer wordt de Kamer op de hoogte 
gesteld van de herijking van de behoefte?   
 
Het project vervanging brugleggende tank bestaat sinds 2006 uit twee deelprojecten, te 
weten de Leguaan (vier stuks) en de Panzer Schnell Brücke 2 (PSB2, tien stuks). De 
 
 
Pagina  65/90

 Ministerie van Defensie 
 
Kan uitgebreid worden ingegaan op de problematiek van reservedelen bij de 
krijgsmacht ? Klopt het dat zelfs bij de instroom van nieuw materieel, zoals de Fennek 
en de CV90, niet voorzien is in de hoeveelheid reservedelen die nodig is voor het 
vereiste voortzettingsvermogen voor een operatie zoals in Uruzgan ? 
 
Bij de verwerving van materieel wordt op basis van een gebruiksprofiel en een 
onderhoudsconcept die vooraf worden vastgesteld en op advies van de fabrikant een pakket 
aan reservedelen verworven. Dit pakket moet voldoende zijn voor de eerste twee jaar na 
ingebruikname van het materieel. Na de ingebruikname worden op basis van de 
praktijkervaringen zo nodig aanvullende reservedelen aangeschaft. Soms blijkt dat 
aanvullende reservedelen een levertijd hebben die kan oplopen tot meer dan anderhalf jaar. 
Verder blijkt in een aantal gevallen de werkelijke inzet van een systeem onder uiteenlopende 
klimatologische en terreinomstandigheden zwaarder te zijn dan in de behoeftestellingsfase 
was voorzien. Afghanistan is daarvan een goed voorbeeld. Dit kan een toename van de 
behoefte aan bepaalde reservedelen tot gevolg hebben. Met de toekenning van gelden voor 
het herstel van de operationele gereedheid zijn middelen beschikbaar gekomen om de 
tekorten in de bevoorrading, waaronder reservedelen, op te heffen. Daarmee wordt echter 
niet het probleem van de lange levertijden opgelost waarvan in een aantal gevallen sprake is. 
Bij de verdeling van reservedelen over Nederland en het uitzendgebied krijgt het materieel in 
het uitzendgebied prioriteit. Dit kan in sommige gevallen ten koste gaan van de 
beschikbaarheid van systemen voor het trainen en opwerken in Nederland.  
 
Voor de Fennek en de CV-90 is in overeenstemming met het hiervoor beschreven 
uitgangspunt een voorraad reservedelen voor twee jaar aangeschaft. Het contract voor de 
Fennek is gesloten in 2002 en dat voor de CV-90 in 2005. Op basis van de ervaringen 
gedurende de inzet wordt de voorraad zo nodig aangevuld.  
 
Vraag 150 
Zie het antwoord op vraag 141. 
 
Vraag 151 
Wat heeft de stijging van investeringen in infrastructuur in 2009 veroorzaakt? Hoe zal 
de €276.610 worden uitgegeven? 
   
 
 
Pagina  67/90

 Ministerie van Defensie 
 
Den Helder Stallings- / Onderhoudshangaar 2.700 
Maritiem Vliegkamp de Kooij 
 
Defensie Materieel Organisatie 
Soesterberg Nieuwbouw tbv KPU  7.500 
Woensdrecht Hoger Onderhoud WDT 26.500 
(bouwkosten totaal)  
Leusden Onderhoudsvoorziening IBL 4.000 
 
Commando Diensten Centra  
Soesterberg Huisvesting DTO  12.300 
Breda Infravoorzieningen KMA  6.300 
Diversen Oever fase 2 5.900 
Den Helder Gebouw Zuid (Aula) - aanpassen 2.800 
tbv Ship Handling Simulator 
 
Bestuursstaf 
Den Haag Herhuisvesting Plein Kalvermarkt 19.100 
Complex (PKC) (bijdrage Defensie) 
Den Haag Project Gebouw 34 MIVD) 7.600 
 
Diversen 
Diversen Honorarium DVD 35.200 
 
 
Vraag 152 
Wat is er mis gegaan met het aanbestedingsproces bij de nieuwbouw Schiphol  
waardoor het project noodzakelijkerwijs is verhoogd tot € 136,2 miljoen en wat was het 
eerdere bedrag? 
    
De aanbesteding van het hoofdgebouw, het derde en grootste van in totaal negen percelen 
van het project Schiphol, heeft een laagste inschrijving opgeleverd die meer dan 60 procent 
boven de directiebegroting lag (€ 38,7 miljoen tegenover € 23,8 miljoen). Dit heeft ertoe 
 
 
Pagina  69/90

 Ministerie van Defensie 
 
De personele bezetting van het Diensten Centrum HR (DC HR) in Enschede is ongeveer 300 
medewerkers. Deze bezetting is nodig om de taken van het dienstencentrum te kunnen 
uitvoeren. Piekbelasting wordt opgevangen door inhuur.  
  
Selfservice bestaat al sinds de invoering van het personeelsinformatiesysteem PeopleSoft bij 
Defensie in 2004. Sindsdien is selfservice stapsgewijs uitgebreid. Ook de komende tijd zullen 
nog meer toepassingen voor medewerkers en lijnmanagers bij Defensie beschikbaar komen.  
 
Tot en met 2008 is een reductie van ongeveer 1.200 VTE verwezenlijkt. In 2009 en 2010 is 
een resterende reductie voorzien van in totaal 300 VTE. Een en ander is verwerkt in de 
begroting.  
 
De invoering van nieuwe selfservice gaat gepaard met uitgebreide begeleiding van en 
communicatie met de diverse doelgroepen. De haalbaarheid wordt doorlopend en in nauw 
contact met het werkniveau in het oog gehouden. 
 
Vraag 156 
Waarom stijgen in 2009 de geheime uitgaven terwijl deze vorig jaar lager waren dan 
daarvoor?      
 
Vraag 157 
Bent u bereid de geheime uitgaven te openbaren en zo neen, waarom niet?  
 
De vraag naar producten en diensten van de inlichtingen- en veiligheidsdiensten wordt in het 
jaarplan van de MIVD vastgesteld. De regering geeft geen nadere informatie over de aard 
van de geheime uitgaven. Deze kunnen dan ook niet worden geopenbaard.  
 
Relevante aspecten van de activiteiten en budgetten ten behoeve van de inlichtingen- en 
veiligheidsdiensten worden voorgelegd aan de vaste commissie voor de inlichtingen- en 
veiligheidsdiensten. Zoals in de Wet op de inlichtingen- en veiligheidsdiensten uit 2002 is 
vastgelegd, worden de geheime uitgaven gecontroleerd door de President van de Algemene 
Rekenkamer. 
  
Vraag 158 
 
 
Pagina  71/90

 Ministerie van Defensie 
 
Haag en Emmen, gebruik van het Sociaal Beleidskader. Hiervan hebben er drie intussen een 
andere functie gevonden. In verband met vacatures en met betaalachterstanden zijn er thans 
33 uitzendkrachten bij het CBD werkzaam, waarvan 26 op de locatie Kerkrade. 
 
Vraag 161 
Hoeveel medewerkers werken momenteel bij de Defensie Telematica Organisatie (DTO) 
uitgesplitst naar burgerpersoneel, militair personeel en externe inhuur? Op welk 
beleidsartikel is de bezoldiging van het personeel te vinden? Hoeveel medewerkers ( 
burgerpersoneel, militairpersoneel en externe inhuur was werkzaam bij DTO in de jaren 
2004, 2005, 2006 en 2007? 
 
Hieronder volgt een overzicht van de medewerkers (in VTE) van de Defensie Telematica 
Organisatie (2005-2008, stand 1 oktober): 
 
 
2005 2006 2007 2008
DTO MP 174 165 141 132
BP 1967 2145 2126 2056
Inhuur 568 529 300 339
 
 
De bezoldiging van DTO-personeel wordt in tarieven voor de diverse diensten verwerkt en bij 
de afnemende defensieonderdelen in rekening gebracht.  
 
Vraag 162 
Hoe wordt Paresto als cateringorganisatie gewaardeerd door werknemers van 
Defensie? 
 
Vraag 165 
Hoe wordt de gasttevredenheid van Parestoklanten gemeten en waarop baseert u de 
stijging in tevredenheid?  
 
Paresto laat eenmaal per kalenderjaar een tevredenheidonderzoek uitvoeren onder de 
gasten van de bedrijfsrestaurants en de kantines en bars die Paresto exploiteert. De meeste 
gasten in deze bedrijfsrestaurants en kantines en bars zijn werknemers van Defensie. 
Paresto verspreidt ongeveer 30.000 vragenlijsten over de locaties die door individuele gasten 
 
 
Pagina  73/90

 Ministerie van Defensie 
 
 
Vraag 166 
Hoeveel procent zijn de consumptieprijzen gestegen voor veteranenverenigingen die 
bijeenkomsten houden in Parestokantines? 
 
Vraag 167 
Betalen veteranen buiten de consumpties nog andere kosten, bijvoorbeeld een 
bijdrage in personeelskosten? 
 
Voor de veteranen en post-actieven heeft Paresto op verzoek en in overleg met 
vertegenwoordigers van veteranenverenigingen (Stichting Veteranen Platform) een speciaal 
arrangement samengesteld. Uitgangspunt hierbij is de organisatie van een reünie zo 
eenvoudig mogelijk te maken en verder zoveel tegemoet te komen aan de wensen van 
veteranenorganisaties. Hierbij is gekozen voor een basisarrangement. De integrale 
cateringkosten (ingrediëntkosten en personele kosten) die aan dit arrangement zijn 
verbonden komen voor rekening van Defensie. Slechts indien veteranenverenigingen van dit 
basisarrangement willen afwijken, moeten zij de meerkosten (eveneens integrale 
cateringkosten) die daaraan verbonden zijn zelf betalen. In de meeste gevallen betalen de 
veteranen echter niets, omdat het arrangement aan hun wensen voldoet.  
 
Vraag 168 
In hoeverre biedt de Militaire Geestelijke Gezondheidszorg (MGGZ) hulp aan 
veteranen? Wat is de stand van zaken met betrekking tot de landelijke uitwerking van 
de MGGZ?   
 
De MGGZ biedt hulp aan de veteranen met psychische klachten na uitzendingen die zich tot 
deze organisatie wenden. Zoals eerder gemeld in de notitie Veteranenbeleid van 2007 
(Kamerstuk 30139 nr.29) is de MGGZ sinds januari 2007 werkzaam vanuit vier regionale 
centra. Vanuit deze regionale centra wordt op het gebied van de veteranenzorg 
samengewerkt met andere civiele instellingen voor de geestelijke gezondheidszorg in het 
Landelijk Zorgsysteem voor Veteranen (LZV). Dit LZV is een civiel-militair netwerk voor de 
veteranenzorg met een landelijke dekking. Over de samenwerking in het LZV tussen in totaal 
achttien instellingen, waarvan drie van Defensie, bent u nader geïnformeerd in de notitie 
Veteranenbeleid van 2008 (Kamerstuk 30139 nr.45). De samenwerking is geformaliseerd met 
 
 
Pagina  75/90

 Ministerie van Defensie 
 
 
Vraag 172 
Zorgverzekeraars zijn vooralsnog afwachtend. Wat is uw mening over het betoog van 
de RZO dat het ministerie van Volksgezondheid Welzijn en Sport een duidelijker rol 
moet krijgen in het geheel, o.a. vanwege de inbreng van de civiele Geestelijke 
Gezondheidszorg? 
 
Het Ministerie van Volksgezondheid Welzijn en Sport (VWS) wordt bij de verdere ontwikkeling 
van het LZV betrokken. 
 
Vraag 173 
Hoe, en op welke termijn gaat u invulling geven aan het voorstel van de Inspecteur 
Generaal der Krijgsmacht om op termijn bij veteranen te peilen hoe ze de zorg 
ervaren? 
 
Zoals de Inspecteur Generaal der Krijgsmacht in zijn jaarverslag 2007 heeft aangegeven is 
de Militair Geestelijke Gezondheidszorg onlangs grootschalig gereorganiseerd. Op dit 
moment wordt het Landelijk Zorgsysteem Veteranen (LZV) verder ontwikkeld. Als het LZV de 
tijd heeft gekregen zich te ontplooien wordt het systeem geëvalueerd. In de Veteranennota 
2009 zal hieraan nader aandacht worden besteed. 
 
Vraag 174 
Hoe staat het met de Family support? 
 
Het thuisfront van actief dienende militairen krijgt steeds meer aandacht. Het thuisfront speelt 
een belangrijke rol bij het behoud van de militair voor de organisatie. Om die reden heeft de 
projectgroep Werving & Behoud een deelproject ingesteld om te bezien hoe het thuisfront 
van uitgezonden militairen beter van informatie kan worden voorzien. Ook onderzoekt een 
werkgroep hoe de informatievoorziening vóór uitzending aan het thuisfront kan worden 
geprofessionaliseerd. Indien een veteraan of dienstslachtoffer ondersteuning krijgt van 
Defensie, wordt eveneens rekening gehouden met de behoefte van het thuisfront. 
 
Vraag 175 
 
 
Pagina  77/90

 Ministerie van Defensie 
 
zorg en nazorg van veteranen over de jaren 2001, 2002, 2003, 2004, 2005, 2006, 2007, 
2008? 
 
Vraag 188 
Kunt u aangeven hoeveel de kosten voor de nazorg voor de Libanon missie waren en 
nog steeds zijn? Kunt u aangeven hoeveel de kosten voor de nazorg voor de 
Cambodja missie waren en nog steeds zijn? Kunt u aangeven hoeveel de kosten voor 
de nazorg van de Bosnië missie waren en nog steeds zijn? Kunt u aangeven hoeveel 
de kosten voor de nazorg van de Irak missie waren en nog steeds zijn? 
 
Bij de beantwoording van de vragen over de kosten van de Nederlandse militaire bijdrage 
aan ISAF is gemeld dat de Kamer dit jaar afzonderlijk bij brief nader zal worden geïnformeerd 
over de kosten van de zorg en de nazorg na drie jaar Afghanistan die bovenop de reguliere 
instandhoudingskosten komen. Een verdere uitsplitsing in eerdere jaren per missie is niet 
mogelijk. De informatie die de Kamer tegemoet kan zien zal een indicatie geven van de 
meerkosten. Defensie voert geen gescheiden boekhouding over de personeels- en 
gezondheidszorg tijdens operationele inzet. Defensie bekostigt die zorg uit de 
defensiebegroting en met HGIS-gelden. 
 
Vraag 179 
Waaruit bestaat de ondersteuning aan Stichting Veteranen Platform (SVP)? 
 
De ondersteuning aan SVP bestaat uit een financiële bijdrage in de vorm van een jaarlijkse 
subsidie. De subsidieverstrekking wordt elke drie jaar geëvalueerd. De definitieve toekenning 
van de subsidie geschiedt aan het einde van het kalenderjaar. In 2009 bedraagt de subsidie 
voor SVP € 158.000. 
 
Vraag 180 
Hoeveel procent van de veteranen wordt direct of indirect vertegenwoordigd door SVP, 
de gesprekspartner voor het ministerie m.b.t. het veteranenbeleid? 
 
Momenteel zijn 41 verenigingen van veteranen aangesloten bij het SVP. Het aantal leden van 
deze verenigingen is niet bekend. 
 
 
 
Pagina  79/90

 Ministerie van Defensie 
 
 
Het Landelijk Zorgsysteem Veteranen (LZV) is een samenwerking tussen bestaande 
zorgsystemen voor veteranen. In de Veteranennota 2008 (Kamerstuk 30139, nummer 45 van 
9 juni 2008) wordt geschat dat met de instandhouding van de samenwerking € 335.000 is 
gemoeid. Dit bedrag zal vanaf het begrotingsjaar 2010 worden opgenomen in de 
defensiebegroting. Kosten die Defensie in 2009 maakt, komen ten laste van het niet-
beleidsartikel 90 Algemeen. 
 
Vraag 184 
In hoeverre is het veteranenregistratiesysteem (VRS) nu compleet? Wie beheert dit 
systeem en welke mailings gaan er uit naar de veteranen in het systeem? Op welke 
wijze wordt het systeem aangewend voor de verbetering van de zorg? Waar worden de 
middelen voor ingezet? 
 
Het VRS is nooit compleet. Dagelijks worden nieuwe veteranen geregistreerd en worden 
anderen uitgeschreven omdat zij zijn overleden. Daarnaast moet doorlopend aandacht 
worden besteed aan de verbetering van de datakwaliteit. Tot dusver wordt het databeheer in 
projectverband gedaan. In de loop van 2009 zal deze taak definitief worden overgedragen 
aan het Diensten Centrum Human Resources (DCHR). 
   
De belangrijkste doelstelling van het VRS is Defensie de gelegenheid te bieden groepen 
veteranen aan te schrijven op basis van de specifieke kenmerken van hun uitzending 
(gebied, periode) die kunnen leiden tot gezondheidsklachten. Sinds de invoering van het VRS 
is daarvoor geen aanleiding geweest. Het VRS is tot op heden uitsluitend voor de toepassing 
van algemeen veteranenbeleid (mailings en onderzoek) gebruikt. Het aanschrijven van alle 
veteranen vanwege de invoering van het VRS heeft wel geleid tot een grotere bekendheid 
van het Centraal Aanmeldpunt voor veteranen bij het Veteraneninstituut en van de 
zorgmogelijkheden voor veteranen. 
 
Vraag 185 
Wat zijn de gebruikerskosten van het VRS? Hoe en hoe vaak wordt het VRS gebruikt? 
Welke doelen streeft het VRS na? 
 
 
 
Pagina  81/90

 Ministerie van Defensie 
 
stoornis (PTSS) gedaan. Daaronder valt een grootschalig prospectief onderzoek naar 
gezondheidsklachten bij actief dienende uitgezonden militairen en veteranen. Dit onderzoek 
zal nog enige jaren in beslag nemen.  
 
Vraag 190 
Zie het antwoord op vraag 26. 
 
Vraag 191 
Is het waar dat er een tekort van 10 miljoen is geconstateerd bij het CMH? Zo ja, hoe is 
dit tot stand gekomen?  
 
Vraag 195 
Wat zijn de kosten van het CMH?   
 
Het CMH heeft een opgelegde wijze van het presenteren van de jaarrekening. Daardoor is de 
ongeveer € 10 miljoen als een verlies opgenomen. Dit moet echter worden gelezen als door 
Defensie te maken kosten die specifiek zijn voor de militaire gezondheidszorg van Defensie 
(militaire meerkosten). Door de specifieke defensietaken in de jaarrekening van het CMH is 
een vergelijking met civiele ziekenhuizen niet mogelijk. De mogelijkheid voor een andere 
presentatie en publicatie van de jaarrekening, dat wil zeggen zonder defensietaken, wordt 
onderzocht.  
 
De totale kosten van het CMH bestaan uit: 
 
Kosten tweedelijns gezondheidszorg  € 17.843.000 
Militaire meerkosten    € 10.281.000 
 
De militaire meerkosten zijn als volgt opgebouwd: 
 
Specifieke meerkosten: 
Uitzendbare medisch specialisten    € 1.084.000 
Medische specialistische keuringen    € 1.104.000 
Militaire medische expertise    € 1.403.000 
Calamiteitenhospitaal     € 1.419.000 
 
 
Pagina  83/90

 Ministerie van Defensie 
 
zorg en sociale zekerheid van het defensiepersoneel, betrokken bij het veteranenbeleid. Ook 
zijn functionarissen bij de operationele commando’s incidenteel belast met werkzaamheden 
voor de uitvoering van het veteranenbeleid. 
 
Vraag 195 
Zie het antwoord op vraag 191. 
 
 
Pagina  85/90

 Ministerie van Defensie 
 
Bijlage bij het antwoord op de vragen 113, 115, 116, 117 en 120 
 
Staartnummers en gemaakte vlieguren F-16 gevechtsvliegtuigen 
Staartnummer Lever- Totale Opmerkingen 
datum vlieguren per 1 
sept. 2008 
A1866 16-08-84 3890,6 Ingezet in Afghanistan. 
A1867 28-08-84 3754,2 Voorbestemd voor afstoting.  
A1868 01-10-84 3892,7 Ingezet in Afghanistan. 
A1869 31-10-84 3842,9 Voorbestemd voor afstoting.  
A1870 22-11-84 3599,7   
A1871 06-12-84 3335,5 Ingezet in Afghanistan. 
A1872 18-12-84 4088,6   
A1873 25-01-85 3599,7 Ingezet in Afghanistan. 
Voorbestemd voor afstoting. Ingezet in 
A1874 13-02-85 4486,7 Afghanistan. 
A1875 25-02-85 4063,7 Voorbestemd voor afstoting.  
A1876 01-04-85 4061,5   
A1877 18-04-85 3892,5   
A1879 30-05-85 3635,8   
A1881 26-06-85 3828,4   
A3192 24-07-85 4215,2 Voorbestemd voor afstoting. Ingezet in 
Afghanistan.  
A3193 26-08-85 4306,7 Ingezet in Afghanistan. 
A3196 31-10-85 3315,4   
A3197 29-11-85 3240,2   
A3198 17-01-86 3891,2 Voorbestemd voor afstoting.  
A3199 17-02-86 3892,5 Ingezet in Afghanistan. 
A3201 02-04-86 3292,5   
A3202 28-05-86 3896,6   
A3203 29-05-86 3595,8   
A3204 17-06-86 3889,2 Voorbestemd voor afstoting.  
A3207 22-08-86 3897,4 Voorbestemd voor afstoting. 
A4362 23-12-86 3926,6   
 
 
Pagina  87/90

 Ministerie van Defensie 
 
Bijlage bij het antwoord op de vragen 113, 115, 116, 117 en 120 
 
Staartnummers en gemaakte vlieguren F-16 gevechtsvliegtuigen 
Staartnummer Lever- Totale Opmerkingen 
datum vlieguren per 1 
sept. 2008 
A8002 03-07-90 2921,6   
A8003 01-08-90 3592,3 Ingezet in Afghanistan. 
A8004 09-10-90 3192,4   
A8005 05-11-90 3506,0   
A8006 13-11-90 3466,8   
A8008 31-01-91 3590,4   
A8009 28-02-91 3755,5   
A8010 29-03-91 3324,9   
A8011 26-04-91 3292,4   
A9013 01-07-91 3208,8 Ingezet in Afghanistan. 
A9014 31-07-91 3893,8   
A9015 29-08-91 2709,4 Ingezet in Afghanistan. 
A9016 08-10-91 2836,1 Ingezet in Afghanistan. 
A9017 28-10-91 4044,6 Ingezet in Afghanistan. 
A9018 29-11-91 3168,4 Ingezet in Afghanistan. 
A9019 06-01-92 2935,7   
A9020 30-01-92 3674,7 Ingezet in Afghanistan. 
A9021 28-02-92 3596,3   
Tweezitters:        
A1882 27-07-84 3482,9   
A1884 18-01-85 3894,7   
A3208 24-07-85 3560,7   
A3209 26-09-85 3890,9   
A3210 31-01-86 3120,4   
A4368 06-10-86 3591,6   
A4369 04-03-87 3575,5   
A6064 08-07-88 3228,1   
 
 
Pagina  89/90

