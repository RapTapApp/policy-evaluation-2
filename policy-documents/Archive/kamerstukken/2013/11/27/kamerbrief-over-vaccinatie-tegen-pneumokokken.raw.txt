> Retouradres Postbus 20350 2500 EJ Den Haag 
De Voorzitter van de Tweede Kamer 
Bezoekadres: 
der Staten-Generaal 
Rijnstraat 50 
2515 XP  Den Haag 
Postbus 20018 
www.rijksoverheid.nl 
2500 EA  DEN HAAG 
Kenmerk 
175490-113932-PG 
Bijlage(n) 
Correspondentie uitsluitend 
richten aan het retouradres 
met vermelding van de 
 
datum en het kenmerk van 
deze brief. 
  
 
Datum 27 november 2013 
 
Betreft Vaccinatie tegen pneumokokken 
  
 
 
Geachte voorzitter, 
De Gezondheidsraad heeft vandaag advies uitgebracht over vaccinatie van 
zuigelingen en jonge kinderen tegen pneumokokkeninfecties. Sinds 2006 worden 
zuigelingen en jonge kinderen binnen het Rijksvaccinatieprogramma (RVP) in ons 
land vier keer gevaccineerd met het pneumokokkenvaccin. De Gezondheidsraad 
heeft de effectiviteit van deze vaccinatie geëvalueerd. Ook heeft de Raad 
aanbevelingen gedaan over het te hanteren vaccinatieschema en over de vraag 
met welk vaccin het beste gevaccineerd kan worden. Omdat het rapport 
aanbevelingen bevat die snel opgevolgd kunnen worden, geef ik graag per 
ommegaande een reactie.   
 
Advies  
Effectiviteit vaccinatie 
Pneumokokkenbacteriën kunnen ernstige ziekten veroorzaken, zoals 
hersenvliesontsteking, bloedvergiftiging en longontsteking. Daarnaast zijn het 
belangrijke verwekkers van middenoorontsteking. Infecties door pneumokokken 
komen vooral voor bij jonge kinderen omdat hun afweer nog niet voldoende 
ontwikkeld is. De ziekte kan ook ouderen treffen, doordat het immuunsysteem 
minder goed werkt naarmate mensen ouder worden en zij vaker meer 
aandoeningen tegelijk hebben (co-morbiditeit). Ruim zes jaar na de invoering van 
de pneumokokkenvaccinatie in het RVP is de belangrijkste conclusie van de 
Gezondheidsraad dat de vaccinatie goede bescherming biedt en dus effectief is. 
Het aantal kinderen met zogeheten ‘invasieve pneumokokkenziekte’, waaronder 
bloedvergiftiging en hersenvliesontsteking, is drastisch verminderd. Daarnaast 
heeft vaccinatie ook de circulatie van pneumokokkenserotypen die opgenomen zijn 
in de vaccins, sterk verminderd. Hierdoor is niet alleen bij zuigelingen en jonge 
kinderen, maar ook bij ouderen en in de totale bevolking, het aantal gevallen van 
invasieve pneumokokkenziekte afgenomen. Daarbij maakt de Gezondheidsraad 
overigens wel de kanttekening dat de ziektelast door pneumokokken bij ouderen 
nog steeds aanzienlijk is.   
Pagina 1 van 4 

 
volgens een vier prikkenschema. De Gezondheidsraad adviseert om op Sint 
Bezoekadres: 
Eustatius en Saba het vier prikkenschema te handhaven voor een periode van 
Rijnstraat 50 
2515 XP  Den Haag 
tenminste twee jaar na introductie van vaccinatie. Dit omdat men pas kort 
www.rijksoverheid.nl 
geleden is begonnen met de pneumokokkenvaccinaties en er dus waarschijnlijk 
nog niet voldoende groepsimmuniteit opgebouwd zal zijn. De Gezondheidsraad 
Kenmerk 
adviseert niet om op Bonaire, waar al bijna twee jaar gevaccineerd wordt volgens 
175490-113932-PG 
het drie prikken schema, alsnog over te gaan op het vier prikkenschema. De Raad 
 
 
acht het wel van belang dat er op dat eiland een dragerschapstudie wordt 
 
uitgevoerd om te kunnen bepalen of het gehanteerde schema genoeg 
bescherming biedt. De Gezondheidsraad beveelt zo’n studie ook aan voor Sint 
Eustatius en Saba.  
 
Standpunt 
Ik ben blij met de conclusie van de Gezondheidsraad dat vaccinatie tegen 
pneumokokkenziekte effectief is gebleken en dat sinds de invoering in 2006 het 
aantal kinderen met bloedvergiftiging en hersenvliesontsteking drastisch is 
verminderd. Het gaat hier immers om de preventie van ernstige ziektebeelden die 
onnoemelijk veel leed veroorzaken.  
 
De aanbeveling om over te stappen van een vier op een drie prikkenschema, 
zonder dat aan effectiviteit ingeboet hoeft te worden, neem ik graag over. Deze 
aanpassing van het vaccinatieschema is volgens de Gezondheidsraad mogelijk 
geworden omdat in Nederland al enkele jaren gevaccineerd wordt met een hoog 
bereik. Hierdoor is de circulatie van de pneumokokkenbacteriën waartegen 
gevaccineerd wordt, sterk afgenomen. Kinderen blijken daardoor ook indirect 
beschermd te worden. Een schema met drie vaccinaties acht de Gezondheidsraad 
in deze (epidemiologische) situatie voldoende effectief. De voordelen van een 
gereduceerd schema zijn evident. Minder prikken leidt tot een lagere belasting van 
ouders en kinderen, legt een geringer beslag op de ruimte in het toch al volle 
vaccinatieprogramma en brengt naar verwachting minder kosten met zich mee. 
Het is overigens niet schadelijk wanneer kinderen vier prikken ontvangen in plaats 
van drie. 
 
Ik heb het RIVM, als coördinator van het Rijksvaccinatieprogramma (RVP), 
gevraagd om zo snel als mogelijk over te gaan op het gereduceerde 
vaccinatieschema. Het RIVM verwacht dat dit binnen korte tijd kan. Inzet is om 
per ommegaande over te gaan op een drie prikkenschema voor de kinderen 
waarbij dit mogelijk is. Per 1 januari 2014 wordt de tweede 
pneumokokkenvaccinatie officieel uit het RVP gehaald voor de kinderen die dan 
beginnen aan de vaccinatiereeks. Het RIVM zal de overgang begeleiden en 
ondersteunen, met speciale aandacht voor goede voorlichting aan zowel 
professionals als ouders. Voor wat betreft de vaccinkeuze zijn beide op de markt 
beschikbare vaccins volgens de Gezondheidsraad geschikt. Beide vaccins zijn veilig 
bevonden en hebben een mild bijwerkingenprofiel. Dit betekent dat het huidige 
vaccincontract met de fabrikant van één van de twee op de markt beschikbare 
vaccins, door kan lopen tot 2015 zoals gepland. Het RIVM kan een nieuwe 
Europese aanbestedingsprocedure starten voor de periode daarna. Kosten-
effectiviteit zal een belangrijk criterium zijn bij de selectie van het vaccin van 
eerste voorkeur. 
 
Pagina 3 van 4 

