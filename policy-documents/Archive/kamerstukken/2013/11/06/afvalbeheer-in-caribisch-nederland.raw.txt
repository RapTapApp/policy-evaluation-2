> Retouradres Postbus 20901 2500 EX Den Haag 
De voorzitter van de Tweede Kamer Ministerie van 
Infrastructuur en Milieu 
der Staten-Generaal 
Plesmanweg 1-6 
Binnenhof 4 
2597 JG  Den Haag 
2513 AA DEN HAAG 
Postbus 20901 
2500 EX  Den Haag 
T 070-456 0000 
F 070-456 1111 
Ons kenmerk 
IENM/BSK-2013/240387 
 
  
Datum 6 november 2013 
Betreft Afvalbeheer in Caribisch Nederland 
 
  
 
 
Geachte voorzitter, 
Het is noodzakelijk dat het afvalbeheer in Caribisch Nederland, met name op 
Bonaire en St. Eustatius, verbetert. Er is nauwelijks sprake van gescheiden 
inzameling en recycling en bijna al het afval wordt gestort. De huidige situatie 
heeft risico â€™s voor de volksgezondheid (door onder meer het storten van 
biomedisch afval, slachtafval en kadavers), de natuur (gestort afval kan in de 
oceaan terecht komen en het koraal aantasten), het milieu (afval kan water- en 
bodemverontreiniging en emissies van broeikasgassen veroorzaken) en de 
economie (aantasting koraal en illegaal gestort afval kan leiden tot minder 
toerisme).  
 
Aanpak van de situatie  
In de eerste helft van dit jaar is door de verantwoordelijke mensen op de eilanden 
en vertegenwoordigers van het ministerie van Infrastructuur en Milieu gezamenlijk 
in kaart gebracht welke activiteiten op de eilanden in gang moeten worden gezet 
om de situatie te verbeteren.  
 
Die activiteiten richten zich in eerste instantie op het zoveel mogelijk verminderen 
van de hoeveelheid afval die moet worden gestort, door in te zetten op 
gescheiden inzameling en recycling.  
 
Voor het afval dat niet kan worden gerecycled, zoals ongescheiden ingezameld 
restafval, biomedisch afval en slachtafval, wordt bezien of kleinschalige 
verwerking op de eilanden zelf mogelijk is of dat naar eindverwerking in andere 
landen moet worden gezocht. 
 
Ten slotte wordt bezien wat de beste oplossing is voor de diverse illegale en legale 
stortplaatsen en hoe het risico van die stortplaatsen kan worden ingeperkt  
(saneren of immobiliseren/beheersen/controleren).  
 
  
 
Pagina 1 van 2 
 
 

