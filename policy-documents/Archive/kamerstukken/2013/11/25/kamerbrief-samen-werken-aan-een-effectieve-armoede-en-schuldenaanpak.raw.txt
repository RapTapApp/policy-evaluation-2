 
 
 
 
 
 
 
 
 
> Retouradres Postbus 90801 2509 LV  Den Haag 
 
 
De Voorzitter van de Tweede Kamer 
Postbus 90801 
der Staten-Generaal 
2509 LV  Den Haag 
Binnenhof 1 A 
Anna van Hannoverstraat 4 
T 070 333 44 44 
2513 AA  S GRAVENHAGE 
F 070 333 40 33 
 
www.rijksoverheid.nl 
 
Contactpersoon 
 
Onze referentie 
2013-0000163900 
 
 
Datum  25 november 2013 
Betreft Samen werken aan een effectieve armoede- en schuldenaanpak 
 
 
 
“Het is niet het gebrek aan geld, maar het gevoel niet meer mee te tellen” 
Half oktober heb ik een week lang in het hele land lokale en regionale initiatieven 
op het terrein van armoede en schulden bezocht en elke dag tijdens die armoede- 
1
en schuldenestafette sprak ik mensen die mij dát op het hart drukten. Leven met 
een laag inkomen, bijvoorbeeld als gevolg van schulden, kan zwaar zijn en grote 
gevolgen hebben voor het sociale leven. Helaas heerst er een taboesfeer rondom 
financiële problemen, waardoor mensen uit schaamte vaak te laat aan de bel 
trekken. Dit is niet nodig, want het kan iedereen overkomen. Ik vind het 
belangrijk dat mensen in een vroeg stadium hulp en advies vragen om zelf hun 
problemen aan te pakken, voordat de financiële problemen hen boven het hoofd 
groeien. Daar ligt niet alleen een verantwoordelijkheid van mensen zelf, maar ook 
van gemeenten, maatschappelijke organisaties, bedrijven en sociale netwerken 
om mensen tijdig op het goede spoor te helpen.  
  
2
In mijn brief van 3 juli jl. heb ik u mijn visie op de aanpak van armoede- en 
schuldenproblematiek geschetst en beschreven welke maatregelen het kabinet 
neemt om deze aanpak te intensiveren. Ik heb daarbij het belang van 
samenwerken en kennisdeling aangegeven en heb om die reden de armoede- en 
schuldenestafette georganiseerd. In deze brief informeer ik u over mijn 
ervaringen tijdens die estafette en de inzet van de extra middelen vanaf 2014. 
Ook ga ik in op de stand van zaken van een aantal onderwerpen die u onder 
andere tijdens het AO van 19 juni jl. aan de orde heeft gesteld. 
 
 
Succesvolle initiatieven 
Ik heb gezien dat gemeenten hun regierol actief oppakken en dat ook 
maatschappelijke organisaties en bedrijven hun verantwoordelijkheid nemen. 
Vooral de inzet van duizenden vrijwilligers is hartverwarmend en onontbeerlijk. 
Mijn ervaringen tijdens de armoede- en schuldenestafette hebben mij gesterkt in 
de overtuiging dat als iedereen de schouders er onder zet, er geen mensen aan 
de zijlijn hoeven te staan. Voorop staat dat werk de beste weg uit armoede is. 
Succesvolle initiatieven richten zich op het versterken van de zelfredzaamheid van 
mensen en worden daarnaast gekenmerkt door maatwerk, een preventieve 
aanpak, samenwerking en de inzet van ervaringsdeskundigen.  
 
                                                
1
 Zie bijlage voor het programma van de armoede- en schuldenestafette. 
2
 Kamerstukken II, 2012/13, 24515, nr. 265 
 Pagina 1 van 6 

 
gedegen sociale zekerheid en een relatief hoog wettelijk minimumloon. Niettemin 
is het kabinet zich ervan bewust dat het in deze moeilijke economische tijd voor 
 
veel mensen niet gemakkelijk is om de eindjes aan elkaar te knopen. Het kabinet 
 
vindt het van groot belang dat mensen met beperkte financiële middelen en/of 
Datum 
25 november 2013 
problematische schulden volop mee kunnen doen in onze samenleving. Naast de 
 
forse inspanning die het kabinet levert om mensen aan het werk te helpen en te Onze referentie 
2013-0000163900 
houden, stelt het kabinet daarom - bovenop de 20 miljoen euro die het kabinet 
 
voor 2013 reeds beschikbaar heeft gesteld – structureel extra middelen 
beschikbaar om de armoede- en schuldenaanpak te intensiveren. Voor 2014 is er 
80 miljoen euro extra beschikbaar en daarna 100 miljoen euro per jaar.  
 
Het grootste deel van de extra middelen komt beschikbaar voor gemeenten die 
primair verantwoordelijk zijn voor het armoede- en schuldenbeleid. Gemeenten 
ontvangen uit de extra middelen 70 miljoen euro in 2014 en jaarlijks 90 miljoen 
euro in de jaren daarna. Tijdens de estafetteweek heb ik van verschillende 
wethouders gehoord op welke wijze zij de extra middelen in 2013 hebben 
aangewend en hoe zij de structurele middelen willen inzetten. Met deze middelen 
worden verschillende goede initiatieven opgezet. Wethouders benadrukken ook 
het belang van het inzetten van deze extra middelen via of in overleg met 
maatschappelijke organisaties. Een dergelijke vorm van samenwerking juich ik 
toe en geeft mij het vertrouwen dat gemeenten goede afwegingen maken en de 
middelen inzetten voor een effectieve armoede- en schuldenaanpak. De middelen 
worden niet geoormerkt, want dit beperkt de mogelijkheden voor maatwerk en 
leidt vooral tot extra uitvoeringslasten. Wel roep ik wethouders en gemeenteraden 
op de middelen zo gericht mogelijk in te zetten voor het doel waarvoor ze 
bestemd zijn. Daarbij vraag ik gemeenten zich met name in te zetten voor 
kinderen die onvoldoende kunnen meedoen en voor het versterken van een 
preventieve aanpak. 
 
Naast extra middelen voor gemeenten stel ik ook extra middelen beschikbaar voor 
een aantal landelijke initiatieven en een aantal landelijke organisaties. Hiermee  
wil ik een impuls geven aan het versterken van de aanwezige landelijke structuur. 
Ik vind het namelijk van groot belang dat maatschappelijke organisaties hun 
belangwekkende werk kunnen voortzetten en een goede partner voor gemeenten 
kunnen zijn. Daarnaast is conform het Regeerakkoord jaarlijks ruim 5 miljoen 
euro van de intensivering bestemd voor een verhoging van de sportimpuls en 
verlenging van de subsidie aan het Jeugdsportfonds. Tot slot zet ik een deel van 
de extra middelen in om armoede- en schuldenproblematiek op Caribisch 
Nederland te voorkomen en tegen te gaan. 
 
Kennisdeling en samenwerking 
In heel Nederland bestaan er veel verschillende goede initiatieven. Daar kan 
iedereen van leren. Ik wil een appèl doen op wethouders, maatschappelijke 
organisaties en bedrijven om meer samen te gaan werken. Maak 
kennisuitwisseling mogelijk, versterk elkaar en kijk ook over de gemeentelijke 
grenzen heen. In overleg met de VNG en maatschappelijke organisaties zal ik 
nader uitwerken hoe ik betrokken partijen hierin kan ondersteunen. Ik zal in ieder 
geval wethouders en maatschappelijke organisaties per brief wijzen op een groot 
3
aantal voorbeelden van goede initiatieven in ons land . 
 
Op zoek naar kansen en eventuele belemmeringen wegnemen 
                                                
3
 De goede voorbeelden zijn verzameld en geplaatst op de website 
effectiefarmoedebeleid.nl.  
 Pagina 3 van 6 

 
schuldhulpverlening en sociaal bankieren (de NVVK), om te komen tot een brede 
aanpak van financiële problemen van huiseigenaren, financieel te ondersteunen. 
 
Ook vraag ik in de verzamelbrief aan gemeenten bij de schuldhulpverlening 
 
aandacht te besteden aan de specifieke problematiek waar huiseigenaren mee te 
Datum 
25 november 2013 
maken hebben. Daarmee doe ik mijn toezegging uit het Algemeen Overleg 
 
armoede- en schuldenbeleid van 19 juni 2013 gestand.  Onze referentie 
2013-0000163900 
 
 
 
Stand van zaken overige onderwerpen armoede en schulden 
Ook in Europa is aandacht voor het armoedebeleid. In Brussel bevinden de 
onderhandelingen voor een nieuw armoedefonds zich in de afrondende fase. Met 
het Europees Fonds voor Meestbehoeftigen (FEAD) beoogt de Europese 
Commissie een bijdrage te leveren aan het bestrijden van armoede in Europa, 
aanvankelijk door hiermee het verstrekken van voedsel te subsidiëren. Zoals 
5
eerder aan u gemeld is het Kabinet principieel geen voorstander van een fonds 
dat zich enkel richt op het verstrekken van voedsel, omdat dit niet bijdraagt aan 
het bestrijden van armoede. Daarom heeft Nederland samen met enkele andere 
lidstaten ervoor gepleit dat de reikwijdte van het fonds wordt uitgebreid naar 
sociale inclusie met voldoende vrijheid voor een lidstaat om hier effectief invulling 
aan te geven. Dit is positief ontvangen. Naar verwachting wordt er nog dit jaar 
een akkoord bereikt over het fonds. Wanneer duidelijk is wat dit fonds voor 
Nederland kan betekenen, zal ik u uiteraard hiervan op de hoogte stellen. Voor de 
vormgeving en uitvoering op nationaal niveau zal ik relevante partijen betrekken, 
want ik sta er voor dat Nederland zo effectief mogelijk haar Europese middelen zal 
benutten. 
  
Samen met de staatssecretaris van Economische Zaken heb ik gesproken met 
Stichting Voedselbanken Nederland en de Alliantie Verduurzaming Voedsel om te 
bevorderen dat de voedselbanken en het bedrijfsleven elkaar vinden in het 
gezamenlijk belang voedsel duurzaam te benutten. Inmiddels hebben er meerdere 
gesprekken tussen de partijen plaatsgevonden. Gezamenlijk is verkend waar 
kansen liggen ten aanzien van logistiek en voedselveiligheid. Verder wordt samen 
met ketenpartners bekeken of misproducties, restanten en overschotten een 
duurzamere bestemming kunnen krijgen. Door krachten te bundelen en de vraag 
van voedselbanken naar voedsel te koppelen aan het tegengaan van 
voedselverspilling, kunnen partijen gedeelde winst boeken. Begin volgend jaar 
spreken wij deze partijen opnieuw en zal ik u nader informeren over wat de 
samenwerking concreet heeft opgeleverd. 
 
Naar aanleiding van vele signalen van gemeenten laat ik mede op verzoek van de 
VNG een onderzoek uitvoeren naar de stijgende kosten bijzondere bijstand voor 
beschermingsbewind. Ik verwacht de resultaten van dit onderzoek begin 2014 te 
ontvangen.  
 
Conform mijn eerdere toezegging aan uw Kamer zal ik u eind dit jaar informeren 
over  
- de nadere uitwerking van de maatregelen die het kabinet heeft 
aangekondigd in reactie op het onderzoek Paritas Passé, debiteuren en 
6
crediteuren in de knel door ongelijke incassobevoegdheden waaronder de 
inrichting van een beslagregister en de ontwikkeling van een 
rijksincassovisie, en  
                                                
5
 Kamerstukken II, 2012/13, 22112, nr. 1519, Fiche 4 
6
 Kamerstukken II, 2012/13, 24 551, nr. 255 
 Pagina 5 van 6 

