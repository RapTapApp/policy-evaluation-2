33 750 XV Vaststelling van de begrotingsstaten van het Ministerie van Sociale Zaken en 
Werkgelegenheid (XV) voor het jaar 2014 
 
Nr. .. VERSLAG HOUDENDE EEN LIJST VAN VRAGEN 
 
De vaste commissie voor Sociale Zaken en Werkgelegenheid heeft naar aanleiding van de begrotingsstaten van 
het Ministerie van Sociale Zaken en Werkgelegenheid (XV) voor het jaar 2014, de navolgende vragen ter 
beantwoording aan de regering voorgelegd. Deze vragen, alsmede de daarop bij brief van .. 2013 gegeven 
antwoorden, zijn hieronder afgedrukt. 
 
De voorzitter van de commissie, 
Van der Burg 
Adjunct-griffier van de commissie, 
Smits 
 
Vraag 1 
Kan de regering toelichten waarom de beleidsdoorlichtingen van de artikelen 2, 3,  5 en 7 zijn doorgeschoven 
naar latere jaren? 
Antwoord 1 
Met de meerjarenplanning beleidsdoorlichtingen worden de beleidsdoorlichtingen per artikel over een tijdspanne 
van zeven jaar weergegeven. Met het doorschuiven van de artikelen 2,3,5 en 7 sluit de meerjarenplanning beter 
aan bij nieuwe omstandigheden. Voor artikel 2 is er in 2018 een tussentijdse evaluatie van de Participatiewet 
beschikbaar op basis waarvan een beeld gegeven kan worden van de doelmatigheid en doeltreffendheid van de 
bijstand en de Wsw. Bij artikel 3 wordt in 2014 de WAO doorgelicht en in 2017 de WIA. Met het doorschuiven 
van artikel 5 kunnen de voorgenomen WW-wijzigingen in 2016 worden meegenomen in de beleidsdoorlichting. 
Bij artikel 7 speelt dat er in 2015 ook een wettelijke evaluatie is die nu gecombineerd wordt met de 
beleidsdoorlichting.  
 
Vraag 2 
Is de regering bereid per beleidsdoorlichting de Kamer te informeren over de opzet en inhoud ervan, voordat de 
doorlichting van start gaat? 
Antwoord 2 
Bij de begrotingsbehandeling 2013 heeft de minister toegezegd de Tweede Kamer voorafgaand op hoofdlijnen in 
de begroting te informeren over de opzet en inhoud van beleidsdoorlichtingen van SZW. De opzet van de 
beleidsdoorlichting wordt toegelicht in de begroting van het jaar waarin de beleidsdoorlichting plaatsvindt. In de 
begroting 2014 is dat gedaan voor de beleidsdoorlichting die start in 2014. Dit betreft artikel 3 
(arbeidsongeschiktheid), zie voetnoot 2 op blz. 31. Dit zal de minister ook in volgende begrotingen op deze 
wijze doen.  
 
Vraag 3  
Kan de regering toelichten of, en zo ja, welke streefwaarden er worden gehanteerd ten aanzien van fraude en 
handhaving? Het betreft onder artikel 2: de Wet werk en bijstand (WWB), de Toeslagenwet (TW) en de 
Aanvullende inkomensvoorziening ouderen (AIO), onder artikel 4: de Wet werk en arbeidsondersteuning 
jonggehandicapten (Wajong), onder artikel 5: de Werkloosheidswet (WW), onder artikel 6: de Ziektewet (ZW), 
onder artikel 8: de Algemene Ouderdomswet (AOW), onder artikel 9: de Algemene nabestaandenwet (Anw), en 
onder artikel 10: de Algemene Kinderbijslagwet (AKW). 
Antwoord 3 
Vanaf de begroting 2013 wordt de systematiek van Verantwoord Begroten gevolgd, met als doel een duidelijker 
beschrijving van de rol en verantwoordelijkheid van de bewindspersonen, een beter inzicht in de financiële 
instrumenten, en een duidelijke splitsing tussen programma- en apparaatsuitgaven. Bovendien moet 
Verantwoord Begroten leiden tot minder omvangrijke begrotingen en jaarverslagen. Bij de kerncijfers worden 
slechts streefcijfers opgenomen indien de bewindspersonen van SZW daadwerkelijk invloed kunnen uitoefenen 
op de realisatiewaarde van deze kerncijfers. Bij de meeste van de in de begroting gepresenteerde kerncijfers is 
dit niet het geval, doordat externe factoren – zoals de ontwikkeling van de conjunctuur – een dominante rol 
vervullen.  
Op het terrein van de handhaving is – zoals toegelicht in de leeswijzer van de begroting, blz. 4 en 5 - gekozen 
voor een thematische verantwoording, waarbij kerncijfers voor zowel de preventie, de opsporing als de 
Kamervragen en -antwoorden begroting SZW 2014 – 33750 XV  1/59 

Volgens opgave van Eurostat (Labour Force Survey) bestaat in 2012 3,7% van de Nederlandse beroepsbevolking 
uit arbeidsmigranten. De term arbeidsmigrant verwijst naar nationaliteit en wordt gebruikt in afwijking van de  
term allochtoon. 
 
Vraag 8  
Hoeveel geeft Nederland uit aan sociale zekerheid in verhouding tot andere landen? 
Antwoord 8 
De tabel, ontleend aan cijfers van de OESO, toont de zogenaamde ‘total public social expenditure’ als een 
percentage van het bruto binnenlands product (bbp) in 2012. Dit is een veelgebruikte maatstaf om de sociale 
zekerheidsuitgaven van landen inzichtelijk te maken. Deze maatstaf bevat zowel uitkeringen als het direct 
verstrekken van goederen en diensten door de overheid. Zo geeft Nederland in 2012 24% van het bbp uit aan 
sociale zekerheidsuitgaven, zoals zorg, AOW en kindregelingen.  
 
Tabel total public social expenditure 2012 
Australië 18,8% 
België 30,5% 
Canada 18,1% 
Denemarken 30,8% 
Duitsland 25,9% 
Estland 17,6% 
Finland 30,0% 
Frankrijk 32,5% 
Griekenland 24,1% 
Hongarije 21,6% 
Ierland 22,4% 
IJsland 17,6% 
Israel 15,8% 
Italië 28,0% 
Luxemburg 23,2% 
Nederland 24,0% 
Nieuw Zeeland 22,0% 
Noorwegen 22,3% 
Oostenrijk 27,9% 
Polen 20,6% 
Portugal 25,0% 
Slovenië 23,7% 
Slowakije 18,3% 
Spanje 26,8% 
Tsjechië 21,0% 
Verenigd Koninkrijk 23,9% 
Verenigde Staten 19,7% 
Zuid-Korea 9,3% 
Zweden 28,1% 
Zwitserland 18,8% 
Bron: OECD (2012), "Social Expenditure: Aggregated data", OECD Social Expenditure Statistics (database) 
 
Vraag 9  
Wat is de organisatiegraad van vakbonden? 
Antwoord 9 
Volgens het CBS bedraagt voor 2011 de organisatiegraad 20%. Hierbij wordt als definitie het percentage 
werknemers jonger dan 65 jaar met een arbeidsweek van ten minste twaalf uur gehanteerd dat lid is van een 
vakbond.  
 
Vraag 10 
Hoe groot is de wig? Hoe verhoudt deze zich tot andere landen? 
Antwoord 10 
De tabel, ontleend aan cijfers van de OESO, toont de zogenaamde ‘tax wedge’ als een percentage van de totale 
loonkosten voor een persoon zonder kinderen op het inkomensniveau van de gemiddelde werknemer. Dit is een 
veelgebruikte maatstaf om de wig van landen inzichtelijk te maken.  
Kamervragen en -antwoorden begroting SZW 2014 – 33750 XV  3/59 

Planningen moeten soms worden bijgesteld. Dit kan leiden tot het niet verder doorzetten van een wetsvoorstel, 
tot vertraging van een wetsvoorstel, maar soms ook tot een versnelde invoering daarvan (Wetsvoorstel werk en 
zekerheid). Uw Kamer wordt van deze ontwikkelingen zo goed mogelijk op de hoogte gehouden.   
 
Vraag 13 
Wat zijn de uitvoeringskosten van alle regelingen binnen de SZW-begroting samen? 
Antwoord 13 
De uitvoeringskosten van de regelingen die worden uitgevoerd door uitvoeringsorganen die onder de 
verantwoordelijkheid van de bewindspersonen van SZW vallen, staan weergegeven in artikel 11 van de 
begroting. Voor de begrotingsgefinancierde regelingen betreft dit de volgende reeks (bedragen in € x 1.000): 
 
2014 2015 2016 2017 2018 
481.338 451.982 381.384 359.293 341.551 
 
Voor de premiegefinancierde regelingen geldt de volgende reeks: 
2014 2015 2016 2017 2018 
1.707.794 1.623.950 1.604.295 1.537.307 1.517.892 
 
Opgeteld leidt dit tot de volgende reeks: 
2014 2015 2016 2017 2018 
2.189.132 2.075.932 1.985.679 1.896.600 1.859.443 
 
De WKB en de KOT worden voor binnenlandse uitkeringsgerechtigden uitgevoerd door 
Belastingdienst/Toeslagen. Hiervoor zijn op de begroting van SZW geen middelen gereserveerd. Voor 
uitkeringsgerechtigden in het buitenland worden deze regelingen uitgevoerd door de SVB. De uitvoeringskosten 
hiervan zijn in de weergegeven bedragen opgenomen.  
 
Vraag 14 
Kan de regering aangeven hoeveel jongeren in totaal gebruik hebben gemaakt van de Startersbeurs? Kan de 
regering aangeven in welke steden in 2013 gebruik is gemaakt van deze Startersbeurs en om hoeveel jongeren 
per stad het ging? 
Antwoord 14 
Volgens gegevens van Startersbeurs Nederland zijn sinds de lancering op 1 mei 2013 tot op het moment van 
schrijven in totaal 280 Startersbeurzen gerealiseerd in acht arbeidsmarktregio’s. Nog eens 13 
arbeidsmarktregio’s zijn voornemens om Startersbeurzen aan te bieden. Momenteel betreft het ongeveer 125 
gemeenten die deelnemen, dan wel voornemens zijn dit te doen. Het aantal deelnemers blijft ondertussen gestaag 
groeien. 
 
Vraag 15 
Gezien het feit dat de pensioenleeftijd is gestegen naar 63,6 jaar, wat zijn de belangrijkste oorzaken daarvan? 
Welke inspanningen kunnen nog geleverd worden, naast inzet om oudere werklozen weer aan het werk te 
helpen, om deze leeftijd verder te verhogen? Wat is de verwachting voor de komende jaren? 
Antwoord 15 
Met name als gevolg van het afschaffen van VUT- en prepensioen, is de gemiddelde pensioenleeftijd het 
afgelopen decennium fors gestegen. In 2006 ging de grootste groep ouderen nog bij 60 jaar met pensioen, met 
een kleine piek bij 65 jaar. Ondertussen is dit patroon sterk gewijzigd (zie de figuur). Pensionering bij 60 jaar 
komt relatief weinig meer voor. De grootste uitstroompiek ligt nu bij het bereiken van de AOW-gerechtigde 
leeftijd. Daarnaast neemt ook de uitstroom boven de AOW-gerechtigde leeftijd toe. De categorie 68 jaar en 
ouder heeft een gemiddelde pensioenleeftijd van ongeveer 72 jaar.  
 
Kamervragen en -antwoorden begroting SZW 2014 – 33750 XV  5/59 

De € 67 miljoen is toegekend aan het UWV ten uitvoering van het actieplan 55plus werkt. Deze middelen zijn 
verdeeld over re-integratie (€ 28 miljoen), netwerktrainingen en inzet adviseurs werkgeversdiensten (€ 37 
miljoen) en inspiratiedagen (€ 2 miljoen). 
De re-integratiemiddelen gaan naar werkzoekenden (scholing), werkgevers (scholing) en intermediaire 
organisaties (uitzendbureaus en re-integratiebedrijven). Hiervoor is een subsidieregeling opgesteld, die per 1 
oktober 2013 in werking is getreden. De exacte verdeling over de genoemde partijen is afhankelijk van de 
indiening van subsidieverzoeken voor tegemoetkoming in kosten van scholing dan wel plaatsing van ouderen. 
Het bedrag voor netwerktrainingen en het inzetten van adviseurs werkgeversdiensten gaat naar het UWV. De 
middelen voor het organiseren van de inspiratiedagen gaan via het UWV en werkgeversorganisaties naar de 
uitvoerende organisaties. 
Het UWV verwacht dat als gevolg van de inzet van de € 67 miljoen het aantal ouderen dat de WW uitstroomt in 
de tweede helft van 2013 toeneemt van 9.000 tot circa 10.250, in 2014 van 18.000 tot circa 26.300 en in 2015 
van 18.000 tot circa 24.400. Daarnaast zal nog een deel van de ouderen dat werk vindt, niet volledig aan de slag 
gaan en daardoor niet volledig de WW uitstromen.  
Het UWV is hiertoe ondermeer met de uitzendbranche een intentieverklaring overeengekomen waarin de 
uitzendbranche zich bereid verklaart om gedurende de looptijd van de subsidieregeling circa 22.000 plaatsingen 
voor oudere werklozen te realiseren. De effectiviteit van de inspanningen zal worden bepaald door uitvoering 
van een onafhankelijk onderzoek.  
 
Vraag 18  
Hoe staat het met de uitrol van de sectorplannen? Wat is de stand van zaken? 
Antwoord 18 
Veel sectoren en regio’s zijn bezig met het opstellen van een sectorplan, waarmee de knelpunten op de 
arbeidsmarkt worden aangepakt. Ze zetten daarbij voornamelijk in op de aanpak van jeugdwerkloosheid, van-
werk-naar-werk en duurzame inzetbaarheid. Het eerste tijdvak voor het indienen van aanvragen, loopt van 1 
oktober tot en met 31 december 2013. In 2014 worden opnieuw tijdvakken geopend voor het indienen van 
aanvragen. Inmiddels hebben ruim 80 organisaties zich geregistreerd bij het Agentschap SZW om namens een 
samenwerkingsverband een sectorplan in te kunnen dienen. SZW is met ongeveer twintig sectoren en regio’s in 
gesprek over hun concept-sectorplan.  
 
Vraag 19 
Wat is de rol voor kenniscentra bij de uitvoering van sectorplannen? 
Antwoord 19 
Kenniscentra worden in de regeling cofinanciering sectorplannen – naast werkgeversorganisaties, 
werknemersorganisaties en O&O-fondsen - genoemd als een van de vier potentiële hoofdaanvragers vanwege 
hun kennis en expertise op het gebied van de aansluiting tussen het beroepsonderwijs en het bedrijfsleven in de 
betreffende sector. Mocht geen van deze vier organisaties in staat zijn als hoofdaanvrager op te treden, dan kan 
het samenwerkingsverband ook een andere partij als hoofdaanvrager aanwijzen, mits wordt voldaan aan 
aanvullende eisen voor financiële soliditeit. Een kenniscentrum kan ook één van de samenwerkingspartners zijn 
in een sectorplan zonder hoofdaanvrager te zijn. Het is geen verplichting dat kenniscentra een rol spelen in de 
sectorplannen. 
 
Vraag 20 
Kan de regering aangeven of er gevolgen zijn voor de uitvoering van het sectorplan Transport en Logistiek als 
kenniscentrum Vakmanschap op de arbeidsmarkt in Transport & Logistiek (VTL) ophoudt te bestaan? 
Antwoord 20 
Het is aan de sectoren en de betrokken partijen zelf hoe zij in het kader van het sectorplan de onderlinge 
rolverdeling en het beleggen van de verschillende taken bij kenniscentra, O&O-fondsen en - door uitbesteding - 
bij andere private partijen, willen regelen. 
Het samenwerkingsverband van het sectorplan Transport en Logistiek heeft het Ministerie van SZW niet 
geïnformeerd over dat het kenniscentrum VTL eventueel ophoudt te bestaan en welke gevolgen dat heeft voor de 
uitvoering van het betreffende sectorplan (zie tevens antwoord op vraag 108). 
 
Vraag 21 
Kan de regering aangeven of er gevolgen zijn voor de uitvoering van het sectorplan Bouw en Infra als 
kenniscentrum Fundeon ophoudt te bestaan? 
Antwoord 21 
Zie ook het antwoord op vraag 20. Het samenwerkingsverband van het sectorplan Bouw en Infra heeft het 
Ministerie van SZW niet geïnformeerd dat het kenniscentrum zal ophouden te bestaan. 
   
Kamervragen en -antwoorden begroting SZW 2014 – 33750 XV  7/59 

Wie is nu precies eindverantwoordelijk ook voor de financiële gevolgen van de Participatiewet? Wie bepaalt nu 
precies de feitelijke loonwaarde per geval en wie verstrekt de loonkostensubsidie aan de betreffende werkgever? 
Wie bepaalt het beleid hiervoor op hoofdlijnen? Het betreffende Werkbedrijf of de betreffende gemeente? 
Antwoord 26 
Gemeenten worden (financieel) verantwoordelijk voor de uitvoering van de Participatiewet en de inzet van de re-
integratie instrumenten. Zoals aangegeven in de Hoofdlijnenbrief van 27 juni 2013 over de vormgeving van de 
participatiewet en het quotum (Kamerstukken II, 2012-2013, 33 566, nr. 55) bepaalt het Werkbedrijf de 
loonwaarde op de werkplek in samenspraak met de werkgever. De wijze waarop dit wordt vormgegeven wordt 
nader uitgewerkt in nauw overleg met de VNG en sociale partners. De loonkostensubsidie wordt door de 
gemeente aan de werkgever verstrekt. In de vierde nota van wijziging op de Invoeringswet Participatiewet die 
uw Kamer binnenkort zal ontvangen, gaat de staatssecretaris nader in op het instrument loonkostensubsidie en de 
loonwaardebepaling. 
 
Vraag 27 
Hoeveel mensen met een arbeidshandicap zijn nu aan het werk (in relatie met het quotum)? 
Antwoord 27 
De tabel geeft op basis van de meest recent beschikbare gegevens een beeld van de verschillende groepen die 
vallen onder de afspraken uit het sociaal akkoord over de extra banen voor mensen met een arbeidshandicap. De 
cijfers in de tabel hebben betrekking op 2012 (voor de Wajong 2011). In de tabel zit een overlap in de aantallen: 
ruim 25.000 Wajonggerechtigden zijn werkzaam via de Wsw. Als schatting van het aantal mensen in de WWB 
met een arbeidsbeperking is uitgegaan van het percentage op trede 2 van de participatieladder. 
 
a
Tabel Doelgroepen in relatie tot extra banen voor mensen met een arbeidshandicap, eind 2012 
Waarvan met 
Uitkering Volume eind 2012 arbeidshandicap Waarvan met werk 2012 
a
Wajong 216.200 216.200 28.600 (regulier) 
      25.400 (via de Wsw) 
        
b
Wsw 102.400 102.400 6.300 (begeleid werken) 
      27.400 (detacheringen) 
      68.700 (beschut) 
        
c d
WWB 379.100 110.000 onbekend 
        
a. Cijfers Wajong betreffen ultimo 2011, op basis van UWV Monitor Arbeidsparticipatie 2012. 
b. Bron: Research voor Beleid, Jaarrapport Wsw-statistiek 2012. 
c. Bron: CBS, Statline, geraadpleegd 24 oktober 2013. 
d. Schatting op basis van percentage op trede 2 van de participatieladder (Divosa-monitor 2012). 
 
Vraag 28 
Hoe verhoudt de informatievoorziening over de Participatiewet zich tot de voorgenomen monitoring van het 
decentralisatieproces vanuit de coördinerend minister van Binnenlandse Zaken en Koninkrijksrelaties? 
Antwoord 28 
Vanuit zijn systeemverantwoordelijkheid moet de minister van SZW beoordelen of het stelsel bijdraagt aan het 
realiseren van de doelen die met de Participatiewet worden beoogd. Om dat vast te kunnen stellen is informatie 
ten behoeve van monitoring en evaluatie nodig. 
Bij een gedecentraliseerde uitvoering van wetten hoort grote beleidsvrijheid voor de gemeente en een beperkte 
rapportagelast van gemeenten aan het Rijk. De kaders van Interbestuurlijke informatievoorziening (IBI) en 
Single Information / Single Audit (SiSa) zijn leidend voor de inrichting van het informatiearrangement. De 
minister ontvangt binnen die kaders informatie over de ondersteuning die gemeenten bieden op grond van de 
Participatiewet en wat de resultaten daarvan zijn en richt daarmee de monitoring in.  
De minister van Binnenlandse Zaken en Koninkrijksrelaties heeft in het sociale domein een aanvullende 
stelselverantwoordelijkheid. Deze is niet zozeer verbonden met de inhoud van het sociale domein, als wel met de 
Kamervragen en -antwoorden begroting SZW 2014 – 33750 XV  9/59 

 Hijzen, A., L. Mondauto and S. Scarpetta (2013), “The Perverse Effects of Job-Security Provisions on Job 
Security in Italy: Results from a Regression Discontinuity Design”, Paper presented at the American 
Economic Association meeting, San Diego, January. 
 Kahn, L.M. (2010), “Employment Protection Reforms, Employment and the Incidence of Temporary 
 Jobs in Europe: 1996-2001”, Labour Economics, Vol. 17, pp. 1-15.  
 OECD (2004), OECD Employment Outlook 2004, OECD Publishing, Paris, http://dx.doi.org/10.1787/ 
empl_outlook-2004-en. 
 Pierre, G. and S. Scarpetta (2004), “Employment Regulations Through the Eyes of Employers: Do They 
Matter and How Do Firms Respond to Them?”, IZA Discussion Paper, No. 1424. 
 
Vraag 31 
Hoe verhoudt de introductie van de huishoudentoeslag zich tot de aanbevelingen van de Commissie Dijkhuizen? 
Welke verschillen en overeenkomsten zijn er tussen de voorgestelde huishoudentoeslag en de aanbevelingen van 
de Commissie Dijkhuizen? 
Antwoord 31 
Het kabinet neemt het voorstel van de commissie Van Dijkhuizen om de toeslagen gericht op 
inkomensondersteuning te stroomlijnen en te vereenvoudigen door invoering van een huishoudtoeslag in grote 
lijnen over. De zorgtoeslag, huurtoeslag, kindgebonden budget en een ouderencomponent, bestaande uit de 
fiscale ouderenkortingen en MKOB, worden de komende jaren gefaseerd geïntegreerd in een huishoudentoeslag. 
Eind dit jaar zal het kabinet hierover een hoofdlijnennotitie naar de Tweede Kamer sturen. Voor de zomer van 
2014 wordt wetgeving van de huishoudentoeslag naar de Tweede Kamer gestuurd. 
 
Vraag 32 
Door de begrotingsafspraken 2014 wordt de huishoudenstoeslag steiler afgebouwd met 0,5%. Wat is het 
inkomensgevolg van de invoering van de huishoudenstoeslag en vervolgens de steilere afbouw voor de 
verschillende ontvangers van de toeslag? 
Antwoord 32 
Met de huishoudentoeslag wordt een budgettaire besparing van ruim € 1 miljard gerealiseerd. Daarnaast wordt 
de toeslagensystematiek vereenvoudigd en is de huishoudtoeslag goed voor de structurele werkgelegenheid, 
onder andere doordat bij mensen die verschillende toeslagen ontvangen de marginale druk worden verlaagd. 
De tabellen laten de inkomenseffecten zien van de maatregelen in 2015 en 2016 samenhangend met de invoering 
van de huishoudentoeslag. De eerste tabel laat de inkomenseffecten zien van de eerste voorlopige uitwerking, 
met een ingeboekte bezuiniging van € 1 miljard. De volgende tabel laat het effect zien met de steilere afbouw als 
gevolg van de begrotingsafspraken 2014. Hierbij wordt een extra bezuiniging van € 150 miljoen (in 2015, 
oplopend tot € 166 miljoen structureel) gerealiseerd. De budgetneutrale verwerking van het kindgebonden 
budget in de huishoudentoeslag, voorzien voor 2017, is nog niet opgenomen in de hier getoonde uitwerking. De 
getoonde uitwerking is nog voorlopig. In het wetsvoorstel dat voor de zomer van 2014 naar de Tweede Kamer 
wordt gestuurd zal de definitieve uitwerking volgen. 
De tabellen laten zien dat de inkomenseffecten voor de laagste inkomens beperkt zijn. Voor de inkomens tot 1,5x 
modaal geldt dat ongeveer de helft van de huishoudens er in inkomen op achteruit gaat, waarvan voor het 
overgrote deel de effecten beperkt zijn tot -1%. Een deel van de huishoudens gaat er zelfs op vooruit. Dit komt 
doordat met het omzetten van de ouderenkortingen in de huishoudentoeslag ook het verzilveringsprobleem van 
de ouderenkorting vervalt. Ongeveer 3% van de huishoudens gaat er meer dan 3% in inkomen op achteruit. Het 
betreft vooral huishoudens met een vermogen groter dan € 100.000. Dit wordt veroorzaakt door de 
vermogenstoets in de ouderencomponent in de huishoudentoeslag.  
De steilere afbouw met 0,5%-punt heeft slechts een geringe invloed op de inkomenseffecten van de invoering 
van de huishoudentoeslag, zoals blijkt uit vergelijking van beide tabellen.  
Kamervragen en -antwoorden begroting SZW 2014 – 33750 XV  11/59 

Nederlandse arbeid-en-zorgbeleid te bevorderen dat werknemers arbeid en zorgtaken, voor bijvoorbeeld jonge 
kinderen, kunnen combineren. Een van deze randvoorwaarden is dat er betaalbare en kwalitatief goede 
kinderopvang moet zijn. Goede kinderopvang zorgt er ook voor dat kinderen worden gestimuleerd in hun 
ontwikkeling.  
 
Vraag 34 
Wat is de regering voornemens te doen met de uitkomsten van de arbeid- en zorgtop? Wie gaat er met de 
uitkomsten aan de slag? 
Antwoord 34 
Zoals aangekondigd in de brief van 2 juli jl. zal het kabinet de Tweede Kamer na de arbeid-en-zorgtop (18 
november 2013) informeren of deze leidt tot aanvullende stappen om de combinatie van arbeid en zorg te 
verbeteren en/of tot eventuele aanpassingen van het wetsvoorstel Modernisering regelingen voor verlof en 
arbeidstijden (Kamerstukken II, 2010-2011, 32 855 nr. 1-3).  
 
Vraag 35 
Wat doet de regering met de afspraak in het Sociaal Akkoord dat maatregelen omtrent arbeid en zorg tussen 
sociale partners geregeld dienen te worden? 
Antwoord 35 
In het sociaal akkoord is vermeld dat in veel cao’s afspraken gemaakt worden om de combinatie van arbeid en 
zorg te vergemakkelijken en dat er veel goede voorbeelden zijn van vaderverlof, zelfroosteren en flexibel 
werken. Via het stelsel van verlofregelingen heeft het kabinet dergelijke afspraken ondersteund.  
Het kabinet zal – in aanvulling op het wetsvoorstel Modernisering regelingen voor verlof en arbeidstijden – 
bezien of dit verdere ondersteuning behoeft via voorlichting en mogelijk wetgeving. 
 
Vraag 36 
Hoe wordt voorkomen dat er door de stapeling van regelingen in de huishoudentoeslag een armoedeval ontstaat? 
Antwoord 36 
De huishoudentoeslag zorgt ervoor dat werken meer lonend wordt. Het CPB schrijft dan ook in haar analyse van 
de economische effecten van de begrotingsafspraken 2014 van 17 oktober jl. dat de huishoudentoeslag gunstig is 
voor de structurele werkgelegenheid. De huishoudentoeslag zorgt er bijvoorbeeld voor - door afbouwtrajecten 
van toeslagen samen te voegen - dat de marginale druk wordt beperkt, juist bij mensen die verschillende 
toeslagen ontvangen waardoor het afbouwpercentage nu stapelt en de marginale druk hoog is.  
 
Vraag 37 
Hoe ziet de huishoudentoeslag er (schematisch) uit? 
Antwoord 37 
De figuur geeft de vormgeving van de huishoudentoeslag grafisch weer. De hoogte van de huishoudentoeslag 
wordt bepaald op basis van de componenten waar iemand recht op heeft. De hoogte op het basisniveau wordt 
bepaald en afgebouwd met een vast percentage. Dat percentage is niet afhankelijk van het aantal componenten 
waar iemand recht op heeft. De marginale druk veroorzaakt door de huishoudentoeslag is hierdoor constant bij 
stijging van inkomen, bij een verder ongewijzigde situatie van het huishouden. 
 
 
Vraag 38 
Kamervragen en -antwoorden begroting SZW 2014 – 33750 XV  13/59 

de wacht- en doorlooptijden. De Inspectie start in 2014 een eerste onderzoek naar de uitvoering van de Wgs door 
gemeenten. De Inspectie beoogt met de rapportage te oordelen over de uitvoering van het systeem van 
schuldhulpverlening en beleid, en uitvoering te ondersteunen bij maatregelen om mogelijke problemen terug te 
brengen en de integrale aanpak te versterken. Het onderzoek voor deze programmarapportage zal in 2015 leiden 
tot een eindproduct. 
De evaluatie van de Wgs is voorzien voor 1 juli 2016. 
 
Vraag 42 
Hoe groot is de geraamde opbrengst van huishoudentoeslag die toe te schrijven is aan de doelstelling 
transparantie en minder fraude?  
Antwoord 42 
Door het kabinet worden extra maatregelen genomen om misbruik en fraude bij toeslagen tegen te gaan. Deze 
maatregelen zijn eerder aangekondigd in de brief van 10 mei 2013 (Kamerstukken II 2012-2013, 17 050, nr. 
435). Er is geen directe samenhang van de voorgestelde maatregelen met het voornemen om een 
huishoudentoeslag te introduceren. Ook zonder dat voornemen zouden de fraudemaatregelen met betrekking tot 
het huidige toeslagenstelsel zijn voorgesteld. Het kabinet acht het immers van groot belang om op korte termijn 
met aanvullende fraudemaatregelen te komen. De introductie van een huishoudentoeslag in zijn uiteindelijke 
vorm zal nog een aantal jaren duren. Indirect is er wel sprake van een samenhang omdat hetgeen nu al kan 
worden gedaan aan het fraudebestendig maken van de toeslagen ook zijn vruchten zal afwerpen voor de 
toekomstige huishoudentoeslag.  
 
Vraag 43 
Hoe groot is de geraamde opbrengst van huishoudentoeslag die ten laste komt van huishoudens die momenteel 
rechtmatig gebruik maken van de huidige toeslagen? 
Antwoord 43 
Bij Miljoenennota is afgesproken om structureel circa € 1 miljard te besparen door de gefaseerde invoering van 
de huishoudentoeslag. In de begrotingsafspraken 2014 is afgesproken aanvullend € 150 miljoen in 2015 en € 166 
miljoen structureel te bezuinigen op de huishoudentoeslag door deze steiler af te bouwen.  
 
Vraag 44 
Wat zijn de verwachte inkomenseffecten van de introductie van de huishoudentoeslag voor verschillende 
inkomensgroepen en huishoudenssamenstellingen? 
Antwoord 44 
Zie het antwoord op vraag 32. 
 
Vraag 45 
In welke mate blijven de verschillende componenten van de huishoudentoeslag (huur, zorg, kinderen, enz.) 
binnen de totale huishoudentoeslag te onderscheiden? 
Antwoord 45 
In de huishoudentoeslag worden afzonderlijke componenten voor zorg, huur, kinderen en ouderen opgenomen. 
Dat betekent dat bijvoorbeeld huishoudens zonder kinderen niet de kindercomponent (het huidige kindgebonden 
budget) zullen ontvangen. Voor het einde van het jaar zal het kabinet een hoofdlijnennotitie over de 
huishoudentoeslag naar de Tweede Kamer sturen. Voor de zomer van 2014 wordt wetgeving van de 
huishoudentoeslag naar de Tweede Kamer gestuurd. 
 
Vraag 46 
Wat gaat de regering doen om schulden te voorkomen? 
Antwoord 46 
Het kabinet wijst het aangaan van schulden niet ten principale af. Krediet en het aangaan van leningen zijn 
volledig geaccepteerde en nuttige instrumenten in onze samenleving en economie. Uitgangspunt is dat iedereen 
zelf verantwoordelijk is voor zijn eigen financiële keuzes en dat een ieder zijn financiële verplichtingen moet 
nakomen. Het kabinet blijft daarom inzetten op het vergroten van de financiële zelfredzaamheid, eigen kracht en 
sociale participatie van burgers door te investeren in voorlichting en educatie via onder andere Wijzer in 
Geldzaken en Nibud, maar ook door het actief aanspreken van schuldeisers op hun maatschappelijke 
verantwoordelijkheid. Doel van het kabinet is dat mensen – waar nodig – geholpen en ondersteund worden om 
zo snel mogelijk op eigen benen te staan en dat er geen mensen door het vangnet heen glijden. 
Het kabinet heeft voor 2013 € 20 miljoen vrijgemaakt voor armoede en schuldenbeleid. Voor 2014 is er € 80 
miljoen extra beschikbaar en daarna € 100 miljoen per jaar. Het grootste deel van de extra middelen komt 
beschikbaar voor gemeenten, omdat gemeenten primair verantwoordelijk zijn voor het armoede- en 
schuldenbeleid. Sinds vorig jaar is de Wet gemeentelijke schuldhulpverlening van kracht. Hierdoor kunnen 
Kamervragen en -antwoorden begroting SZW 2014 – 33750 XV  15/59 

Wat is de incassoratio van het fraudebedrag? 
Antwoord 51 
Voor de invulling van de incassoratio die betrekking heeft op de Wet aanscherping handhaving en sanctiebeleid 
SZW-wetgeving (Fraudewet) die sinds 1 januari 2013 van kracht is, zijn met SVB en UWV afspraken gemaakt. 
Op basis van een steekproef van vorderingsbedragen (totaal van boete en benadelingsbedrag) zal, in jaarlijkse 
cohorten, worden gemeten in hoeverre er wordt teruggevorderd door de SVB en UWV (de incassoratio). SVB en 
UWV rapporteren hierover voor het eerst in hun jaarverslag 2013. Hiermee kan op termijn worden nagegaan of 
wordt voldaan aan de met de Fraudewet beoogde robuuste incasso van vorderingen. 
 
Vraag 52 
Op welke wijze is de regering voornemens te voorkomen dat arbeidsmigranten die hun baan verliezen tegelijk 
ook uit hun huis worden gezet? 
Antwoord 52 
Als arbeidsmigranten gehuisvest worden via de werkgever is vaak sprake van dubbele afhankelijkheid: verlies 
van baan heeft vaak ook verlies van huis tot gevolg. In de nationale verklaring voor huisvesting van 
arbeidsmigranten hebben partijen daarom afspraken gemaakt over het scheiden van ‘baan en bed’, waarbij het 
streven is dat werkgevers op termijn de huisvesting uitbesteden aan huisvesters (woningcorporaties en 
commerciële huisvesters). Daarnaast is in de cao voor uitzendkrachten in artikel 45 lid 8 en 9 een clausule 
opgenomen die moet voorkomen dat werknemers door werkgevers zonder legitieme reden op straat worden 
gezet. Daarbij wordt onderscheid gemaakt tussen een contract voor bepaalde tijd (men weet wanneer dat afloopt 
en dus ook wanneer de huisvesting eindigt) en een contract voor onbepaalde tijd.  
Bij arbeidsmigranten die huisvesting vinden via andere kanalen dan de werkgever speelt huisuitzetting na verlies 
van baan minder. Vaak hebben woningcorporaties een clausule in het huurcontract opgenomen om huisuitzetting 
te voorkomen. Wel bestaat het risico dat als men niet snel genoeg een andere baan vindt, men uiteindelijk de 
huur niet kan betalen en alsnog uit de woning wordt gezet.  
 
Vraag 53 
Welke 17 Nederlandse uitzendbedrijven zijn er momenteel actief in Bulgarije en Roemenië? In welke sectoren 
werven zij? Welke bedrijven in Nederland maken gebruik van de diensten van deze uitzendbureaus? 
Antwoord 53 
Er is geen onderzoek bekend waaruit blijkt dat 17 Nederlandse uitzendbedrijven actief zijn in Bulgarije en 
Roemenië. Over individuele bedrijven kunnen overigens geen mededelingen gedaan worden. 
 
Vraag 54 
Hoeveel Nederlanders zijn geëmigreerd naar andere EU-landen? Hoeveel EU-onderdanen zijn er gemigreerd 
naar Nederland? Hoeveel Nederlanders werken er in de EU en hoeveel EU-onderdanen in werken er in 
Nederland? Kloppen de feiten uit de column 'Waar blijven de nieuwe EU-migranten?' van Mathijs Bouman 
(bron: http://www.z24.nl/columnisten/Waar-blijven-de-nieuwe-EU-migranten)? Klopt het dat het 
‘immigratietekort’ in Nederland 0,7 procent van de totale werkgelegenheid bedraagt? 
Antwoord 54 
Hierop zal worden ingegaan in de brief die is toegezegd tijdens het algemeen overleg Arbeidsmigratie van 17 
oktober 2013. 
 
Vraag 55 
Welke maatregelen neemt de regering om hoogopgeleide arbeidsmigranten naar Nederland te halen? 
Antwoord 55 
Nederland heeft met de speciale regeling voor kennismigranten een laagdrempelige voorziening voor 
hooggekwalificeerde arbeidsmigranten. Als voldaan is aan het salariscriterium behoeft de werkgever niet in het 
bezit te zijn van een tewerkstellingsvergunning. Gelet op het belang daarvan voor de Nederlandse concurrentie-
positie, heeft het kabinet in de adviesaanvraag aan de SER van 8 juli 2013 over het arbeidsmigratiebeleid de 
vraag voorgelegd welke maatregelen moeten worden genomen om Nederland aantrekkelijker te maken voor 
kennismigranten. Het advies van de SER wordt in het voorjaar van 2014 verwacht. Eventuele aanvullende 
maatregelen neemt het kabinet naar aanleiding van dit advies. 
 
Vraag 56 
Klopt het dat Nederlandse voorlichters in Bulgarije en Roemenië potentiële arbeidsmigranten gaan ontmoedigen 
naar Nederland te komen? Kan de regering inzicht geven in de werkwijze van deze voorlichters? Hoe zit deze 
campagne eruit? Om hoeveel voorlichters gaat het (hoeveel fte)? Wat zijn de totale kosten die zijn gemoeid met 
de resultaten? 
Antwoord 56 
Kamervragen en -antwoorden begroting SZW 2014 – 33750 XV  17/59 

Vraag 61 
Kan de regering toelichten dat de uitgaven van de AOW in 2016 een hoogtepunt bereiken en in 2017 en 2018 
zelfs licht afnemen? 
Antwoord 61 
De omslag in de AOW-uitgaven vanaf 2016 is het gevolg van de maatregelen die zijn genomen om de AOW-
uitgaven op een houdbaar pad te brengen. De voornaamste maatregelen zijn de verhoging van de AOW-leeftijd 
en het afschaffen van de AOW-partnertoeslag voor nieuwe instroom vanaf 1 april 2015.  
In 2012 is besloten de AOW-leeftijd vanaf 2013 stapsgewijs te verhogen en vanaf 2024 te koppelen aan de 
levensverwachting. In het regeerakkoord Rutte/Asscher is bovendien afgesproken deze vanaf 2016 versneld te 
verhogen. Daardoor ligt de AOW-gerechtigde leeftijd in 2016 drie maanden hoger dan in 2015, wat een fors 
dempend effect op de AOW-uitgaven heeft.  
Daarnaast vindt, zoals al in 1995 is besloten, er vanaf 1 april 2015 geen nieuwe instroom meer plaats in de 
AOW-partnertoeslag. Dat betekent dat het aantal AOW-gerechtigden dat partnertoeslag ontvangt vanaf dat 
moment snel afneemt.  
Naast deze twee maatregelen spelen ook twee andere geplande ombuigingsmaatregelen een rol. In de Eerste 
Kamer ligt een wetsvoorstel waarin wordt voorgesteld vanaf 2015 de AOW-partnertoeslag voor hoge inkomens 
ook in lopende gevallen stapsgewijs af te bouwen. Daarnaast is in het regeerakkoord Rutte/Asscher afgesproken 
de uitkeringen voor samenwonende eerstegraads bloedverwanten en bij meerpersoonshuishoudens stapsgewijs te 
verlagen van 70% WML naar 50% WML vanaf 1 juli 2015.  
 
Vraag 62 
Aan welke hogere inkomsten refereert de regering in haar stelling dat hogere inkomsten worden ingezet om de 
tegenvaller op het kindgebonden budget (KGB) te beperken? 
Antwoord 62 
Door de lage economische groei en daarmee samenhangende teruglopende inkomens hebben meer mensen recht 
op een (hoger) kindgebonden budget. Nadat de toeslagen definitief zijn toegekend worden er terugvorderingen 
ingesteld bij de huishoudens die meer hebben ontvangen dan waar ze recht op hadden op basis van hun 
vastgestelde inkomen. Als het aantal toekenningen stijgt wordt ook het aantal terugvorderingen groter. Deze 
inkomsten worden niet gebruikt om de tegenvaller te beperken, maar mitigeren deze wel. 
 
Vraag 63 
Gelet op de hogere uitgaven bij het UWV in verband met stijging van de WW: wat doet het UWV er zelf aan om 
de kosten te beheersen? 
Antwoord 63 
Het budget voor de uitvoeringskosten van het UWV ademt mee met de volumes van de uitkeringen (het aantal 
personen dat een uitkering aanvraagt en het aantal personen dat een uitkering ontvangt). De geraamde stijging in 
het aantal WW-uitkeringen leidt dus tot een stijging van het uitvoeringsbudget van het UWV. Tegelijkertijd vult 
het UWV momenteel de door achtereenvolgende kabinetten opgelegde taakstellingen op de uitvoeringskosten in. 
Het betreft hier een algemene taakstelling oplopend tot € 260 miljoen in 2018 uit het regeerakkoord 
Rutte/Verhagen, een specifieke taakstelling oplopend tot € 100 miljoen in 2015 op de uitvoeringskosten voor 
bemiddeling uit het regeerakkoord Rutte/Verhagen, en een algemene taakstelling oplopend tot € 48,9 miljoen in 
2018 uit het regeerakkoord Rutte/Asscher. Het uitvoeringsbudget van het UWV is met deze 
taakstellingsbedragen al naar beneden gebracht. Maatregelen die hierbij worden getroffen zijn onder meer het 
redesign van het Werkbedrijf en vereenvoudiging van wet- en regelgeving. Daarnaast worden maatregelen 
voorbereid die een meer doelmatige uitvoering beogen, bijvoorbeeld door verdere samenwerking in de keten van 
werk en inkomen en het efficiënter benutten van bestaande voorzieningen. 
 
Vraag 64 
Is er ten gevolge van de begrotingsafspraken 2014 iets veranderd in de maatregel Tegemoetkoming 
arbeidsongeschikten? Zo nee, wanneer wordt de Kamer over de uitwerking hiervan in wetgeving geïnformeerd? 
Antwoord 64 
In de begrotingsafspraken 2014 is geen nieuwe afspraak gemaakt voor de Tegemoetkoming 
Arbeidsongeschikten. De afspraak gemaakt in het kader van het 6 miljard pakket blijft dus staan. In 2014 wordt 
het bedrag verlaagd. Deze verlaging zal bij AMvB worden doorgevoerd.  
 
Vraag 65 
Kan de regering aangeven welke streefcijfers voor 2014 worden gehanteerd voor het terugdringen van de 
werkloosheid, en daarbij ook ingaan op de jeugd- en ouderenwerkloosheid? 
Antwoord 65 
Kamervragen en -antwoorden begroting SZW 2014 – 33750 XV  19/59 

 
Aantal WW uitkeringen: 
Maand uitstroom per maand 
2012 januari 33850 
2012 februari 32720 
2012 maart 47990 
2012 april 38810 
2012 mei 38060 
2012 juni 32590 
2012 juli 30500 
2012 augustus 39710 
2012 september 36430 
2012 oktober 34340 
2012 november 38730 
2012 december 28450 
2013 januari 44630 
2013 februari 39320 
2013 maart 44860 
2013 april 45570 
2013 mei 46120 
2013 juni* 39260 
2013 juli* 36750 
2013 augustus* 49520 
Bron: Statline, 24-10-2013 
*: voorlopig cijfer. 
 
Vraag 70 
Gelet op het feit dat uit data uit het buitenland blijkt dat naarmate het eind van de werkloosheidsuitkering in zicht 
komt er procentueel veel mensen uitstromen: zijn dergelijke data ook in Nederland bekend? 
Antwoord 70 
Het piekeffect doet zich ook in Nederland voor. Dit staat te lezen in een openbaar kennismemo van het UWV 
met de titel ‘Invloed van verkorting van de maximale WW-duur’ uit november 2010. In dit kennismemo worden 
schattingen gepresenteerd van de invloed van kenmerken van werklozen op de uitstroomkans uit de WW en is 
onderzocht of er een piek in de werkhervatting plaatsvindt in de maand voor en de maand na het verstrijken van 
de maximale werkloosheidsduur (de maximale werkloosheidsduur verschilt per persoon). De analyse is 
gebaseerd op gegevens uit de polisadministratie en heeft betrekking op personen die de WW instroomden in 
2007. Geschat wordt dat in de eerste maand voor en de eerste maand na het bereiken van de maximale WW-
duur, gecorrigeerd voor overige factoren, gemiddeld 30% meer werkhervattingen plaatsvinden. 
 
Vraag 71 
Wat is het bedrag dat er jaarlijks aan premies voor de AOW binnenkomt? Welk bedrag wordt er jaarlijks 
uitgegeven? Hoe verlopen deze twee zaken zich in de komende tien jaar? 
Antwoord 71 
De tabel geeft een overzicht van de AOW premieontvangsten en AOW uitkeringslasten. 
Kamervragen en -antwoorden begroting SZW 2014 – 33750 XV  21/59 

 
Vraag 75 
Kan de volgende zin worden toegelicht? “De uitkeringslasten van de Wet mogelijkheid 
koopkrachttegemoetkoming oudere belastingplichtigen (MKOB) dalen in 2014 fors ten opzichte van 2013. Dit 
komt door de incidentele tegenvaller.” 
Antwoord 75 
De uitkeringslasten MKOB kenden in 2013 een incidentele tegenvaller van €300 miljoen. Deze werd 
veroorzaakt door de invoering van de Regeling koopkrachttegemoetkoming niet-KOB-gerechtigden, die regelt 
dat een bedrag ter hoogte van de MKOB met terugwerkende kracht t/m juni 2011 werd toegekend en uitbetaald 
aan AOW-gerechtigden woonachtig in de EU/EER/Zwitserland, verdragslanden, Aruba, Bonaire, Curaçao, Saba, 
Sint Eustatius of Sint Maarten die geen recht hebben op de koopkrachttegemoetkoming op grond van de wet 
MKOB.  
 
Vraag 76 
Hoe kan het dat de uitgaven aan kinderopvangtoeslag in 2014 nagenoeg gelijk blijven aan de uitgaven in 2013 
terwijl het gebruik van de kinderopvang daalt? 
Antwoord 76 
In de begroting 2014 is uitgegaan van een lichte daling van het aantal kinderen met kinderopvangtoeslag. De 
kosten per kind nemen in 2014 echter toe omdat de indexering van de maximum uurprijzen al is verwerkt in de 
begrotingsraming van de kinderopvangtoeslag. Het kabinet heeft overigens na verschijning van de begroting 
2014 besloten om € 100 miljoen additioneel in te zetten ten behoeve van de kinderopvangtoeslag (Kamerstukken 
II, 2013-2014, 31 322, nr. 220). Hierdoor zal naar verwachting ook het aantal kinderen in de kinderopvang 
toenemen.  
 
Vraag 77 
Wat is de verklaring voor de toename in het gebruik van buitenschoolse opvang (BSO) waarmee de toename in 
het gebruik van kinderopvang de komende jaren wordt verklaard? 
Antwoord 77 
Voor de raming van het gebruik van kinderopvang wordt er onder meer gekeken naar het aantal kinderen dat op 
dit moment gebruik maakt van de voorziening in relatie tot het aantal kinderen dat er in potentie gebruik van zou 
kunnen maken. De verwachting is dat er sprake is van een cohort-effect. Ouders die hun kinderen naar de 
dagopvang brengen zullen naar verwachting ook relatief vaak gebruik gaan maken van de bso-voorziening als de 
kinderen naar de basisschool gaan. De bso is ten opzichte van de dagopvang een relatief jonge voorziening. Het 
aanbod is naar aanleiding van de motie van Aartsen-Bos flink toegenomen en naar verwachting zullen ouders 
hun vraag hierop aanpassen. 
 
Vraag 78  
Waarom is het nodig om het kader Sociale Zekerheid en Arbeidsmarkt (buiten de huishoudentoeslag) naar boven 
te herijken terwijl het de minister van Volksgezondheid, Welzijn en Sport wel lukt om de zorgkosten te 
beheersen? 
Antwoord 78 
In de Miljoenennota 2014 is aangegeven dat de drie uitgavenkaders worden herijkt in samenhang met zowel de 
maatregelen uit het aanvullende beleidspakket (6 miljard pakket) als met de macro-economische doorwerking 
conform de MEV. Hierdoor treden verschuivingen tussen uitgavenkaders op, namelijk een opwaartse aanpassing 
van het kader Sociale Zekerheid en Arbeidsmarkt (SZA) en een neerwaartse aanpassing van de andere twee 
uitgavenkaders. Dit is aangegeven in de Miljoenennota 2014 en heeft te maken met: 
 het feit dat de tegenvallende werkloosheid alleen neerslaat in de sector SZA en de meevallende ruilvoet 
neerslaat in alle drie de uitgavensectoren;  
 het feit dat de kaders niet leidend zijn geweest bij de invulling van het 6 miljard pakket. 
Hierdoor is in de Miljoenennota 2014 het kader SZA opwaarts aangepast en de andere twee kaders neerwaarts. 
Het kabinet heeft vervolgens na de Miljoenennota 2014 met de begrotingsafspraken 2014 nadere afspraken 
gemaakt die ook worden meegenomen in de herijking van de uitgavenkaders. 
Overigens worden er ook onder het kader SZA verschillende maatregelen genomen. Het aanvullend pakket en de 
begrotingsafspraken 2014 bevatten € 1,5 miljard aan ombuigingen (in 2017). Het gaat hier onder andere om de 
huishoudentoeslag, het verlagen van de AO-tegemoetkoming en het verbeteren van de prikkelwerking in de 
WWB. Daar tegenover staan intensiveringen van € 0,5 miljard.  
 
Vraag 79 
Hoeveel mensen hebben gebruik gemaakt van de overbruggingsregeling? Hoeveel mensen verwacht de regering 
dat gebruik gaat maken van deze regeling? 
Kamervragen en -antwoorden begroting SZW 2014 – 33750 XV  23/59 

is goed voor de arbeidsparticipatie en welvaart, maar verklaart dus ook deels het bovengemiddeld verzuim in 
deze landen. 
Hoewel er nog ruimte is voor verbetering, is de trend gunstig. In de meeste Europese landen is het aandeel 
personen dat heeft verzuimd in 2010 gestegen ten opzichte van 2000. Nederland laat daarentegen een daling zien 
en neemt daarmee in internationaal opzicht in 2010 een gunstiger positie in dan tien jaar daarvoor. Enkele 
ingrijpende wetswijzigingen lijken hun vruchten te hebben afgeworpen. Het gaat hierbij onder andere om de Wet 
verbetering Poortwachter en de Wet verlenging loondoorbetalingsverplichting bij ziekte.  
 
Vraag 83 
Hoe verhoudt de afname van het aantal inspecties zich met de intensivering van de opsporing en aanpak van 
schijnconstructies? 
Antwoord 83 
Als gevolg van de opgelegde taakstelling van het kabinet in de periode 2012-2015 daalt de formatie in deze 
jaren. De Tweede Kamer is in 2011 gemeld hoe deze reductie op taken voor de Inspectie SZW is ingevuld 
(Kamerstukken II, 2010–2011, 32 500 XV, nr. 75). Op basis van de huidige inzichten heeft de minister van SZW 
in het sociaal akkoord extra middelen ter beschikking gesteld voor bestrijding van schijnconstructies. Daarnaast 
zal de Inspectie SZW in 2014 met behulp van extra middelen de opsporing op grootschalige georganiseerde 
uitkeringsfraude tijdelijk intensiveren. Omdat het bij zowel schijnconstructies als de opsporing van grootschalige 
georganiseerde uitkeringsfraude om zeer arbeidsintensieve zaken gaat, zullen deze intensiveringen de afname in 
het aantal inspecties niet volledig compenseren. 
De Inspectie SZW vergroot het effect van haar optreden door optimale organisatie van haar werkprocessen en 
een scherpere risicoanalyse en -selectie. Daardoor neemt het aantal bedrijven waar de inspectie handhavend 
optreedt toe. Door toepassing van de Wet aanscherping handhaving en sanctionering SZW wetgeving per 1 
januari 2013 en de realisatie van de taakstelling neemt het absolute aantal inspecties af. De Inspectie SZW treedt 
tegelijkertijd wel effectiever op met een focus op notoire overtreders en zorgt voor minder belasting voor 
bedrijven die zich aan de wet houden. 
 
Vraag 84 
Hebben Pensioenfondsen een handhavende taak voor de inning van pensioenpremies in het geval de collectieve 
arbeidsovereenkomst (cao) algemeen verbindend verklaard is? 
Antwoord 84 
De handhaving voor de inning van pensioenpremies door pensioenfondsen staat los van de omstandigheid of een 
cao al dan niet algemeen verbindend is verklaard. Pensioenen zijn voorzieningen met een eigen, door de 
Pensioenwet bepaald regime.  
In de Pensioenwet is het volgende geregeld met betrekking tot de eisen inzake premiebetaling en de rol van 
pensioenfondsen daarbij. Artikel 26 bepaalt dat in de uitvoeringsovereenkomst tussen de werkgever en de 
pensioenuitvoerder wordt vastgelegd hoe de betaling van de premies door de werkgever aan de pensioenuit-
voerder geschiedt. In artikel 28 is bepaald dat het pensioenfonds in bepaalde situaties van premieachterstand 
verplicht is elk kwartaal schriftelijk de deelnemersraad (en bij het ontbreken daarvan de deelnemers, gewezen 
deelnemers en pensioengerechtigden) en de OR van de betreffende onderneming hierover te informeren. Het 
gaat om situaties waarin sprake is van een premieachterstand ter grootte van 5% van de totale door het 
pensioenfonds te ontvangen jaarpremie en situaties waarin niet voldaan is aan de geldende eisen inzake het 
vereist eigen vermogen.  
Met betrekking tot beroepspensioenfondsen is de melding inzake premieachterstand en tekort minimaal vereist 
eigen vermogen geregeld in artikel 38 van de Wet verplichte beroepspensioenregeling. 
 
Vraag 85 
Klopt het dat er in een aantal sectoren door het grensoverschrijdend werken een stevige concurrentie wordt 
gevoerd op de aanvullende arbeidsvoorwaarden? Is er een trend waarneembaar dat bedrijven zich niet meer 
aansluiten bij brancheorganisaties vanwege deze internationale concurrentiestrijd? Zo ja, betekent dat de 60% 
norm hierdoor niet meer wordt gehaald en bijvoorbeeld de pensioenafspraken niet algemeen verbindend kunnen 
worden verklaard? 
Antwoord 85 
Het Ministerie van SZW constateert geen algemene trend dat bedrijven zich niet meer aansluiten bij branche-
organisaties. Indien bedrijven zich in mindere mate zouden verenigen, dan kan de verplichtstelling van 
bedrijfstakpensioenfondsen en de algemeen verbindend verklaring van cao’s onder druk komen te staan. Dit is 
momenteel dus niet aan de orde.  
Wel wordt geconstateerd dat onder invloed van de crisis in een aantal sectoren sprake is van een aanzienlijke 
concurrentie die een neerwaartse druk op de arbeidsvoorwaarden geeft. Door loonverschillen tussen landen kan 
Kamervragen en -antwoorden begroting SZW 2014 – 33750 XV  25/59 

 
Vraag 90 
Kan de regering aangeven hoeveel van de cao’s die zijn gesloten, algemeen verbindend zijn verklaard? 
Antwoord 90 
Per 1 april 2012 zijn er in totaal 700 reguliere arbeidsvoorwaardencao’s. Het gaat om 504 ondernemings-cao’s 
en 196 bedrijfstak-cao’s. Van de bedrijfstak-cao’s zijn er 74 algemeen verbindend verklaard. (Bron: Cao-
afspraken 2011, oktober 2012). 
 
Vraag 91 
Kan de regering een overzicht geven van de ontwikkeling van het aantal dispensatieverzoeken voor een cao in de 
afgelopen vijf jaar? 
Antwoord 91 
In de periode van 1 januari 2007 t/m 31 december 2012 zijn in totaal 144 dispensatieverzoeken bij het Ministerie 
van SZW ingediend. Hiervan zijn er 31 in 2007, 35 in 2008, 27 in 2009, 21 in 2010, 25 in 2011 en 5 in 2012 
ingediend.  
De meeste dispensatieverzoeken zijn afkomstig uit de sector Zakelijke dienstverlening (38), waarvan de meeste 
verzoeken voor rekening kwamen van de Uitzendsector. De verdeling over de overige sectoren was als volgt: 
Handel & Horeca (27), Vervoer & Communicatie (27), Industrie (26), Bouw (21), Overige dienstverlening (5), 
Landbouw & Visserij (-). In de sector Landbouw & Visserij is tot nu toe geen enkel dispensatieverzoek gedaan. 
   
Vraag 92 
Kan de regering voor 2013 ook aangeven hoeveel dispensatieverzoeken zijn toegekend? Kan de regering tevens 
voor 2013 aangeven hoeveel bezwaren er zijn gemaakt tegen besluiten over dispensatieverzoeken en hoeveel 
daarvan zijn toegekend? 
Antwoord 92 
Tot november 2013 zijn 9 dispensatieverzoeken ingediend bij het Ministerie van SZW. Hiervan zijn 8 verzoeken 
toegewezen en is 1 verzoek afgewezen. Tegen bovenstaande dispensatiebeschikkingen is 6 keer bezwaar 
gemaakt. Er zijn nog geen beslissingen op bezwaar genomen, omdat de bezwaren zeer recent zijn ingediend.  
 
Vraag 93 
Gegeven het feit dat een cao aan een meerderheidsvereiste moet voldoen voordat de cao algemeen verbindend 
verklaard kan worden (de cao-bepalingen moeten gelden voor een belangrijke meerderheid van de bedrijfstak), 
kan de regering de Kamer informeren over het gemiddelde percentage van vertegenwoordigde partijen bij de 
gesloten cao’s? 
Antwoord 93 
De cijfermatige gegevens over de belangrijke meerderheid in de bedrijfstak hoeven alleen aangeleverd te worden 
in geval van een verzoek tot algemeen verbindendverklaring (avv). Voor de overige bedrijfstak-cao’s zijn dus 
geen representativiteitspercentages bekend. De representativiteit wordt als volgt berekend: het aantal personen 
werkzaam bij werkgevers gebonden door de cao, die naar de aard van hun functie respectievelijk 
werkzaamheden - met inachtneming van artikel 14 van de Wet Cao - binnen de werkingssfeer van de cao vallen, 
uitgedrukt in een percentage van het totaal aantal personen, dat binnen de werkingssfeer van de cao zou vallen. 
Voor de cao’s die in de periode vanaf 2010 tot en met nu zijn avv’d, is sprake van een gemiddeld 
representativiteitspercentage van 76%.  
 
Vraag 94 
Gegeven het feit dat het meerderheidsvereiste is gebaseerd op de representativiteit van de werkgevers en het 
representativiteitsvereiste los staat van het ledental van de vakbonden die de cao sluiten, kan de regering de 
Tweede Kamer informeren over het percentage van het aantal werknemers van een bedrijfstak die 
vertegenwoordigd werden via de vakbonden die de cao’s hebben gesloten? 
Antwoord 94 
De Nationale Enquête Arbeidsomstandigheden van 2011 geeft een overzicht van de percentages werknemers dat 
in een bepaalde bedrijfstak lid is van een vakbond. Deze bedrijfstakindeling valt niet samen met de 
werkingssferen van cao's.  
 landbouw en visserij: 11,9 % 
 industrie: 30,4 % 
 bouwnijverheid: 33,9 % 
 handel: 12,6 % 
 vervoer en opslag: 36,0 % 
 horeca: 16,4 %  
 informatie en communicatie: 16,5 % 
Kamervragen en -antwoorden begroting SZW 2014 – 33750 XV  27/59 

daarnaast dispensatieregelingen waarop werkgevers een beroep kunnen doen als zij in crisissituaties afspraken 
willen maken die onder het minimumniveau van de cao liggen. 
 
Vraag 99 
Hoe vaak is de mobiliteitsbonus uitgekeerd? Wat is de bekendheid van de mobliliteitsbonus bij werkgevers? 
Antwoord 99 
De mobiliteitsbonus voor het in dienst nemen van uitkeringsgerechtigden van 50 jaar of ouder en 
arbeidsgehandicapte werknemers is per 1 januari 2013 ingevoerd. De mobiliteitsbonus is de opvolger van de 
daarvoor bestaande premiekorting. De meest recente cijfers over het aantal lopende premiekortingen zijn van 
september 2012. Op dat moment maakten circa 31.000 werknemers gebruik van de premiekorting voor 
uitkeringsgerechtigden van 50 jaar of ouder en maakten circa 25.000 werknemers gebruik van de premiekorting 
voor arbeidsgehandicapten.  
Uit onderzoek van SEO (2012, Wat maakt oudere werknemers aantrekkelijk?, blz. 14) blijkt dat de 
premiekorting voor uitkeringsgerechtigden van 50 jaar of ouder bij bijna 60% van de werkgevers bekend is. 
Onderzoek van Regioplan (2011) wijst uit dat 72% van de werkgevers die Wajonggerechtigden in dienst hebben, 
bekend is met de premiekorting voor arbeidsgehandicapten. Onder werkgevers die geen Wajonggerechtigden in 
dienst hebben, is de bekendheid met de premiekorting voor arbeidsgehandicapten 45% (Regioplan 
beleidsonderzoek (2011), Een Wajonger in mijn bedrijf?! Een onderzoek naar de attitude, ervaringen en 
bereidheid van werkgevers om een Wajonger in dienst te nemen en te houden, blz. 18).  
Vanaf het najaar van 2012 zijn er verschillende acties ondernomen om meer bekendheid te geven aan de 
mobiliteitsbonus. De Belastingdienst heeft alle werkgevers geïnformeerd over alle wijzigingen per 1 januari 
2013, waaronder de mobiliteitsbonussen. Daarnaast heeft de Belastingdienst intermediairdagen voor 
belastingadviseurs en accountants georganiseerd, waarbij aandacht is besteed aan wijzigingen op het gebied van 
de mobiliteitsbonussen. Verder zijn de mobiliteitsbonussen opgenomen in het handboek loonheffingen voor 
2013. Dit handboek is beschikbaar voor alle werkgevers. Bovendien hebben UWV en de Belastingdienst via de 
gebruikelijke kanalen aandacht besteed aan de mobiliteitsbonus, zoals op de website van beide organisaties. Ook 
informeert SZW via www.antwoordvoorbedrijven.nl over regelingen voor werkgevers.  
 
Vraag 100 
Welke ontheffingen van arbeids- en re-integratieverplichtingen bestaan in de Wwb? Kan de regering per 
ontheffing toelichten hoeveel mensen hiervan gebruik maken? Wat zijn de gevolgen van het opheffen van deze 
ontheffingen voor de werkgelegenheid en wat zijn hiervan de budgettaire gevolgen? 
Antwoord 100 
Gemeente hebben op grond van artikel 9 van de WWB de mogelijkheid om ontheffingen te geven. Dat kan zijn 
voor dringende redenen (waaronder bijvoorbeeld zorgtaken), maar bijvoorbeeld ook vanwege de zorg voor 
kleine kinderen. Er is geen overzicht van ontheffingen gedetailleerd per reden.  
Uit CBS-cijfers blijkt dat het aandeel van bijstandsgerechtigden met een ontheffing van de arbeidsplicht afneemt 
van 35% in 2008 tot 22% in 2012. Deze trend wil de regering stimuleren omdat de regering ervan uit gaat dat 
wie kan werken, niet van een uitkering afhankelijk hoort te zijn. In de begroting 2014 is aangegeven welke 
WWB-beleidswijzigingen in 2014 te verwachten zijn. Het betreft hier onder meer aanpassing van de algemene 
arbeids- en re-integratieplicht, waardoor de ontheffing van de arbeidsplicht niet langer een recht is waarop een 
beroep gedaan kan worden, maar dat het aan de beoordeling (maatwerk) van de gemeente is om wel of geen 
ontheffing te verlenen. Een besparing van € 3 miljoen in 2014 oplopend tot € 15 miljoen structureel volgt uit 
deze maatregel.  
 
Vraag 101 
Kan de regering toelichten op welke wijze de Kamer wordt geïnformeerd over de doeltreffendheid en 
doelmatigheid van het beleid uit beleidsartikel 2 Bijstand, Toeslagenwet en Sociale werkvoorziening in de 
periode 2014-2018? 
Antwoord 101 
De regering is voornemens om met de vierde nota van wijziging van de Participatiewet de Tweede Kamer een 
plan van aanpak toe te zenden voor de monitor en de evaluatie van de Participatiewet. Hierin staan de 
onderzoeken en de rapportages aan uw Kamer weergegeven. In 2018 zal de Tweede Kamer tevens worden 
geïnformeerd over de resultaten van de beleidsdoorlichting van artikel 2. Het moment van de beleidsdoorlichting 
is zodanig gekozen dat er een tussentijdse evaluatie van de Participatiewet beschikbaar is op basis waarvan een 
beeld gegeven kan worden van de doelmatigheid en doeltreffendheid van de bijstand en Wsw. Op dit moment 
zijn er nog geen concrete onderzoeken met betrekking tot de Toeslagenwet gepland. 
 
Vraag 102 
Kamervragen en -antwoorden begroting SZW 2014 – 33750 XV  29/59 

Antwoord 108 
Ja, in het regeerakkoord is met ingang van 2015 een taakstellende bezuiniging ingeboekt die in 2016 oploopt 
naar 80% van het huidige budget van de kenniscentra. Om hier invulling aan te geven heeft de minister van 
OCW de stichting Samenwerking Beroepsonderwijs Bedrijfsleven (SBB) advies gevraagd over het toekomstige 
samenwerkingsmodel beroepsonderwijs bedrijfsleven inzake de wettelijke taken van de kenniscentra. De 
minister van OCW heeft haar waardering uitgesproken over het inmiddels ontvangen advies en heeft op een 
aantal punten een nadere uitwerking gevraagd.  
 
Vraag 109 
De 50 mln ter bestrijding van jeugdwerkloosheid helpt om partijen te verbinden, aansluiting te verbeteren etc. 
Wat zijn concrete doelen die aan de ambassadeur jeugdwerkloosheid zijn meegegeven? 
Antwoord 109 
In aanvulling op de middelen die het kabinet investeert in de arbeidsmarkt en het onderwijs, die ertoe bijdragen 
jeugdwerkloosheid te bestrijden en te voorkomen, heeft het kabinet € 50 miljoen extra ingezet voor de aanpak 
van de jeugdwerkloosheid. Hiervan zet het kabinet € 25 miljoen in voor de aanpak van de jeugdwerkloosheid in 
de 35 arbeidsmarktregio’s. Daarbovenop is nog eens € 30 miljoen beschikbaar gesteld vanuit ESF voor de 
regionale aanpak van jeugdwerkloosheid.  
De andere € 25 miljoen zet het kabinet in voor het programma school ex, waarmee het samen met mbo-
onderwijsinstellingen wil bewerkstelligen dat die mbo’ers voor wie de kansen op de arbeidsmarkt ongunstig zijn, 
kiezen voor een (vervolg)opleiding met een beter arbeidsmarktperspectief.  
Daarnaast draagt de overheid financieel bij aan de sectorplannen, in totaal € 600 miljoen. In de 
begrotingsafspraken 2014 is afgesproken dat 1/3 van dit budget wordt ingezet voor maatregelen in sectorplannen 
ter bestrijding van jeugdwerkloosheid. In de begrotingsafspraken 2014 is tevens opgenomen dat de 
premiekortingsregeling voor uitkeringsgerechtigden wordt aangepast en meer gericht op het ondersteunen van de 
arbeidsmarktpositie van jongeren. In de begrotingsafspraken 2014 is hiervoor € 100 miljoen in 2014 en € 200 
miljoen in 2015 gereserveerd. 
Het kabinet heeft voor de duur van twee jaar een ambassadeur Aanpak Jeugdwerkloosheid aangesteld. De 
ambassadeur heeft voornamelijk als taak ervoor te zorgen dat de regionale en de sectorale aanpak elkaar 
versterken. Om te stimuleren dat een match ontstaat tussen de vacatures, stageplaatsen en leerwerkbanen die 
werkgevers beschikbaar stellen en de jongeren die op zoek zijn naar werk. Daarbij besteedt de ambassadeur 
bijzondere aandacht aan die jongeren die relatief hard worden getroffen door werkloosheid, zoals jongeren die 
op zoek zijn naar een stage of leerwerkbaan, jongeren zonder startkwalificatie en jongeren met een niet-westerse 
achtergrond. Naar aanleiding van de motie van het lid Van Weyenberg (Kamerstukken II, 2012-2013, 29 544, nr. 
443) maakt ook ondernemerschap onderdeel uit van de aanpak van jeugdwerkloosheid. De ambassadeur maakt 
deel uit van het Actieteam Crisisbestrijding dat is ingesteld door sociale partners en ondergebracht bij de 
Stichting van de Arbeid. 
De ambassadeur voert haar taken uit door te stimuleren dat verantwoordelijke wethouders uit de 35 
arbeidsmarktregio’s, lokale bestuurders van gemeenten, het onderwijs alsmede sectorale bestuurders tot 
afspraken en acties komen om jeugdwerkloosheid te bestrijden en te voorkomen.  
 
Vraag 110 
Hoeveel mensen hebben recht op de eenmalige uitkering voor mensen met een inkomen tot 110% sociaal 
minimum? Hoe hoog zijn de uitvoeringskosten van deze uitkering? 
Antwoord 110 
Er is een wetsvoorstel in voorbereiding dat begin 2014 aan uw Kamer zal worden aangeboden. Op het ogenblik 
vindt er overleg plaats met de VNG en diverse gemeenten over de uitwerking ervan. In de toelichting op dit 
wetsvoorstel zal nader worden ingegaan op de criteria en de omvang van de groep die recht krijgt op een 
eenmalige koopkrachttegemoetkoming in 2014.  
In de begroting 2014 is een bedrag gereserveerd van € 70 miljoen voor de eenmalige koopkrachttegemoetkoming 
in 2014. Dit bedrag is voor uitkeringskosten en uitvoeringskosten. In de toelichting op het wetsvoorstel zal nader 
worden ingegaan op de onderverdeling van deze kosten. 
 
Vraag 111 
Hoe komt het dat de ramingen voor het BUIG-budget wat betreft de Wet werk en bijstand (WWB), de 
Inkomensvoorziening oudere en gedeeltelijk arbeidsongeschikte werkloze werknemers (IOAW) en de 
Inkomensvoorziening oudere en gedeeltelijk arbeidsongeschikte gewezen zelfstandigen (IOAZ) wel toenemen 
tot en met 2018, maar het Besluit bijstandverlening zelfstandigen-levensonderhoud startende ondernemers gelijk 
blijft qua raming? Verwacht de regering meerjarig geen toename van starters die wellicht ook ondersteuning 
vanuit het BUIG-budget nodig hebben? 
Antwoord 111 
Kamervragen en -antwoorden begroting SZW 2014 – 33750 XV  31/59 

Kan de regering toelichten of, en zo ja, welke streefwaarden er worden gehanteerd voor re-integratie? 
Antwoord 117 
De regering hanteert geen streefwaarden voor re-integratie. Het re-integratiebeleid wordt decentraal 
vormgegeven en er dient aan de gemeenteraad verantwoording te worden afgelegd. De regering bevordert een zo 
effectief mogelijke inzet van re-integratiegeld, onder andere doordat de wet eisen stelt aan de inzet van middelen 
uit het participatiebudget, door onderzoek te laten doen naar de effectiviteit van instrumenten, door kennis over 
effectieve inzet te delen en te verspreiden (Kamerstukken II, 28 719, nr. 76) en door in te zetten op vergroting 
van het vakmanschap. Via de kerncijfers re-integratie (tabel 2.12 van de begroting) wordt inzicht gegeven in de 
kwantitatieve prestaties van gemeenten. 
 
Vraag 118 
Kan de regering toelichten of, en zo ja, welke streefwaarden er worden gehanteerd voor de Wsw, naast de 
landelijke taakstelling van 90.804? 
Antwoord 118 
Conform de wet is er voor de Wsw één streefwaarde en dat is de taakstelling voor het aantal te realiseren 
plekken. Financiering is gekoppeld aan realisatie van een plek.  
 
Vraag 119 
Hoeveel bijstandsontvangers/niet-uitkeringsgerechtigden zijn in 212 gestart in een baan na re-integratie? 
Hoeveel van dit aantal is volledig uit de uitkering? 
Antwoord 119 
In 2012 zijn 56.290 bijstandsontvangers en 7.010 niet-uitkeringsgerechtigden gestart in een baan met re-
integratieondersteuning in de zes maanden voorafgaand en/of gelijktijdig aan het starten van de baan, waarvan 
18.690 respectievelijk 7.010 volledig uit de uitkering in de maand volgend op de start van de baan.  
(bron CBS, ‘Aan het werk met re-integratieondersteuning. Vijfmeting, fase 2’, 16 augustus 2013). 
 
Vraag 120 
Betekent het realiseren van 2.500 extra banen voor arbeidsgehandicapten in 2014 dat het cumulatieve aantal voor 
2014 en 2015 naar 10.000 banen gaat? 
Antwoord 120 
In de begrotingsafspraken 2014 is afgesproken dat werkgevers in de marktsector het aantal extra banen in 2014 
verdubbelen naar 5.000. Het klopt dat daarmee het aantal extra banen voor 2014 en 2015 cumulatief op 10.000 
komt. 
 
Vraag 121 
In hoeveel procent van de cao's staat een loonschaal open op 100% wettelijk minimumloon (WML)? In hoeveel 
procent van de cao's staat een loonschaal open op een niveau lager dan 105% WML? Welk percentage van de 
werknemers valt onder een dergelijke cao? 
Antwoord 121 
Zie het antwoord op vraag 88. 
 
Vraag 122 
Hoeveel van de landelijke taakstelling (90.804 arbeidsjaren) wordt daadwerkelijk ingevuld? Hoe vallen de 
wachtlijsten te verklaren? 
Antwoord 122 
Jaarlijks stelt het Rijk middelen ter beschikking voor het realiseren van ten minste 90.804 arbeidsjaren. Deze 
middelen worden met een taakstellend aantal plekken verdeeld over de gemeenten. Landelijk gezien wordt de 
taakstelling van 90.804 plekken geheel gerealiseerd. Per individuele gemeente kan er sprake zijn van onder- of 
overrealisatie.  
In tabel 2.13 van de begroting 2014 is aangegeven dat in 2012 op basis van deze middelen ruim 102.000 mensen 
via de Wsw aan het werk zijn. Het aantal mensen dat in aanmerking wil komen voor de Wsw en daarvoor een 
indicatie heeft is echter groter dan het aantal beschikbare arbeidsjaren. Dit veroorzaakt de wachtlijsten in de 
Wsw. 
 
Vraag 123 
Bestaan er wettelijke richtlijnen voor gemeenten hoe zij moeten omgaan met verrekening alimentatie en 
bijstand? Zo ja, hoe luiden die? 
Antwoord 123 
Ingeval de belanghebbende in de bijstand zelf rechtstreeks alimentatie ontvangt, worden deze aangemerkt als 
middelen in de zin van artikel 32, eerste lid, van de WWB. Op grond van artikel 58, vierde lid, van de WWB is 
Kamervragen en -antwoorden begroting SZW 2014 – 33750 XV  33/59 

Antwoord 128 
Zie het antwoord op vraag 87. 
 
Vraag 129 
Kan de regering aangeven wat de mogelijkheden en bezwaren zijn om binnen de Wet werk en inkomen naar 
arbeidsvermogen (WIA) onderscheid te maken tussen het 'risque professionel' en het 'risque social'? Kan de 
regering hierbij ook ingaan op de mogelijkheden om het 'risque social' privaat te verzekeren? 
Antwoord 129 
Met betrekking tot de eerste vraag is van belang dat het uitgangspunt van het arbeidsongeschiktheidsbeleid sinds 
de invoering van de WAO (1967) is dat niet beslissend is  hoe iemand arbeidsongeschikt is geraakt, maar dat 
iemand arbeidsongeschikt is. Daarom wordt in de Nederlandse arbeidsongeschiktheidsregelingen geen 
onderscheid gemaakt tussen het ‘risque professionnel’ en het ‘risque social’. De hoogte van de uitkering is, 
onder verder gelijke omstandigheden, in beide gevallen gelijk. Ook de financiële lasten voor de werkgever zijn 
hetzelfde. De gedachte hierachter is dat een werkgever voor de ene arbeidsongeschikte werknemer niet meer re-
integratie-inspanningen zal verrichten dan voor de andere arbeidsongeschikte werknemer. In een systeem van 
‘risque professionel’ zal de werkgever vooral aandacht hebben voor de preventie van arbeidsongevallen, terwijl 
een systeem van ‘risque social’ vooral voor de arbeidsongeschikte zelf prikkels bevat, vanwege een lagere 
uitkering.  
Behalve de principiële gedachte die hierachter zit, zijn er ook praktische redenen om het onderscheid niet te 
maken. Zo dient lineair de oorzaak van de arbeidsongeschiktheid bepaald te worden. Bij de meeste ziekten is dat 
moeilijk vast te stellen. De meeste aandoeningen zijn immers veroorzaakt door vele, vaak moeilijk lineair te 
traceren factoren, die zowel te maken kunnen hebben met de uitoefening van het beroep als buiten de arbeid 
gelegen factoren, zoals leefgewoonten. Voorts kan er ook bij arbeidsongevallen en -ziekten soms een tijd liggen 
tussen het ongeval en het moment waarop het letsel zich openbaart.  
De tweede vraag is of er redenen zijn om het ‘risque social’ privaat te verzekeren. Zoals hierboven uiteengezet 
ziet het kabinet geen redenen om onderscheid te maken tussen het ‘risque professionel’ en het ‘risque social’. 
Afzonderlijke private verzekering van het ‘risque social’ is in deze visie niet aan de orde.  
 
Vraag 130 
Kan de regering aangeven hoeveel mensen er zitten in de WGA 35-80, 80+ en de IVA? 
Antwoord 130 
Zoals blijkt uit tabel 3.4 van de begroting (blz. 58) ontvingen ongeveer 43.000 mensen een IVA-uitkering ultimo 
2012 en wordt een stijging verwacht naar 59.000 mensen ultimo 2014. Het aantal mensen met een WGA-
uitkering bedroeg ongeveer 119.000 ultimo 2012, met een verwachte stijging naar 154.000 ultimo 2014. Uit 
cijfers van het UWV blijkt dat ruim 70% van de lopende WGA-uitkeringen ultimo 2012 betrekking had op 
volledig arbeidsongeschikten (ongeveer 85.000 uitkeringen).  
 
Vraag 131 
Wat verklaart de (relatief grote) stijging van de WGA-uitgaven? 
Antwoord 131 
De stijging van de WIA-lasten, en als onderdeel hiervan de WGA-uitgaven, is inherent aan de ingroei van deze 
relatief nieuwe regeling. Aangezien de WIA-instroom de komende jaren groter is dan de WIA-uitstroom stijgen 
de uitkeringslasten van de WGA en de IVA. Tegelijkertijd zien we overigens een daling van de WAO-uitgaven. 
 
Vraag 132 
Kan de regering een overzicht geven van de budgettaire gevolgen van het beperken van 
arbeidsongeschiktheidsuitkeringen tot maximaal 70% van het laatstverdiende loon/wettelijk minimumloon? 
Antwoord 132 
De verschillende arbeidsongeschiktheidsregelingen (WAO, WAZ, Wajong en de IVA) kennen voor volledig 
arbeidsongeschikten een uitkeringshoogte van 75% van het geldende dagloon. Voor gedeeltelijk 
arbeidsongeschikten in de WIA, WAO, WAZ en Wajong is de uitkeringshoogte onder andere afhankelijk van het 
arbeidsongeschiktheidspercentage en het geldende dagloon. 
 In de begroting 2014 worden de uitkeringspercentages niet beperkt. Een beperking van de uitkeringshoogte van 
de AO-uitkeringen (WAO, WAZ, IVA, WGA en Wajong) naar 70% van het laatstverdiende loon / wettelijk 
minimumloon zou een structurele besparing van ca. € 0,4 miljard betekenen. 
  
Vraag 133 
Waarom is op data.overheid.nl geen enkele dataset van het Ministerie van Sociale Zaken en Werkgelegenheid 
beschikbaar? 
Antwoord 133 
Kamervragen en -antwoorden begroting SZW 2014 – 33750 XV  35/59 

Het overeengekomen aantal extra banen gaat om extra banen ten opzichte van de nulmeting (met als peildatum 1 
januari 2013). Het maakt daarbij niet uit of het een gaat om een tijdelijke arbeidsovereenkomst of een 
arbeidsovereenkomst voor onbepaalde tijd. Omdat het gaat om extra banen ten opzichte van 1 januari 2013 
(netto) bevat de afspraak over de extra banen wel een prikkel voor langdurige dienstverbanden. 
Bij de beoordeling of de overeengekomen aantallen worden gerealiseerd, zal telkens het extra aantal banen 
worden gemeten ten opzichte van de nulmeting. Een tijdelijke arbeidsovereenkomst die wordt verlengd, telt 
daardoor als één extra baan en niet als twee banen.  
De werkgevers hebben laten weten het positief te vinden dat er een akkoord is dat bij kan dragen aan politieke 
stabiliteit en economische groei. Zij zijn van mening dat het sociaal akkoord op een aanvaardbare manier intact 
is gebleven, ook al wordt het aantal banen voor mensen met een arbeidsbeperking versneld vergroot.  
 
Vraag 139 
Kan de regering toelichten waarom de uitgaven aan de Wajong na 2015 relatief licht afnemen, terwijl de afname 
van het aantal duurzaam arbeidsongeschikte Wajongers geraamd wordt op 40 procent? 
Antwoord 139 
Wajonggerechtigden die duurzaam geen arbeidsvermogen hebben behouden hun recht op Wajong. De overigen 
verliezen niet allemaal tegelijk hun Wajong-uitkering doordat de herkeuring over meerdere jaren wordt gespreid. 
Vandaar dat de uitkeringslasten jaarlijks relatief licht afnemen. 
 
Vraag 140 
Wat is de verwachting van het aantal Wajongers, die zullen worden herkeurd voortvloeiende uit de afspraken uit 
het Sociaal Akkoord, die naar de Participatiewet overgaan enkel vanwege het feit dat ze niet duurzaam 
arbeidsongeschikt worden bevonden maar wel volledig arbeidsongeschikt zijn? 
Antwoord 140 
Bij de raming van deze maatregel is dit onderscheid niet meegenomen. Het aantal hangt af van de precieze 
beoordelingscriteria en die worden momenteel nader uitgewerkt. In de oude Wajong bestaat het onderscheid 
tussen duurzaam en niet duurzaam arbeidsongeschikt niet, waardoor geen directe gegevens beschikbaar zijn over 
aantallen. 
 
Vraag 141 
Hoeveel Wajongers werken fulltime? Hoeveel Wajongers werken parttime? Hoeveel Wajongers werken bij een 
reguliere werkgever? Hoe is deze ontwikkeling de afgelopen 5 jaar? 
Antwoord 141 
De monitor arbeidsparticipatie 2012 die de staatssecretaris aan de Tweede Kamer heeft gezonden (Kamerstukken 
II, 29 817, nr. 99) rapporteert over het aantal Wajonggerechtigden dat werkt bij een reguliere werkgever over de 
jaren 2008 tot en met 2011. De tabel laat een gestage groei van het aantal werkende Wajonggerechtigden zien 
alsmede een ontwikkeling waarbij het aandeel werkende Wajonggerechtigden bij een reguliere werkgever het 
aandeel werkenden in Wsw-verband overtreft. 
 
Tabel Aantal werkende Wajonggerechtigden in periode 2008-2011 (x1.000) 
  2008 2009 2010 2011 
Aantal werkende Wajonggerechtigden totaal 46,0 47.6 50,4 54,0 
      
Waarvan:      
20,6 21,9 24,8 28,6 
- werkend bij een reguliere werkgever 
25,4 25,7 25,6 25,4 
- werkend in of via de Wsw 
Bron: UWV monitor arbeidsparticipatie 2012, bewerking SZW. 
 
De monitor bevat geen cijfers over het aandeel fulltime of parttime werkenden. Wel kan worden afgeleid dat een 
aanzienlijk deel van de dienstverbanden parttime is. Dit blijkt bijvoorbeeld uit het feit dat 72% van de bij een 
reguliere werkgever werkende Wajonggerechtigden eind 2011 minder dan het minimumloon verdiende. Voor 
een deel komt dit voort uit werken met loondispensatie, voor een deel uit parttime werk. 
 
Vraag 142 
Kan de regering aangeven in hoeveel procent van de gevallen zij verwacht dat het derde jaar WW wordt 
gerepareerd via cao’s? 
Antwoord 142 
Reparatie via cao’s is een zaak van sociale partners. Het is niet aan het kabinet om hierover verwachtingen uit te 
spreken.  
Kamervragen en -antwoorden begroting SZW 2014 – 33750 XV  37/59 

 
Bron: voormeld CBS onderzoek. 
 
De uitstroom uit de WW wordt gevormd door de eerste drie categorieën vanaf onder naar boven in de grafiek, 
‘geen WW, bestaande baan’; ‘geen WW, nieuwe baan’ en ‘geen WW, geen baan’. 
 
Vraag 148 
Kan de regering aangeven hoeveel mensen in 2013 vanuit de WW naar de bijstand zijn doorgestroomd?  
Antwoord 148 
De doorstroom van de WW naar de bijstand wordt niet jaarlijks gemonitord of geraamd. Wel vindt er geregeld 
3
onderzoek naar plaats. Recent onderzoek is bijvoorbeeld het UWV kennismemo 12-01. Hieruit blijkt dat in de 
periode tussen 2007 en 2010 tussen de 5% en 8,5% van de totale WW-uitstroom doorstroomt naar de bijstand. 
Dit percentage schommelt per jaar, onder meer onder invloed van de conjunctuur.  
 
Vraag 149 
Kan de regering aangeven hoe groot het verwachte banenverlies voor 2014 is gespecificeerd in de publieke 
sector en de private sector?  
Antwoord 149 
In de Macro Economische Verkenning (MEV) 2014 wordt door het CPB het verwachte werkgelegenheidsverlies 
(in arbeidsjaren) voor 2014 geraamd op ½%. Dit komt neer op bijna 35.000 voltijdbanen. Het CPB verwacht dat 
in de marktsector iets meer dan 35.000 voltijdbanen verloren gaan in 2014. Bedrijven zullen hun vraag naar 
arbeid verminderen als vertraagde reactie op de productiedaling in 2013. Het CPB verwacht een daling van het 
aantal banen bij de overheid met bijna 15.000. Tegenover dit banenverlies staat een groei van de 
werkgelegenheid in de zorgsector met circa 15.000 voltijdbanen.  
Het CPB verwacht voor 2014 geen additioneel banenverlies als gevolg van de maatregelen in de 
begrotingsafspraken 2014. Wel wordt een verbetering van de structurele werkgelegenheid verwacht met 0,3%-
punt ten opzichte van de juniraming. Deze verbetering is het gevolg van de lagere zorgtoeslag, waardoor meer 
werken aantrekkelijker wordt, en van de lagere werkgeverslasten door een daling van de werkgeverspremies 
voor arbeidsongeschiktheid en werkloosheid. De totale stijging van de structurele werkgelegenheid door het 
beleid sinds het aantreden van het kabinet Rutte/Asscher wordt door het CPB geschat op 0,6%.  
 
Vraag 150 
                                                           
3
 bron: http://onderzoekwerkeninkomen.nl/rapporten/t13zaq8e/km-12-01doorstroom-van-ww-naar-bijstand-2001-2012.pdf. 
Kamervragen en -antwoorden begroting SZW 2014 – 33750 XV  39/59 

Zijn er na 2016 geen uitvoeringskosten voor het Landelijke Register Kinderopvang en Peuterspeelzalen (LRKP) 
en de continue screening door de Dienst Uitvoering Onderwijs (DUO) en Justis? 
Antwoord 156 
Er zijn wel uitvoeringskosten voor Justis na 2015 en voor DUO na 2016. De bedragen voor de uitvoeringskosten 
voor Justis en DUO zijn na 2016 onderdeel van het opdrachtenbudget. Omdat nog niet bekend is hoe hoog de 
uitvoeringskosten vanaf 2016 zijn voor Justis en vanaf 2017 voor DUO, worden onder ‘Bijdrage aan 
agentschappen’ in tabel 7.1 nog geen bedragen genoemd.  
 
Vraag 157 
Waar gaat de 20 miljoen euro ten behoeve van het verhogen van de kwaliteit in de kinderopvang concreet 
naartoe? 5 miljoen euro wordt in 2014 ingezet: wanneer en ten behoeve van wat wordt de resterende 15 miljoen 
ingezet? 
Antwoord 157 
Het Bureau Kwaliteit Kinderopvang (BKK) heeft een vierjarig programma ontwikkeld. Dit programma is gericht 
op het operationaliseren van een systeem van kwaliteitsmeting en -borging door de sector, op communicatie over 
de kwaliteit met ouders en op de verankering en verbetering van de kwaliteit op de werkvloer. Onderdeel van het 
programma is tevens een breed gedragen kwaliteitsvisie die de basis vormt voor bovengenoemd systeem van 
kwaliteitsmeting en -borging. Voor de uitvoering van dit programma is aan BKK € 3,1 miljoen subsidie 
beschikbaar gesteld. De resterende € 16,9 miljoen wordt ingezet voor de versterking van de taal- en 
interactievaardigheden via een subsidieregeling. Deze subsidieregeling zal naar verwachting medio 2014 worden 
gepubliceerd, waarna het resterende budget wordt ingezet. De subsidieregeling heeft een looptijd van vier jaar. 
 
Vraag 158 
In dienst van welke organisatie opereren de vertrouwensinspecteurs? En wat is precies hun rol? 
Antwoord 158 
De vertrouwensinspecteurs zijn in dienst van de Inspectie van het Onderwijs. Uit het rapport van de commissie 
Gunning (Kamerstukken II, 2010-2011, 32 500 VI, nr. 95) bleek dat misbruik eerder aan het licht komt als 
signalen van geweld tegen kinderen worden gebundeld. Met de Wijzigingswet kinderopvang 2013 is daarom een 
meldplicht gewelds- en zedendelicten door professionals geïntroduceerd. De meldplicht houdt in dat alle 
werkzame personen in een kinderopvangvoorziening verplicht zijn om bij een aanwijzing dat een collega zich 
schuldig maakt aan seksueel of ander geweld tegen een kind in de opvang, dit te melden bij de houder van een 
kindercentrum, gastouderbureau of peuterspeelzaal. De houder is vervolgens verplicht om de 
vertrouwensinspecteur voor de kinderopvang bij de Inspectie van het Onderwijs hierover te informeren. De 
vertrouwensinspecteur is onafhankelijk en adviseert en informeert de houder over wat te doen bij deze 
aanwijzingen. 
 
Vraag 159 
Kan de regering de verhouding aangeven in percentages tussen de bijdragen van de werkgevers, de overheid en 
de ouders? 
Antwoord 159 
Deze verhouding is terug te vinden in tabel 7.3 van de begroting. Na de intensivering van € 100 miljoen in de 
kinderopvang wordt deze verhouding als volgt: 
 Overheid:  25%; 
 Werkgevers:  38%; 
 Ouders:  37%. 
 
Vraag 160 
Hoe verhoudt het percentage dat de werkgevers in totaal betalen zich met het bedrag dat vermeld staat bij 
werkgeversbijdrage kinderopvang in tabel 7.1? 
Antwoord 160 
De werkgeversbijdrage van circa € 1,1 miljard die vermeld wordt in tabel 7.1 is 38% van de totale kosten voor 
de kinderopvang. Van deze totale kosten betaalt de overheid een deel (kinderopvangtoeslag), werkgevers betalen 
een deel (premie) en ouders betalen een deel (ouderbijdrage).  
 
Vraag 161 
Waarom is de Sociale Verzekeringsbank (SVB) verantwoordelijk voor de uitvoering van de kinderopvangtoeslag 
in het buitenland? Zou het niet efficiënter zijn zowel binnenlands als buitenlands gebruik door 1 instantie te laten 
regelen? Wie beheert het register buitenlandse kinderopvang? 
Antwoord 161 
Kamervragen en -antwoorden begroting SZW 2014 – 33750 XV  41/59 

instellingen op dat moment qua prijsstelling onder de maximum uurprijs zouden vallen. Vervolgens wordt de 
maximum uurprijs in principe elk jaar geïndexeerd om rekening te houden met de inflatie.  
 
Vraag 166 
Kan de regering aangeven waarom de indexatie van de kinderopvang van 2013 naar 2014 zo veel verhoogd is? 
Hoger dan de inflatie? 
Antwoord 166 
De indexatie van de maximum uurprijs in de kinderopvang van 2013 naar 2014 is gebaseerd op de ontwikkeling 
van de loonvoet van bedrijven en op de consumentenprijsindex in het Centraal Economisch Plan (CEP) 2013 van 
het CPB. De totale indexatie is hoger dan de ontwikkeling van lonen en prijzen van 2013 naar 2014 omdat er, 
conform het Besluit tegemoetkoming kosten kinderopvang, tevens is gecorrigeerd voor het feit dat de loon- en 
prijsontwikkeling in 2013 hoger is uitgekomen dat bij CEP 2012 werd geraamd. 
 
Vraag 167 
Kan de regering aangeven hoeveel gemeenten leges heffen voor registratie van gastouders? Kan de regering 
voorts inzicht bieden hoe dit aantal zich in de afgelopen 3 jaar heeft ontwikkeld? 
Antwoord 167 
In de brief van 10 april 2013 is gemeld dat uit een inventarisatie van de Brancheorganisatie Kinderopvang is 
gebleken dat in totaal 73 gemeenten leges heffen voor de registratie van gastouders. In 2012 ging het volgens de 
Brancheorganisatie Kinderopvang nog om 30 gemeenten. Ten opzichte van de inventarisatie in april 2013 zou 
het aantal volgens de Brancheorganisatie Kinderopvang nu naar 106 zijn gestegen. 
 
Vraag 168 
Kan de regering inzicht bieden in de hoogte van de leges voor de registratie van gastouders? Hoe groot is de 
bandbreedte van de hoogte van de leges? Vindt u het onwenselijk dat er zulke groot verschillen bestaan tussen 
gemeenten? 
Antwoord 168 
Uit een recent overzicht van de Branchevereniging Kinderopvang over de gemeenten die leges heffen, blijkt de 
bandbreedte voor de registratie van gastouderopvang uiteen te lopen van € 18,50 tot € 751,-. De 
Branchevereniging kinderopvang baseert zich bij de samenstelling van de lijst op gepubliceerde besluiten van 
gemeenten. 
Zoals op Kamervragen van de leden Smits en Ulenbelt d.d. 10 april 2013 (kenmerk 2013Z05241) is geantwoord, 
is het gemeenten toegestaan leges te heffen op grond van de huidige wet- en regelgeving (Gemeentewet en 
Europese Dienstenrichtlijn). Een gemeente mag de hoogte van de legestarieven zelf bepalen met de restrictie dat 
de leges maximaal kostendekkend zijn. In het antwoord is aangegeven dat het heffen van buitensporig hoge leges 
bezwaarlijk is. Via een inventarisatie van de Branchevereniging Kinderopvang was bekend welke gemeenten 
leges heffen voor de registratie van gastouders. De minister van SZW heeft een aantal gemeenten, die excessief 
hoge leges heffen, aangeschreven met het verzoek hun leges te heroverwegen. De voormalige minister van SZW 
heeft in 2012 een vergelijkbare actie ondernomen richting een aantal gemeenten. Onlangs hebben de 
aangeschreven gemeenten te kennen gegeven dat ze de leges met terugwerkende kracht vanaf 1 januari 2013 
neerwaarts hebben bijgesteld op een tarief van ca. € 500. Dit bedrag is gebaseerd op wat andere gemeenten 
berekenen voor registratie van gastouderopvang. 
 
Vraag 169 
Klopt het dat wanneer gemeenten leges gaan heffen voor gastouders die zich willen inschrijven in het LRKP, het 
aantal inschrijvingen substantieel afneemt in vergelijking met gemeentes waar geen leges worden geheven? 
Antwoord 169 
Uit eerder onderzoek waarover u op 16 juli 2012 werd geïnformeerd (Kamerstukken II, 2011-2012, 31 322, nr. 
189), bleek niet een duidelijk beeld dat het aantal inschrijvingen van gastouders afneemt in gemeenten die leges 
heffen ten opzichte van de gemeenten die dat niet doen. 
  
Vraag 170 
Hoeveel personen krijgen geen AOW-partnertoeslag in 2015, 2016 en 2017 door het stoppen van de nieuwe 
instroom per 2015? Wat zijn de gevolgen voor de inkomens van gezinnen die dan moeten rondkomen van een 
alleenstaande AOW-uitkering? Hoe groot zal het beroep op bijstand zijn? 
Antwoord 170 
Het besluit om de AOW-partnertoeslag per 2015 te sluiten voor nieuwe instroom is reeds in 1995 genomen. In 
het desbetreffende wetsvoorstel zijn geen ramingen opgenomen over het aantal personen dat als gevolg van de 
maatregel geen recht krijgt op partnertoeslag, de inkomensgevolgen daarvan en het beroep op de bijstand. 
Kamervragen en -antwoorden begroting SZW 2014 – 33750 XV  43/59 

Antwoord 174 
Het kabinet gaat de huidige vermogenstoets in de zorgtoeslag en het kindgebonden budget vervangen door een 
gestaffelde vermogenstoets in de huishoudentoeslag, waardoor sprake zal zijn van een geleidelijke afbouw van 
de inkomensondersteuning bij toenemend vermogen. Voor de zomer 2014 zal het kabinet de wetgeving voor de 
huishoudentoeslag naar de Tweede Kamer sturen, met de definitieve vormgeving van de gestaffelde 
vermogenstoets.  
 
Vraag 175 
Pensioencommunicatie is een speerpunt. Wat is de huidige stand van zaken van de projectgroep? Wanneer wordt 
het concept opgeleverd? 
Antwoord 175 
Sinds de publicatie van het rapport van de projectgroep ‘Pensioen in duidelijke taal’, met daarin zowel algemene 
aanbevelingen als specifieke aanbevelingen over persoonsgebonden en generieke pensioeninformatie, wordt op 
basis van de uitkomsten van een aantal onderzoeken de pensioenwetgeving aangepast. Deze aanpassingen 
richten zich op het bieden van meer mogelijkheden om digitale informatie te verstrekken, wijziging van het 
jaarlijkse pensioenoverzicht, ontwikkeling van een interactief pensioendashboard, basisinformatie over de 
pensioenregeling en een kwaliteitsindicatie van de pensioenregeling.  
In de periode november/december 2013 vindt internetconsultatie plaats van het voorontwerp. Naar verwachting 
zal het wetsvoorstel pensioencommunicatie in april 2014 kunnen worden ingediend bij de Tweede Kamer. 
Inwerkingtreding is voorzien voor 1 januari 2015, tezamen met de voorgenomen aanpassingen in het financieel 
toetsingskader. 
 
Vraag 176  
Kan de regering een overzicht geven van alle toezeggingen en bijbehorend tijdpad over de pensioenonderwerpen 
(zoals de Pensioenknip, waardeoverdracht, doorsnee-premie, enzovoort)? 
Antwoord 176 
Voor het algemeen overleg van 6 november 2013 is uw Kamer geïnformeerd over de pensioenknip, de 
beheerskosten van de pensioenfondsen en de algemene pensioeninstelling (api). 
Naar verwachting wordt de Tweede Kamer voor het eind van dit jaar geïnformeerd over de positie van de 
ondernemingsraad bij ondernemingspensioenfondsen, over de waardeoverdracht (waarover de Pensioenfederatie 
op 6 november 2013 haar standpunt bekend heeft gemaakt) en over de voorgenomen wetgeving op het vlak van 
de pensioencommunicatie (mede op basis van een internetconsultatie).  
Daarnaast verwacht ik uw Kamer op korte termijn het kabinetsstandpunt te kunnen aanbieden inzake een 
collectieve pensioenvoorziening voor zelfstandigen alsmede de studie van het CPB over de doorsneepremie en 
de beleidsdoorlichting pensioenen.  
 
Vraag 177 
In hoeverre beschikt de regering over meer kerncijfers over de pensioenen in de tweede pijler (type investeringen 
(aandelen, obligaties, vastgoed, enzovoort), aandeel in Nederland belegd), aangezien de genoemde kerncijfers 
beperkt zijn en er de laatste tijd toch veel politiek/maatschappelijke discussie plaatsvindt over de opgebouwde 
pensioenpotten en bijvoorbeeld over investeren in het buitenland? 
Antwoord 177 
Het kabinet krijgt de kerncijfers over de beleggingen van pensioenfondsen primair van DNB en het CBS. Deze 
cijfers zijn openbaar. Zo publiceert DNB op haar website diverse macro-economische statistieken over de 
beleggingen die de pensioenfondsen in Nederland doen. Uit deze gegevens blijkt dat de pensioenfondsen 
momenteel 14% van het vermogen in Nederland hebben belegd en daarnaast 29% elders in de Eurozone. 
 
Vraag 178 
Kan de regering reageren op de notitie van het Centraal Planbureau (CPB) 'Premie-effecten herzien FTK en 
versobering Witteveenkader' van 11 september 2013? Volgens het CPB leidt de verlaging van de opbouw met 
0,3% tot 14,8% lagere premies en het aftoppen boven 100.000 tot 3% lagere premies. In het totaal leidt het 
wetsvoorstel met betrekking tot het Witteveenkader dus naar de verwachting van het CPB tot 17,8% lagere 
premies. Hoeveel is deze 17,8% lagere premies omgerekend in euro's? Komt dit overeen met de eerdere 
verwachting van 6 miljard euro? Zo nee, waarom is er een afwijking? 
Antwoord 178 
De door het CPB begrote daling van de premie met 17,8% door de combinatie van het verlagen van het 
opbouwpercentage en het aftoppen boven € 100.000, komt overeen met een bedrag van € 7,6 miljard op een 
totale premiesom van € 42,6 miljard inclusief collectieve verzekerde regelingen. Deze besparingen kunnen 
echter niet los worden gezien van de overige wijzigingen in het te herziene FTK en het Witteveenkader. De 
totale besparing die op pagina 5 van de CPB-notitie wordt genoemd bedraagt € 6 miljard en is een inschatting 
Kamervragen en -antwoorden begroting SZW 2014 – 33750 XV  45/59 

te komen. DNB eist echter een buffer, waardoor pensioenfondsen een dekkingsgraad van minimaal 105% 
moeten hebben. Een fonds heeft een dekkingstekort als zijn dekkingsgraad lager is dan 105%. 
 
Vraag 182 
Hoeveel pensioenfondsen vallen er nog onder een herstelplan? Hoeveel deelnemers vallen daaronder? Kan de 
regering inzicht geven in hoe lang de hersteltermijn nog duurt (voor de meeste pensioenfondsen)? Voor hoeveel 
fondsen kan dat tot kortingen leiden? Op welk moment moeten fondsen die kortingen nemen? 
Antwoord 182 
Een pensioenfonds met een vermogen dat minder bedraagt dan het vereist eigen vermogen (VEV, een 
dekkingsgraad van circa 120%) is verplicht een langetermijnherstelplan op te stellen. In een dergelijke plan zet 
het fonds uiteen hoe het uiterlijk na 15 jaar weer aan het VEV voldoet. Op dit moment hebben 261 fondsen een 
lopend langetermijnherstelplan. Daarbij gaat het in totaal om 15 miljoen aanspraken van deelnemers en ex-
deelnemers en uitkeringen aan gepensioneerden.  
Als het vermogen minder bedraagt dan het minimaal vereiste eigen vermogen (MVEV, een dekkingsgraad van 
circa 105%), moet het fonds ook een kortetermijnherstelplan opstellen. Hierin zet het fonds uiteen hoe het in drie 
jaar (in 2009 tijdelijk verlengd naar vijf jaar) weer voldoet aan het MVEV. Op dit moment hebben 171 fondsen  
(12 miljoen aanspraken) een lopend kortetermijnherstelplan. Van deze kortetermijnherstelplannen, zullen er 151 
ultimo 2013 eindigen, 18 gedurende 2014, 2 gedurende 2015. 
Alle fondsen met een kortetermijnherstelplan dienen aan het eind van hun hersteltermijn te voldoen aan het 
MVEV, zo nodig door een ‘eindkorting’. Deze korting moet uiterlijk drie maanden na de afloopdatum van het 
herstelplan worden geëffectueerd. Voor het merendeel van de fondsen is dit per 1 april 2014. In beginsel kan een 
eindkorting nog bij alle 171 fondsen met een kortetermijnherstelplan nodig zijn. Gezien de huidige financiële 
situatie is dat echter niet waarschijnlijk. De ontwikkeling van de financiële markten tot de einddatum van het 
herstelplan bepaalt uiteindelijk hoeveel fondsen moeten korten. Dit wordt voor het merendeel van de fondsen 
met een kortetermijnherstelplan begin 2014 duidelijk. 
 
Vraag 183 
Kan de regering ingaan op de ontwikkeling op de voor pensioenfondsen relevante ontwikkeling van de 
verwachte levensverwachting? Hoeveel is deze de afgelopen twintig jaar sneller gestegen dan verwacht? Kan de 
regering de invloed hiervan op de dekkingsgraad kwantificeren? Wat is de invloed geweest in 2010 van de 
bijstelling van de levensverwachting op de gemiddelde dekkingsgraad? 
Antwoord 183 
Op basis van de Prognosetafel 2012 van het Actuarieel Genootschap is de resterende levensverwachting van 65-
jarigen sinds de periode 2000-2005 gestegen met 2,3 jaar voor mannen (van 15,8 naar 18,1 jaar in 2012) en met 
1,6 jaar voor vrouwen (van 19,5 naar 21,1 jaar).  
Het CPB heeft berekend dat de toegenomen levensverwachting sinds 2008 de dekkingsgraad van 
pensioenfondsen gemiddeld met 5%-punt heeft verslechterd. Dit effect is kleiner dan dat van de rentedaling en 
het waardeverlies van aandelen.  
 
Vraag 184 
Hoe staat het met de gesprekken met de Stichting van de Arbeid over de code goed bestuur pensioenfondsen? 
Antwoord 184 
De code pensioenfondsen is inmiddels gereed. Deze is gepubliceerd op de website van de Stichting van de 
Arbeid. Het kabinet is voornemens de code te verankeren in wetgeving. Deze ligt momenteel ter voorhang bij 
beide Kamers. 
   
Vraag 185 
Welk bedrag is de komende jaren gemoeid met de overbruggingsregeling? 
Antwoord 185 
In de begroting 2014 zijn de verwachtingen ten aanzien van het gebruik van en de uitgaven aan de 
overbruggingsregeling (OBR) opgenomen. De verwachte uitgaven nemen toe van € 32 miljoen in 2013 naar € 84 
miljoen in 2016, om vervolgens af te nemen naar 0 als in 2021 alle personen die voor de OBR in aanmerking 
kwamen de AOW-leeftijd hebben bereikt. Het kabinet verwacht dat de uitgaven in de periode 2013-2020 
cumulatief € 399 miljoen bedragen. De uitvoeringskosten van de overbruggingsregeling bedragen cumulatief € 
14,7 miljoen. Hierbij zij opgemerkt dat in de brief over de voorschotregeling AOW die op 11 september 2013 
aan uw Kamer is verzonden (Kamerstukken II, 2013-2014, 32 163, nr. 30) niet de meest actuele reeks 
uitkeringslasten OBR is opgenomen. De reeks in de begroting 2014 geeft wél de meest actuele stand weer. 
 
Vraag 186 
Kamervragen en -antwoorden begroting SZW 2014 – 33750 XV  47/59 

Bron: tweede kwartaalbericht SVB 2013, tabel B 3.3. 
Afgerond op 500. 
 
Vraag 192 
Welke gevolgen heeft het voornemen van de regering voor de introductie van een huishoudentoeslag, waarin ook 
het kindgebonden budget zal worden geïntegreerd, voor de voorgenomen hervorming van de kindregelingen? 
 Antwoord 192 
Het proces rond de invoering van de huishoudentoeslag zal geen gevolgen hebben voor het traject hervorming 
kindregelingen. Voor het einde van het jaar zal het kabinet een hoofdlijnennotitie naar u sturen over de 
huishoudentoeslag. 
 
Vraag 193 
Hoe groot is de totale achterstand van UWV met de uitvoering van herbeoordelingsverzoeken? Hoe groot is de 
achterstand uitgesplitst naar professionele herbeoordelingen en herbeoordelingen op verzoek van de cliënt? En 
hoe groot is de achterstand uitgesplitst naar de groep WGA 35-8- en de groep WGA 80-100? 
Antwoord 193 
Het UWV voert circa 32.000 herbeoordelingen uit in 2013. Daarnaast wordt een werkvoorraad van 10.000 
herbeoordelingen meegenomen naar 2014. Het op een zo laag mogelijk peil houden van de werkvoorraad is een 
blijvend aandachtspunt. Van deze werkvoorraad op de jaargrens zijn 6.000 professionele herbeoordelingen 
(eigen initiatief UWV) en 4.000 vraaggestuurde herbeoordelingen op verzoek van klant, werkgever of door 
werkgever gemandateerde verzekeraar. 
Het UWV beperkt de professionele herbeoordelingen tot de groep WGA medisch 80-100 conform het nieuwe 
herbeoordelingsbeleid. De groepen WGA 35-80 en niet-medisch WGA 80-100 worden overgedragen aan het 
UWV WERKbedrijf. Het UWV neemt verzoeken voor een herbeoordeling altijd in behandeling ongeacht het 
arbeidsongeschiktheidspercentage, ook op initiatief van het UWV WERKbedrijf. Als gevolg van bovenstaande 
werkwijze en de samenstelling van de WGA-populatie bestaat de werkvoorraad herbeoordelingen grotendeels uit 
WGA medisch 80-100.  
 
Vraag 194 
Hoeveel kosten de adviescommissies voor ontslag bij het UWV? Kan de regering dit opsplitsen, onder andere 
naar vacatie en reiskosten? Hoeveel ontslagzaken behandelen zij? Wat zijn de kosten per ontslagzaak? Hoeveel 
leden zitten er in de adviescommissie, hoeveel ontvangen die per lid per jaar? Aan wie wordt het geld betaald, 
aan hen of aan hun organisatie? 
Antwoord 194 
Het UWV heeft aangegeven dat over 2012 de kosten voor de Ontslagadviescommissie (OAC) afgerond € 
415.000 bedroegen en voor 2013 naar verwachting ongeveer € 500.000 zijn. Voor 2013 liggen de kosten hoger 
dan in 2012 vanwege het grotere volume ingediende ontslagaanvragen. Het bedrag van € 415.000 is als volgt 
opgebouwd. Per vergadering ontvangt een lid een vacatiegeld van €137,50 te vermeerderen met de reiskosten ad 
€ 0,19 per kilometer/kosten OV 2e klasse. In 2012 is aan de werkgevers- en werknemersvertegenwoordiger aan 
vacatiegeld € 348.000 en aan reiskosten € 42.000 uitbetaald. Het resterende bedrag van € 25.000 betreft de 
informatievoorziening vanuit het UWV naar de leden (trainingen, voorlichting). Niet opgenomen zijn de kosten 
voor vergaderruimtes, deelname vanuit het UWV aan de vergaderingen (het UWV levert de technisch voorzitter) 
en de reguliere kosten voor de behandeling van ontslagaanvragen door het UWV.  
Over 2012 zijn 39.500 ontslagaanvragen voor advies aan de OAC voorgelegd. Uitgaande van de genoemde 
kosten over 2012 en het aantal in 2012 voorgelegd ontslagzaken bedragen de kosten van de OAC gemiddeld € 
10,50 per zaak. Dit bedrag bedraagt een gemiddelde van alle kosten ten opzichte van alle zaken. De 
daadwerkelijke intensiteit, werkzaamheden en kosten verschillen per individuele ontslagzaak.  
Het aantal benoemde leden bedraagt momenteel 230. Het UWV mag niet vermelden welk bedrag de OAC-leden 
elk individueel hebben ontvangen. Wel kan bij benadering een gemiddelde worden berekend. Een lid heeft 
gemiddeld 6 tot 12 vergaderingen per jaar en ontvangt per vergadering de genoemde vacatievergoeding en 
eventuele reiskosten. Dit geeft een indicatie van het bedrag per lid. Een lid wordt op persoonlijke titel benoemd 
op voordracht van de organisaties die door de Stichting van de Arbeid als representatieve organisatie zijn 
aangewezen. De vergoeding wordt aan het lid uitbetaald. In een enkel geval wordt het aan de werkgever van het 
lid uitbetaald in ruil voor de mogelijkheid om onder werktijd als OAC-lid actief te zijn. 
 
Vraag 195 
Kan de regering een trendmatige schets geven van de rijksbijdrage aan het Ouderdomsfonds tot 2040? 
Antwoord 195 
De AOW-premie is gemaximeerd, waardoor de uitgavenstijging veroorzaakt door de vergrijzing voornamelijk 
gefinancierd zal worden uit de rijksbijdragen Ouderdomsfonds. Tussen 2013 en 2017 neemt het aandeel van de 
rijksbijdrage in de totale financiering met ongeveer 10% toe van 30% naar 40%. Deze sterke stijging is 
Kamervragen en -antwoorden begroting SZW 2014 – 33750 XV  49/59 

bij het ministerie van SZW is gepositioneerd, is een verdere korting vanaf 2017 in verband met compensatie niet 
toegepast.  
 
Vraag 201 
Wat is de reden waarom voor het Landelijk Overleg Minderheden (LOM) in 2015 weer eenmalig subsidie wordt 
verleend?  
Antwoord 201 
Dit hangt samen met de bevoorschottingssystematiek van de LOM-organisaties. Er wordt niet voor 100% 
bevoorschot. In 2015 wordt de definitieve subsidie vastgesteld van de LOM-organisaties over 2013 en 2014. Het 
bedrag dat op de begroting van het jaar 2015 is gereserveerd is nodig om het restant van de afbouwsubsidies van 
de LOM-organisaties in 2015, bij de afrekening, te kunnen voldoen. 
 
Vraag 202 
Wat is de reden dat de subsidie voor FORUM met ingang van 2018 op nul is gezet? Is sprake van een bewuste 
keuze en zo ja, wat is daarvan de onderbouwing? Op welke wijze kan FORUM haar activiteiten zonder subsidie 
voortzetten? 
Antwoord 202 
Als gevolg van de taakstelling bij de start van het kabinet Rutte/Verhagen op het integratiebudget is in juni 2011 
in overleg met de Tweede Kamer bepaald dat met uitzondering van een subsidie aan Vluchtelingenwerk 
Nederland structurele integratiesubsidies, dus ook voor Forum, per 1 januari 2018 worden beëindigd. De 
minister van SZW onderzoekt momenteel de wijze waarop de voor SZW benodigde kennisfunctie op 
integratieterrein het beste vervuld kan worden en hoe deze functie(s) het beste kan/kunnen worden belegd, ook in 
relatie tot activiteiten bij andere kennisinstituten. Op basis van de uitkomsten van deze verkenning zal de 
financiering van de toekomstige kennisbehoefte op het gebied van integratie worden bezien. 
 
Vraag 203 
Heeft de regering inzicht in de hoeveelheid, met name lokale en provinciale, subsidies die worden verstrekt aan 
organisaties in het kader van "integratiebevordering"? Kan de regering een indicatie geven van die hoeveelheid 
en aangeven op welke wijze wordt gewaarborgd dat die gelden daadwerkelijk worden besteed aan activiteiten 
die integratie bevorderen, en niet de segregatie bevorderen of met religievorming vermengd worden? 
Antwoord 203 
De regering heeft geen inzicht in de hoeveelheid lokale en provinciale subsidies die worden verstrekt aan 
organisaties in het kader van integratiebevordering en kan daarom geen indicatie geven van die hoeveelheid of 
aangeven op welke wijze wordt gewaarborgd dat die gelden daadwerkelijk aan activiteiten die integratie 
bevorderen worden besteed. Volgens de Gemeente- en de Provinciewet leggen gemeenten en provincie aan de 
gemeenteraad c.q. Provinciale Staten verantwoording af over de aanwending en besteding van de financiële 
middelen.  
 
Vraag 204 
Welke middelen zijn er beschikbaar voor het instellen van lokale vrouwenrechtenambassadeurs, het 
bespreekbaar maken van eerkwesties, vraagstukken rond lesbiennes, homo-, bi- en transseksuelen (LHBT) en 
educatieprogramma's ten behoeve van democratische burgerschapsvorming in specifieke achterstandswijken, 
o.a. voor imams? 
Antwoord 204 
In het kader van de preventieve aanpak van huwelijksdwang heeft een aantal organisaties de opdracht gekregen 
een mentaliteitsverandering rondom het recht op zelfbeschikking landelijk op gang te brengen en te behouden. 
Deze opdracht loopt tot eind 2014 en hiervoor is in 2014 € 400.000 beschikbaar. Deze organisaties leiden 
vrijwillige trainers op om huwelijksdwang, eergerelateerd geweld, achterlating, huwelijkse gevangenschap en 
homoseksualiteit bespreekbaar te maken bij hun achterban. 
Voor wat betreft de vrouwenrechtenambassadeurs is meermaals aangegeven dat het aan gemeenten is om te 
bepalen of dit middel passend is in de lokale aanpak. De minister heeft uw Kamer wel al toegezegd dit expliciet 
als middel te benoemen in een bijeenkomst die de ministers van SZW en OCW organiseren rond het thema 
zelfbeschikking. 
SZW en OCW werken op dit moment aan een plan van aanpak voor het bespreekbaar maken van 
homoseksualiteit in migrantengemeenschappen. Dat plan is gebaseerd op een brede bijeenkomst die heeft 
plaatsgevonden met betrokken maatschappelijke organisaties. 
Uw Kamer kan op korte termijn een kabinetsreactie tegemoet zien op het rapport van de Onderwijsraad over 
burgerschap in het onderwijs. Vanuit SZW zal een bijdrage worden geleverd aan activiteiten op dit terrein en 
zullen waar nodig ook middelen worden ingezet. Het betreft hierbij primair de bevordering van democratische 
burgerschapsvorming, waaronder de omgang met diversiteit in de Nederlandse samenleving.  
Kamervragen en -antwoorden begroting SZW 2014 – 33750 XV  51/59 

Antwoord 208 
In de tabel worden de bedragen gegeven die horen bij de premiepercentages 2014. Ten opzichte van de begroting 
2014 zijn deze percentages op twee gebieden aangepast:  
  Naar aanleiding van de definitieve vaststelling van het UWV zijn de whk-premie en de sectorfondspremie 
(sfn) aangepast. De whk-premie is 1,03 % geworden en de sfn 2,68 %. Deze opwaartse bijstellingen worden 
gecompenseerd door een verlaging van de Awf-premie. Ze hebben dus geen gevolgen voor de totale 
ontvangsten; 
 In het begrotingsakkoord 2014 is een lastenverlichting op arbeid gegeven via bedrijven. Deze 
lastenverlichting zal via de Awf premie lopen. Hierdoor wordt de Awf-premie 2,15% en nemen de 
premieontvangsten Awf met € 218 miljoen af. 
Premie Premie 2014 Premie x loonsom 
  % x € 1 mld 
4,2 
Sfn 2,68% 
3,4 
Awf 2,15% 
0,7 
Ufo 0,78% 
Totaal premies WW 8,3 
  
  
 9,3 
Aof 4,95% 
1,4 
Whk 1,03% 
Totaal premies WAO 10,6 
  
  
 
Werkgeversbijdrage ko 0,50% 1,1 
Totaal   20,0 
 
Vraag 209 
Hoe verhoudt de calculatiepremie van het UWV (de premie voor het Algemeen Werkloosheidsfonds) zich tot 
een eventueel tekort van het fonds? 
Antwoord 209 
In de juninota 2013 van het UWV wordt een calculatiepremie van 3,78% genoemd voor 2014. De 
calculatiepremie is de lastendekkende premie die het dekkingssaldo constant houdt. Het dekkingssaldo is het 
verschil tussen het aanwezige vermogen ( in dit geval vermogenstekort) en het normvermogen. De Awf-premie 
in de begroting is 2,30%. De werkelijke premie is dus lager dan de calculatiepremie. Ten opzichte van 2013 
neemt het vermogenstekort in 2014 hierdoor met € 3 miljard toe naar € 11,6 miljard (in 2013 was het 
vermogenstekort € 8,6 miljard). 
 
Vraag 210 
Wat is de ontwikkeling van de premies sociale verzekeringen de komende 5 jaar (AOW, Anw, WAO, WW)? 
Antwoord 210 
De premies wijzigen op grond van beleidsmatige overwegingen, dan wel vanwege lastenontwikkelingen binnen 
de gedifferentieerde premies. In de tabel wordt een beeld gegeven van de premies in de jaren 2013-2017. De 
beleidsmatige overwegingen worden onder de tabel toegelicht. 
  
Premie 2013 2014 2015 2016 2017 
aof 4,65% 4,95% 4,65% 4,80% 4,80% 
whk 0,54% 1,03% 1,03% 1,03% 1,03% 
sfn 2,76% 2,68% 2,57% 2,12% 2,03% 
awf 1,70% 2,15% 1,70% 1,95% 2,00% 
ufo 0,78% 0,78% 0,78% 0,78% 0,78% 
AOW 17,90% 17,90% 17,90% 17,90% 17,90% 
ANW 0,60% 0,60% 0,60% 0,60% 0,60% 
 
Kamervragen en -antwoorden begroting SZW 2014 – 33750 XV  53/59 

 
Het modale bruto inkomen van huishoudens met kinderen ligt bij € 18.000 (antwoord op vraag 211). Dit modale 
inkomen wordt bepaald door eenoudergezinnen met een bijstandsuitkering. De verklaring hiervoor is dat er in 
deze groep weinig spreiding rondom het bruto inkomen is, terwijl dit bij andere groepen juist wel het geval is 
(zie ook de figuren). Het modale bruto inkomen van de eenoudergezinnen met kinderen afzonderlijk is daardoor 
ook € 18.000 (antwoord op vraag 213). Het modale bruto inkomen (uitgaande van inkomensklassen van € 1.000) 
van tweeoudergezinnen is € 52.000 (antwoord op vraag 214). Het gaat hier om het modale inkomen in de 
statistische betekenis, namelijk het meest voorkomende waargenomen inkomen. Dit verschilt van de meer 
gebruikelijke, beleidsmatige definitie. Hierin is het modale inkomen een door het CPB vastgesteld niveau, dat 
gebruikt wordt als referentiepunt. Dit niveau sloot vroeger aan bij de premie-inkomensgrens voor de zvw en 
wordt tegenwoordig berekend als percentage van het gemiddelde inkomen per arbeidsjaar (zie ook ‘Toelichting 
op Prijzen, lonen en koopkracht’, CPB Mededeling, 28-11-2011). In 2014 is het modale inkomen € 33.500 
(MEV 2014). 
Het mediane bruto inkomen van huishoudens met kinderen is ongeveer € 57.000 (antwoord op vraag 212). Voor 
eenoudergezinnen afzonderlijk is het mediane bruto inkomen € 22.500 (antwoord op vraag 215). Voor 
tweeoudergezinnen tenslotte is het mediane bruto inkomen € 62.500 (antwoord op vraag 216). 
 
Vraag 212 
Wat is het mediane huishoudinkomen in Nederland van de huishoudinkomens met opgroeiende kinderen tussen 
de 0 en 18 jaar? 
Antwoord 212 
Zie het antwoord op vraag 211. 
 
Vraag 213 
Wat is het modale huishoudinkomen in Nederland van eenoudergezinnen met kinderen tussen de 0 en 18 jaar? 
Antwoord 213 
Zie het antwoord op vraag 211. 
 
Vraag 214 
Wat is het modale huishoudinkomen in Nederland van tweeoudergezinnen met kinderen tussen de 0 en 18 jaar? 
Antwoord 214 
Zie het antwoord op vraag 211. 
 
Vraag 215 
Wat is het mediane huishoudinkomen in Nederland van eenoudergezinnen met kinderen tussen de 0 en 18 jaar? 
Antwoord 215 
Zie het antwoord op vraag 211. 
 
Vraag 216 
Wat is het mediane huishoudinkomen in Nederland van tweeoudergezinnen met kinderen tussen de 0 en 18 jaar? 
Antwoord 216 
Zie het antwoord op vraag 211. 
 
Vraag 217 
Kamervragen en -antwoorden begroting SZW 2014 – 33750 XV  55/59 

UWV en SVB hebben bekeken welke datasets in aanmerking kunnen komen als open data. De meeste datasets 
betreffen persoonsgegevens, die niet onder de richtlijn hergebruik vallen. De gegevens die er wel onder vallen 
worden openbaar gemaakt door het UWV (zie antwoord vraag 25) en SVB. SZW hecht daarmee aan een 
transparante overheid en vrij toegankelijke data. Veel van de gegevens die SZW uitvraagt zijn al publiek 
toegankelijk. Overigens maakt SZW veel gebruik van CBS-gegevens en voert het CBS in opdracht van SZW 
onderzoek uit. Deze informatie is voor iedereen gratis toegankelijk via www.cbs.nl en de online CBS-databank 
StatLine.  
 
Vraag 220 
Hoe ziet de deeltijdval eruit in tabel B.4.5. wanneer er niet van uit wordt gegaan van een huishouden met 2 
kinderen tussen 6 en 11 jaar, maar van 2 kinderen tussen de 0 en 4 en gebruik maken van de dagopvang (10 uur 
per dag)? 
Antwoord 220 
De deeltijdval wordt gemeten door te kijken naar welk deel van het extra inkomen het huishouden inlevert aan 
belastingen, minder toeslagen, en kosten kinderopvang als de partner een dag extra gaat werken.  
De tabel laat zien dat de marginale druk voor individuele huishoudens kan oplopen tot meer dan 80%. Dit wordt 
voor lage inkomens veroorzaakt door de scherpe afbouw in de huurtoeslag. Voor hogere inkomens wordt dit 
veroorzaakt door de relatief hoge kosten voor een extra dag kinderopvang in vergelijking met een dag extra loon. 
Overigens is het aantal huishoudens met twee of meer kinderen in de dagopvang relatief beperkt.  
 
Tabel Arbeidsmarktprikkels 2014  
a
Deeltijdval minstverdienende partner 
 (Marginale druk bij dag extra werk) marginale druk in % 
b 
 
Hoofd minimumloon, partner van 3 naar 4 dagen werk (0,8xminimumloon) 80% 
2 
Hoofd modaal partner van 3 naar 4 dagen werk (2/3xmodaal) 63% 
2 
Hoofd 2xmodaal partner van 3 naar 4 dagen werk (2/3xmodaal) 91% 
Bron: SZW-berekeningen 
a 
Er wordt uitgegaan van een voltijdbaan (5 dagen), tenzij anders vermeld 
b 
Er wordt uitgegaan van een huishouden met 2 kinderen tussen 0 en 4 jaar en gebruik van dagopvang 
 
Vraag 221 
Is de regering voornemens om de armoedeval geheel op te lossen? 
Antwoord 221 
Zie het antwoord op vraag 38. 
 
Vraag 222 
Kan de regering ingaan op de CPB-studie 'Flexible pension take-up in social security’ van 11 september 2013? 
Onderschrijft de regering de conclusies uit deze studie? 
Antwoord 222 
Het genoemde CPB Discussion Paper is een wetenschappelijke studie naar de mogelijke welvaartseffecten van 
een flexibele AOW-leeftijd. Het CPB laat zien dat flexibele uittreding onder bepaalde aannames gunstig kan zijn 
voor de welvaart. De belangrijkste van die aannames zijn: 
 individuen bepalen hun gewenste moment van uittreding op basis van rationele financiële overwegingen. De 
sociale norm die wordt gecreëerd door de AOW-leeftijd speelt geen rol; 
 individuen kennen hun eigen, individuele levensverwachting; 
 individuen met een benedengemiddelde levensverwachting worden ‘ongelukkiger’ van werken dan 
individuen met een bovengemiddelde levensverwachting; 
 de bestaande AOW-leeftijd is te laag naar de smaak van individuen met een bovengemiddelde 
levensverwachting; 
 individuen die langer doorwerken, gaan extra belasting afdragen. Met dit geld wordt een bonus gecreëerd 
voor individuen die eerder stoppen met werken. 
Binnen dit analytisch kader onderschrijft het kabinet de conclusies uit deze studie. Wat betreft aanname vier kan 
worden opgemerkt dat de AOW-leeftijd de komende jaren reeds wordt verhoogd en op termijn wordt gekoppeld 
aan de gemiddelde levensverwachting. 
 
Vraag 223 
Zijn doorwerkende AOW-gerechtigden verplicht om aanvullend pensioen op te bouwen als dat in hun cao zit? 
Zo ja, kan de regering ingaan op mogelijkheden om het opbouwen van aanvullend pensioen een vrijwillige keuze 
te laten zijn voor doorwerkende AOW-gerechtigden? En is het zo dat bij aanvullend pensioen op basis van 
'defined contribution' de premies voor AOW-gerechtigden aanzienlijk hoger zijn?  
Kamervragen en -antwoorden begroting SZW 2014 – 33750 XV  57/59 

Kan de regering toelichten of en zo ja welke streefwaarden er worden gehanteerd voor de Wet sociale 
werkvoorziening, naast de landelijke taakinstelling van 90.804 arbeidsjaren? 
Antwoord 227 
Zie het antwoord op vraag 118. 
 
Vraag 228 
Wat komt bij de beleidsdoorlichting kinderopvang in 2014 aan de orde? Maakt een evaluatie van de regeldruk 
onderdeel hiervan uit? 
Antwoord 228 
De beleidsdoorlichting over de kinderopvang (artikel 7) wordt aan u verzonden in 2015 in plaats van 2014. Dit 
zodat deze gecombineerd kan worden met de wettelijke evaluatie in 2015. In deze fase van het proces is nog niet 
duidelijk wat wel of niet onderdeel uitmaakt van de beleidsdoorlichting. In de begroting 2015 wordt uw Kamer 
geïnformeerd over de opzet en inhoud van deze beleidsdoorlichting.  
 
Kamervragen en -antwoorden begroting SZW 2014 – 33750 XV  59/59 

