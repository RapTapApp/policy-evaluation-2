 
 
 
> Retouradres Postbus 20401 2500 EK Den Haag 
 
Directoraat-generaal Natuur 
De Voorzitter van de Tweede Kamer 
& Regio  
Directie Natuur en Biodiversiteit 
der Staten-Generaal 
Binnenhof 4 
Bezoekadres 
Bezuidenhoutseweg 73 
2513 AA  ’s-GRAVENHAGE 
2594 AC Den Haag 
 
Postadres 
 
Postbus 20401 
 
2500 EK Den Haag 
 
Factuuradres 
 
Postbus 16180 
2500 BD Den Haag 
 
Overheidsidentificatienr 
 
00000001003214369000 
Datum 8 november 2013 T 070 379 8911 (algemeen) 
www.rijksoverheid.nl/ez 
Betreft Beantwoording Schriftelijk Overleg The Economics of Ecosystems and 
 
Biodiversity 
Ons kenmerk 
 
DGNR-NB / 13178815 
 
 
 
Geachte Voorzitter, 
 
Door uw vaste commissie voor Economische Zaken zijn mij op 9 oktober 2013 
vragen voorgelegd over de The Economics of Ecosystems and Biodiversity (TEEB) 
studies en de Uitvoeringsagenda Natuurlijk Kapitaal. Hierbij ontvangt u mijn 
reactie. 
 
Antwoorden op vragen van de leden van de VVD-fractie 
 
De leden van de VVD-fractie hebben kennisgenomen van de brieven van de 
staatssecretaris over de The Economics of Ecosystems and Biodiversity (TEEB)-
studies en de Uitvoeringsagenda Natuurlijk kapitaal. Deze leden hebben hierbij de 
volgende vragen en opmerkingen. 
 
De leden van de VVD-fractie zijn van mening dat de TEEB-studies op grove wijze 
inzage geven in de economische waarde van ecosysteemdiensten. De uitkomsten 
van deze TEEB-studies zijn niet nieuw en zouden niet moeten leiden tot nieuwe of 
extra regelgeving voor ondernemers. De huidige Europese regelgeving, zoals 
Natura 2000 en de Kaderrichtlijn Water, en nationale regelgeving op het gebied 
van natuur en water beschermen de ecosystemen en biodiversiteit ruim 
voldoende.  
 
(1) Kan de staatssecretaris bevestigen dat de uitkomsten van deze studies 
inderdaad niet leiden tot nieuwe of extra regelgeving?  
 
Antwoord  
De TEEB-studies gaan over de bijdrage van natuur, biodiversiteit en 
ecosysteemdiensten aan economische en maatschappelijke processen. Daarbij 
wordt de synergie met andere maatschappelijke opgaven opgezocht, zoals in het 
Regeerakkoord beschreven staat. De TEEB-studies beogen 
besluitvormingsprocessen op concrete manieren te ondersteunen door te 
inspireren en relevante informatie en handreikingen over ecosysteemdiensten te 
bieden. Het gaat vooral om bewustwording bij besluitvorming. De overheid wil 
geen verplichtende rol spelen, maar bedrijven en organisaties met toepasbare 
kennis en informatie ondersteunen.  
 Pagina 1 van 20 
 
 

 
 
Directoraat-generaal Natuur 
 
& Regio 
Directie Natuur en Biodiversiteit 
 
 
 
 
 
 
DGNR-NB / 13178815 
 
 
leden van de VVD-fractie hebben vertrouwen in ondernemers. Zij zijn prima in 
staat om kansen in duurzaam ondernemen te zien en te benutten.  
 
(4) De leden van de VVD-fractie willen van de staatssecretaris de bevestiging dat 
de rol van de overheid minimaal is en dat er geen verplichtingen worden opgelegd 
aan het bedrijfsleven om duurzaam te ondernemen.  
 
Antwoord 
Veel bedrijven zien het belang van duurzaam ondernemen. Initiatieven van 
bedrijven juich ik dan ook toe. Maar bedrijven hebben ook vragen over hun 
impact op en hun afhankelijkheid van natuurlijk kapitaal. Om die bedrijven te 
faciliteren ondersteun ik onder andere het Platform Biodiversiteit, Ecosystemen en 
Economie (Platform BEE), een initiatief van VNO-NCW en IUCN Nederland, maar 
ook de uitvoering van TEEB-studies. De overheid wil geen verplichtende rol 
spelen, maar bedrijven met toepasbare kennis en informatie ondersteunen. 
 
(5) De leden van de VVD-fractie willen voorts weten van de staatssecretaris hoe 
de overheid faciliterend gaat optreden ten aanzien van ondernemers, die kansen 
willen pakken op het gebied van duurzaam ondernemen. 
 
Antwoord 
Onder andere met het ondersteunen van een Platform BEE, maar daarnaast door 
de uitkomsten van TEEB studies met bedrijven te delen. 
 
De leden van de VVD-fractie zijn geen voorstander om een uitvoeringsagenda op 
te stellen. De voorgestelde maatregelen in de agenda komen bovenop het huidige 
beleid en leiden in praktijk tot extra administratieve lasten en hoge 
nalevingskosten voor de overheid en het bedrijfsleven.  
 
(6) Kan de staatssecretaris aangeven of er sprake is van extra maatregelen ten 
opzichte van het huidige beleid? Zo ja, kan zij toelichten om welke voorstellen het 
gaat?  
 
Antwoord 
Met de ‘Uitvoeringsagenda Natuurlijk Kapitaal. Behoud en duurzaam gebruik van 
biodiversiteit’ geef ik invulling aan een motie van de Tweede Kamer om met een 
strategische uitvoeringsagenda biodiversiteit te komen (Kamerstuk 30825, nr. 
169). De agendapunten houden geen nieuw beleid in, maar zie ik als prioritaire 
acties binnen bestaand beleid om bij te dragen aan de internationale 
biodiversiteitsafspraken van het Biodiversiteitsverdrag (hierna CBD, Convention on 
Biological Diversity), waarop de EU-Biodiversiteitstrategie mede is gebaseerd. 
 
(7) Kan de staatssecretaris voorts aangeven of dit een toename betekent van 
administratieve lasten en nalevingskosten voor de overheid en bedrijfsleven?  
 
Antwoord 
Aangezien de acties binnen bestaand beleid vallen is hier geen sprake van. 
 
 Pagina 3 van 20 
 

 
 
Directoraat-generaal Natuur 
 
& Regio 
Directie Natuur en Biodiversiteit 
 
 
 
 
 
 
DGNR-NB / 13178815 
 
 
Goed is dat het uitvoeringsplan ook concrete actiepunten benoemt met meetbare 
doelen en tijdstippen, waarop die doelen behaald moeten zijn. Maar tussen nu en 
2020 liggen een aantal jaren.  
 
(10) Graag zien de leden van de PvdA-fractie daarom ook dat eind 2014 een 
stappenplan gereed is, zodat per jaar duidelijk is welke stap gezet moet zijn om in 
2020 het doel te halen. Op deze manier is beter inzichtelijk of het halen van de 
doelen al dan niet op schema ligt.  
 
Antwoord 
Over de voortgang van het biodiversiteitsbeleid, waarvan de Uitvoeringsagenda 
Natuurlijk Kapitaal een onderdeel is, rapporteert Nederland met de vijfde 
nationale rapportage in maart 2014 aan het secretariaat van het 
Biodiversiteitsverdrag (CBD). De voortgangsrapporten van alle verdragspartijen 
van het CBD zijn een belangrijke bron voor een Global Biodiversity Outlook (GBO 
IV). Ik zal u de nationale rapportage in maart 2014 toesturen en de resultaten van 
de Global Biodiversity Outlook kunt u eind 2014 ontvangen. Daarbij zal ik concreet 
aangeven hoe de acties van de Uitvoeringsagenda Natuurlijk Kapitaal in stappen 
worden gerealiseerd.  
 
Terecht wordt benoemd dat landbouw en biodiversiteit niet zonder elkaar kunnen. 
Dat is de kern. Er is een robuust landbouwsysteem nodig, door bijvoorbeeld het 
nieuwe stelsel van Agrarisch Natuurbeheer waar door werken met collectieven 
meer samenhang in de uitvoering komt. Ook de inzet om de risico’s van 
bestrijdingsmiddelen zoveel mogelijk te voorkomen is voor de bijen en dus voor 
de biodiversiteit zeer goed nieuws.  
 
In de motie van het lid Wiegman-van Meppelen Scheppink c.s. (TK 30 825 nr. 
169), waarin verzocht werd om een uitvoeringsagenda Biodiversiteit, werd ook 
gevraagd om met een strategische uitvoeringsagenda te komen van de Europese 
Landschapsagenda. Een integrale benadering van alle elementen van het 
landschap, zoals biodiversiteit, cultuurhistorie en geologie, vinden de leden van de 
PvdA-fractie van belang.  
 
(11) Deze landschapsagenda staat echter niet benoemd in de uitvoeringsagenda. 
Wanneer kan de Kamer deze landschapsagenda verwachten? 
 
Antwoord 
Het tweede deel van deze motie over landschap is niet opgenomen in de 
Uitvoeringsagenda Natuurlijk Kapitaal. Ik heb naar aanleiding van de motie over 
een uitvoeringsagenda van de Europese Landschapsagenda een adviesvraag 
gedaan bij de Rijksadviseur voor Landschap en Water. Ik heb hem gevraagd in 
welke mate Nederland momenteel voldoet aan de in Europese 
Landschapsconventie (ELC) gestelde vereisten. De vraag is daarbij meer in het 
bijzonder of het Rijk aanvullende maatregelen zou moeten (laten) nemen opdat 
de ELC ten volle wordt uitgevoerd, zodat Nederland daarmee aan zijn 
 
 Pagina 5 van 20 
 

 
 
Directoraat-generaal Natuur 
 
& Regio 
Directie Natuur en Biodiversiteit 
 
 
 
 
 
 
DGNR-NB / 13178815 
 
 
Het gebruik van natuur voor gezondheid is recent geagendeerd in het Nationaal 
Programma Preventie (Kamerstuk 32793, nr. 102). Dit is een belangrijke stap 
omdat partijen uit het domein van gezondheid en zorg nadrukkelijk worden 
uitgenodigd mee te werken aan het benutten van groene leefomgeving voor 
gezondheid.  
Een opstap naar samenwerking met bestuurders uit zowel de zorg als de groene 
wereld is gemaakt met de Groene Tafel ‘Gezonder door Groen’ tijdens de 
Natuurtop in juni 2013. Het Nationaal Programma Preventie bevestigt dit initiatief.   
 
Het Nationaal Programma Preventie maakt ook melding van de pilotstudie die het 
RIVM en Alterra uitvoeren op verzoek van de ministeries van Volksgezondheid, 
Welzijn en Sport en Economische Zaken, in samenwerking met twee middelgrote 
steden. Deze studie beoogt meer inzicht te krijgen in de werkingsmechanismen 
van natuur op gezondheid. Meer kennis hierover leidt mogelijk tot meer inzicht in 
de baten, zoals bijvoorbeeld effecten op omvang van de zorgvraag en zorgkosten.  
 
Uit een andere TEEB-studie, TEEB-Stad, blijkt dat als steden de baten van groen 
inzichtelijk maken, er een goede basis is om gesprekken met andere partijen aan 
te gaan, zoals met partijen uit de gezondheidszorg. Op dit moment werk ik samen 
met de steden aan een gebruiksvriendelijke versie van de TEEB-Stad tool, zodat 
de discussie over baten van groen een goede plek krijgt in lokale 
(beleids)processen.  
 
(15) Op welke wijze zou, zo vragen deze leden, een opvolger voor het oude 
groen-/natuurprogramma ‘recreatie om de stad’, gericht kunnen worden op 
“groen en gezond” via een grond voor grond aanpak.  
 
Antwoord 
De verantwoordelijkheid van de Rijksoverheid voor recreatie om de stad is 
afgebouwd. Ik beschouw de grond voor grond aanpak als een mogelijkheid voor 
andere overheden om het aanbod van groen voor gezondheid in stedelijk gebied 
te vergroten. 
 
(16) Is de staatssecretaris bereid om met verzekeraars werk te maken van het 
vervolgonderzoek, dat de TEEB-studie onderschrijft, naar de meest efficiënte en 
effectieve manier om extra groen een positieve impact te laten hebben op de 
gezondheid van mensen, bijvoorbeeld door dit als een nieuw onderwerp voor 
ZonMw op te nemen? 
 
Antwoord 
Een pilotstudie naar de wetenschappelijke onderbouwing van de mechanismen 
van natuur op gezondheid is intussen gestart (zie antwoord op vraag 14 en 15). 
Daarbij is de samenwerking gezocht met een zorgverzekeraar.  
Natuur en gezondheid als preventiemaatregel is momenteel voor verzekeraars nog 
geen concrete businesscase.  
 
Aanbieding studie “TEEB voor het Nederlandse bedrijfsleven”. 
 
 Pagina 7 van 20 
 

 
 
Directoraat-generaal Natuur 
 
& Regio 
Directie Natuur en Biodiversiteit 
 
 
 
 
 
 
DGNR-NB / 13178815 
 
 
het aanbod aan ecosysteemdiensten in het landelijk gebied. Dit onderdeel van het 
TEEB-vervolgprogramma is er juist op gericht om in nauwe samenwerking met 
provincies collectieven daarbij te gaan ondersteunen. Voorstellen worden nu 
uitgewerkt.  
 
De voordelen van lagere zuiveringskosten kunnen wat de leden van de D66-fractie 
betreft pas worden verzilverd als er echt minder zuivering in een gebied nodig is. 
Stel, men zou een bepaald poldergebied inrichten met 100 procent 
akkerrandenbeheer en zwaardere beperkingen op gewasbescherming door alle 
boeren. Kan de staatssecretaris aangeven of het Waterschap dan ook de vrijheid 
heeft om aan de lastenkant de lagere zuiveringskosten terug te geven?  
 
(21) Kortom, in hoeverre bieden de spelregels voor de lokale belastingen van 
waterschappen, gemeenten en provincies, voldoende ruimte om 
ecosysteemdiensten te waarderen en te belonen via de fiscale weg? 
 
Antwoord 
Ik zal deze vraag inbrengen in het vervolgprogramma over TEEB bij het 
Planbureau van de Leefomgeving. 
 
De leden van de D66-fractie vragen aandacht voor een tweede voorbeeld, het 
ketenakkoord fosfaat. Hier is de stip wat deze leden betreft op de horizon al gezet, 
door het vorige kabinet; 100 procent hergebruik over tien jaar.  
 
(22) Kan de staatssecretaris een laatste stand van zaken geven over de voortgang 
richting dit doel, waar het gaat om de uitwerking van de voornemens in concrete 
acties van alle ketenpartijen en het aanpassen van de nodige EU-regels voor 
hergebruik van meststoffen?  
 
Antwoord 
In maart heeft het kabinet een uitgebreide voortgangsrapportage over de 
uitvoering van het Ketenakkoord Fosfaatkringloop naar uw Kamer gestuurd 
(Kamerstuk 32852, nr. 14). Het onderwerp van fosfaatrecycling staat volop in de 
belangstelling en heeft de aandacht van een groot aantal ketenpartijen, die aan de 
slag zijn gegaan met verwaarding van het fosfaat of momenteel zich oriënteren 
welke mogelijkheden zij hebben op het hergebruik van fosfaat. In de brief van 
maart worden enkele zeer concrete voorbeelden gegeven. De partijen hebben 
onlangs geconcludeerd de ambities nog steeds met elkaar te delen en op dezelfde 
voet verder willen gaan met de ontwikkeling van een Europese/internationale 
markt voor gerecycled fosfaat. Er zal op de komende Innovatie-Estafette op 12 
november getoond worden wat de resultaten van de afgelopen twee jaar zijn en 
welke plannen er zijn om een goed vervolg hieraan te geven.  
Daarbij juich ik toe dat inmiddels een Europees Duurzaam Fosfaat Platform is 
opgericht om in heel Europa bewustwording te creëren en draagvlak te verwerven 
voor EU-regelgeving die de te realiseren secundaire markt ondersteunt.  
Met betrekking tot de aanpassing van EU-regelgeving voor de handel in 
meststoffen kan ik u melden dat de Europese Commissie werkt aan een voorstel 
 
 Pagina 9 van 20 
 

 
 
Directoraat-generaal Natuur 
 
& Regio 
Directie Natuur en Biodiversiteit 
 
 
 
 
 
 
DGNR-NB / 13178815 
 
 
Er wordt een communicatietraject uitgevoerd om de plaatselijke bevolking bewust 
te maken van het feit dat bepaalde beslissingen in het dagelijks leven de kwaliteit 
van die ecosystemen kunnen beïnvloeden. Samen met de onderzoekers zal ik 
bezien of het doelmatig is om een toolkit te ontwikkelen om de verworven 
inzichten nog beter bruikbaar te maken in de praktijk. 
 
(26) Worden deze thema’s nader betrokken bij de onderzoeksagenda voor de 
eilanden?  
 
Antwoord 
De onderwerpen die volgens de TEEB-studie de beste effecten hebben op natuur 
en economie voor Bonaire hebben prioriteit bij het opstellen van de 
onderzoeksagenda. Koraalbescherming en overbegrazing staan dus prominent op 
de onderzoeksagenda. 
 
(27) Biedt het sobere kader van wet- en regelgeving, bijvoorbeeld met betrekking 
tot regels voor afval, water en ruimtelijke ordening wel voldoende kaders en 
waarborgen om te verzekeren dat de integrale waardering van 
ecosysteemdiensten voorop staat bij besluitvorming over Caribisch Nederland?  
 
Antwoord 
De integraliteit komt met name tot stand in het beleid en de manier van werken. 
Het Natuurbeleidsplan Caribisch Nederland is nadrukkelijk integraal van karakter 
en plaatst het duurzaam gebruik van biodiversiteit voorop. Ook de 
natuurprojecten die door de eilanden worden ingediend zullen naar verwachting 
een sterk integraal karakter hebben.  
 
(28) Is de staatssecretaris bereid zich in te zetten voor het verder en expliciet 
verankeren van de TEEB-benadering in de ontwikkelplannen voor Bonaire en de 
andere eilanden van Caribisch Nederland? 
 
Antwoord 
Het opstellen van de ontwikkelplannen is een verantwoordelijkheid van het 
openbaar lichaam van de eilanden. De TEEB-benadering heeft de aandacht van de 
eilandsbesturen en deze hebben oog voor de economische waarde van de natuur. 
 
Uitvoeringsagenda Natuurlijk kapitaal: behoud en duurzaam gebruik van 
biodiversiteit. 
 
De leden van de D66-fractie spreken hun waardering en steun uit voor de 
Uitvoeringsagenda Natuurlijk kapitaal. Deze leden zijn blij met de concrete 
actiepunten, maar hebben wel enkele vragen over de inzet van de 
staatssecretaris. Deze leden constateren dat de staatssecretaris vooral lijkt te 
kiezen voor sturing via convenanten en beperkte eigen maatregelen.  
 
(29) Deze leden vragen waarom niet gekozen wordt voor het verankeren van 
zaken, zoals transparantie, minimumeisen en best practice in nationale of 
 
 Pagina 11 van 20 
 

 
 
Directoraat-generaal Natuur 
 
& Regio 
Directie Natuur en Biodiversiteit 
 
 
 
 
 
 
DGNR-NB / 13178815 
 
 
voornamelijk mosselen, oesters en mesheften, de staandwantvisserij op tong en 
de handlijnvisserij op zeebaars MSC-gecertificeerd. Het MSC-keurmerk richt zich 
in de eerste plaats op de consument en wordt niet gebruikt om toegang tot 
bepaalde visserijgebieden te reguleren. 
 
Caribisch koraal wordt beter beschermd. 
 
(33) De leden van de D66-fractie vragen de staatssecretaris of zij overleg voert 
met de regering van Curaçao over de gevolgen voor het koraal van de 
voorgenomen ontwikkelingen op de Oostpunt van Curaçao. 
 
Antwoord 
Het is de bevoegdheid van Curaçao om hier op een juiste wijze invulling aan te 
geven. Waar nodig zal Nederland hierover met Curaçao in overleg treden. 
 
Sargassozee wordt beschermd gebied. 
 
De leden van de D66-fractie beamen het belang van het beschermen van de 
Sargassozee.  
 
(34) Deze leden vragen de staatssecretaris welke mogelijkheden er zijn om het 
handhaven van de bescherming internationaal te ondersteunen. Is bijvoorbeeld 
een bijdrage van de Nederlandse kustwacht en marine hierbij een mogelijkheid, 
gelet op onze aanwezigheid in de regio en ons belang bij herstel van de paling? 
 
Antwoord 
Nederland wil graag bijdragen aan de bescherming van de Sargassozee. Omdat de 
Sargassozee vrijwel helemaal buiten de rechtsmacht van landen ligt, zal de 
Nederlandse bijdrage aan de bescherming zich voorlopig vooral op technische 
expertise en diplomatieke ondersteuning van het aanwijzingsproces richten. Als 
het beschermingsregime voor de Sargassozee eenmaal een feit is, zal Nederland 
bezien welke bijdrage aan controle en handhaving van de bescherming van de 
Sargassozee kan worden geleverd. Hierbij kan gedacht worden aan een bijdrage 
aan de satelietmonitoring van scheepsbewegingen.     
 
Plastics in zee worden aangepakt. 
  
(35) De leden van de D66-fractie vragen de laatste stand van zaken voor wat 
betreft de Europese discussie over microplastics. Is dit thema inmiddels 
overgenomen, zoals door Nederland werd voorgesteld?  
 
Antwoord 
Het thema microplastics in (cosmetica)producten is aan de orde gekomen in een 
Groenboek dat de Europese Commissie onlangs heeft gepubliceerd met als 
centrale vraag hoe moet worden omgegaan met kunststofafval. Bij de 
terugkoppeling van de Europese Commissie van de consultatie op dit Groenboek, 
 
 Pagina 13 van 20 
 

 
 
Directoraat-generaal Natuur 
 
& Regio 
Directie Natuur en Biodiversiteit 
 
 
 
 
 
 
DGNR-NB / 13178815 
 
 
een eigen invulling ontwikkelen, toegesneden op de Nederlandse situatie in een 
interactief proces met stakeholders en lerende van de ervaringen in de al gedane 
deelstudies en de studies in andere landen. Daarbij ben ook ik van mening dat 
natuur bovenal een intrinsieke waarde heeft en dat niet alles van waarde in geld is 
uit te drukken. 
 
De leden van de fractie van de Partij voor de Dieren wijzen op de constatering van 
de ecoloog Richard Norgaard dat de waarde, die de natuur aan de economie 
toevoegt, moeilijk terug te voeren is op één soort of één gebied, maar intrinsiek is 
aan het systeem als geheel. Zo is de hoeveelheid broeikasgas, die een bos op kan 
nemen niet simpelweg een optelsom van de absorptievermogens van een x-aantal 
bomen, maar zeer variabel, moeilijk te meten en afhankelijk van een veelheid aan 
interne en externe factoren.  
 
(38) Veel is ook nog onbekend over het functioneren van ecosystemen, waardoor 
het riskant is om een eenvoudige economische kosten-batenbenadering toe te 
passen op hun bescherming. Erkent de staatssecretaris deze tekortkomingen van 
de TEEB-methode? Zo ja, hoe voorkomt zij een simplificatie van de economische 
waarde van de natuur? 
 
Antwoord 
In de kennis over het functioneren van ecosystemen bestaan leemten. Maar dit 
betekent niet dat het niet zinvol is om een TEEB-benadering uit te werken die 
werkenderwijs wordt toegesneden op de Nederlandse situatie, waarbij wordt 
uitgegaan van de beschikbare kennis over het functioneren van ecosystemen. 
 
De leden van de fractie van Partij voor de Dieren zijn van mening dat 
economische waarderingen vooral van waarde zijn om de totale afhankelijkheid te 
illustreren van onze economie van de wereldwijde ecosystemen. Economische 
waarderingen mogen niet worden opgevat als wisselkoersen, omdat natuur nu 
eenmaal niet inwisselbaar is voor geld.  
 
(39) Er moet rekening worden gehouden met de onomkeerbaarheid van 
transacties en met het voorzorgsbeginsel. Immers, een diersoort die eenmaal is 
uitgestorven komt nooit meer terug. Deelt de staatssecretaris deze mening? Deelt 
zij de mening dat ook dier- en plantensoorten die géén economische bijdrage 
leveren, of die economische kosten veroorzaken, in principe het beschermen 
waard zijn? Deze leden zijn benieuwd naar de motivering van de staatssecretaris.  
 
Antwoord 
Voor mij staat de intrinsieke waarde van de natuur en dier- en plantensoorten niet 
ter discussie. Ik vind het belangrijk dat ook dier- en plantensoorten die geen 
economische bijdrage leveren worden beschermd. Met concrete voorbeelden in de 
TEEB-studies wil ik laten zien dat investeren in natuur en biodiversiteit loont, 
natuur ook geld oplevert of juist kosten uitspaart. Het gaat dus om het belichten 
van het belang van natuur en biodiversiteit vanuit een ander perspectief dan het 
perspectief van de intrinsieke waarde van dier- en plantensoorten. Dit moet 
 
 Pagina 15 van 20 
 

 
 
Directoraat-generaal Natuur 
 
& Regio 
Directie Natuur en Biodiversiteit 
 
 
 
 
 
 
DGNR-NB / 13178815 
 
 
 
De leden van de fractie van de Partij voor de Dieren wijzen op de kritische analyse 
van het PBL. Het PBL stelt onomwonden dat ‘Waarde van natuur niet altijd in geld 
1
uit te drukken’ is . Bovendien wordt meestal niet de waarde van alle 
ecosysteemdiensten geschat. “De schattingen geven dus een onderschatting van 
de waarde van ecosystemen, waarbij niet in algemene termen is aan te geven hoe 
groot die onderschatting is”, aldus het PBL.  
 
(42) Onderschrijft de staatssecretaris de analyse van het PBL? Gaat zij volgens 
het advies “in het bijzonder het ‘vervuiler-betaalt-principe’, het ‘volledig-kosten-
herstel-principe’ en het ‘profijtbeginsel’ intensiveren”? Zo ja, hoe en wanneer? Zo 
nee, waarom niet? 
 
Antwoord 
Ik ben met u eens dat de waarde van natuur niet altijd in geld is uit te drukken. Ik 
wil met het vervolgprogramma van PBL over TEEB vooral een learning by doing-
aanpak over de beleidsmatige relevantie van ecosysteemdiensten ontwikkelen. Dit 
programma wordt nu opgestart.  
 
(43) De leden van de fractie van de Partij voor de Dieren zijn benieuwd naar hoe 
de staatssecretaris zou omgaan met de resultaten van een TEEB-studie, waaruit 
naar voren zou komen dat het economische rendabeler is om bijvoorbeeld een bos 
te kappen voor het hout en de grond te verkopen voor projectontwikkeling, dan 
het te behouden voor ecosysteemdiensten? Welke criteria en waarden neemt de 
staatssecretaris mee in haar afweging?  
 
Antwoord 
Ik kan deze hypothetische vraag niet beantwoorden. Ik vind het belangrijk dat 
dier- en plantensoorten die geen economische bijdrage leveren worden 
beschermd. Daarnaast is de verplichting om dier- en plantensoorten te 
beschermen vastgelegd in diverse internationale verdragen en Europese 
regelgeving.  
 
De leden van de fractie van de Partij voor de Dieren zijn bezorgd over de 
verhouding tussen de TEEB-methode en het biodiversiteitsverdrag. Zo schrijft het 
2
PBL dat ecosysteemdiensten geen waarborg voor soortenrijkdom zijn. Voor het 
vastleggen van koolstof is het bijvoorbeeld van belang dat het bos lang blijft 
staan, maar niet hoe soortenrijk het bos is.  
 
(44) Hoe verhoudt zich de TEEB-methode volgens de staatssecretaris tot het 
beschermen van de biodiversiteit? 
 
 
 
                                                
 
1
 http://www.pbl.nl/publicaties/2010/De-betekenis-van-TEEB-voor-Nederland. 
2
 PBL: Wat natuur de mens biedt. 
 
 Pagina 17 van 20 
 

 
 
Directoraat-generaal Natuur 
 
& Regio 
Directie Natuur en Biodiversiteit 
 
 
 
 
 
 
DGNR-NB / 13178815 
 
 
Het PBL noemt de volgende instrumenten: 1) Het belonen van het in stand 
houden van ecosysteemdiensten; 2) het hervormen en afschaffen van subsidies 
die het milieu schaden (‘perverse subsidies’); 3) het tegengaan van 
biodiversiteitsverlies door regulering en beprijzing; 4) het inzichtelijk maken van 
de toegevoegde waarde van beschermde natuurgebieden, vooral voor de mensen 
in de gebieden zelf; 5) het investeren in ecologische infrastructuur. 
 
Antwoord 
De eerste zes deelstudies van TEEB Nederland hebben vooral tot doel de 
economische en maatschappelijke waarde van natuur en biodiversiteit in enkele 
sectoren, zoals de gezondheidszorg en het bedrijfsleven te agenderen. Met het 
vervolgprogramma van TEEB Nederland door het PBL wil ik mij concentreren op 
de toepassing in de praktijk, op het uitwerken van concrete 
handelingsperspectieven in het Deltaprogramma en bij de ondersteuning van 
collectieven bij de vergroening van het Gemeenschappelijk Landbouwbeleid. In de 
tweede helft van de duur van het programma is ruimte en capaciteit voor andere 
onderwerpen.  
 
De TEEB-aanpak kan worden getypeerd door het begrip “learning by doing”. Dit is 
een eerste fase in het proces van beleidsontwikkeling. In de komende twee jaar 
zal meer inzicht worden verkregen in de mogelijkheden van een aantal in de vraag 
genoemde instrumenten, zoals het belonen van het in stand houden van 
ecosysteemdiensten, het tegengaan van biodiversiteitsverlies door beprijzing, het 
inzichtelijk maken van de toegevoegde waarde van beschermde natuurgebieden 
en het investeren in ecologische infrastructuur.  
 
De leden van de fractie van de Partij voor de Dieren herkennen het voorbeeld van 
3
het PBL van ‘perverse subsidies, namelijk de directe inkomenssteun van het GLB. 
“Andere voorbeelden zijn de bestaande accijnskortingen voor rode diesel, het 
degressieve tarief voor de energiebelastingen, de vrijstelling voor 
kerosineaccijnzen voor de luchtvaart, vrijstellingen voor accijnzen op stookolie en 
diesel voor de scheepvaart, en een verlaagd Btw-tarief voor vlees en 
sierteeltproducten. Deze instrumenten leiden tot de prikkel om meer 
milieubelastend te produceren of te consumeren.” Het PBL schrijft voorts; “een 
korte evaluatie van het Nederlandse landbouw-, milieu- en natuurbeleid laat zien 
dat verscheidene subsidies, belastingen, beprijzingsmethoden en regels passen 
binnen het ecosysteemdienstenconcept.  
 
(47) Het achterliggende doel daarbij is echter over het algemeen niet om 
biodiversiteit of ecosysteemdiensten te beschermen.” Deelt de staatssecretaris 
deze constatering? Zo nee, waarom niet? Zo ja, wat gaat de staatsecretaris doen 
om TEEB op de juiste wijze te implementeren? 
 
 
 
                                                
 
3
 Planbureau voor de Leefomgeving: De betekenis van TEEB voor Nederland. 
 
 Pagina 19 van 20 
 

