> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Rijnstraat 50 
2515 XP  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
156587-111195-Z 
Bijlage(n) 
Verzekerdenmonitor 2013 
van het Ministerie van VWS 
Correspondentie uitsluitend 
 
richten aan het retouradres 
met vermelding van de 
datum en het kenmerk van 
Datum 19 november 2013 
deze brief. 
Betreft Verzekerdenmonitor 2013 
 
 
 
 
 
 
Geachte voorzitter, 
Hierbij doe ik u de verzekerdenmonitor 2013 (hierna: monitor) van het Ministerie 
van VWS toekomen.  
 
Met de monitor wordt een samenhangend beeld geboden over de ontwikkeling van 
zowel de nationale als de internationale aspecten van het verzekeringsstelsel. 
Hierin wordt met name aandacht besteed aan de werking van regelingen die 
gericht zijn op specifieke doelgroepen zoals de wanbetalers, onverzekerden, 
illegalen en andere onverzekerbare vreemdelingen, en gemoedsbezwaarden. 
Verder zal kort worden ingegaan op het zorgstelsel van Caribisch Nederland. Aan 
de hand van de bevindingen kan een oordeel worden gevormd over de effecten 
van de getroffen beleidsmaatregelen.  
 
In deze monitor wordt de laatste stand van zaken weergegeven. In deze brief vat 
ik de bevindingen samen en geef ik mijn belangrijkste conclusies weer.  
 
Wanbetalers 
Met de invoering van de Wet structurele maatregelen wanbetalers zorgverzekering 
(wanbetalersregeling) in 2009 is beoogd te voorkomen dat mensen wanbetalers 
worden, te zorgen dat wanbetalers premie betalen en te bewerkstelligen dat 
wanbetalers terugkeren naar een normaal patroon van premiebetaling bij hun 
zorgverzekeraar. De wet heeft de mogelijkheden versterkt die zorgverzekeraars en 
verzekeringnemers hebben om onderling het verstoorde betaalritme weer te 
herstellen. In die gevallen waarin dit niet lukt, voorziet de wet in de mogelijkheid 
dat de zorgverzekeraar de betreffende verzekeringnemer aanmeldt bij het College 
voor Zorgverzekeringen (CVZ) dat vervolgens de premierelatie overneemt van de 
zorgverzekeraar in de vorm van het heffen van een bestuursrechtelijk premie. 
Wanbetaling van zorgverzekeringspremie is om meerdere redenen onwenselijk. 
Voor de zorgverzekeraars leidt het tot inkomstenderving en bij een hoge 
frequentie ondermijnt het de solidariteit die aan het zorgverzekeringsstelsel ten 
grondslag ligt.  
 
Pagina 1 van 4 

 
Om inzicht te krijgen in de achtergrondkenmerken van de onverzekerden, heeft 
 
het CBS op 31 juli 2013 een nieuwe reeks van het aantal onverzekerden 
gepubliceerd. Per ultimo 2012 waren er 19.000 onverzekerden waarvan 12.000 
mannen en 7.000 vrouwen. Daarnaast blijkt uit de cijfers van het CBS dat het 
aandeel 18- tot 35-jarigen het grootst is onder zowel mannen (58 procent) als 
vrouwen (68 procent).  
Zoals eerder in deze brief is aangegeven, verzorgt de SKGZ sinds medio 2013 een 
aantal voorlichtingsactiviteiten gericht op wanbetalers en onverzekerden. Naast de 
algemene voorlichting aan onverzekerden besteedt de SKGZ doelgroepgerichte 
voorlichting aan de volgende groepen: nieuw ingezetenen en pasgeborenen, dak- 
en thuislozen, jongeren en allochtonen. 
Illegalen en andere onverzekerbare vreemdelingen 
Sinds 1 januari 2009 biedt de Zvw de mogelijkheid om bijdragen te verstrekken 
aan zorgaanbieders die inkomsten derven ten gevolge van het verlenen van 
medisch noodzakelijke zorg aan illegalen en andere onverzekerbare 
vreemdelingen. Het CVZ voert deze regeling uit. Op 8 december 2011 heb ik het 
rapport “Evaluatie van de bijdrageregeling van artikel 122a van de 
Zorgverzekeringswet” aan uw Kamer doen toekomen. Ik constateer op basis van 
dat rapport dat de uitvoering van de bijdrageregeling naar tevredenheid verloopt 
en dat het CVZ deze regeling doelmatig en correct uitvoert. De zorglasten voor 
illegalen en andere onverzekerbare vreemdelingen zijn in 2012 licht gedaald naar 
€ 21,6 miljoen. 
 
Voorts heeft het CVZ aangegeven, bij het uitschrijven van de aanbesteding voor 
de contractering van apothekers per 1 januari 2014, als uitgangspunt te hanteren 
dat de gecontracteerde apotheker aan de onverzekerbare vreemdelingen een 
minimum eigen betaling van € 5,- per receptregel verlangt. 
 
Internationale aspecten  
Buitenlandtaak CVZ 
In 2011 is de uitvoering van de buitenlandtaak door het CVZ gezamenlijk door het  
ministerie van VWS en het CVZ geëvalueerd. Uit de evaluatie is een aantal 
actiepunten voortgekomen. In 2012 is er een start gemaakt met de implementatie 
van deze actiepunten. Zoals ik heb toegezegd, zou ik uw Kamer over de voortgang 
van de implementatie van de actiepunten informeren in deze monitor. In deze 
monitor treft u daarom de voortgang van de uitwerking van de actiepunten uit het 
evaluatierapport aan.  
 
Wijziging AWBZ en Zvw 
Op het terrein van de AWBZ en de Zvw worden er stappen gezet om het 
zorggebruik buiten de Europese Unie te beperken. Voor de AWBZ is in dat kader 
de Wet AWBZ-zorg buitenland op 1 januari 2013 in werking getreden. Tevens is er 
een wetsvoorstel in voorbereiding dat de werelddekking in de Zvw geografisch 
beperkt tot de EU/EER en Zwitserland. Ik beoog Uw Kamer vóór het einde van 
2013 het wetsvoorstel aan te bieden. 
 
  
 
Pagina 4 van 4 
 
 
 

