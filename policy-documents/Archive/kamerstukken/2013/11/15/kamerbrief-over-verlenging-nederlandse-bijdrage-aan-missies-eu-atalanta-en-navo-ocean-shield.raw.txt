Aan de Voorzitter van de
Ministerie van Buitenlandse
Zaken
Tweede Kamer der Staten-Generaal
Bezuidenhoutseweg 67
Binnenhof 4
2594 AC Den Haag
Den Haag
Postbus 20061
Nederland
www.rijksoverheid.nl
Onze Referentie
DVB/CV-220/13
Bijlage(n)
1
Datum 15 november 2013
Betreft Verlenging Nederlandse bijdrage aan missies EU-Atalanta en Navo- Ocean
Shield
Geachte Voorzitter,
De Nederlandse bijdragen aan de piraterijbestrijdingsoperaties EU-Atalanta en
Navo-Ocean Shield (Kamerstuk 29521, nr. 198) lopen eind 2013 af. Het mandaat
van beide missies geldt tot en met december 2014. In overeenstemming met
artikel 100 van de Grondwet informeren wij u over het besluit van het kabinet de
Nederlandse bijdragen aan bovengenoemde missies te verlengen.
De Internationale Veiligheidsstrategie (IVS) wijst op het grote economische belang
van veilige doorvaarroutes op zee. Een groot deel van de wereldhandel gaat
immers over zee. Nederland is dan ook actief op het gebied van
piraterijbestrijding en levert bijdragen aan zowel de EU-operatie Atalanta als de
Navo-operatie Ocean Shield. Tevens zet Nederland Vessel Protection Detachments
(VPD’s) in voor de bescherming van Koninkrijksgevlagde koopvaardijschepen voor
de kust van Somalië. De maritieme operaties van de EU en de Navo beschermen
ook schepen van het World Food Programme (WFP), zodat voedselhulp het vaste
land bereikt. Hiermee wordt de stabiliteit in de regio bevorderd. Het kabinet is
voornemens in 2014 aan deze activiteiten te blijven bijdragen.
De internationale piraterijbestrijding begint vruchten af te werpen. Sinds medio
2011 is het aantal gekaapte schepen in de Golf van Aden en het Somalische
Bassin sterk gedaald. Deze daling zal naar verwachting in de toekomst zijn
weerslag hebben op de vorm en de omvang van de missies. De dalende trend is
echter nog steeds omkeerbaar; de oorzaken van piraterij in Somalië zijn nog
aanwezig. Ter bestendiging van het succes van de anti-piraterijmissies dient de
druk op de piraten en de actoren die piraterij mogelijk maken te worden
gehandhaafd. De internationale maritieme aanwezigheid in de vorm van anti-
piraterijoperaties in het zeegebied nabij Somalië blijft dan ook noodzakelijk.
Somalië heeft sinds augustus 2012 een nieuwe (voorlopige) federale grondwet en
een nieuw federaal parlement. Dit parlement koos Sheikh Mohamud tot president
en twee maanden later trad het kabinet van premier Shardon aan. Daarmee stond
Somalië voor het eerst sinds 21 jaar weer onder legitiem centraal gezag. Dit biedt
de internationale gemeenschap aanknopingspunten om de Somalische autoriteiten
te ondersteunen bij de (weder)opbouw van hun land. Het land wordt met grote
uitdagingen geconfronteerd. Buiten Mogadishu, Baidoa en enkele corridors in
Zuid-Somalië is de regering nog nauwelijks fysiek aanwezig. Tevens vormt het
Pagina 1 van 13

Bijlage
Onze Referentie
Gronden voor deelname
DVB/CV-220/13
Piraterij is in strijd met het internationale recht, in het bijzonder het VN-
Zeerechtverdrag. Met de bestrijding van piraterij en gewapende overvallen op zee
draagt Nederland bij aan de handhaving van de internationale rechtsorde.
Jaarlijks varen ongeveer 20.000- 30.000 schepen door de Golf van Aden, waarvan
een groot deel onderweg van en naar de haven van Rotterdam. Zoals ook de
Internationale Veiligheidsstrategie stelt, rechtvaardigt de dreiging die van piraterij
uitgaat voor de Koninkrijksgevlagde koopvaardij een actieve Nederlandse bijdrage
aan de internationale strijd tegen piraterij. De militaire maritieme anti-
piraterijoperaties van de Navo (Ocean Shield) en de EU (Atalanta) zijn gericht op
de bescherming van koopvaardijschepen en het escorteren van
noodhulptransporten van het World Food Programme (WFP) naar Somalië. Door
het uitvoeren van patrouilles in het operatiegebied, met name in de
1
Internationally Recommended Transit Corridor en met gerichte acties tegen
(moeder)schepen van piraten worden confrontaties tussen piraten en
koopvaardijschepen voorkomen. Dit is niet alleen in het belang van de
koopvaardijschepen, maar ook in het belang van landen in de regio. Piraterij heeft
immers ook een destabiliserend effect op landen in de gehele regio. De
desbetreffende landen zijn gebaat bij onder andere vrije toegang tot havens, de
daaruit voortkomende handel en toerisme als bronnen van inkomsten.
Het aantal aanvallen en kapingen op koopvaardijschepen is sinds 2011 sterk
afgenomen. In 2013 is er zelfs nog geen sprake geweest van een succesvolle
kaping. Om deze dalende trend te bestendigen, blijft maritieme aanwezigheid in
de wateren voor de kust van Somalië noodzakelijk. Zo wordt blijvend druk
uitgeoefend op piratennetwerken en kan piraterij worden voorkomen.
Mandaat
Het internationale recht, in het bijzonder het VN-Zeerechtverdrag (UNCLOS,
artikel 100 e.v.), biedt de rechtsgrondslag om op te treden tegen acties van
piraterij op volle zee. Voor het optreden in de territoriale wateren van Somalië
berusten de EU- en Navo-operaties op VN-Veiligheidsraadresoluties. De meest
recente Veiligheidsraadsresolutie op het gebied van piraterijbestrijding, die de
eerdere VN-resoluties 1816, 1838, 1846, 1851 (2208), 1897 (2009), 1950 (2010)
en 2020 (2011) herbevestigt, is resolutie nr. 2077 (2012).
De Noord Atlantische Raad heeft op 19 maart 2013 besloten de anti-
piraterijoperatie Ocean Shield te verlengen tot eind 2014. De EU heeft op 23
maart 2013 besloten de anti-piraterijoperatie Atalanta te verlengen tot eind 2014.
Tevens heeft de EU toen besloten het operatiegebied uit te breiden tot en met de
kuststrook van Somalië, zodat vanuit zee ook operaties met effect op de
Somalische kust kunnen worden uitgevoerd.
1
(IRTC; een corridor waar koopvaardijschepen onder maritieme bescherming de risicovolle Golf van Aden kunnen
passeren)
Pagina 3 van 13

voor jongeren in kustgemeenschappen. Achtereenvolgens zullen de verschillende
onderdelen van de geïntegreerde benadering worden toegelicht.
Onze Referentie
DVB/CV-220/13
Contact Group on Piracy off the Coast of Somalia
Nederland neemt deel aan de Contact Group on Piracy off the Coast of Somalia
(CGPCS) waarin de internationale gemeenschap haar inspanningen op het gebied
van piraterijbestrijding, zowel op zee als op land, coördineert. Om justitiële en
maritieme capaciteiten in de regio te versterken heeft de CGPCS een Trustfund
ingesteld. Uit dit Trustfund worden tevens sociaal-economische programma’s
gefinancierd om met name jongeren in kustgemeenschappen alternatieve bronnen
van inkomsten te bieden. Nederland heeft in 2010 en in 2013 EUR 1 miljoen
bijgedragen aan het Trustfund. In 2014 is de EU voorzitter van de CGPCS.
Nederland heeft er in Brussel op aangedrongen dat de EU de discussie over de
toekomst van piraterijbestrijding in internationaal verband zal aanzwengelen. De
uitkomsten van deze discussie zullen van invloed zijn op de maritieme anti-
piraterijmissies, mede in het licht van het sterk afgenomen aantal kapingen.
Opbouw van vervolgings-, justitie- en detentiecapaciteit in de regio
UNODC
In samenwerking met andere landen in de CGPCS blijft Nederland zich inspannen
voor de beëindiging van de straffeloosheid van piraterij. Het United Nations Office
on Drugs and Crime (UNODC) is daarbij een belangrijke multilaterale partner.
Zoals gemeld in de Kamerbrief over verlenging anti-piraterijmissies 2013
(Kamerstuk 29521, nr. 198), heeft Nederland de afgelopen jaren bijgedragen aan
de opbouw van regionale vervolgings- en detentiecapaciteit op de Seychellen,
Puntland en Somaliland. In 2013 heeft Nederland een bijdrage van EUR 300.000
geleverd aan de bouw van een Vulnerable Prison Unit op de Seychellen teneinde
bedreiging en geweld jegens verdachte en veroordeelde piraten die meewerken
aan strafrechtelijk onderzoek te voorkomen.
Regional Anti-Piracy Prosecutions and Intelligence Coordination Centre
Het door het Verenigd Koninkrijk opgezette Regional Anti-Piracy Prosecutions and
Intelligence Coordination Centre (RAPPIC) is een samenwerkingsverband tussen
verschillende opsporings-en politieorganisaties op de Seychellen. De Nederlandse
financiële bijdrage aan dit centrum is bij brief aan de Kamer gemeld (Kamerstuk
29251, nr. 198). Per 1 oktober 2013 is er een Nederlandse defensiemedewerker
geplaatst bij RAPPIC.
EUCAP Nestor
EUCAP Nestor is een regionale maritieme capaciteitsopbouwmissie (incl.
piraterijbestrijding) in de Hoorn van Afrika. Doel van deze EU-missie is versterking
van de capaciteit van regionale kuststaten om effectieve controle uit te kunnen
oefenen in hun territoriale wateren en exclusieve economische zone (EEZ). De
missie is sinds juli 2012 operationeel. Nederland levert onder andere de Deputy
Head of Mission en neemt sinds maart 2013 deel aan deze missie. De afgelopen
maanden heeft EUCAP Nestor de Somalische regering ondersteund bij het
opstellen van het Somali Maritime Security Plan (onderdeel New Deal, zie
hieronder). Verder zijn er diverse trainingen op het gebied van maritieme
capaciteitsopbouw gegeven in Djibouti en Somalië. Op het Nederlandse
marineschip Zr. Ms. Johan de Witt is een aantal trainingen en workshops verzorgd
op het gebied van maritieme veiligheid aan de Somalische autoriteiten. Bij een
van deze trainingen is ook nadrukkelijk gesproken met de Somalische president.
Pagina 5 van 13

eigenaar is van – en leiding geeft aan – zijn eigen ontwikkeling. Donoren hebben
hun steun betuigd aan de New Deal Compact. Nederland heeft voor de periode
Onze Referentie
2014-2017 15 miljoen Euro additioneel toegezegd in het kader van de Compact,
DVB/CV-220/13
zoals gemeld in de Kamerbrief over de Nederlandse inzet tijdens de New Deal
conferentie in Brussel (Kamerstuk 22831, nr.91). Deze inzet zal worden ingepast
in een regionale benadering voor de Hoorn van Afrika, zoals genoemd in de nota
‘Wat de wereld verdient’. Daarnaast is 6 miljoen Euro uit het Stabiliteitsfonds
gereserveerd voor Somalië voor de jaren 2013-2015.
Humanitaire situatie
Het aantal mensen in Somalië in humanitaire nood is sinds begin 2013 gedaald
met 17%, van 1.05 miljoen naar 870.000. Daarmee ligt dit aantal voor het eerst
sinds 2008 onder de één miljoen mensen, het laagste sinds de hongersnood van
2011. De daling is vooral te danken aan de verstrekte humanitaire hulp,
bovengemiddelde regenval en daaraan gerelateerde betere oogst en lagere
voedselprijzen. Desalniettemin blijft de humanitaire situatie fragiel. 2,3 miljoen
mensen (één derde van de bevolking van Somalië) zijn afhankelijk van
voedselhulp en kunnen tot het eind van het jaar met moeite in hun minimale
voedselbehoefte voorzien. De bevolking blijft kwetsbaar. Plotselinge
weersveranderingen, overstromingen, tegenvallende oogsten of het uitbreken van
conflicten hebben direct effect.
Vanwege de slechte veiligheidssituatie in Somalië, vooral in Mogadishu, Lower
Juba en Lower Shabelle regio, hebben humanitaire organisaties vaak moeilijk of
zelfs geen toegang tot de mensen die hulp nodig hebben. De gewelddadige
omgeving en de overheid die het geweld tegen hulpverleners onvoldoende
tegengaat, hebben Artsen zonder Grenzen doen besluiten zich op 14 augustus
2013 terug te trekken uit Somalië. Andere hulporganisaties blijven actief in
Somalië, maar desondanks valt er een gat omdat de organisatie een cruciale rol
heeft gespeeld in zeer moeilijk toegankelijke regio's.
Momenteel bevinden zich naar schatting één miljoen vluchtelingen in de regio
(Hoorn van Afrika en Jemen) en zijn er in Somalië 1,1 miljoen ontheemden. Het
VN-noodhulpverzoek voor Somalië voor 2013 bedraagt 1,15 miljard USD, dat voor
73% is gefinancierd. Nederland draagt aan het verzoek 1,25 miljoen EUR bij via
het Common Humanitarian Fund van UN-OCHA. Daarnaast stelt Nederland in 2013
0,75 miljoen EUR beschikbaar voor de opvang en ondersteuning van Somalische
vluchtelingen in Kenia en voor lopende projecten in Somalië van Oxfam Novib
(25.000 EUR) en CARE ( 425.000 EUR). In totaal stelt Nederland in 2013 derhalve
ca. 2,5 miljoen EUR beschikbaar voor humanitaire hulp in Somalië.
Deelnemende landen
Operatie Atalanta
Aan de EU-operatie zullen in 2014 de volgende landen waarschijnlijk een bijdrage
leveren: België, Duitsland, Frankrijk, Finland, Griekenland, Italië, Luxemburg,
Malta, Oekraïne, Portugal, Spanje, het Verenigd Koninkrijk en Zweden.
Operatie Ocean Shield
In 2014 zullen de volgende landen waarschijnlijk een bijdrage leveren aan de
NAVO-operatie: Denemarken, Noorwegen, Italië, Portugal, Turkije en de
Verenigde Staten.
Pagina 7 van 13

behoefte aan een helikopter om het surveillancegebied rondom het marineschip te
vergroten en snel hulp te kunnen bieden bij een aanval van piraten. De toewijzing
Onze Referentie
van fregatten en patrouilleschepen aan de operatie verloopt naar wens. Het
DVB/CV-220/13
benodigde aantal schepen lijkt voor 2014 gegarandeerd. Binnen Atalanta bestaat
daarnaast behoefte aan minimaal één bevoorradingsschip en een uitgebreide
(Role 2) medische capaciteit. Waar de EU niet in de behoefte kan voorzien, wordt
net als voorgaande jaren, intensief samengewerkt met de overige aanwezige
internationale vlootverbanden.
Nederlandse bijdrage. Van half mei tot eind augustus 2014 zal een
Luchtverdedigings- en commando Fregat (LCF) worden ingezet. Van eind augustus
tot eind november zal voor het eerst een Oceangoing Patrol Vessel (OPV) worden
ingezet. Beide eenheden zijn voorzien van een boordhelikopter. Ook levert
Nederland de plaatsvervangend commandant in het OHQ voor Atalanta. Mogelijk
zal in het najaar een AVPD worden ingezet. De Kamer zal hier te zijner tijd over
worden geïnformeerd.
Operatie Ocean Shield
Militaire opdracht. Operatie Ocean Shield richt zich in de wateren voor de kust van
Somalië op verschillende aspecten van piraterijbestrijding. Navo-schepen
opereren in de Golf van Aden, het Somalië Bassin en de Arabische Zee. Het
mandaat van Ocean Shield richt zich primair op de bescherming van
koopvaardijschepen in de IRTC in de Golf van Aden en op de uitvoering van
patrouilles in het Somalië Bassin en de Arabische Zee. Daarnaast worden gerichte
acties uitgevoerd om piraten af te schrikken en, zo nodig, piratenaanvallen te
verstoren. Daarbij ligt de klemtoon op het opsporen van de moederschepen die
piraten gebruiken om hun acties ver op zee te kunnen uitvoeren.
Het vereiste militaire vermogen. De Navo heeft eerder besloten de staande
vlootverbanden van de Navo, de Standing Nato Maritime Groups (SNMG’s), als
Combined Task Force (CTF)-508 in te zetten voor operatie Ocean Shield. Hierover
is de Kamer op 3 juli 2009 geïnformeerd (Kamerstuk 28 676, nr. 87). Beide
SNMG’s worden bij toerbeurt in deze operatie ingezet voor een periode van
ongeveer zes maanden. Dit betekent dat er volgens planning drie tot zes Navo-
schepen actief zijn. De praktijk wijst uit dat deze planning niet altijd wordt
gehaald. De beschikbaarheid van maritieme patrouillevliegtuigen en uitgebreidere
medische faciliteiten (Role 2) is een punt van zorg voor de Navo. Dit wordt
opgelost door het gebruik van vliegtuigen tussen de Navo, EU en Combined
Maritime Forces (CMF) af te stemmen. De CMF is een maritiem
samenwerkingsverband waar 29 landen bij zijn aangesloten, De CMF zet onder
andere marineschepen in voor piraterijbestrijding in de golf van Aden.
Nederlandse bijdrage. In de periode van half februari tot half mei 2014 zal een
Luchtverdedigings- en commando Fregat (LCF) met boordhelikopter worden
ingezet in operatie Ocean Shield.
Samenwerking NAVO, EU, CMF en nationale eenheden
De banden tussen de Navo, de EU, de CMF en de individueel opererende landen in
de regio, zoals China, Japan, Rusland en India, zijn hechter geworden. Verdere
versterking van de samenwerking tussen de verschillende maritieme operaties in
de regio blijft niettemin een aandachtspunt.
Pagina 9 van 13

beperken en door moederschepen kort na vertrek te onderscheppen en te
ontwapenen. Hiertoe worden eenheden dicht onder de kust van Somalië ingezet.
Onze Referentie
DVB/CV-220/13
Geweldsinstructie en de overdracht van gevangenen
Operatie Atalanta
De door de EU opgestelde Rules of Engagement (ROE) zijn voldoende robuust om
alle taken goed te kunnen uitvoeren. De EU heeft een overdrachtsovereenkomst
voor verdachten van piraterij met de Seychellen en Mauritius. Kenia heeft de
overeenkomst weliswaar opgezegd, maar is wel bereid verzoeken om overdracht
van geval tot geval te bezien. De Seychellen hebben inmiddels een post-trial
transfer agreement gesloten met de Somali Federal Government, Somaliland en
Puntland. Hierdoor kunnen piraten, na hun veroordeling, naar Somalië worden
overgebracht om daar hun gevangenisstraf uit te zitten. Op 3 oktober jl. zijn op
de Seychellen elf verdachten van piraterij veroordeeld die in mei 2012 door de Hr.
Ms. van Amstel waren opgepakt.
Operatie Ocean Shield
In augustus 2013 heeft de Noord Atlantische Raad ingestemd met aangepaste
Rules of Engagement (ROE). De door de Navo opgestelde ROE zijn in de praktijk
voldoende robuust om alle taken goed te kunnen uitvoeren. De Navo probeert
evenals de EU overdrachtsregelingen te sluiten met landen in de regio voor de
berechting en de detentie van verdachten van piraterij. Dit proces duurt al enige
jaren en gesprekken hebben helaas nog steeds niet geleid tot overeenstemming.
Het is onwaarschijnlijk dat dit op korte termijn gaat gebeuren. Nederland heeft
ten aanzien van piraterij universele jurisdictie en kan onder nationale vlag tot
aanhouding en vervolging van verdachten overgaan.
Bevelstructuur
Operatie Atalanta
De EU heeft directe zeggenschap over de inzet van de toegewezen eenheden.
Operational Control over de eenheden wordt gedurende de inzetduur gedelegeerd
aan het Operational Headquarters (OHQ) in Northwood. Dit hoofdkwartier legt
verantwoording af aan het Politiek en Veiligheidscomité in Brussel. Het OHQ
delegeert het Tactical Command over de eenheden aan de Force Commander die
de operatie op zee leidt vanuit zijn Force Headquarters (FHQ). De Commandant
der Strijdkrachten (CDS) behoudt Full Command over de Nederlandse eenheden.
Dit betekent dat hij zonodig kan besluiten de eenheden onder nationale controle
te stellen.
Operatie Ocean Shield
De Navo heeft directe zeggenschap over de inzet van de toegewezen eenheden.
Operational Control over de eenheden wordt gedurende de inzetduur door de
Navo gedelegeerd aan het Maritime Command (MC) van de Navo in Northwood.
Het MC legt verantwoording af aan de Supreme Allied Commander Europe
(SACEUR). Het MC delegeert het Tactical Command over de SNMG-eenheden aan
de commandanten van de SNMG’s die de dagelijkse leiding hebben over TF-508.
De CDS behoudt Full Command over de Nederlandse eenheden.
Risico’s
De hieronder benoemde risico´s gelden voor zowel Atalanta als voor Ocean
Shield.
Pagina 11 van 13

beperken en is medische ondersteuning aanwezig. Het schip is uitgerust met een
boordhelikopter voor surveillancetaken, de ondersteuning van boarding operaties
Onze Referentie
en de snelle verplaatsing van het beveiligingsteam bij een aanval van piraten op
DVB/CV-220/13
koopvaardijschepen. Tevens is de boordhelikopter in staat medische evacuaties
naar een ziekenhuis aan de wal en Search-and-Rescue taken uit te voeren.
In 2014 wordt voor de eerste keer een OPV ingezet in een
piraterijbestrijdingsoperatie. Het OPV is speciaal ontworpen voor inzet op lagere
geweldsniveaus en om de rechtsorde op zee te handhaven. Ervaringen in het
Caribisch gebied wijzen uit dat het schip zeer geschikt is voor piraterijbestrijding.
Aan boord van het OPV bevinden zich tevens een beveiligingsteam en een
boordhelikopter.
Operatie Ocean Shield
In de periode van half februari tot half mei 2014 zal Nederland een LCF inzetten in
Ocean Shield. Een LCF is verschillende keren succesvol ingezet in antipiraterij-
operaties in de wateren voor de kust van Somalië. Aan boord bevindt zich een
beveiligingsteam, dat zowel voor de beveiliging van andere schepen als voor
boarding operaties kan worden ingezet. Verder kan dit team met gerichte acties
de slagkracht en de bewegingsvrijheid van piraten beperken. Het schip wordt
uitgerust met een boordhelikopter voor surveillancetaken, de ondersteuning van
boarding operaties en de snelle verplaatsing van het beveiligingsteam bij een
aanval van piraten op koopvaardijschepen.
Duur van de deelneming
De totale inzet van Nederlandse eenheden in zowel de EU-operatie Atalanta als de
Navo-operatie Ocean Shield beslaat ongeveer tien maanden in de periode half
februari 2014 tot december 2014. De uit- en thuisreis van elke eenheid duurt
twee weken.
Financiën
Operatie Atalanta
De additionele uitgaven die gemoeid zijn met de Nederlandse bijdrage aan de EU-
operatie Atalanta worden in 2014 geraamd op € 13,3 miljoen.
Operatie Ocean Shield
De additionele uitgaven die gemoeid zijn met de Nederlandse bijdrage aan de
Navo-antipiraterij operatie Ocean Shield in 2014 worden geraamd op € 7,8
miljoen.
De additionele uitgaven van beide operaties komen in 2014 ten laste van het
Budget Internationale Veiligheid (BIV). De additionele uitgaven van beide
operaties komen in 2014 ten laste van het Budget Internationale Veiligheid (BIV)
en daarmee ten laste van de HGIS. Het BIV zal hiervoor in 2014 bij Voorjaarsnota
via de eindejaarsmarge van de HGIS worden verhoogd met de onderbesteding op
de begrote uitgaven aan crisisbeheersingsoperaties in 2013 binnen de HGIS. Door
de restitutie van de VN voor de MINUSMA-missie via een kasschuif binnen de
HGIS naar voren te halen kan, indien nodig, nog extra financiële ruimte worden
geschapen.
Evaluatie
Na afloop van de Nederlandse bijdragen aan de maritieme anti-piraterijmissies in
2014 zal de Kamer zoals gebruikelijk een eindevaluatie toegaan.
Pagina 13 van 13

