Aan de Voorzitter van de
Directie Juridische Zaken
Bezuidenhoutseweg 67
Eerste Kamer der Staten-Generaal
2594 AC Den Haag
Binnenhof 22
Postbus 20061
Den Haag
Nederland
www.rijksoverheid.nl
Onze Referentie
MINBUZA-2013.315624
Uw Referentie
153227.03u
Datum 15 november 2013
Betreft Het verzoek van de vaste Commissie van Europese Zaken inzake tijdpad
ratificatie Verdrag van Istanbul
Geachte Voorzitter,
Graag bied ik u hierbij, mede namens de Minister van Onderwijs, Cultuur en
Wetenschap, de Minister van Veiligheid en Justitie en de Staatssecretaris van
Volksgezondheid, Welzijn en Sport, de reactie aan op het verzoek van de vaste
commissie voor Europese Zaken van 24 september 2013 met kenmerk
153227.03u inzake het tijdpad van de ratificatie van het Verdrag van de Raad van
Europa inzake het voorkomen en bestrijden van geweld tegen vrouwen en
huiselijk geweld (Verdrag van Istanbul).
Het kabinet deelt zonder meer het standpunt van de vaste commissie voor
Europese Zaken dat het Verdrag van Istanbul een belangrijk verdrag is en dat een
zo spoedig mogelijke ratificatie van het verdrag geboden is. Het proces dat
gemoeid is met het opstellen van de betreffende goedkeuringsstukken blijkt
langer te duren dan, ook door de betrokken bewindspersonen, gewenst en
voorzien.
Het in kaart brengen van de gevolgen van het Verdrag van Istanbul neemt meer
tijd dan verwacht. Op dit moment wordt voor Europees Nederland onderzoek
gedaan naar de noodzaak van eventuele uitvoeringswetgeving. Tot nu is uit dat
onderzoek niet gebleken dat verdere wetsaanpassing noodzakelijk is na wijziging
van de strafwetgeving per 1 juli jl., maar uit te sluiten valt die noodzaak echter
nog niet. Vast staat wel dat het Nederlandse beleid over de gehele linie voldoet
aan de eisen van het verdrag.
Het kabinet hecht zeer aan medegelding van het verdrag voor Caribisch Nederland
(Bonaire, Sint Eustatius en Saba), nu het om een mensenrechtenverdrag gaat. Bij
de inventarisatie van de juridische en praktische maatregelen die nodig zijn om
het verdrag in dat deel van Nederland in te voeren, is evenwel gebleken dat
verkennend onderzoek ter plekke nodig is. Dat onderzoek wordt thans door een
onafhankelijk bureau uitgevoerd. De onderzoeksresultaten worden eind van dit
jaar opgeleverd. Wel staat vast dat duidelijk is dat ingrijpende maatregelen nodig
zullen zijn.
Pagina 1 van 2

