33 750 H Vaststelling van de begrotingsstaat van het BES-fonds voor het jaar 
2014 
 
 
  
Nr.    VERSLAG HOUDENDE EEN LIJST VAN VRAGEN EN ANTWOORDEN  
Vastgesteld … oktober 2013 
 
 
  
De vaste commissie voor Binnenlandse Zaken1, belast met het voorbereidende 
onderzoek van dit voorstel van wet, heeft de eer verslag uit te brengen in de vorm van 
een lijst van vragen met de daarop gegeven antwoorden. Met de vaststelling van het 
verslag acht de commissie de openbare behandeling van het wetsvoorstel voldoende 
voorbereid.  
 
 
De voorzitter van de commissie, 
Berndsen - Jansen  
 
Adjunct-griffier van de commissie, 
Hendrickx 
Nr Vraag Blz  
van tot 
1 Kunt u uiteenzetten wat uw coördinerende rol ten aanzien van Caribisch Nederland op dit 0   
moment inhoudt en daarbij ingaan op zowel de proces- als de inhoudelijke coördinatie? 
Kunt u ook uiteenzetten op welke wijze u deze rol in 2014 gaat versterken?  
Antwoord 
Vanuit mijn systeemverantwoordelijkheid voor de Wet financiën openbare lichamen 
Bonaire, Sint Eustatius en Saba (FinBES) en de Wet openbare lichamen Bonaire, Sint 
Eustatius en Saba (WolBES), zie ik toe op de continuïteit van het rijksbeleid door actieve 
coördinatie richting de ministeries en de openbare lichamen. De interdepartementale  
coördinatie vindt onder voorzitterschap van het ministerie van BZK plaats. In dit verband 
onderhoud ik ook de relatie met Caribisch Nederland. Ten slotte breng ik 
volledigheidshalve onder uw aandacht dat ik op 7 november jl. de kabinetsreactie op het 
onderzoek "Mogelijkheden voor deregulering en taakverlichting Caribisch Nederland" van 
het onderzoeksbureau Ideeversa aan uw Kamer heb gezonden. In deze kabinetsreactie ben 
ik nader in gegaan op mijn coördinerende rol met betrekking tot Caribisch Nederland. 
2 Kunt u de Kamer een inschatting geven van de hoeveelheid rijksmiddelen die u voor de 4   
uitvoering van de ontwikkelplannen in 2014 en later wil vrijmaken? 
Antwoord 
De ontwikkelplannen zijn in de week van 28 oktober 2013 besproken met de openbare 
lichamen tijdens de zogenaamde Caribisch Nederland-week in Den Haag. Het kabinet 
constateert dat er recent door ministeries de nodige middelen ter beschikking zijn gesteld 
voor zaken die in de ontwikkelplannen zijn genoemd. Ik verwijs hiervoor naar de bijlage 
rijksuitgaven Caribisch Nederland bij de begroting van het BES-fonds 2014. Het kabinet 

Antwoord 
Het betreft de brief van de staatssecretaris van Sociale Zaken en Werkgelegenheid naar 
aanleiding van haar werkbezoek Caribisch Nederland afgelopen zomer. Ik verwacht dat uw 
Kamer deze brief op korte termijnontvangt. 
6 Wat is de reden van het feit dat de uitgaven voor 'een betrouwbare GBA en betrouwbare 14   
reis- en identiteitsdocumenten' tot 2017 sterk oplopen en voor 2018 weer veel lager zijn? 
Antwoord 
Bij de aangereikte cijfers is rekening gehouden met de beoogde overgang van de drie 
bevolkingsadministraties ‘PIVA’ van Bonaire, Sint Eustatius en Saba naar de 
basisregistratie personen (BRP). Ik heb dit beleidsvoornemen met u gedeeld in mijn brief 
d.d. 23 mei 2013 inzake de modernisering van de gemeentelijke basisadministratie 
persoonsgegevens (TK 2012-2013, 27 859, nr. 65). De uitgaven lopen in eerste instantie op 
in verband met de investeringen die moeten worden gedaan om de beoogde overgang te 
kunnen realiseren. Is de overgang eenmaal gerealiseerd, dan dalen de uitgaven naar het 
niveau van de structurele kosten. Op 28 oktober 2013 heb ik u een brief gezonden met 
kenmerk 2013-0000669787 inzake de Voortgang Basisregistratie Personen. De in deze 
brief aangegeven aanpassing voor de planning van de ontwikkeling en de afronding van de 
invoering van de BRP heeft gevolgen voor de planning van de beoogde overgang van de 
PIVA bevolkingsadministraties naar de BRP. De gevolgen voor de planning moeten nog 
nader worden uitgewerkt. 
7 Wat is de reden van het feit dat de Agentschapsbijdrage RWS in 2014 en 2015 ruim € 10 14   
mln. bedraagt en vervolgens teruggaat tot 0 in 2017? 
Antwoord 
De agentschapsbijdrage aan RWS betreft de bijdrage voor de uitvoering van de 
masterplannen luchthavens Caribisch Nederland gericht op het wegwerken van de 
tekortkomingen ten aanzien van de internationale regelgeving. De verwachting is dat de 
uitvoering van de masterplannen in 2017 is afgerond. 
8 Wat is de reden van het feit dat na 2014 de uitgaven voor het infrastructuurfonds voor de 14   
BES-eilanden sterk teruglopen? Wat is er de reden van dat deze in 2018 weer licht stijgen? 
Antwoord 
Dit budget is met name beschikbaar voor het bestrijden van maritieme incidenten op 
Caribisch Nederland (aanvaringen, olielozingen). Voor de eerste jaren is het een 
investeringsimpuls om materieel aan te schaffen om Rijkswaterstaat in staat te stellen deze 
taak - in samenwerking met de eilanden - adequaat te verrichten. Het zwaartepunt van de 
investeringen lag op 2013 en 2014. Er hebben budgetverschuivingen plaatsgevonden om de 
noodzakelijke investeringen op korte termijn mogelijk te maken. Vanaf 2018 blijft de reeks 
stabiel. 
9 Wat is de reden van het feit dat in 2014 € 11,5 mln. wordt uitgegeven aan ‘Een doelmatige 15   
en duurzame energievoorziening BES’ en in 2015 € 4,5 mln.? 
Antwoord 
De minister van Economische Zaken en de minister van I&M hebben in 2013 een 
financiële bijdrage gedaan aan het water- en energiebedrijf Bonaire. Daarnaast wordt 
gewerkt aan een nieuw regulerend kader van de energievoorziening in Caribisch Nederland. 

De raming van de wisselkoers is van begin 2013 en van het CPB afkomstig. 
  2014 2015 2016 2017 2018 
Uitgaven in $ 109,5 113,0 116,6 120,3 124,2 
wisselkoers 1,31 1,25 1,25 1,25 1,25 
Uitgaven in € 83,6 90,4 93,3 96,3 99,3 
 
13 Waarom is - mede gezien de Obesitas-problematiek op de eilanden - de hoeveelheid mid- 15   
delen die voor 'Sport' de komende jaren op de BES-eilanden worden uitgegeven zo laag ? 
Antwoord 
Sport is geen rijkstaak maar een taak van de openbare lichamen. De omvang van de 
uitgaven die zij doen in het kader van sport zijn niet in dit overzicht opgenomen en mij niet 
bekend. Wel heb ik besloten om, indien de eilanden aangeven daar behoefte aan te hebben, 
ook voor hen middelen voor (mede)financiering van Buurtsportcoaches beschikbaar te 
stellen. 
14 Wat is er de reden van dat bij de geraamde belastingontvangsten een negatief saldo van € 16   
0,9 mln. staat onder de kop 'Inkomstenbelasting'? 
Antwoord 
De inkomstenbelasting heeft een negatieve opbrengst omdat er per saldo meer 
loonbelasting wordt teruggegeven aan belastingplichtigen met aftrekposten dan dat er 
inkomstenbelasting wordt geheven van belastingplichtigen die inkomsten genieten die niet 
onder de loonbelasting vallen. Van de gelegenheid wordt gebruik gemaakt om een 
geactualiseerd overzicht te verstrekken van de belasting- en premieontvangsten 2014 van 
Caribisch Nederland. De Miljoenennota 2014 bevat een gedetailleerd overzicht van de 
raming van alle belasting- en premieontvangsten op kasbasis voor 2014. Het overzicht 
bevat ook het totaal van de belasting- en premieontvangsten van Caribisch Nederland. In de 
BES-fonds begroting (Tweede Kamer, 2013–2014, 33 750 H, nr. 2), onderdeel van de 
Rijksbegroting, is in paragraaf 4.4 een gedetailleerd overzicht opgenomen van de belasting- 
en premieontvangsten op kasbasis van Caribisch Nederland door deze ontvangsten uit te 
splitsen over alle in Caribisch Nederland geheven rijksbelastingen en premies. 
Abusievelijk is in de desbetreffende paragraaf gedateerde informatie opgenomen. De 
bedragen die in de tabel in deze paragraaf zijn opgenomen betreffen namelijk de 
gerealiseerde opbrengsten over het jaar 2012 en niet de geraamde kasopbrengsten voor het 
jaar 2014. Onderstaand treft u een geactualiseerde tabel aan. 
 
 
 
 
 
 
 

16 Bestaan er op de eilanden belastingen waarvan de inningskosten hoger zijn dan de 16   
opbrengst? Zo ja, kunt u per eiland aangeven om welke belastingen het gaat en wat de 
opbrengsten en inningskosten zijn? Als de inningskosten niet bekend zijn, kunt u dan een 
overzicht geven van de opbrengst van de belastingen per soort per eiland? 
Antwoord 
Dat is mij niet bekend; evenwel kan ik u melden dat in het in bijlage 4.3 bij de begroting 
van het BES-fonds opgenomen overzicht van uitgaven ten behoeve van Caribisch 
Nederland ook de – door B/CN gemaakte - perceptiekosten van het nieuwe fiscale stelsel 
van Caribisch Nederland zijn opgenomen. Het genoemde bedrag van € 9,502 mln. heeft 
betrekking op de heffing en inning van het gehele stelsel van rijksbelastingen, inclusief de 
premies volksverzekeringen en door werkgevers betaalde premies voor 
werknemersverzekeringen. Dit bedrag is niet uitgesplitst per eiland of per belastingmiddel. 
In het antwoord op vraag 14 is een geactualiseerd overzicht opgenomen van de opbrengst 
van de verschillende belastingen voor Caribisch Nederland als geheel. 
 
 
 

