Lijst (Begroting BuHa-OS)
1

Note – 2012 ODA data for France is a DAC Secretariat estimate.
Bron: http://europa.eu/rapid/press-release_MEMO-13-299_en.htm
3

Nr 7, 115, 116
Vraag 7
Wat zal er gebeuren met het resterende bedrag indien het geld bestemd voor het bedrijvenfonds niet
geheel opgemaakt zal worden?
Vraag 115
Hoeveel budget is er voor 2013 en voor 2014 gereserveerd ten behoeve van het DGGF?
Vraag 116
Hoeveel bedrijven hebben in 2013 een aanvraag gedaan om in aanmerking te komen voor het DGGF
en hoeveel aanvragen verwacht u in 2014?
Antwoord
Voor 2013 is er geen budget en voor 2014 is EUR 100 miljoen gereserveerd voor het DGGF.
Aangezien het DGGF in 2014 van start gaat zijn er in 2013 nog geen aanvragen ingediend door
bedrijven.
Om een indruk te krijgen van de financieringsbehoefte van het Nederlandse bedrijfsleven voor
ondernemen in DGGF-landen heeft Birch Consulting, in opdracht van BZ, een marktverkenning
uitgevoerd op basis van de uitgangspunten in de beleidsnota ‘Wat De Wereld Verdient’. Op basis van
bestaand instrumentarium voor DGGF-landen en gesprekken met de brancheverenigingen, banken en
topsectoren schat Birch Consulting dat het Nederlandse bedrijfsleven een jaarlijkse
financieringsbehoefte heeft voor investeringen in DGGF-landen van EUR 150 miljoen. De jaarlijkse
financieringsbehoefte vanuit het Nederlandse bedrijfsleven voor export naar DGGF-landen ligt tussen
de EUR 100-200 miljoen. De vraag naar financiering door bedrijven in lage- en
middeninkomenslanden is zeer groot. Volgens schattingen van de Wereldbank zijn er wereldwijd 40
miljoen ondernemers in lage- en middeninkomenslanden met een gezamenlijk financieringstekort van
meer dan 800 miljard dollar. De totale vraag naar financiering door bedrijven in Nederland en lage- en
middeninkomenslanden is dus (veel) groter dan er per jaar vanuit het DGGF beschikbaar is. Ik ga er
dan ook niet van uit dat er geld over blijft.
Nr 8
Vraag
Kunt u aangeven op basis waarvan de totale taakstelling op de begroting van Buitenlandse Handel en
Ontwikkelingssamenwerking naar aanleiding van de fluctuatie van het BNP is berekend?
Antwoord
De taakstelling op de begroting van Buitenlandse Handel en Ontwikkelingssamenwerking naar
aanleiding van de fluctuatie van het BNP is berekend op basis van het verschil van de BNP-raming
voor 2014 in de MvT 2013 (651,870 mld. euro) en de MvT 2014 (620,700 mld. euro).
Het verschil met de vorige ODA-begroting kan als volgt worden verklaard (bedragen in mln. euro):
ODA-begroting 2014 cf. MvT 2013 4.701
Taakstelling Regeerakkoord -750
Neerwaartse BNP-aanpassing -218
Overige mutaties (m.n. eindejaarsmarge) -18
ODA-begroting 2014 cf. MvT 2014 3.715
5

Nr 12
Vraag
Kunt u aangeven wat de terugverdientijd is van de € 750 miljoen die in de periode 2014-2017 aan het
Dutch Good Growth Fund wordt toegevoegd?
Antwoord
Het regeerakkoord spreekt over een revolverend fonds van EUR 750 mln op de begroting BHOS. Er
wordt gestreefd naar 100% revolverendheid in nominale termen. Dit betekent dat niet gecorrigeerd
hoeft te worden voor inflatie. De middelen blijven revolveren binnen het fonds en vloeien niet terug
naar de staatskas. De terugverdientijd varieert per onderdeel, maar zal veelal tussen de 5 en 10 jaar
liggen.
Nr 13, 14
Vraag 13
Kunt u aangeven of bij een toekomstige daling van het BNP, het budget voor Seksuele en
Reproductieve Gezondheid en Rechten (SRGR) wederom naar beneden zou kunnen worden bijgesteld?
Vraag 14
Kunt u aangeven of het behalen van de doelstellingen op het speerpunt uit de begroting 2014, SRGR,
afhankelijk is van de BNP fluctuaties voor de komende jaren?
Antwoord
In de nota ‘Wat de wereld verdient’ is aangegeven dat de budgetten van de speerpunten mede
afhankelijk zijn van de ontwikkeling van het BNP. Toekomstige kortingen op het speerpunt Seksuele
en Reproductieve Gezondheid en Rechten (SRGR) als gevolg van toekomstige dalingen van het BNP
zijn onwenselijk, maar kunnen niet worden uitgesloten. Als dit gebeurt, heeft dat uiteraard
consequenties voor het behalen van de doelstellingen op SRGR, maar welke consequenties is niet op
voorhand aan te geven.
Nr 15, 259
Vraag 15
Kunt u in tabelvorm van alle beleidsartikelen en uitgesplitst per artikelonderdeel (subartikel), zoals in
Kamerstuk 33400-V nr. 11 beantwoording vraag 11, aangegeven worden welk percentage juridisch
verplicht is en welk percentage niet juridisch verplicht is?
Vraag 259
Kan per speerpunt worden aangegeven waaraan het budget wordt besteed en welk deel juridisch,
overig, niet verplicht is voor de jaren 2014, 2015, 2016 en 2017?
Antwoord
Bij invoering van Verantwoord Begroten is met uw Kamer afgesproken de kwantitatieve toelichting op
de budgetflexibiliteit te beperken tot de categorie “juridisch verplicht”. Daarnaast is overeengekomen
om aanvullend een kwalitatieve toelichting op te nemen waarin een eventuele alternatieve
aanwendbaarheid van het niet-juridisch deel van het budget is toegelicht. Ten slotte is ook
overeengekomen alleen voor het lopende begrotingsjaar de juridische verplichting aan te geven. In
het onderdeel budgettaire gevolgen van beleid is per artikel aangegeven welk deel juridisch verplicht
is (het kwantitatieve deel).
7

Nr 18, 46, 47, 48
Vraag 18
De begroting zwijgt over mensenrechten die mogelijk conflicteren met economische belangen. Hoe
gaat u dit voorkomen? Hoe gaat u ervoor zorgen dat mensenrechten als fundament zullen blijven
fungeren onder ontwikkelingssamenwerking?
Vraag 46
Welke criteria hanteert u bij het maken van een belangenafweging als er door uiteenlopende motieven
spanningen ontstaan?
Vraag 47
Wat verstaat u onder ‘het leidende principe van duurzame en inclusieve groei’?
Vraag 48
Welke rol hebben mensenrechten in het ‘leidende principe van duurzame en inclusieve groei’?
Antwoord
Op veel terreinen zijn er uitstekende en vanzelfsprekende mogelijkheden voor synergie tussen
mensenrechten en ontwikkelingssamenwerking. Dat blijkt ook uit het feit dat de Minister van
Buitenlandse Zaken mede namens de Minister voor Buitenlandse Handel en
Ontwikkelingssamenwerking ‘Respect en recht voor ieder mens’ ondertekende en omgekeerd de
Minister voor Buitenlandse Handel en Ontwikkelingssamenwerking mede namens de Minister van
Buitenlandse Zaken de notitie ‘Wat de Wereld’ Verdient ondertekende. Bovendien is de kabinetsvisie
op maatschappelijk verantwoord ondernemen een duidelijk voorbeeld van de verwevenheid van deze
agenda’s. Hetzelfde geldt bijvoorbeeld voor de Nederlandse inzet ten aanzien van vrouwenrechten.
Ontwikkeling is immers voor een groot deel het helpen realiseren van rechten voor iedereen in de
samenleving.
De verschillende prioriteiten van het beleid op Buitenlandse Handel en Ontwikkelingssamenwerking
worden in samenhang bezien en tegen elkaar afgewogen. In veel gevallen gaan handel- en
ontwikkelingsmotieven heel goed samen en zijn ze complementair. Maar in andere gevallen kunnen
spanningen ontstaan. Wanneer dat gebeurt, zal het kabinet van geval tot geval heldere en
weloverwogen keuzes moeten maken. Duurzame en inclusieve groei is hierbij het leidende principe.
Dat houdt in dat bij economische groei in landen waarmee Nederland een ontwikkelings- en
handelsrelatie onderhoudt er zorg voor moet worden gedragen dat drie dimensies op harmonieuze
wijze samengaan: de sociale, de ecologische en de economische dimensie (ofwel de drie P’s: ‘People,
Planet and Profit’). Inclusieve groei betekent dat bredere delen van de betrokken samenleving baat
hebben bij de desbetreffende activiteiten en/of transactie(s) in de vorm van - vooral, maar niet alleen
– werkgelegenheid en armoedevermindering. Voor de realisatie van deze uitgangspunten is ook het
beleid voor maatschappelijk verantwoord ondernemen van belang. Het kabinet verwacht van
bedrijven dat zij handelen volgens de OESO-richtlijnen, om schendingen in hun productieketen op het
gebied van arbeidsomstandigheden, kinderarbeid, milieu, corruptie en mensenrechten zoveel mogelijk
te voorkomen.
9

Nr 21
Vraag
Op welke ambities heeft u moeten toegeven vanwege de bezuinigingen in 2014? En welke
doelstellingen gaat u waarschijnlijk niet behalen door de bezuinigingen?”
Antwoord
In de beleidsnota ‘Wat de wereld verdient’ zijn de ambities en doelstellingen van dit kabinet voor
buitenlandse handel en ontwikkelingssamenwerking uiteengezet. Als gevolg van de bezuinigingen
zullen sommige doelstellingen later worden behaald dan oorspronkelijk voorzien. Een voorbeeld
hiervan is dat de drinkwaterdoelstelling om in 2015 25 miljoen mensen te hebben voorzien van veilig
drinkwater. Deze zal naar verwachting niet in 2015, maar in 2018 gehaald worden. Dit komt doordat
een aantal multilaterale programma’s dat bijdraagt aan deze doelstelling wordt getemporiseerd.
Voor wat betreft de gevolgen voor specifieke activiteiten op de begroting in 2014, zie de antwoorden
op vragen 261, 263, 265, 298, 299, 301 en 302.
Nr 22
Vraag
Er ligt een aanvaarde Kamermotie, ingediend door de SGP, om de eigen bijdrage van
maatschappelijke organisaties te verhogen, i.p.v. de huidige 25% die de subsidieafhankelijkheid nogal
in stand houdt. Op welke wijze wordt deze motie uitgevoerd?
Antwoord
De motie Van der Staaij (33 400 V, nr. 79) constateert dat veel maatschappelijke organisaties die zich
bezighouden met ontwikkelingssamenwerking, in substantiële mate afhankelijk zijn van
overheidssubsidie. De Kamer verzoekt het Kabinet daarom in kaart te brengen op welke wijze
bedrijven en particulieren extra gestimuleerd kunnen worden tot geefgedrag om een hogere eigen
financiële inbreng van maatschappelijke organisaties mogelijk te maken en hierbij ook de
mogelijkheden van de Geefwet te betrekken.
Het Kabinet verkent op dit moment een aantal modaliteiten om gehoor te geven aan deze motie en zal
u daar uiterlijk in december over informeren.
Nr 23
Vraag
Op welke wijze wordt motie-Van der Staaij (SGP) c.s. 33400-V-80 (tegengaan gendercide)
uitgevoerd? Wat is hiermee gebeurd?
Antwoord
Het bevorderen van vrouwenrechten is al jaren één van de prioriteiten van het Nederlands buitenlands
beleid. Het tegengaan van ‘gendercide’ maakt hier ook deel van uit. In de Mensenrechtenrapportage
2012 (bijlage bij Kamerstuk 32735 nr. 76, blz. 39) staat beschreven hoe Nederland deze motie heeft
geïmplementeerd. In de mensenrechtenrapportage van 2013 zal dit thema ook worden opgenomen.
11

Nr 28, 30
Vraag 28
De regering stelt dat veel (voormalige) ontwikkelingslanden hun handelsrelatie met Nederland
intensiveren. Kunt u aangeven welke landen hiermee worden bedoeld?
Vraag 30
Hoeveel van de Nederlandse import en export gaat naar (voormalige) ontwikkelingslanden? En hoe
ontwikkelt hun aandeel zich in vergelijking met hun aandeel bij anderen?
Antwoord
Het aandeel van lage- en middeninkomenslanden in de wereldhandel stijgt snel. Internationale handel
en investeringen zijn belangrijke kanalen voor ontwikkeling en bieden kansen voor duurzame en
inclusieve groei. Ook Nederland profiteert van de handel met nieuwe opkomende markten. Dat handel
met lage- en middeninkomenslanden steeds belangrijker wordt, zien we terug in de cijfers.
De UNCTAD houdt statistieken bij over de invoer uit en uitvoer naar ontwikkelende landen als groep.
Daaruit blijkt dat deze landen gezamenlijk een aandeel van 19,6% in de totale Nederlandse invoer en
11,7% in de totale uitvoer hebben. Dit handelspatroon reflecteert het grote aandeel van wederuitvoer
in de Nederlandse uitvoer: ongeveer 43%. China is in deze cijfers niet meegerekend, omdat dat de
cijfers teveel zou vertekenen. Ter vergelijking: in de EU-27 hebben ontwikkelende landen een aandeel
van 15,1% in de totale uitvoer en 14,6% in de totale invoer. Zowel in Nederland als in de EU-27
stijgen deze aandelen snel. De handel van Nederland met de ontwikkelende landen stijgt iets sneller
dan de handel van Europese landen met ontwikkelende landen.
Gezien het groeiende aandeel en belang van handel met nieuwe opkomende markten is het belangrijk
handelsrelaties met deze landen te intensiveren. Zo bouwen we een handelsrelatie op met een aantal
landen, dat een sterke economische groei doormaakt, de zogenoemde overgangslanden. Het gaat om
Bangladesh, Benin, Ethiopië, Ghana, Indonesië, Kenia, Mozambique en Oeganda. Naast programma’s
gericht op armoedebestrijding steunen we deze landen bij het vergroten van hun markttoegang en het
verbeteren van hun ondernemingsklimaat.
Het aandeel van de overgangslanden in de totale Nederlandse invoer is 1,2%. Het aandeel van deze
landen in de totale Nederlandse uitvoer is 0,6%. Ter vergelijking: in de EU-27 gaat het om een
aandeel van 1,1% in de totale EU-27 invoer en 1,2% in de totale EU-27 uitvoer.
Maar niet alleen de handelsrelatie met de overgangslanden wordt uitgebreid. Ook de opkomende
markten zoals Argentinië, Brazilië, Chili, Zuid-Korea, Maleisië, Mexico, Peru, Singapore, Taiwan en
Thailand verwerven een steeds groter aandeel in de totale Nederlandse invoer en uitvoer. Ditzelfde
geldt voor de handel met de BRIC-landen. Veel lage- en middeninkomenslanden staan in onze top-25
qua uitvoerbestemming (China, Rusland, Brazilië, Mexico, Singapore, Zuid-Korea en Taiwan) en/of
invoerbestemming (China, Rusland, Maleisië, Brazilië, Saoedi-Arabië, India, Nigeria, Algerije,
Singapore en Costa Rica). Ook zullen we steeds vaker handelsrelaties aangaan met lage
inkomenslanden zoals Tanzania, Angola en Somalië. Kortom, steeds meer landen weten succesvol aan
te haken op wereldwijde handelsstromen en het is aan Nederland om hier goed op in te spelen.
13

We zien concrete positieve voorbeelden waarin de handelsrelatie zorgt voor een positieve bijdrage aan
een duurzame inclusieve economie, zoals in Ethiopië. Ethiopië is van oudsher een grote exporteur van
sesamzaad, dat veelal in bulk naar China werd geëxporteerd. Daar werd het verwerkt en ‘naamloos’
tegen lage prijzen op de internationale markt gebracht. Echter, Ethiopië produceert traditioneel zijn
sesam op duurzame milieuvriendelijke wijze en de markt betaalt daar graag een premium voor.
Voorwaarde is dat de herkomst van sesam bewezen is. De Nederlandse overheid heeft in Ethiopië
geholpen met voorlichting, zaadveredeling en een volgsysteem om Ethiopische sesam vanaf de bron
te traceren. Twee Nederlandse investeerders hebben vervolgens in Ethiopië pelbedrijven opgezet, de
boeren ontvingen krediet en een afnamegarantie. Hierdoor is de toegevoegde waarde van het product
sesam met zo’n 25% gestegen. Dit heeft geleid tot aanzienlijk hogere inkomsten voor de boeren en
een toegenomen productie.
Nr 33
Vraag
De regering stelt dat Nederlandse bedrijven een goede reputatie hebben als het gaat om duurzaam
ondernemen. Kunt u aangeven waaruit dit blijkt?
Antwoord
Hiervoor zijn vele indicatoren. Relatief veel grote Nederlandse bedrijven zijn bijvoorbeeld in de
1
afgelopen jaren ‘supersectorleader’ geweest in de Dow Jones Duurzaamheidsindex . Er zijn veel
Nederlandse bedrijven die via initiatieven als het Initiatief Duurzame Handel (IDH) of de Ronde Tafels,
zoals die over duurzame palmolie, aan de wieg hebben gestaan van verduurzaming in ketens. De
bedrijven betrokken bij de Dutch Sustainable Growth Coalition propageren wereldwijd duurzame
bedrijfsmodellen. MVO Nederland is wereldwijd een van de grootste bedrijvennetwerken op het vlak
van MVO. Ook kan menig Nederlands bedrijf dat excelleert op milieutechnologie en grondstof- en
energiebesparing rekenen op veel belangstelling tijdens economische missies.
Nr 34
Vraag
Hoeveel tijd en geld is een bedrijf dat investeert in een ODA-DAC land gemiddeld kwijt aan
bureaucratie die samenhangt met maatschappelijk verantwoord ondernemen?
Antwoord
Het kabinet beschouwt de te betrachten zorgvuldigheid en aandacht voor maatschappelijk
verantwoord ondernemen primair als een onlosmakelijk onderdeel van de investering. Een onderdeel
dat zichzelf terugbetaalt. Zoals ook uiteengezet in de beleidsbrief ‘MVO loont’ leidt maatschappelijk
verantwoord ondernemen onder meer tot lagere bedrijfsrisico’s, meer acceptatie in de samenleving en
betere arbeidsomstandigheden voor en motivatie van werknemers.
1
Zie bijvoorbeeld The Guardian, 10 september 2013, “Going Dutch: why the country is leading the way on sustainable business”.
15

Nr 37, 51
Vraag 37
Op welke wijze draagt Nederland bij aan het zorgen voor beleidscoherentie voor ontwikkeling op
Europees niveau?
Vraag 51
Waarom rept deze begroting, op één verwijzing op p. 8 na, met geen woord over beleidscoherentie,
terwijl dit volgens de Beleidsnota ‘Wat de wereld verdient’ één van de belangrijkste onderdelen van
uw beleid is? Waarom wordt bijvoorbeeld niet ingegaan op de Nederlandse inzet in coherentie-
discussies rond bijv. het EU Gemeenschappelijk Landbouwbeleid, het EU Visserijbeleid, de Economic
Partnership Agreements (EPA’s), biobrandstoffen, belastingontwijking en ontduiking, kennismigratie
en ontwikkeling en grondstoffenhandel? Is dit omdat de inzet voor meer beleidscoherentie geen
financiële consequenties heeft en daarom niet vermeld hoeft te worden in de begroting?
Antwoord
Beleidscoherentie voor ontwikkeling (BCO) is een belangrijk thema voor dit kabinet. In EU verband
heeft Nederland ingezet op sterke conclusies van de Raad Buitenlandse Zaken/
Ontwikkelingssamenwerking (mei 2012) over het verbeteren van coördinatie- en monitorings-
mechanismen. Nederland volgt nieuw EU beleid op de voet en toetst deze aan BCO. Dit blijkt ook uit
de BNC-fiches die wekelijks naar de Tweede Kamer worden gestuurd. Hierin wordt aandacht besteed
aan de implicaties voor ontwikkelingslanden van nieuwe Commissievoorstellen. Daarnaast zet
Nederland in EU-verband actief in op het ontwikkelen van indicatoren en resultaatketens om de
effecten van BCO te meten.
De coherentiethema’s die in de nota ‘Wat de wereld verdient’ worden genoemd, zoals
belastingontwijking, Gemeenschappelijk Visserijbeleid en biobrandstoffen zijn nog steeds relevant en
komen ook in de beleidsagenda in de begroting aan de orde. Zo wordt verwezen naar de EPA’s en de
rol die Nederland als honest broker speelt en wordt ingegaan op het snijvlak van hulp en handel, waar
in geval van uiteenlopende motieven een zorgvuldige belangenafweging wordt gemaakt.
Het belang dat dit kabinet aan BCO hecht, blijkt eveneens uit de recente brieven aan de Tweede
Kamer over het IBDF-onderzoek naar belastingverdragen (d.d. 30 augustus 2013) en de rol van
Nederland als honest broker ten aanzien van de EPA-onderhandelingen (d.d. 16 mei 2013).
Nr 38, 43
Vraag 38
Hoe wordt vormgegeven aan de mogelijkheden voor trilaterale samenwerking? Kunnen er al concrete
voorbeelden genoemd worden?
Vraag 43
Hoe ziet ‘trilaterale samenwerking’ er precies uit?
Antwoord
Trilaterale samenwerking is een samenwerkingsverband tussen Westerse partners, met organisaties -
gouvernementele en non-gouvernementele - uit opkomende economieën en organisaties uit een
ontwikkelingsland. Hierbij kunnen ook bedrijven en kennisinstellingen worden betrokken.
Waar mogelijk, besteed ik tijdens mijn bezoeken aandacht aan dit thema. Zo heb ik tijdens mijn
recente bezoek aan Brazilië de mogelijkheden voor trilaterale samenwerking op het gebied van
seksuele en reproductieve gezondheid en rechten (SRGR) besproken. Ook tijdens mijn komende
bezoeken aan Indonesië en China zal ik gesprekken voeren over de mogelijkheden voor trilaterale
samenwerking, waarbij de nadruk ligt op de strategische aspecten van deze samenwerking en de
17

Nr 41
Vraag
Wat zijn concreet voor het overgangsland Indonesië de activiteiten om de hulp- en handelsactiviteiten
samen te brengen met wederzijds voordeel?
Antwoord
Gestreefd wordt naar een partnerschap tussen gelijke partners, met wederzijds voordeel. Daarbij
wordt gekeken naar de sectoren waar Nederland sterk in is, en waar in Indonesië behoefte aan kennis
en expertise bestaat. Voor wat betreft Indonesië ligt de toegevoegde waarde in de sectoren water
(geïntegreerde benadering), landbouw (voedselveiligheid en –zekerheid), stedelijke planning en
juridische samenwerking. Binnen elk van de speerpunten zijn activiteiten aan te wijzen die de hulp- en
handelscomponenten bij elkaar brengen. Als voorbeeld kan worden genoemd het Jakarta Coastal
Development Programme: financiering uit OS-fondsen, waarbij sterke betrokkenheid van de
Nederlandse watersector is voorzien.
Nr 42
Vraag
“Onze eigen bilaterale programmering wordt in het kader geplaatst van gezamenlijke programmering
van EU en lidstaten, om hiermee versnippering van hulp tegen te gaan en efficiency winst te
bewerkstelligen”. Wat betekent dit voor de keuzes die Nederland gemaakt heeft per land? Die waren
immers gemaakt voordat de EU haar keuzes maakte voor de prioritaire sectoren in de periode 2014-
2020? Heeft de EU bewust het thema onderwijs als prioriteit gekozen in landen waar Nederland en/of
andere onderwijsdonoren zich teruggetrokken hebben? Kan daarvan een overzicht gegeven worden?
Klopt het dat de EU haar hulp aan onderwijs substantieel verlaagt (van € 4,2 miljard voor 2007-2011
tot € 2,5 miljard voor 2014-2020) en besloten heeft om het doel van basisonderwijs voor iedereen
niet na te streven voor 2015 maar voor 2030?
Antwoord
Donorcoördinatie op landenniveau is niet nieuw. De sectorkeuzes die Nederland per partnerland heeft
gemaakt zijn veelal goed afgestemd met andere donoren in het partnerland. In de partnerlanden
waarin de komende jaren geleidelijk gezamenlijke EU-programmering zal worden ingevoerd zullen we
proberen nog beter de prioritaire sectoren af te stemmen. Overigens is de Nederlandse meerjarige
strategische planningscyclus ‘voortschrijdend’ gemaakt om de planning flexibeler te maken en de
posten de mogelijkheid te bieden beter aan te sluiten bij gezamenlijk programmeren in EU-kader.
De EU-programmering voor de periode 2014-2020 is nog niet afgerond. De keuze van te
ondersteunen sectoren zal in samenspraak met de ontvangende landen plaatsvinden. Het is dan ook
nog niet te zeggen in welke landen onderwijs als prioritaire sector gekozen zal worden. In de
voorlopige planning gaat de EU er niet vanuit dat haar hulp aan onderwijs substantieel lager zal
worden. Het bedrag van €4,2 miljard voor de periode 2007-2010 is namelijk inclusief de bijdrage van
€ 1,3 miljard voor het hoger onderwijs programma ‘Erasmus Mundus’. Voor de periode 2014-2020
staat voorlopig een bedrag van € 2,5 miljard gepland.
Gezien de uitdagingen die er nog steeds zijn op het behalen van de MDG onderwijsdoelstelling heeft
de EU in het kader van de post-2015 ontwikkelingsagenda aangegeven dat een sterke
onderwijsdoelstelling nog steeds noodzakelijk is en dat deze zou moeten leiden tot het behalen van
kwalitatief goed onderwijs voor iedereen in 2030.
19

Nr 49
Vraag
Welke ontwikkelingslanden worden gesteund om de gevolgen van Klimaatverandering op te vangen en
hun economieën te vergroenen? Hoe wordt dit gedaan en kunt u voorbeelden geven van deze
vergroening?
Antwoord
Nederland is medefinancier van een Joint Programme van UNEP/UNDP en UN-DESA dat alle
partnerlanden ondersteunt bij het vergroenen van de economie. Dit programma faciliteert bij onder
meer de toegang tot data, het gebruik van beschikbare instrumenten, het gebruik en samenbrengen
van bestaande ervaringen en werkt aan capaciteitsversterking bij overheden. In dit kader zijn in
Rwanda, Kenia en Ghana inclusieve groene economie beoordelingen uitgevoerd.
Deltaprogramma’s gericht op klimaatadaptatie worden ondersteund in Mozambique, Bangladesh,
Vietnam, Indonesië en Senegal. Zo is in Vietnam een integraal water beheersplan ontwikkeld dat
komende jaren in publiek-private samenwerking zal worden uitgevoerd.
Samen met IFAD en ICRAF worden programma’s specifiek gericht op voedselzekerheid en
klimaatadaptatie uitgevoerd in een aantal Afrikaanse landen. Het programma van IFAD is wereldwijd;
met een eerste project in Mozambique, het programma van ICRAF richt zich op Ethiopië, Kenia,
Burkina Fasso, Niger en Mali.
Nederland is partner in het WAVES programma van de Wereldbank gericht op waardering van
natuurlijk kapitaal en opname ervan in nationale milieurekeningen. Hiermee wordt vergroening van de
economie ondersteund. Op dit moment nemen Botswana, Colombia, Costa Rica, Filippijnen en
Madagaskar deel.
Nr 50
Vraag
U stelt dat de groeiende wereldeconomie en –bevolking dwingen zuinig om te springen met schaarse
hulpbronnen. Bekeken vanuit een negatieve invalshoek zou dat landen en instituten juist kunnen
motiveren om zo snel mogelijk een zo groot mogelijk deel te bemachtigen. Bent u zich hiervan bewust
en zo ja, hoe gaat u hiermee om in uw beleid? Zo nee, kunt u dit uitleggen?
Antwoord
Ja, ik ben me hiervan bewust. Via multilaterale kanalen tracht Nederland tot gezamenlijke afspraken
te komen over transparantie en open markten (zie ook antwoord op vraag 170). Daarnaast zet
Nederland zich actief in om het wereldwijde aanbod van grondstoffen te vergroten, zoals lithium uit
Bolivia als belangrijk onderdeel van batterijen voor elektrisch transport. Onlangs tekende Nederland
met Bolivia een overeenkomst om de Boliviaanse extractie van lithium en productie van
batterijtechnologie te ontwikkelen met Nederlandse kennis.
21

Nr 54
Vraag
U geeft op pag. 12 aan dat “ondernemers die deelnemen aan missies of gebruik maken van
regelingen” de OESO-richtlijnen voor MVO moeten onderschrijven en naleven. A. Bedoelt u met
“regelingen’ alle regelingen die onder de begroting van Buitenlandse Handel en
Ontwikkelingssamenwerking vallen? Daarnaast wordt vermeld dat het uitgangspunt is dat
“Nederlandse bedrijven die in het buitenland actief zijn vooral zelf verantwoordelijkheid nemen”. Op
pag. 8 wordt aangegeven: “waar soms sprake is van uiteenlopende motieven kunnen spanningen
ontstaan. In die gevallen wegen wij belangen zorgvuldig af, met duurzame en inclusieve groei als
leidend principe.” B. Verwacht u dat Nederlandse bedrijven vanuit eigen verantwoordelijkheid ook
duurzame en vooral ook inclusieve groei als leidend principe zullen hanteren?
Antwoord
A. Ja
B. Ja, dit is waar maatschappelijk verantwoord ondernemen om draait. Bedrijven dienen hun
maatschappelijke bijdrage op het vlak van people, planet en profit op een door de samenleving
geaccepteerde wijze in balans te brengen. De OESO-richtlijnen zijn hierbij het uitgangspunt.
Nr 55
Vraag
Hoe lang is een generatie waarbinnen de regering armoede wil uitbannen?
Antwoord
Met “één generatie” wordt in dit verband een periode van 15 à 20 jaar bedoeld. Ook andere
internationale organisaties zoals de Wereldbank streven naar het uitbannen van extreme armoede
rond het jaar 2030. De eerste millenniumdoelstelling om extreme armoede te halveren was reeds
bereikt in 2012, vijf jaar eerder dan verwacht. Dit geeft hoop dat rond 2030 extreme armoede uit de
wereld is. Dit vereist echter dat de arme landen gelijke groeicijfers laten zien als de afgelopen jaren en
grote rampen uitblijven. Verder vraagt het aandacht voor vermindering van inkomensverschillen
binnen landen en dat groei vertaald wordt in banen voor armen.
Nr 56
Vraag
Hoeveel procent van de armoededaling sinds het ingaan van de Millennium Development Goals MDG’s
komt voor rekening van economische hervormingen en welk deel voor rekening van
ontwikkelingssamenwerking?
Antwoord
Economische groei en de daaraan ten grondslag liggende hervormingen zijn in de afgelopen jaren een
belangrijke factor geweest bij het verminderen van armoede. Daarnaast hebben ook gerichte uitgaven
op het gebied van sociale ontwikkeling een belangrijke bijdrage geleverd. Het beleid en de uitgaven
voor ontwikkelingssamenwerking hebben aan beide aspecten van armoedebestrijding bijgedragen. Het
is niet mogelijk de bijdrage van de verschillende factoren in een percentage weer te geven.
23

Nr 59, 60, 61
Vraag 59
Op welke wijze kan uitvoering gegeven worden aan het beprijzen van (vuil) water en innovatieve
financiering van waterbescherming op internationaal niveau? Welke voorstellen gaat Nederland hiertoe
doen/ heeft Nederland gedaan? Welke maatregelen bent u voornemens te nemen met betrekking tot
het beprijzen van water en innovatieve financiering in Nederland
Vraag 60
Hoe wordt (vuil) water beprijst en hoe wordt dit ingepast in het speerpunt water? Hoe wordt er
invulling gegeven aan innovatieve financiering binnen het speerpunter water, en welke actoren
worden hierbij betrokken? Wat is de internationale inzet op vuil water en innovatieve financiering?
Vraag 61
Worden naast het beprijzen van (vuil) water, tevens bindende doelstellingen voor het zuiveren van
(vuil)water overwogen? Hoe zal hier voortgang op worden gemaakt?
Antwoord
Landen zijn soeverein in het beprijzen van (vuil) water. Nederland deelt met partners in
ontwikkelingslanden kennis, kunde en “good practices” en ondersteunt hen bij het vertalen van
ervaringen die elders zijn opgedaan. Zo ondersteunt Nederland het door de Wereldbank opgezette
partnerschap Wealth Accounting and the Valuation of Ecosystem Services (WAVES), waarbij
ontwikkelingslanden worden ondersteund bij het opzetten van nationale milieu-rekeningen, waaronder
nationale waterrekeningen. Nederland ondersteunt ook verschillende “pilots” die te maken hebben met
beprijzing. Zo worden in de textielindustrie in Bangladesh industriële afvalwaterzuivering en
hergebruik gestimuleerd op basis van onder meer kosten-baten analyses. In Kenia wordt rond Lake
Navaisha een systeem van incentives ontwikkeld waarbij benedenstroomse watergebruikers
bovenstroomse land- en watergebruikers betalen voor verbeterd waterbeheer.
Nederland zet zich ervoor in dat targets op het gebied van zuivering van afvalwater worden
opgenomen in de post-2015 agenda.
Het kabinet geeft op verschillende manieren invulling aan innovatieve financiering binnen het
speerpunt water. Het mobiliseren van private financiering is essentieel om wereldwijd de
waterzekerheid te borgen. Nederland draagt hier op kleine schaal aan bij door in publiek-private
partnerschappen met ODA middelen ook private investeringen te mobiliseren, bijvoorbeeld in het
kader van het Fonds Duurzaam Water. Bij deze partnerschappen zijn ook vaak maatschappelijke
organisaties betrokken. De diverse Water Operator Partnerships die Nederland ondersteunt zijn een
ander voorbeeld. Hier zijn de Nederlandse waterleidingbedrijven bij betrokken. In de beleidsdialoog
met de Wereldbank en de Asian Development Bank zet Nederland er op in dat die banken innovatieve
financieringsmechanismen ontwikkelen, zoals water bonds, waar institutionele investeerders zoals
pensioenfondsen in kunnen investeren ten behoeve van waterzekerheid.
25

Het CBI heeft met het ministerie van Buitenlandse Zaken een Measurement and Evaluation plan
afgesproken dat de basis vormt voor de monitoringsgegevens die verzameld worden tijdens de
uitvoering van het programma en waarover gerapporteerd wordt. In dat kader meet en rapporteert
CBI tot op outcome niveau over toegenomen export (in euro’s) van MKB producenten/exporteurs in
ontwikkelingslanden.
Om in de toekomst ook te kunnen rapporteren op impact niveau heeft het CBI opdracht gegeven aan
twee universiteiten om hiervoor een methodologie en indicatoren te ontwikkelen voor een ‘real-time’
vijfjarig extern evaluatieprogramma. Impactmeting van toegenomen werkgelegenheid en
winstgevendheid maakt daarvan onderdeel uit. Eind 2014 loopt het programma medische artikelen in
Pakistan af. Een jaar na afloop van het programma vindt de uiteindelijke onafhankelijke externe
evaluatie van dit programma plaats, waarbij ook over de toegenomen werkgelegenheid zal worden
gerapporteerd.
Nr 65
Vraag
U geeft aan dat rechten van vrouwen (en werknemers) onder druk staan. Daarom wordt de inzet op
gelijke rechten en kansen voor vrouwen geïntensiveerd. Nederland richt zich onder andere op het
vergroten van economische zelfstandigheid. Kunt u aangeven in hoeverre er met de bedrijven die
financiering voor handel dan wel andere bedrijvigheid ontvangen, wordt afgesproken dat zij een
bijdrage zullen leveren aan het verbeteren van de (economische) positie van vrouwen in de landen
waar ze gaan investeren of handel mee gaan drijven? Wat zijn de criteria die Nederland op dit vlak zal
hanteren?
Antwoord
Alle aanvragen voor overheidsfinanciering van bedrijven worden getoetst aan de kaders voor
internationaal maatschappelijk verantwoord ondernemen (IMVO). Deze kaders zijn gebaseerd op de
OESO-richtlijnen voor multinationale ondernemingen. Bij financieringsinstrumenten, inclusief
verzekeringsinstrumenten, zijn de IFC Performance Standards onderdeel van het IMVO-kader. De
OESO-richtlijnen en de IFC Performance Standards schrijven voor dat er geen discriminatie tussen
werknemers mag zijn en dat mensenrechten worden gerespecteerd. De OESO-richtlijnen en de IFC
Performance Standards kunnen worden beschouwd als do no harm-criteria: de positie van vrouwen
mag in ieder geval niet verslechteren.
Het verwachte effect op de positie van vrouwen speelt een rol bij de beoordeling van
financieringsaanvragen binnen het bedrijfsleveninstrumentarium, waarbij criteria verschillen per
financieringsinstrument. Bij ORIO wordt ieder projectvoorstel beoordeeld op duurzaamheid, waarbij
ook gekeken wordt naar gender, zowel op activiteitenniveau als op impactniveau. In het DGGF zijn er
geen uitsluitingscriteria of expliciete targets op gender, maar scoren aanvragen in alle drie de
onderdelen van vrouwelijke ondernemers (en jonge ondernemers en ondernemers in fragiele staten)
wel hoger op het criterium ontwikkelingsrelevantie.
Nr 66
Vraag
Kunt u aangeven waarom u bij SRGR en vrouwenrechten alleen maar spreekt over SRGR voor
vrouwen en meisjes en niet voor homo’s, lesbiennes, biseksuelen en transgenders (LHBT’s)?
Antwoord
Het kabinet beperkt zich bij SRGR niet tot vrouwen en meisjes. Zoals beschreven in de SRGR
beleidsbrief van 7 mei 2012, zet het kabinet in op meer respect voor seksuele en reproductieve
rechten van groepen aan wie deze rechten worden onthouden. Hieronder vallen ook seksuele
minderheden zoals homo’s, lesbiennes, biseksuelen en transgenders.
27

Voor de ontwikkeling en gebruik van normen en standaarden werkt het kabinet met een breed scala
aan partners, waaronder de International Finance Corporation (IFC). De door haar ontwikkelde
Environmental and Social Performance Standards worden wereldwijd gebruikt. Een recente studie van
IFC concludeert dat de verschillende duurzaamheidsstandaarden voor landbouwgrondstoffen een
verdere efficiencyslag kunnen maken om de kosten voor kleine producenten te reduceren en de
effectiviteit te vergroten. Daarnaast ondersteunt het kabinet een aantal multi-stakeholder processen
waaraan bedrijfsleven en maatschappelijke organisaties deelnemen op het gebied van de productie
van palmolie, koffie, cacao en soja.
Het type standaard, de criteria en aanpak hangt samen met het beoogde doel. In het geval van
bijvoorbeeld tin zijn initiatieven genomen om voor enkele kleine mijnbouwbedrijven in
conflictgebieden een traceringssysteem in te voeren zodat er conflictvrije tin op de markt kan worden
gebracht.
Nr 69
Vraag
Kan worden toegelicht wat het betekent dat de komende jaren meer aandacht uit zal gaan naar de
logistiek rondom de voedselproductie en de financiering en ondersteuning van agrarische
ondernemers? Welke maatregelen zal Nederland hiertoe in internationaal verband voorstellen en
welke maatregelen zal Nederland zelf nemen?
Antwoord
De extra aandacht voor de logistiek rondom voedselproductie (agrologistiek) betekent een hogere
inzet op het terugdringen van voedselverliezen in lage- en middeninkomenslanden. In deze landen
treden voedselverliezen voornamelijk op aan het begin van de productieketen door o.a. een gebrek
aan goede opslagfaciliteiten, koeltransport en technieken om producten te bewerken en distribueren.
In Nederland is veel kennis aanwezig bij zowel kennisinstellingen als bedrijven op het gebied van
(agro)logistiek. Door deze kennis toe te passen in lage- en middeninkomenslanden kunnen we een
bijdrage leveren aan de lokale voedselzekerheid. In internationaal verband is Nederland mede-
ontwikkelaar en donor van het fonds Sustainable Logistics van de Wereldbank. Een nationaal initiatief
is het Network of Excellence on Post Harvest Food Losses dat kennis en expertise over na-
oogstverliezen samenbrengt en beschikbaar maakt voor lage- en middeninkomenslanden.
Naast financiering en ondersteuning van agrarische ondernemers bij het terugdringen van
voedselverliezen wordt ook steun gegeven aan andere schakels in de agribusiness keten, bijvoorbeeld
via het Global Agriculture and Food Security Program (GAFSP).
Nr 70, 248
Vraag 70
Kan worden toegelicht wat het betekent dat de komende jaren meer aandacht uit zal gaan naar
kwetsbare boeren in lage- en middeninkomenslanden, die zich moeten aanpassen aan de gevolgen
van klimaatverandering. Welke maatregelen zal Nederland hiertoe in internationaal verband
voorstellen of zelf gaan nemen?
Vraag 248
Kunt u een concrete invulling geven van uw inzet op het tegengaan van klimaatverandering en het
vergroten van weerbaarheid van de bevolking tegen onafwendbare klimaatverandering in
ontwikkelingslanden? Hoe is de verhouding tussen de publieke en private bijdrage aan de financiering
hiervan?
29

Nr 72
Vraag
In hoeverre wordt er aandacht besteed aan Tuberculosebestrijding in de begroting? Of, en zo ja, op
welke manieren wordt de bestrijding van Tuberculose gefinancierd vanuit deze begroting? Hoe wordt
de bestrijding van Tuberculose en Hiv/Aids vormgegeven in het beleid voor 2014?
Antwoord
Nederland draagt in 2014 EUR 55 miljoen bij aan het ‘Global Fund to fight AIDS, Tuberculosis and
Malaria’ (GFATM). Circa 18% van het budget van het GFATM wordt gereserveerd voor
tuberculosebestrijding. Dit is ongeveer 85% van het gehele internationale budget voor
tuberculosebestrijding. Daarnaast geeft Nederland financiële steun aan het Stop TB Partnership (EUR
266.000 in 2014). Ter uitvoering van de motie van de Leden Maij en Van Dijk van 20 juni 2013, (33
625 Nr. 30) vindt overleg plaats met het KNVC Tuberculosefonds, het Aidsfonds, Aids Foundation East
West, en Mainline. Vraag hierbij is op welke wijze tuberculosebestrijding in het SRGR-inclusief Hiv/Aids
beleid beter kan worden geïntegreerd. Hierbij wordt met name gekeken of er mogelijkheden zijn voor
een verdere betrokkenheid van KNCV Tuberculosefonds bij bestaande programma’s, zoals Bridging the
Gaps. Daarnaast wordt bekeken hoe bij het GFATM ingezet kan worden op verdere integratie van het
SRGR-inclusief Hiv/Aids beleid en de tuberculosebestrijding en op een grotere betrokkenheid van het
KNCV Tuberculosefonds bij de activiteiten van het GFATM.
Nr 73, 79
Vraag 73
Welke concrete maatregelen zal Nederland nemen op het gebied van voedselzekerheid om de werking
van markten te verbeteren en een aantrekkelijker ondernemingsklimaat te creëren?
Vraag 79
Op het gebied van voedselzekerheid geeft u aan dat de Nederlandse inzet zich richt op een betere
werking van markten. Kunt u uitleggen wat er wordt bedoeld met 'betere werking van markten'?
Kunnen we hieronder ook vatten dat de markten duurzaam en inclusief moeten zijn, en dat de
markten ook gaan werken om bij te dragen aan een beter leven voor de armeren in de samenleving
(making markets work for the poor)?
Antwoord
Een betere werking van markten houdt in dat producten sneller, in betere staat en in de juiste
hoeveelheden en kwaliteit bij de consument komen. De marktontwikkeling moet inderdaad duurzaam
zijn. Dit betekent dat landbouwketens aan duurzaamheidscriteria (‘people, planet, profit’) voldoen.
Door inclusieve marktontwikkeling wordt bijgedragen aan werkgelegenheid, inkomens van de armeren
en betere toegang tot voedsel.
Concrete voorbeelden zijn programma’s zoals TradeMark East Africa (TMEA) en het Marketing Inputs
Regionally programma, waarmee wordt bijgedragen aan verlaging van handelsbarrières tussen landen
in Afrika. Verhoging van intra-regionale handel is cruciaal om kleine boeren te betrekken in
handelsketens en om voedsel bij de groeiende groepen stedelijke bewoners te krijgen, vooral de
minder koopkrachtigen in de samenleving. TMEA werkt samen met de East African Community,
overheden, de private sector en het maatschappelijk middenveld om intra-regionale handel te
bevorderen door middel van bijv. ‘one stop border posts’, verbetering van het ondernemersklimaat,
ontwikkeling van ‘economic corridors’ en harmonisatie van belastingstelsels. Het Marketing Inputs
Regionally programma ondersteunt ECOWAS en WAEMU (UEMOA) bij de ontwikkeling van een
regionale markt voor landbouw inputs (bijv. zaaigoed, kunstmest, pesticiden). Hiermee wordt
bijgedragen aan verhoging van de landbouwproductiviteit. Nederland draagt ook bij aan de
Wereldbank Trade Facilitation Facility, die landen beter in staat stelt om deel te nemen aan
internationale handel.
31

Nr 75
Vraag
Waarom wordt er expliciet gezocht naar niet-westerse landen om mee samen te werken op het gebied
van SRGR en vrouwenrechten? Welke samenwerking bent u al aangegaan met andere landen om de
SRGR- en vrouwenrechtenagenda te promoten? Wat is er tot op heden al bereikt en welke ambities
heeft u nog?
Antwoord
Het kabinet heeft de ambitie om SRGR, gendergelijkheid en empowerment van vrouwen adequaat in
de post-2015 agenda verankerd te krijgen. En daarnaast om de lopende agenda’s – Cairo, Beijing,
MDG’s – met een grotere diversiteit aan partners sneller en beter uitgevoerd te krijgen.
De samenwerking met niet-westerse landen wordt vanuit die ambitie vooral gezocht in relatie tot de
review van de ICPD agenda (actieprogramma aangenomen door de Internationale Conferentie over
Bevolking en Ontwikkeling in 1994 in Cairo) en de ontwikkeling van de post-2015 agenda. De
betrokkenheid van opkomende landen is nodig om de mondiale ontwikkelingsagenda een grotere kans
van slagen te geven.
Al vele jaren werkt Nederland samen met de zogenaamde gelijkgezinde landen – vooral landen in
Noordwest Europa - om voortgang te boeken op het terrein van seksuele en reproductieve gezondheid
en rechten (SRGR) en vrouwenrechten. Afhankelijk van het onderwerp binnen SRGR en
vrouwenrechten, en van de context van onderhandeling of overleg wordt gezocht naar verbreding en
diversificatie van samenwerkende partners.
Enkele voorbeelden van succesvolle samenwerking op het terrein van SRGR en vrouwenrechten:
Nederland nam samen met 12 andere landen het initiatief om een resolutie in te dienen bij de VN
Mensenrechtenraad (MRR) over kindhuwelijken. De resolutie werd op 27 september 2013 door Sierra
Leone geïntroduceerd en unaniem aangenomen door 107 landen, waaronder Ethiopië, Zuid Sudan,
Sierra Leone, Tsjaad, Guatemala, Honduras en Jemen, landen met hoge aantallen kindhuwelijken. Het
was de eerste resolutie over kindhuwelijken ooit besproken en aangenomen door de MRR. Hiermee is
het onderwerp op MRR-agenda geplaatst en is erkend dat een kindhuwelijk een schending van
fundamentele mensenrechten is.
Onder leiding van Uruguay werkten 24 landen waaronder Argentinië, Brazilië, Liberia, Mozambique,
Papua Nieuw Guinea, Rwanda, Turkije, Zuid-Afrika en Nederland afgelopen zomer samen SRGR
opgenomen te krijgen in het rapport van de Open Working Group on Health and Population Dynamics,
voor de post-2015 agenda. Dit proces is nog niet afgerond.
In EU-verband schreef Nederland samen met 7 andere EU-lidstaten (België, Denemarken, Finland,
Frankrijk, Duitsland, Zweden en het Verenigd Koninkrijk) een brief aan HV Ashton en Commissaris
Piebalgs om de Europese Commissie op te roepen SRGR en rechten van vrouwen sterker te
verankeren in de post-2015 agenda. Dit heeft geresulteerd in sterke tekst in de Raadsconclusies over
“The overarching post-2015 agenda”, aangenomen op 25 juni 2013.
Nr 76
Vraag
Waarom kiest u ervoor om specifiek op de thema’s kindhuwelijken en seksueel geweld tegen vrouwen
te focussen? Wat was u afweging om niet specifiek te focussen op andere thema’s zoals LHBT
emancipatie?
Antwoord
De nadruk van dit kabinet ligt nadrukkelijker dan voorheen op het snijvlak van vrouwenrechten en
SRGR. De thema’s kindhuwelijken en seksueel geweld tegen vrouwen zijn voorbeelden van
onderwerpen op dit snijvlak.
33

Antwoord
Nederland is in samenwerking met Denemarken en de Packard Foundation een internationale
tenderprocedure gestart om een fondsmanager te identificeren die het SRGR-Civil Society fonds zal
beheren. Deze tenderprocedure wordt begin 2014 afgerond. Het doel van het fonds is zuidelijke
maatschappelijke organisaties vooral in sub-Sahara Afrika en Zuid-Azië in staat te stellen beter de rol
van waakhond en pleitbezorger voor SRGR te vervullen.
Het SRGR-Civil Society fonds is onderdeel van de Begroting Buitenlandse Handel en
Ontwikkelingssamenwerking (artikel 3.1) voor 2014. Met ingang van 2014 wordt jaarlijks EUR 2,4
mln. gereserveerd voor dit fonds.
Nr 80
Vraag
Op vraag 338 van de lijst van vragen en antwoorden over de Beleidsnota 'Wat de Wereld Verdient'
(Kamerstuk 33625-5) geeft u als antwoord: "ook in onze reguliere partnerlanden zal ik inzetten op
Disaster Risk Reduction (DRR) als integraal onderdeel van OS-programma’s". Er wordt in deze alinea
gesproken aan de aanpassing van de gevolgen van klimaatverandering. Kunt u aangeven hoe DRR
binnen deze begroting als integraal onderdeel van de OS-programma's worden ingezet?
Antwoord
Natuurrampen, die deels worden veroorzaakt door klimaatverandering, hebben een duidelijke
negatieve invloed op ontwikkeling. Door in de planningsfase van elke OS-investering rekening te
houden met de risico’s op rampen (nationaal, regionaal en lokaal), en daar indien nodig ook nationale
en lokale capaciteit voor te versterken, kunnen rampenrisico’s worden beperkt en wordt de kans
geminimaliseerd dat een investering door een ramp teniet wordt gedaan.
Aan alle ambassades in partnerlanden is gevraagd om in de nieuwe meerjarige strategische plannen
(MJSP’s) die thans worden opgesteld, rampenrisico’s in kaart te brengen en daar, indien relevant,
activiteiten op te entameren.
Nr 81
Vraag
U geeft aan dat internationale handel de grootste kracht van de Nederlandse economie en de aanjager
voor economisch herstel is. Kunt u aangeven of u dit ook zo ziet voor ontwikkelingslanden en daarbij
een toelichting geven?
Antwoord
Ook voor ontwikkelingslanden is internationale handel belangrijk. Deze handel kan een bijdrage
leveren aan duurzame ontwikkeling van de economie, maar alleen handel is niet voldoende. Een goed
rechtssysteem, mededinging, transparant werkende markten zijn onder meer van belang voor
ontwikkeling. Voor vele ontwikkelingslanden is – net als voor Nederland – de handel met buurlanden
van groot belang. Deze zuid-zuid handel kan m.i. meer worden ontwikkeld door onderlinge
handelsbarrières uit de weg te ruimen.
35

Antwoord
Het doel van het stimuleringspakket is om het midden- en kleinbedrijf extra aan te zetten de
mogelijkheden te verkennen voor internationaal ondernemen. Dat is belangrijk omdat op dit moment,
afhankelijk van de definitie, slechts 12-20% van het midden- en kleinbedrijf exporteert. Voor dit
pakket is, oplopend, een bedrag beschikbaar van € 6 miljoen, ten laste van artikel 1.2 van de
begroting van Buitenlandse Handel en Ontwikkelingssamenwerking (non ODA).
De activiteiten worden in nauw overleg met het bedrijfsleven bepaald. Denk bijvoorbeeld aan
voorlichtings- en netwerkbijeenkomsten, het gerichter informeren over kansen die door ambassades
en Agentschap NL worden gesignaleerd, de betrokkenheid van midden- en kleinbedrijf vergroten bij
strategische publiek-private partnerschappen, waar maatschappelijke organisaties onderdeel van
kunnen zijn, en het in samenwerking met het midden- en kleinbedrijf organiseren van inkomende
missies.
‘Internationaliseringsvouchers’ kunnen worden ingezet om bovenstaande activiteiten laagdrempelig
aan te bieden aan het midden- en kleinbedrijf. Het streven is zoveel mogelijk aan te sluiten bij
bestaande dienstverlening, zoals het programma Starters for International Business (SIB). SIB biedt
bijvoorbeeld de mogelijkheid importadvies in te winnen. Import is belangrijk omdat Nederland immers
ook moet profiteren van de import van kennis en technologie die elders in de wereld is ontwikkeld.
Startende exporteurs kunnen een voucher ontvangen (t.w.v. 2.400 euro), waarmee zij samen met
Kamers van Koophandel of brancheorganisaties een internationaliseringstrategie kunnen opstellen.
De Topsectoren zijn uitgenodigd om per sector voorstellen in te dienen voor drie inkomende missies.
Via deze strategische inkomende missies kunnen buitenlandse bedrijven en beleidsmakers bekend
raken met Nederlandse toepassingen en technologieën. Door buitenlandse delegaties met eigen ogen
te laten zien wat Nederland te bieden heeft kunnen de handel en investeringen worden bevorderd.
Een laatste onderdeel zijn de publiek-private partnerschappen, tussen bedrijven, kennisinstellingen,
maatschappelijke organisaties en overheid. Ook hier wordt bij voorkeur zoveel mogelijk aangesloten
op bestaande programma’s als Partners for International Business (PIB). PIB is bij uitstek een
instrument dat bedrijven ondersteunt die als keten gezamenlijk optreden in internationale markten.
Binnen het PIB-instrument wordt zeer nadrukkelijk de nadruk gelegd op het bevorderen van de
ketenaanpak. Voorbeelden zijn: ‘omgekeerde matchmaking’, waarbij een bedrijf op zoek gaat naar
partnerbedrijven in de keten, inkomende missies voor potentiële ketenpartners of marktscans gericht
op het vinden van ketenpartners.
Nr 91, 105
Vraag 91
Op welke wijze wordt de Ontwikkelingsrelevante Infrastructuurontwikkeling (ORIO) regeling
gemoderniseerd? Waardoor wordt het voor Nederlandse bedrijven hierdoor eenvoudiger deel te nemen
aan ontwikkelingsrelevante infrastructuurprojecten in lage -en middeninkomenslanden?
Vraag 105
Hoe ziet de modernisering van de ORIO-regeling eruit?
Antwoord
Zoals eerder gemeld in de Kamerbrief ‘Ondernemen voor ontwikkeling’ zal ORIO worden
gemoderniseerd, onder meer op basis van een review van het functioneren tot dusver van het
programma. Uitgangspunt daarbij is de actieve betrokkenheid van het Nederlandse bedrijfsleven bij
projecten en maximale ontwikkelingsrelevantie. Ook wordt bekeken op welke wijze meer
concessionele vormen van financiering kunnen worden aangeboden, bijvoorbeeld in de vorm van
volledige financiering van projecten. U wordt voor het Kerstreces geïnformeerd over de bevindingen
van de review en de contouren van het nieuwe ORIO.
37

Nr 95
Vraag
Welke loketten worden opgericht/anders ingericht om ondernemers te helpen beter hun weg te
vinden? Of welke wijze moet dit zorgen voor betere ondersteuning van ondernemers? Wie wordt
verantwoordelijk voor deze loketten?
Antwoord
Er komt één loket bij Agentschap NL waar ondernemers met al hun vragen over handel en
investeringen terecht kunnen. Dit loket wordt begin 2014 operationeel. Het loket heeft intensief
contact met Nederlandse ambassades en andere Nederlandse overheidsinstanties die diensten
verlenen voor het bedrijfsleven. Het loket moet ook bekend zijn met relevante dienstverlening die
private partijen aanbieden en hiernaar actief doorverwijzen. Het loket heeft verder tot taak met de
ondernemer mee te denken totdat deze de juiste dienst of regeling heeft gevonden.
Vanuit de overheid en private partijen wordt verschillende ondersteuning aangeboden om
bedrijfsleven te ondersteunen bij internationaal ondernemen. Door één loket in te richten dat beschikt
over de kennis en expertise om met de ondernemers mee te denken zal beter kunnen worden
ingespeeld op de behoeften van die ondernemers.
Nr 96
Vraag
Welke verantwoordelijkheid draagt de overheid om er voor te zorgen dat Nederlandse bedrijven de
OESO-richtlijnen niet alleen onderschrijven maar ook naleven?
Antwoord
De OESO-richtlijnen zijn afspraken die 44 overheden met oog voor het internationaal gelijk speelveld
voor hun bedrijven hebben gemaakt over gezaghebbende aanbevelingen op het vlak van
maatschappelijk verantwoord ondernemen voor multinationale ondernemingen. De Richtlijnen
bevatten juridisch niet-bindende beginselen en normen voor verantwoord ondernemen, in
overeenstemming met de van toepassing zijnde wetgeving en internationaal erkende normen. De
landen die de Richtlijnen onderschrijven verplichten zich om de toepassing van de richtlijnen te
bevorderen via het oprichten van een Nationaal Contactpunt (NCP). Het NCP heeft als taak om de
bekendheid van de Richtlijnen te vergroten en dient als discussieforum en
geschillenbeslechtingsmechanisme voor alle kwesties die de Richtlijnen betreffen. De Nederlandse
overheid neemt daarbij extra verantwoordelijkheid door de toepassing van de OESO-richtlijnen ook te
bevorderen via de IMVO kaders behorende bij het buitenlandinstrumentarium voor bedrijven.
39

Nr 100
Vraag
Wat zijn de effecten voor het Nederlandse bedrijfsleven in relatie tot het ORIO programma? Zijn er EU
gerelateerde programma's die dezelfde strekking hebben als ORIO?
Antwoord
Sinds de start van ORIO in 2009 zijn 66 projecten geselecteerd, met een totale waarde van 742,2
miljoen euro aan schenkingen aan partnerlanden. Uit de cijfers van de ontwikkelingsfase waarin een
gedetailleerd projectplan wordt opgesteld en de noodzakelijke studies worden gedaan blijkt een sterke
betrokkenheid van het Nederlandse bedrijven. Van de in totaal 24,1 miljoen euro ondersteuning die
tot nu toe voor de ontwikkelingsfase is gecommitteerd, is bijna 81% (19,5 miljoen euro) gereserveerd
voor Nederlandse bedrijven.
Inmiddels is in twee projecten de aanbesteding doorlopen voor de projectimplementatiefase. In beide
gevallen ging de opdracht naar een Nederlands bedrijf. In een van deze projecten tekende het
IJmuidense Zwart Techniek BV op 18 oktober een contract ter waarde van 16 miljoen euro met de
Tanzaniaanse overheid voor de levering van generatoren voor het opwekken van stroom in rurale
gebieden in Tanzania.
Via EuropeAid, het European Development Fund en het EU-Africa Infrastructure Trust Fund investeert
ook de EU in infrastructuurontwikkeling. Geen van deze programma’s heeft dezelfde strekking als
ORIO, aangezien ORIO zich exclusief richt op de ontwikkeling van publieke infrastructuur en daarbij
schenkingen voorziet voor zowel projectontwikkeling, als projectimplementatie, -exploitatie en -
onderhoud.
Nr 101
Vraag
Wat is de stand van zaken in de EPA onderhandelingen met de verschillende Noord-Afrikaanse landen?
Antwoord
Met landen in Noord-Afrika wordt door de EU niet onderhandeld over een EPA. In het kader van het
nabuurschapsbeleid zet de EU in op veelomvattende vrijhandelsverdragen (Deep and Comprehensive
Free Trade Agreements) met afzonderlijkelanden. In nagenoeg alle nabuurschapslanden is de EU
immers de grootste handelspartner en aansluiting van de regelgeving bij het EU-acquis kan de
economische samenwerking versterken. Het afsluiten van vrijhandelsverdragen is dan ook een
belangrijke impuls voor het verstevigen van de economische banden. Desondanks isde voortgang met
Noord-Afrikaanse landen beperkt. Onderhandelingen over een DCFTA zijn op 1 maart 2013 als eerste
mediterrane land van start gegaan met Marokko. De Europese Commissie heeft al het mandaat om
een soortgelijk proces te starten met Tunesië, Egypte en Jordanië. Met Jordanië en Israël kent de EU
al wel een beperkter vrijhandelsakkoord.
41

Nr 104
Vraag
Hoe controleert de overheid of bedrijven die deelnemen aan missies de OESO-richtlijnen voor
maatschappelijk verantwoord ondernemen naleven? Welke maatregelen worden genomen wanneer
dat niet het geval blijkt?
Antwoord
Om te borgen dat Internationaal Maatschappelijk Verantwoord Ondernemen (IMVO) structureel
onderdeel is van economische missies, is een IMVO-kader opgesteld. Dit IMVO kader voor
economische missies is gepubliceerd op de website van AgentschapNL. Bedrijven worden vooraf en
tijdens missie actief op de hoogte gebracht (ook door NGO experts) van de algemene
maatschappelijke risico’s die samenhangen met zaken doen in het betreffende land.
Bedrijven die willen deelnemen aan een economische missie, wordt gevraagd om bij aanmelding
akkoord te gaan met de voorwaarden voor deelname aan een missie door deze te ondertekenen. Door
ondertekening van de voorwaarden verklaren bedrijven kennis te hebben van de OESO richtlijnen en
daarnaar te zullen handelen. Hierbij staat expliciet gemeld “met speciale aandacht voor risico analyse
ten aanzien van mensenrechten”.
MVO is steeds onderdeel van de vragenlijst die de deelnemers invullen bij de intake. Bedrijven
ontvangen na de intake bij de voorbereiding van een missie een informatiepakket, met daarin onder
andere factsheets over de OESO Richtlijnen en over due diligence en ketenverantwoordelijkheid.
Het ondertekenen van de voorwaarden voor deelname aan een missie is niet zonder consequenties.
Bij gebleken misstanden volgt een gesprek met het bedrijf over verbeteringen. De deelnemerslijst van
missies wordt vooraf openbaar gemaakt, zodat ook maatschappelijke organisaties input kunnen
leveren. Het gaat om een constructief gesprek. Mocht een bedrijf indruk geven niet te willen
verbeteren, dan kan men niet deelnemen aan een volgende missie.
Nr 106, 148, 152
Vraag 106:
Wat verstaat u onder ‘ontwikkelingsrelevante activiteiten’?
Vraag 148:
Kunt u specifieker ingaan op hoe u er voor gaat zorgen dat alle uitgaven die met het Dutch Good
Growth Fund (DGGF) gedaan worden ontwikkelingsrelevant zijn?
Vraag 152:
Kunt u verschillende ontwikkelingsrelevante voorbeelden geven van de gemeten impact?
Antwoord
Onder de ontwikkelingsrelevantie van het DGGF versta ik dat alle activiteiten die uit het DGGF
financiering ontvangen bijdragen aan de ontwikkeling van lage- en middeninkomenslanden. Dat
betekent dat alle activiteiten minimaal een positieve additionele bijdrage moeten leveren aan de
werkgelegenheid, de productiekracht van het lokale bedrijfsleven en de duurzame overdracht van
kennis.
43

Tevens kunnen landen die naar de EU exporteren onder het Algemeen Preferentieel Stelsel, een
aanvraag indienen om toegelaten te worden tot het APS+. Het APS+ is een speciale regeling onder
het Algemeen Preferentieel Stelsel (APS) om duurzame ontwikkeling en goed bestuur te stimuleren.
Onder het APS+ worden extra (en voorgaande ) handelspreferenties toegekend aan kwetsbare
ontwikkelingslanden op voorwaarde dat deze landen de verplichtingen van 27 internationale verdragen
op het gebied van duurzaamheid (waaronder arbeidsrechten en milieubescherming) geratificeerd
hebben en effectief implementeren. Ook de Economische Partnerschapsakkoorden (EPA’s) die
momenteel onderhandeld worden tussen de EU en de landen in Afrika, het Caribisch gebied en de
Stille Oceaan (ACS-landen) bevatten bepalingen die inclusieve en duurzame groei waarborgen.
Nr 111
Vraag
Wat zijn de criteria voor bedrijven om in aanmerking te komen voor het PPP-fonds voor Duurzaam
Ondernemen en Voedselzekerheid?
Antwoord
Bedrijven die in aanmerking willen komen voor financiering uit het PPP-fonds voor Duurzaam
Ondernemen en Voedselzekerheid moeten aan de volgende criteria voldoen:
- Het moet gaan om een Nederlandse ondernemer of een ondernemer in één van de 66 lage- of
middeninkomenslanden waar het FDOV voor open staat (zie landenlijst in de beleidsnota Wat
de Wereld Verdient).
- De financieringsaanvraag moet betrekking hebben op een ontwikkelingsrelevante investering
in één van de 66 lage- en middeninkomenslanden waar het FDOV voor open staat.
- Alle bedrijven die een beroep doen op het fonds moeten aantonen dat zij op een
maatschappelijk verantwoorde wijze ondernemen en verklaren dat zij handelen conform de
OESO-richtlijnen voor multinationale bedrijven met betrekking tot IMVO en de ILO verklaring
inzake fundamentele rechten.
- De financiering moet additioneel zijn, dat wil zeggen niet door een reguliere financiële
instelling zoals (ontwikkelings)banken kunnen worden verleend.
Nr 112
Vraag
Hoeveel budget is er voor 2013 en voor 2014 gereserveerd ten behoeve van het PPP-fonds voor
Duurzaam Ondernemen en Voedselveiligheid?
Antwoord
Voor 2013 was er EUR 16,7 mln gereserveerd voor het PPP-fonds voor Duurzaam Ondernemen en
Voedselveiligheid. Voor 2014 is een bedrag van EUR 30 mln gereserveerd.
Nr 113
Vraag
Hoeveel bedrijven hebben in 2013 een aanvraag gedaan om in aanmerking te komen voor het PPP-
fonds en hoeveel aanvragen verwacht u in 2014?
Antwoord
Aanvragen van partnerschappen (108) zijn ingediend door bedrijven, NGO’s of kennisinstellingen. In
elke aanvraag neemt ten minste een bedrijf deel. In totaal namen 77 bedrijven deel in de aanvragen.
Sommige bedrijven waren bij meerdere aanvragen betrokken. De verwachting is dat ook in 2014 de
belangstelling groot zal zijn.
45

EPA’s zijn voor de EU en Nederland geen klassieke vrijhandelsakkoorden waar het EU of Nederlands
belang voorop staat. Eén van de belangrijk doelstellingen van de EPA’s is het veiligstellen van de
toegang van de ACS-landen tot de EU markt door de huidige eenzijdige handelspreferenties, die in
strijd zijn met het WTO-recht, te vervangen door WTO-conforme asymmetrische vrijhandelsverdragen.
Daarbij staat de ontwikkelingsdoelstelling centraal.
Binnen de grenzen van WTO-compatibiliteit wordt daarom op veel punten nadrukkelijk rekening
gehouden met het ontwikkelingsniveau van de ACS-landen. Dit komt met name tot uitdrukking in de
reikwijdte en het tempo van de onderlinge liberalisering van goederen en diensten, maar ook in vele
andere bepalingen, bijvoorbeeld ten aanzien van vrijwaring, infant industries en voedselzekerheid.
Ook afspraken over hulp bij het versterken van de handelscapaciteit (Aid for Trade) geven de EPA’s
een speciale dimensie.
Nr 118
Vraag
Wie voert de Sector Risico Projecten uit, wat kost het en wie betaalt het?
Antwoord
KPMG Sustainability zal de MVO Sector Risico Analyse uitvoeren voor een bedrag van € 600.000 excl.
BTW. Het ministerie van BZ betaalt €400.000 en het ministerie van EZ €200.000. Het is nu niet
bekend tot welke concrete afspraken met verschillende sectoren de analyse zal leiden. Het zal steeds
maatwerk per sector zijn. De minister voor BHOS gaat er van uit dat eventuele kosten door de
verschillende partners in de convenanten zullen worden gedragen volgens een per geval te bepalen
verdeelsleutel.
Nr 119
Vraag
Niet alle speerpunten worden genoemd onder het kopje ambities. Kunt u aangeven waarom er geen
ambities zijn op deze speerpunten zoals op SRGR?
Antwoord
Alle speerpunten kennen ambities. Deze zijn beschreven in de nota ‘Wat de Wereld Verdient‘ en
eerdere beleidsbrieven. Onder het kopje ambities in de Begroting voor Buitenlandse Handel en
Ontwikkelingssamenwerking is SRGR opgenomen onder Sociale Vooruitgang. Ook staan de ambities
voor SRGR genoemd in de Begroting onder “Investeren in ontwikkeling”.
Nr 120
Vraag
Kan worden toegelicht wat het betekent dat Nederland zich actief gaat inzetten om mede vorm te
geven aan een 'toekomstgericht, effectief EU-investeringsbeleid met derde landen, ter voorkoming van
juridische lacunes voor het Nederlandse bedrijfsleven'? Wat wordt bedoeld met een toekomstgericht
investeringsbeleid? Welke juridische lacunes zijn er op dit moment?
Antwoord
Met het Verdrag van Lissabon is de EU exclusief bevoegd geworden voor het sluiten van
overeenkomsten over buitenlandse investeringen. Overeenkomsten die de EU aangaat, treden in de
plaats van overeenkomsten die lidstaten sloten met de betrokken derde landen.
47

Nr 123
Vraag
Wat betekent uw ambitie met betrekking tot uitbanning van armoede (extreme armoede uit bannen in
een generatie) voor uw inzet in de post 2015 agenda?
Antwoord
In lijn met mijn beleid op hulp, handel en investeringen staat voor mij in de post-2015 agenda het
uitbannen van armoede als overkoepelende doelstelling centraal (getting to zero). Hiertoe moet de
nieuwe duurzame ontwikkelingsagenda groene en inclusieve groei bevorderen, met vooral aandacht
voor de allerarmste en meest kwetsbare mensen waarvan een groot deel leeft in zwakke staten of
conflictlanden, én voor de urgente uitdagingen op het vlak van milieu en klimaatverandering. Het
nieuwe raamwerk moet een bestaansminimum voor alle mensen bieden, terwijl de natuurlijke grenzen
van de aarde gerespecteerd worden.
Nr 124, 125, 134, 135, 137
Vraag 124
U noemt het Sector Risico Project om grote potentiële risico’s voor mens en milieu te identificeren. Op
welke sectoren ziet u op dit moment noodzaak om in gesprek te gaan om voortgang te
bewerkstelligen?
Vraag 125
Met welke sectoren waar nog grote voortgang nodig is gaat de overheid in gesprek?
Vraag 134
Zijn er reeds sectoren voor een Sector Risico Analyse voor MVO-convenanten geïdentificeerd? Zo ja,
welke? Zo nee, kan de Kamer over de selectie van sectoren worden geïnformeerd alvorens de risico
analyse wordt uitgevoerd?
Vraag 135
Hoeveel sectoren zijn onderdeel van de Sector Risico Analyse? En welke sectoren? Op basis van welke
criteria worden de sectoren voor een Sector Risico Analyse geselecteerd?
Vraag 137
Op hoeveel internationaal opererende sectoren worden er convenanten afgesloten? En welke
internationaal opererende sectoren?
Antwoord
Op 23 oktober is met KPMG Sustainability de overeenkomst getekend om een methodiek voor een
MVO Sector Risico Analyse te ontwikkelen en de analyse uit te voeren. Daarbij zullen bedrijfsleven,
maatschappelijke organisaties, wetenschap en ook andere departementen dan Buitenlandse Zaken en
Economische Zaken nauw betrokken worden. Er zijn dus a priori nog geen sectoren geïdentificeerd.
Wel is de minister voor Buitenlandse Handel en Ontwikkelingssamenwerking vooruitlopend op de
selectie van sectoren begonnen bij de textielsector en worden gesprekken gevoerd met de
energiebedrijven over een MVO-convenant.
De Kamer wordt begin 2014 over de voortgang van de MVO Sector Risico Analyse geïnformeerd. De
minister voor Buitenlandse Handel en Ontwikkelingssamenwerking en de minister van Economische
Zaken presenteren de Kamer in de zomer van 2014 als resultaat van de analyse een
beargumenteerde selectie van sectoren voor verdere dialoog. Dit is een logisch moment om over de
keuze van sectoren en het vervolg van het traject met de Kamer van gedachten te wisselen.
49

Nederland wordt daarin vergeleken met enkele andere EU-lidstaten. De cijfers zijn afkomstig van de
OESO en betreffen de stand per 2011. De bedragen zijn in miljarden USD.
FDI in mld USD, stand Naar: Afrika (incl. Naar: Azië (incl. Naar: Zuid -
2011, geaccumuleerd Noord-Afrika) Midden-Oosten) Amerika
Van: Nederland 17,1 83,0 18,8
Van: België 7,5 26,1 11,7
Van: VK 47,9 191,3 29,3
Van: Frankrijk 57,8 112,0 38,4
Nr 129
Vraag
Kunt u toelichten waarom mogelijke alternatieve bronnen voor klimaatfinanciering niet genoemd
worden in de begroting 2014 (zie brief staatssecretaris voor Infrastructuur en Milieu over de
Nederlandse inzet bij de klimaatconferentie in Warschau, waar gesproken zal worden over nieuwe
internationale mechanismen die emissies beprijzen en naast milieubaten mogelijk ook inkomsten
genereren die eventueel kunnen worden ingezet voor klimaatdoeleinden)? Wanneer denkt u dat deze
mechanismen relevant zullen worden voor de Nederlandse klimaatfinanciering?
Antwoord
Internationale mechanismen voor beprijzen van emissies vereisen lastige internationale
onderhandelingen. Nederland verwacht mede daarom niet dat de komende jaren dit soort
mechanismen een belangrijke bijdrage zullen leveren aan klimaatfinanciering.
Nr 130
Vraag
Hoeveel gaan landen uit Afrika, het Caribisch gebied en de Stille Oceaan (ACS) erop achteruit als er
geen EPA’s worden afgesloten, maar de hulprelatie wel intact blijft.
Antwoord
De EPA-onderhandelingen zijn een nieuwe fase ingegaan. Per 1 oktober 2014 zullen landen, die geen
stappen hebben gezet hun (interim) EPA te ratificeren en implementeren, terugvallen van volledig
tariefvrije toegang tot de EU-markt naar het voor hen geldende regime binnen het Algemeen
Preferentieel Stelsel (APS). Dit om te voorkomen dat exporteurs uit ontwikkelingslanden buiten de
groep van ACS-landen een ongelijke strijd voeren wanneer zij hun producten willen afzetten op de
Europese markt.
Met de Caribische regio is in 2008 een volledig EPA afgerond; het Caribisch gebied zal daarom geen
gevolgen ondervinden van deze wijziging. Ook de gevolgen voor de minst ontwikkelde landen in de
andere regio’s blijven beperkt, omdat zij een beroep kunnen doen op Everything But Arms (EBA).
Onder die regeling hebben de minst ontwikkelde landen tariefvrije toegang tot de Europese markt,
zonder hun eigen markt te hoeven openstellen.
De twee landen die het meest zullen verliezen als er geen EPA wordt afgesloten zijn Namibië en
Botswana. Als hoge middeninkomens landen zullen zij buiten het herziene APS vallen, dat per 1
januari 2014 in werking treedt. Zij zullen terugvallen op het Most Favoured Nation-tarief (MFN-tarief),
waardoor zij dezelfde importtarieven moeten betalen als bijvoorbeeld de VS en Japan. De overige
landen zullen terugvallen op de verlaagde tarieven van het APS.
51

Antwoord
De transitiefaciliteit voor Colombia, Vietnam en Zuid Afrika is een tijdelijke aanpak om de transitie van
een bilaterale ontwikkelingsrelatie naar een economische relatie mogelijk te maken. Deze
transitiefaciliteit zal naar verwachting medio 2015 aflopen. De belangrijkste lessen en ervaringen met
de Transitiefaciliteit zijn ten eerste dat het van belang is om een meerjarige visie én aanpak te
formuleren (hoe ziet de relatie tussen Nederland en het betreffende land er over een aantal jaar uit)
en ten tweede praktische lessen hoe de activiteiten van Agentschap NL en ambassade elkaar verder
kunnen aanvullen en versterken. De ervaring van de transitiefaciliteit toont bovendien aan dat het
loont om samen met de verschillende partijen (overheden, NGO’s, bedrijfsleven) de interventies te
bepalen.
Nr 133
Vraag 133
Hoe gaat het geautomatiseerde systeem voor dataverwerking voor vergunningverlening, advisering en
rapportage functioneren? Wordt het risico op fouten door gebruik van een geautomatiseerd systeem
groter, waardoor mogelijk onbedoeld een vergunning voor militaire goederen wordt afgegeven? Zo
nee, waarom niet?
Antwoord
Het geautomatiseerde systeem voor de afhandeling van exportvergunningen strategische goederen zal
vooral de workflow automatiseren. De behandeling van aanvragen geschiedt op verschillende plekken
bij de Rijksoverheid. De Douane en het ministerie van Buitenlandse Zaken zijn de belangrijkste
partijen, maar regelmatig worden ook andere partijen bij de besluitvorming betrokken, zoals
bijvoorbeeld de inlichtingen- en veiligheidsdiensten. Met het nieuwe systeem zal de communicatie
tussen die partijen versoepeld worden en zal de registratie en dossiervorming op een centrale plaats
komen te liggen, namelijk bij het datacentrum van de Belastingdienst in Apeldoorn. Het risico op
fouten wordt niet vergroot, omdat alle belangrijke handelingen (aanvaarding, indeling, behandeling,
besluitvorming) door mensen uitgevoerd blijven worden. Het risico op fouten zal eerder verkleind
worden, omdat er geen aparte administraties meer hoeven worden bijgehouden en iedereen op
hetzelfde moment over dezelfde informatie kan beschikken.
Nr 136
Vraag
Analyseert de Sector Risico Analyse naast de risico’s ook de kansen binnen de sector op innovaties en
verbeteren op het gebied van MVO?
Antwoord
De uiteindelijke doelstelling van de Sector Risico Analyse is inderdaad om samen met de betrokken
partijen tot verbeteringen en innovaties op MVO-gebied te komen. Er is echter bewust voor gekozen
om de agenda voor samenwerking te richten op het aanpakken van de belangrijkste risico’s en issues.
De analyse is in feite een “due diligence” onderzoek voor de BV Nederland, naar analogie van de
gepaste zorgvuldigheid die professor Ruggie voor individuele bedrijven beschrijft.
53

Nr 143
Vraag
Kunt u aangeven of dit beleid [het afsluiten van MVO-convenanten] hetzelfde is als het beleid in de
net uitgekomen brief “Samenwerking met het maatschappelijk middenveld in een nieuwe context”?
Antwoord
Zowel het IMVO-beleid als het beleid zoals geschetst in de brief “Samenwerking met het
maatschappelijk middenveld in een nieuwe context” vormen onderdeel van de beleidskaders die
voortkomen uit de nota ‘Wat de wereld verdient’, de nieuwe agenda voor hulp, handel en
investeringen.
Via de MVO-convenanten committeren Nederlandse bedrijven en andere partijen zich eraan om risico’s
in de internationale ketens waar zij deel van uitmaken te verminderen. KPMG is verzocht samen met
bedrijven, brancheorganisaties en maatschappelijke organisaties sectoren en risico’s in kaart brengen.
Daarbij zal ook nadrukkelijk de expertise en informatie worden betrokken die maatschappelijke
organisaties op dit vlak hebben verworven (soms verkregen met financiering vanuit MFS-2 en het
mensenrechtenfonds).
In het toekomstig instrumentarium voor samenwerking met het maatschappelijk middenveld worden
maatschappelijke organisaties in lage- en middeninkomenslanden ondersteund om door pleiten en
beïnvloeden nog beter op te komen voor lokale belangen. Binnen dit instrumentarium kunnen
maatschappelijke organisaties op hun beurt Nederlandse bedrijven en de Nederlandse overheid erop
wijzen wanneer de Nederlandse handel risico’s met zich meebrengt voor het welzijn van inwoners van
lage- en middeninkomenslanden.
Nr 144, 145
Vraag 144
Wat is uw reactie op de aanbevelingen van CONCORD in het rapport ‘Spotlight on EU Policy Coherence
for Development: The Real Life Impact of EU Policies on the Poor’ (september 2013)? Welke inzet
heeft u in 2013 gepleegd en zult u in 2014 plegen om in EU verband indicatoren voor
beleidscoherentie en een monitoringmechanisme tot stand te brengen (zie antwoord op de vragen 15
en 150 van de lijst van vragen en antwoorden over de Beleidsnota ‘Wat de wereld verdient’)? Heeft u
op dit vlak concrete voorstellen gedaan, en kunt u deze ook toepassen in het eigen Nederlandse
beleid?
Vraag 145
Op welke wijze vindt monitoring en impact assessment plaats van (in)coherenties van beleid? Kunt u
de Kamer nader informeren over de pilot rond beleidscoherentie die uitgevoerd wordt door de
ambassades in Ghana en Bangladesh? Wanneer is deze gestart, hoe ziet de pilot eruit en wanneer
worden de resultaten ervan verwacht?
Antwoord
De aanbevelingen van het CONCORD-rapport sluiten grotendeels aan bij de Nederlandse ambitie op
het terrein van beleidscoherentie voor ontwikkeling (BCO). Zo vindt Nederland net als CONCORD dat
de EU een actievere rol ten aanzien van BCO moet spelen. Daarnaast heeft Nederland er bij de EU op
aangedrongen om indicatoren en resultaatketens te ontwikkelen om de effecten van BCO te meten.
De discussie over de aanpak en invulling van deze mechanismen bevindt zich in een verkennend
stadium. Nederland blijft hier actief op inzetten.
55

Nr 149
Vraag
Wat waren de financiële doelstelling van de NFIA in 2012 en 2013 en zijn deze doelen gerealiseerd?
Antwoord
De doelstelling voor 2013 was 150 projecten, €700 miljoen investeringen en 3200 banen. Uit
voorlopige cijfers blijkt dat de NFIA in de eerste zes maanden van 2013 voor € 827 miljoen aan
investeringen binnen heeft gehaald, goed voor 4332 banen. Daarmee is de doelstelling voor 2013 al
gehaald.
In 2012 was de doelstelling 150 projecten, €625 miljoen investeringen en 3000 banen. Met 170
projecten, 930 miljoen aan investeringen en 5166 banen is deze doelstelling gehaald.
Nr 151
Vraag
Welke criteria hanteert u voor het ‘aantrekken van hoogwaardige, strategische investeringen in de
topsectoren, met speciale aandacht voor hoofdkantoren en R&D-centra’?
Antwoord
Belangrijk is het onderscheid tussen hoogwaardige investeringen en strategische investeringen. Het
criterium voor hoogwaardige investeringen is dat het gaat om hoofdkantoren, R&D-centra, productie,
Europese distributiecentra, financiële bedrijven, trainingbureaus en shared service centres. Het
criterium voor strategische investeringen is dat deze investeringen zijn binnengehaald met de
zogenaamde strategische werkwijze. Dat houdt in dat met hulp van (externe) experts in een topsector
wordt onderzocht welke investeringen een belangrijke aanvulling op de Nederlandse sector zouden
kunnen zijn. Daartoe wordt een aanvalsplan opgesteld en vervolgens wordt getracht deze bedrijven
naar Nederland te halen. Overigens gaat het bij strategische investeringen doorgaans ook om
hoofdkantoren en R&D-centra omdat deze investeringen de meeste toegevoegde waarde hebben voor
de Nederlandse economie.
Nr 153
Vraag
Hoe wordt met individuele verlieslatende activiteiten omgegaan in het licht van het revolverend fonds?
Antwoord:
Omdat met het fonds innoverende activiteiten in risicovolle markten worden gefinancierd wordt er
rekening mee gehouden dat een deel van afzonderlijke activiteiten verlieslatend zal zijn. Dit hoeft
geen probleem te zijn zolang de verliezen elders binnen de portefeuille worden gecompenseerd. De
verantwoordelijkheid hiervoor wordt expliciet bij de fondsbeheerders neergelegd. In de reguliere
monitoring vormt dit een belangrijk aandachtspunt.
57

Nr 156, 161
Vraag 156
Wat verstaat u onder de triple helix benadering en hoe geeft u deze concreet vorm?
Vraag 161
Is "triple helix” hetzelfde als gouden driehoek of gouden vierhoek?
Antwoord
De nota ‘Wat de wereld verdient’ geeft aan dat voor de oplossingen van veel problemen waar dit
kabinet voor staat, het nodig is gebruik te maken van de gebundelde krachten van zowel de overheid
als het bedrijfsleven, de wetenschap en maatschappelijke organisaties. Daar waar vroeger vooral
langs één van deze ‘kanalen’ gewerkt werd, gebeurt dit nu veel meer in diverse
samenwerkingsverbanden. Deze benadering wordt ook wel de Triple Helix, Gouden Vierhoek of Dutch
Diamond genoemd.
Deze vorm van samenwerking komt terug in de missies onder leiding van de minister voor
Buitenlandse Handel en Ontwikkelingssamenwerking, waarbij ingezet wordt op de synergie tussen en
onderlinge versterking van de vier pijlers van de vierhoek. Daarnaast wordt deze vorm van
samenwerking ook ondersteund door verschillende instrumenten, zoals
met de publiek-private Faciliteit Duurzaam Ondernemen en Voedselzekerheid (FDOV). Met een
overheidsbijdrage van EUR 90 miljoen investeren 29 publiek-private partnerschappen de komende
jaren ruim EUR 200 miljoen in voedselzekerheid in ontwikkelingslanden. Beoogde resultaten zijn zeer
divers, variërend van het verschaffen van toegang tot financiële diensten voor 6,6 miljoen boeren en
boerinnen in Ethiopië tot verdrievoudiging van de maisproductie van 12.000 boeren en boerinnen in
Ghana.
Nr 157, 169
Vraag 157
Hoe worden Nederlandse bedrijven betrokken bij geïntegreerd waterbeleid, en hoe sluiten door ODA
gefinancierde activiteiten aan op de Nederlandse handelsagenda en andere relevante beleidsterreinen?
Vraag 169
Hoe wordt synergie tussen hulp en handel nagestreefd in waterprogramma’s?
Antwoord
Bij de interdepartementale beleidsuitvoering en bij de keuze van waterprogramma’s die Nederland
financiert met ODA houdt het kabinet rekening met de specifieke expertise en het kennisaanbod in
Nederland, onder andere via het Netherlands Water Partnership (NWP). Het kabinet financiert bij
voorkeur programma’s waarin Nederlandse expertise een verschil kan maken en waar Nederlandse
bedrijven hun buitenlandse reputatie en de buitenlandse markt voor hun diensten en producten
kunnen vergroten. In dit verband financiert het kabinet ook regelmatig activiteiten in het voortraject
van grote waterinvesteringen van bijvoorbeeld internationale financiële instellingen. Dit biedt
Nederlandse partijen kansen om hun uitgangspositie te verbeteren voor de verwerving van
opdrachten.
59

Nr 163, 164, 165
Vraag 163
Kunt u aangeven welke termijn zal worden gehanteerd voor de toepassing van clausules die de
duurzaamheid van voorzieningen moet garanderen.
Vraag 164
Kunt u aangeven of een dergelijke clausule ook zal worden gehanteerd voor nieuwe
samenwerkingsovereenkomsten op waterbeheer en of deze clausule voor alle partijen binnen de
samenwerkingsovereenkomst zal gelden (maatschappelijk middenveld, private sector)?
Vraag 165
Kunt u aangeven of u er voor zult gaan pleiten deze clausule ook toe te passen bij EU en Wereldbank
gefinancierde projecten? Zo ja, hoe gaat u dit doen?
Antwoord
De duurzaamheidsclausule wordt nu toegepast bij een toenemend aantal drinkwater, sanitatie en
hygiëne (WASH) projecten. Op basis van een onlangs afgeronde studie naar ervaringen met de
duurzaamheidsclausule worden in enkele programma’s nu compacts gesloten tussen uitvoerder en
overheid. Tevens wordt via sustainability checks de voortgang gemonitord. Nederland pleit ook voor
toepassing van de duurzaamheidclausule in door de EU en de Wereldbank gefinancierde WASH
programma’s door in internationale fora en tijdens beleidsoverleggen met partners, waaronder de EU
en de Wereldbank, ervaringen te bespreken en het belang ervan te benadrukken.
Het is nog onzeker of de duurzaamheidsclausule zal kunnen worden toegepast bij
samenwerkingsovereenkomsten op het gebied van waterbeheer. Deze programma’s zijn in
tegenstelling tot WASH programma’s moeilijker te toetsen op functionaliteit van systemen omdat de
nadruk vooral ligt op institutionele capaciteitsopbouw. Vooralsnog wordt duurzaamheid in deze
programma’s gewaarborgd door een toets vooraf op financiële, institutionele, ecologische, technische
en sociale (FIETS) aspecten en wordt tijdens monitoring en evaluaties hierop gecontroleerd.
Nr 166
Vraag
Kunt u aangeven waar binnen de programma’s onder artikel 2.1 Inclusive Finance wordt geïntegreerd.
Antwoord
De programma’s voor verbetering van toegang tot krediet die uitgevoerd worden door FMO
(MASSIF+) en IFC (Global Agriculture and Food Security Program, GAFSP) zijn geïntegreerd in 2.1.
Voedselzekerheid.
Nr 167
Vraag
Kunt u in de begroting aangeven waar het programma in de Sahel en de Hoorn van Afrika, op het
gebied van verbeterd waterbeheer, drinkwater en sanitatie, te vinden is?
Antwoord
Dit programma wordt uitgevoerd door de International Council for Research in Agroforestry (ICRAF).
De bijdrage van 8 mln. Euro in 2014 is te vinden in de begroting op pagina 35, onder beleidsartikel
2.2 Verbeterd waterbeheer, drinkwater en sanitatie, bijdragen (inter)nationale organisaties.
61

Nr 171, 175, 178
Vraag 171
Hoe verhoudt de Nederlandse inzet op het gebied van duurzaam gebruik van natuurlijke hulpbronnen
en klimaatverandering zich tot beleid op het gebied van de speerpunten?
Vraag 175
Bij welke investeringen wordt rekening gehouden met de gevolgen van klimaatverandering? Hoe
wordt daarmee rekening gehouden?
Vraag 178
Hoe moet bij de vormgeving van investeringen rekening worden gehouden met klimaatverandering?
Antwoord
In de watersector zijn inspanningen enerzijds gericht op behoud en/of herstel van voldoende schoon
water voor de instandhouding van ecosystemen (’water for nature’); anderzijds op aanpassingen aan
klimaatverandering in zowel droge gebieden als gebieden die in toenemende mate last hebben van
overstromingen (stroomgebieden en delta’s). Binnen het speerpunt voedselzekerheid wordt zowel
geïnvesteerd in duurzame landbouw en ketens (onder andere via het Initiatief Duurzame Handel), als
in ondersteuning van kleine boeren bij klimaatverandering, onder andere via IFAD. Via investeringen
in hernieuwbare energie, het tegengaan van ontbossing en duurzaam landgebruik wordt het vermogen
van de natuur om CO2 te absorberen vergroot en bijgedragen aan mitigatie.
Investeringen waarbij rekening zal worden gehouden met duurzaamheid en klimaat zijn in het
bijzonder investeringen binnen de programma’s voor duurzame energie, het tegengaan van
ontbossing, water en voedselzekerheid of private investeringen die middels deze programma’s worden
ondersteund. Dit kan door klimaat en duurzaamheid op te nemen in de criteria voor projecten. De
toetsing of uitgaven klimaatrelevant zijn, gebeurt voor publieke uitgaven achteraf aan de hand van de
Rio-markers van de OESO. Voor private investeringen wordt door onder andere de OESO nog gewerkt
aan een methodiek om over klimaatrelevantie te rapporteren.
Nr 173, 210
Vraag 173
Hoe gaat Nederland bijdragen aan het versterken van de hernieuwbare energie sector via het
gezamenlijke initiatief van de Wereldbank en de VN? Welke lessen heeft Nederland geleerd uit andere
programma’s die Nederland op dit gebied financierde?
Vraag 210
In de begroting is opgenomen dat u bij wilt dragen aan het versterken van de hernieuwbare energie
sector “via het gezamenlijke initiatief van de Secretaris-Generaal van de VN Ban Ki Moon en de
president van de Wereldbank Jim Kim”. Waaruit zal deze bijdrage bestaan? Worden hier financiële
middelen voor ter beschikking gesteld? Indien dit het geval is, gaat u dan specifiek inzetten op de
besteding ten gunste van energievoorziening voor de armen?
Antwoord
Nederland ondersteunt het gezamenlijk initiatief van de Secretaris-Generaal van de VN en de
president van de Wereldbank om de Sustainable Energy for All (SE4All) doelen op te nemen in de
post-2015 ontwikkelingsagenda. De SE4All doelen richten zich mede op de armen door verdubbeling
van het aandeel hernieuwbare energie en verdubbeling van energiebesparing te combineren met
universele toegang tot moderne energie in 2030.
63

Nr 177
Vraag
In welke 50 landen zal het beurzenprogramma in fase 2 worden uitgerold en welke 12 landen vallen
onder het NICHE-programma?
Antwoord
Het beurzenprogramma fase 2 zal open staan voor beurskandidaten uit de volgende 50 landen:
1. Afghanistan 26. Armenië
2. Bangladesh 27. Bolivia
3. Benin 28. Burkina Faso
4. Bhutan 29. Cambodja
5. Burundi 30. Congo Dem. Republiek
6. Colombia 31. Egypte
7. Djibouti 32. Eritrea
8. Ethiopië 33. Filipijnen
9. Ghana 34. Georgië
10. India 35. Guatemala
11. Indonesië 36. Jordanië
12. Jemen 37. Mongolië
13. Kenia 38. Nepal
14. Mali 39. Nicaragua
15. Mozambique 40. Pakistan
16. Myanmar 41. Peru
17. Nigeria 42. Senegal
18. Palestijnse Gebieden 43. Soedan
19. Rwanda 44. Sri Lanka
20. Somalië 45. Suriname
21. Uganda 46. Tanzania
22. Vietnam 47. Thailand
23. Zuid Afrika 48. Macedonië
24. Zuid- Soedan 49. Zambia
25. Albanië 50. Zimbabwe
De volgende 12 landen vallen onder het NICHE-programma:
1. Bangladesh 7. Kenya
2. Benin 8. Mali
3. Ethiopië 9. Mozambique
4. Ghana 10. Rwanda
5. Indonesië 11. Uganda
6. Jemen 12. Zuid Sudan
65

Vraag 271
Welke initiatieven gaat u ontplooien om de politieke ruimte voor maatschappelijke organisaties in
lage- en middeninkomenslanden te adresseren?
Vraag 272
U geeft aan dat in 2014 de inspanningen worden geïntensiveerd om de afnemende politieke ruimte
voor maatschappelijke organisaties in lage- en middeninkomenslanden te adresseren. Hoe gaat u dit
aanpakken? Ziet u hier ook een toegevoegde rol van Nederlandse maatschappelijke organisaties?
Antwoord
Bij het intensiveren van de inspanningen is een belangrijke rol weggelegd voor Nederlandse
ambassades in partnerlanden. Ambassades zijn gevraagd in hun Meerjarig Strategisch Plan 2014-2017
te bezien hoe zij kunnen bijdragen die voorwaardenscheppende ruimte in het betreffende land (de
zogenaamde “enabling environment”) te bewaken en te bespreken. De politieke dialoog hierover zal
meestal in EU-verband worden gevoerd. Daarbij wordt ook gebruik gemaakt van de Enabling
Environment Index.
Het vergroten van de politieke ruimte voor maatschappelijke organisaties komt ook aan de orde in de
EU-mensenrechtendialoog.
Nederlandse maatschappelijke organisaties voeden de ambassades met informatie over politieke
ruimte. Een indirecte rol hebben zij in samenwerking met hun zusterorganisaties in partnerlanden, die
verzocht worden op nationale en internationale fora de kwestie van afnemende politieke ruimte te
adresseren.
Het Nederlandse co-voorzitterschap van het “Task Team on CSO Development Effectiveness and
Enabling Environment” wordt in 2014 gecontinueerd. Via dit Task Team draagt Nederland bij aan het
ontsluiten en delen van informatie en voorbeelden (ook met ambassades) ter verbetering van de
voorwaardenscheppende omgeving. Het Task Team levert input voor de High Level Meeting van het
Global Partnership for Effective Development Cooperation (april 2014 in Mexico) en zet zich in voor
aandacht voor de politieke ruimte in de internationale discussie over de post-2015 agenda.
Nr 181
Vraag
Kunt u aangeven hoe het aangekondigde bedrijfsleven instrumentarium voor SRGR aansluit bij het
Global Programme to Enhance Reproductive Commodity Security?
Antwoord
Het Global Programme to Enhance Reproductive Commodity Security richt zich op betere
beschikbaarheid en gebruik van middelen en medicijnen voor gezinsplanning, voor hiv-preventie en
voor gezondheid rond zwangerschap en bevalling. UNFPA is de uitvoerder van het programma. Er is
geen directe aansluiting bij het bedrijfsleven instrumentarium. Wel kunnen Nederlandse bedrijven zich
inschrijven voor de openbare aanbestedingen voor goederen en diensten die door UNFPA worden
aangekocht in het kader van het Global Programme.
67

Op basis van de uitkomsten van de externe evaluatie zal worden bekeken of het nieuwe
subsidiekader, naast financiering van medicijnen en producten ook ruimte kan bieden voor andere
type innovaties, zoals gebruik van internet en mobiele telefonie.
Nr 185
Vraag
Nederland gaat zich sterk maken voor gelijke rechten en kansen voor vrouwen. Zet u ook in op het
betrekken van jongens en mannen in deze programma’s? Zij worden consequent niet genoemd in de
begroting en dit is zorgelijk, want participatie van mannen en jongens is juist hard nodig voor het
verkrijgen van gelijke kansen en rechten voor vrouwen.
Antwoord
Zonder betrokkenheid van jongens en mannen zijn gelijke rechten en kansen voor vrouwen niet goed
haalbaar. Zij worden dan ook betrokken bij programma’s op dit terrein en zijn doel van gerichte
activiteiten.
Vanuit FLOW financiert het kabinet de NGO Breakthrough met een programma dat zich richt op het
betrekken van jongens en mannen bij het werken aan gendergelijkheid en het voorkomen van geweld
tegen vrouwen, met deelonderwerpen als kindhuwelijken, seksueel geweld en cyber-veiligheid.
Vanuit het SRGR fonds financiert het kabinet het MenCare+ programma van Rutgers WPF en
Promundo. Dit programma richt zich op jonge mannen en aanstaande vaders en betrekt hen bij de
zorg voor hun kinderen. Het doel is om schadelijke sociale en culturele normen en waarden, vooral
rond mannelijkheid, aan de orde te stellen door jonge mannen te betrekken bij de zorg en de
opvoeding van hun kinderen. Door deze interventie daalt het huiselijk geweld, zijn er betere resultaten
op het gebied van SRGR alsook op het gebied van de gezondheid van moeder en kind.
Nr 187
Vraag
Onder “versterkt maatschappelijk middenveld” wordt er gestreefd naar beleid dat de inclusiviteit en
duurzaamheid van economische groei bevordert. Dit lijkt een te nauwe beschrijving van het werk van
maatschappelijke organisaties. Economische groei is geen garantie en afhankelijk van de situatie niet
perse een doel van maatschappelijke organisaties. Er wordt gestreefd naar een duurzame en
inclusieve economie en samenleving. Kunt u aangeven waarom “economische groei” is benadrukt
onder “versterkt maatschappelijk middenveld”? Op pag. 40 wordt er ook niet verwezen naar
“economische groei”, maar naar ontwikkeling.
Antwoord
Economische groei is een belangrijke ondersteunende voorwaarde voor ontwikkeling. Naast bedrijven
en overheden onderkennen ook maatschappelijke organisaties derhalve het belang van economische
groei. Een deel van het maatschappelijk middenveld zet zich zelfs expliciet in voor de bevordering van
die groei, door ondersteuning bij private sectorontwikkeling, alsook het bieden van
financieringsmodaliteiten en capaciteitsopbouw van werknemers en werkgevers.
Omdat een “trickle down” effect van economische groei echter niet vanzelfsprekend is, komen
maatschappelijke organisaties op voor de belangen van burgers door te pleiten voor voorwaarden die
economische groei inclusief en duurzaam maken.
69

Nr 191
Vraag
Hoe wordt gezorgd dat de afbouw van programma’s voor basisonderwijs verantwoord gebeurt?
Antwoord
2
In eerdere brieven aan de Kamer over uitfasering van programma’s voor het basisonderwijs heeft het
kabinet aangegeven hoe deze afbouw op verantwoorde wijze zal verlopen. Leidend principe hierbij is
dat Nederland een betrouwbare partner wil zijn. Er wordt gewerkt in overeenstemming met de
richtlijnen en aanbevelingen die internationaal worden gehanteerd om een uitfaseringsproces
3
succesvol uit te voeren . Programma’s worden niet abrupt afgebroken om kapitaalverlies te
voorkomen. Over het geheel is hier een periode van 2-4 jaar mee gemoeid. Er wordt zowel in de
betreffende landen als op hoofdkantoorniveau, overleg gevoerd met andere donoren om continuïteit te
waarborgen. Hierbij is in het bijzonder een rol weggelegd voor het Global Partnership for Education
(GPE), een wereldwijd onderwijsfonds dat ontwikkelingslanden ondersteunt bij de opzet en uitvoering
van goed onderwijsbeleid. De inspanningen zijn gericht op de duurzame verankering van
ontwikkelingsresultaten.
Nr 192
Vraag
Wat zijn de aanpassingen in het jaarplan 2014 van de Nederlandse ambassade in Indonesië?
Antwoord
De Nederlandse ambassade in Jakarta heeft geen Jaarplan 2014 opgesteld, maar een herziening
geschreven van het OS hoofdstuk uit het Meerjarig Interdepartementaal Beleidskader 2012-2015. De
Nederlandse inzet blijft ook gedurende de overgangsperiode gericht op de speerpunten
voedselzekerheid, water en juridische samenwerking met als doel de resultaten van OS te verankeren
en Nederland voor de toekomstige handels- en samenwerkingsrelatie zo goed mogelijk te
positioneren. Daarnaast ondersteunt de ambassade programma’s op de gebieden van hoger onderwijs
en investeringsklimaat.
Zoals aangegeven in het antwoord op vraag 236, vindt de definitieve toekenning van de budgetten
2014-2017 pas plaats na goedkeuring van het herziene Meerjarig Interdepartementaal Beleidskader
van de ambassade. Verwerking van de goedgekeurde budgetten vindt u terug in de komende
Voorjaarsnota.
2
Tweede Kamer, vergaderjaar 2011-12, 32 605, nr. 59, 60 en 63
3
Tweede Kamer, vergaderjaar 2008-2009, 31 250, nr. 56
71

Nr 197
Vraag
Kunt u een overzicht geven van de projecten die Nederland momenteel in Somalië heeft lopen en die
worden gefinancierd met behulp van ontwikkelingsgelden? Kunt u toelichten waarom het budget voor
Somalië, alsmede Kenia, is verhoogd terwijl beide landen conflictgebieden zijn?
Antwoord
Nederland acht het belangrijk om vanuit een regionaal belang bij te dragen aan de stabiliteit van
Somalië; zeker nu daar voor het eerst sinds 21 jaar weer een centrale regering is en er voor het eerst
in twee decennia uitzicht bestaat op een verbetering van de situatie. Daarom is in de begroting een
intensivering ten aanzien van Somalië opgenomen, dit budget wordt beheerd door de ambassade in
Kenia.
Tijdens de New Deal Conferentie in Brussel op 16 sept. jl. is 1,8 miljard Euro toegezegd voor het ‘New
Deal Compact’ voor Somalië. Nederland draagt daaraan in zeer beperkte mate bij met 15 miljoen
Euro, dat is 8,3%. Daarnaast is onlangs 6 miljoen Euro gereserveerd binnen het Stabiliteitsfonds voor
de komende drie jaar (2013-2017) voor projecten op het terrein van veiligheidsopbouw en de
rechtsstaat in het kader van de New Deal.
Nederlandse projecten in Somalië die gefinancierd worden met ontwikkelingsgelden krijgen vooral
vorm in het kader van het speerpunt Veiligheid en Rechtsorde (V&R) waarvan hieronder een overzicht.
73

Nr 198
Vraag
De Nederlandse financiële bijdragen aan multilaterale instellingen zijn in 2014 gebaseerd op de
effectiviteit en relevantie van iedere afzonderlijke instelling. Hoe is deze afweging tussen effectiviteit
en relevantie gemaakt?
Antwoord
De afweging tussen effectiviteit en relevantie is toegelicht in de scorecards voor de verschillende
instellingen (http://www.rijksoverheid.nl/documenten-en-
publicaties/kamerstukken/2013/07/04/kamerbrief-over-scorecards-internationale-organisaties.html).
Voor wat betreft beleidsrelevantie worden het mandaat en de doelstellingen van de organisatie
getoetst aan de Nederlandse speerpunten en aan beleidsrelevante doorsnijdende thema’s. Voor wat
betreft effectiviteit worden de organisaties onder meer beoordeeld op hun focus op kernmandaat,
strategie en de effectiviteit van bestuursorganen, en daarnaast op de uitvoering van het beleid op
landenniveau, de samenwerking met andere multi- en bilaterale instellingen en de beschikbare
beleidsevaluaties.
Nr 199
Vraag
Welk effect hebben de bezuinigingen in het Nederlandse postennetwerk voor de ambitie op de
projecten voor veiligheid en rechtsorde in het Grote merengebied?
Antwoord
Nederland besteedt in het kader van het streven naar stabiliteit in de Grote Meren veel aandacht aan
het thema veiligheid en rechtsorde. Niet alleen vanwege het belang van dit thema in deze fragiele
staten, maar ook omdat Nederland inmiddels veel ervaring op dit gebied heeft opgebouwd in
Oeganda, Rwanda en Burundi en ook in Democratische Republiek Congo. Ondanks de bezuinigingen
op het postennetwerk blijft capaciteit op de posten in deze regio beschikbaar.
Nr 200
Vraag
Welke concrete activiteiten heeft u ondernomen om uw rol als ‘honest broker’ in de EPA-
onderhandelingen inhoud te geven? Hoe is door de EU-lidstaten en de ACS-landen gereageerd op de
Nederlandse pogingen om de onderhandelingen vlot te trekken? Welke uitkomst van de EPA
onderhandelingen beoogt u? Welke ruimte bieden de WTO-regels aan de EU om de wensen van de
ACS-landen te honoreren? Is er feitelijk een mogelijkheid voor de EU om de huidige indeling van ACS-
landen in regio’s waarmee onderhandeld wordt, aan te passen aan de samenstelling van bestaande
economische samenwerkingsverbanden in Afrika (zoals UEMOA, ECOWAS, SADC en EAC), teneinde de
EPA’s bij te laten dragen aan daadwerkelijke regionale economische integratie?
Antwoord
Gezien de belangrijke fase waarin de EPA onderhandelingen zich bevinden, hecht ik groot belang aan
het tijdig afsluiten van EPA’s. Per 1 oktober 2014 zullen landen, die geen stappen hebben gezet hun
(interim-) EPA te ratificeren en te implementeren, immers terugvallen van volledig tariefvrije toegang
tot de EU-markt naar het voor hen geldende regime binnen het Algemeen Preferentieel Stelsel (APS).
Ik vind het daarom cruciaal dat alle partijen volledig gecommitteerd blijven aan de onderhandelingen,
zodat de EPA-onderhandelingen snel kunnen worden afgerond. Mijn doel is om de wensen van de EU
en de ACS-landen dichter bij elkaar te brengen om uiteindelijk ontwikkelingsvriendelijke EPA’s tot
stand te brengen ten bate van álle belanghebbenden.
75

Nr 202
Vraag
Welk bedrag draagt Nederland bij aan het kwijtschelden van schulden door middel van
schuldverlichting? Onder welke voorwaarden gebeurt dit?
Antwoord
Het gereserveerde bedrag van 150 miljoen euro in de begroting voor 2014 is opgenomen als
verplichting voor kwijtschelding in de Club van Parijs en betreft de EKI-toerekening. Onder de
multilaterale schuldeninitiatieven MDRI en HIPC staat een bedrag van 79.753 euro begroot. Het gaat
hierbij om een raming van verplichte bijdragen van Nederland, in het geval internationale
schuldenakkoorden conform verwachting worden gesloten danwel geïmplementeerd.
Het doel van schuldverlichting is om ervoor te zorgen dat de externe publieke schuld van landen
terugkeert naar een houdbaar niveau en middelen vrijkomen voor o.a. onderwijs en zorg.
Schuldverlichting is gebonden aan strikte eisen, zoals economische hervormingen en een
armoedestrategie (Poverty Reduction Strategy) onder begeleiding van de Wereldbank.
Schuldverlichting in de Club van Parijs is gebonden aan strenge voorwaarden, o.a. een goed track
record onder een programma van het IMF. De voorwaarden om in aanmerking te komen voor
schuldkwijtschelding onder HIPC zijn in internationaal verband vastgelegd en eveneens streng. Een
land moet omvangrijke economische hervormingen doorvoeren onder toezicht van het IMF en een
land moet werken aan een armoedestrategie (Poverty Reduction Strategy) onder begeleiding van de
Wereldbank.
Nr 203
Vraag
Hoe wordt de Diaspora in 2014 betrokken bij de ontwikkeling van ontwikkelingslanden?
Antwoord
Migrantenorganisaties en de Diaspora vervullen een belangrijke rol bij de ontwikkeling van landen van
herkomst door onder meer geldovermakingen, netwerken en projecten. Eén van de prioriteiten van
het Migratie en Ontwikkelingsbeleid, zoals aangegeven in de nota "Wat de wereld verdient", is het
nauwer betrekken van deze organisaties bij beleid:
 Twee keer per jaar vindt een consultatiebijeenkomst plaats op het ministerie van Buitenlandse
Zaken, waar migranten-, diaspora- en medefinancieringsorganisaties aan deelnemen.
 Door BZ worden projecten van diaspora-organisaties gefinancierd. Het Migratie en
Ontwikkelingsfonds bedraagt jaarlijks EUR 9 miljoen en in dit kader uitgevoerde projecten
kennen vaak activiteiten in ontwikkelingslanden. Ook kunnen organisaties financiering krijgen
via MFS. Een goed voorbeeld hiervan is HIRDA, een door de leden van de Somalische diaspora
opgerichte non-profit organisatie. HIRDA mobiliseert onder meer de Diaspora om zich bezig te
houden met de ontwikkeling van hun geboorteland. De organisatie wordt gesteund via de
IMPACT Alliantie.
 Bij alle andere projecten op het gebied van migratie en ontwikkeling, die niet specifiek door
diaspora-organisaties worden uitgevoerd, wordt de projectuitvoerder gevraagd de diaspora
intensief te betrekken.
 Migrantenondernemers kunnen net als andere MKB-ers gebruik maken van
financieringsmogelijkheden uit het Dutch Good Growth Fund.
77

Nr 207
Vraag
Kunt u voor subartikelen 4.2 en 5.3 specifieker aangeven wanneer de Kamer de planning van de
beleidsdoorlichting kan verwachten?
Antwoord
De planning kunt u in september 2014 in de ontwerpbegroting 2015 verwachten.
Voor artikel 4.2 vindt nadere beleidsvorming nog in 2013 plaats. Een beleidsdoorlichting vindt voor
een begrotingsartikel eens in de vier tot zeven jaar plaats (Regeling Periodiek Evaluatieonderzoek
2012). Voor dit onderwerp zal het dus tussen 2017 en 2020 plaatsvinden.
Voor artikel 5.3 is de beleidsdoorlichting in 2011 afgerond. Dit was toen als onderdeel van de
beleidsdoorlichting “Beleidskader consulaire dienstverlening”. Door de splitsing van de begrotingen is
dit onderwerp ook gesplitst over de twee begrotingen. Dit onderwerp is nog niet geprogrammeerd.
Nr 208
Vraag
Hoe beoordeelt u de effecten van speculatie met voedsel op internationale markten? Welke inzet
pleegt de regering in Europees en internationaal verband om het toezicht op deze markten aan te
scherpen? Welk resultaat heeft dit tot op heden gehad?
Antwoord
Wetenschappelijk bestaat er geen consensus over een (vaak gesuggereerd) negatief effect van het
beleggen in agrarische grondstoffen. Meerdere studies bevestigen dit, waaronder die van het LEI
Wageningen UR.
Europa besteedt speciale aandacht aan de handel in grondstoffenderivaten bij de herschikking van de
Markets in Financial Instruments Directive (MiFID), de richtlijn Marktmisbruik en de European Market
and Infrastructure Regulation (EMIR). De herschikking van MiFID introduceert een verplichting om
(gestandaardiseerde en liquide) derivaten op gereguleerde handelsplatformen te verhandelen. Tevens
wordt voorgesteld een systeem van positielimieten voor grondstoffenderivaten(contracten) in te
voeren en de transparantieverplichtingen bij de handel in derivaten (termijncontracten) uit te breiden,
waardoor de handel in deze financiële instrumenten transparanter wordt. Over de stand van zaken
4
van de MiFID-onderhandelingen is uw Kamer recentelijk geïnformeerd. De Europese veranderingen
worden vaak vergeleken met de Amerikaanse “Dodd-Frank Wall Street Reform and Consumer
Protection Act”. Dit is een brede regeling, waarin onder meer voorschriften met betrekking tot
positielimieten voor grondstoffenderivaten(contracten) zijn ondergebracht.
Er is nog geen onderzoek bekend waaruit blijkt wat de effecten zijn van de (voorgenomen)
maatregelen.
De oplossingsrichting voor de hoge en volatiele prijzen kan gezocht worden in het productiever maken
van duurzame landbouw. Om dit te kunnen bereiken is een wereldwijde investering in de landbouw
nodig, gericht op onderzoek naar duurzame productieverhoging van de productiviteit. Juist in
ontwikkelingslanden zijn nog grote stappen te maken, bijvoorbeeld door betere logistiek en opslag om
verliezen na de oogst te beperken. In het door de G20 uitgebrachte “Action plan on food price
volatility and agriculture” staat de benodigde productieverhoging voorop, met aandacht voor de
uitdagingen die het veranderende klimaat daaraan zal stellen. De aandacht dient daarbij uit te gaan
naar die mensen die hoge voedselprijzen het sterkst treffen, namelijk de mensen in voedsel onzekere
gebieden. Bijvoorbeeld via noodhulpprogramma’s en sociale vangnetten. Het Nederlandse
voedselzekerheidsbeleid steunt programma’s op deze gebieden.
4
Kamerstukken II 2012/13, 21 501-07, nr. 1083, zie in het bijzonder blz. 22 t/m 26.
79

Nr 213
Vraag 213
Welke prioriteiten heeft Nederland bij de vormgeving van een nieuwe WTO-onderhandelingsagenda?
Hoe ziet het internationale krachtenveld er uit met betrekking tot de Nederlandse prioriteiten?
Antwoord
In de aanloop naar de WTO-conferentie te Bali in december a.s. en er wordt hard gewerkt aan
afspraken over handelsfacilitatie en ontwikkelingsaspecten, inclusief op landbouwterrein. Er is in WTO-
kringen nauwelijks gelegenheid geweest om vooruit te blikken naar de periode na Bali, laat staan om
een nieuwe onderhandelingsagenda te verkennen. Nederland heeft eerder thema’s als de zogenaamde
Non Trade Concerns, energie, investeringen en mededinging benoemd als mogelijke onderwerpen van
de toekomst. Om deze op de WTO-agenda te krijgen moet eerst een proces op gang komen waarin
wordt afgetast welke thema’s voor een nieuwe agenda op enig draagvlak kunnen rekenen. Nederland
is voorstander van een besluit te Bali om zo’n proces te beginnen. Tegelijkertijd moet men oppassen
om de onderhandelingen in Bali niet onnodig te verzwaren met discussie over onderwerpen van de
toekomst terwijl in het heden nog wel een akkoord over handelsfacilitatie, en landbouw- en
ontwikkelingselementen moet worden afgerond.
Mogelijke thema’s kunnen worden ontleend aan het (recente) verleden. De inzet van de EU was ruim
twintig jaar geleden om, naast traditionele tariefonderhandelingen, ook modernere onderwerpen als
handel en milieu, handel en arbeid, handelsfacilitatie, investeringen, mededinging en
overheidsopdrachten op de WTO-agenda te krijgen. Alleen handelsfacilitatie is nog onderwerp van
onderhandeling. De andere genoemde thema’s kregen een plaats in de toenemende reeks
afzonderlijke handelsakkoorden. In een nieuwe WTO-agenda zou het streven gericht kunnen zijn op
het terugbrengen naar het multilaterale niveau van dergelijke thema’s, wellicht in een plurilaterale
opzet waarbij niet alle landen mee hoeven te onderhandelen.
De WTO als hoeder van het wereldhandelssysteem draagt bij aan versterking van de internationale
economische rechtsorde. De WTO afspraken scheppen op het gebied van de wereldhandel rechten en
verplichtingen voor de 159 aangesloten landen. Zij kunnen elkaar daar ook op aanspreken via
geschillenbeslechting en Nederland zet zich dan ook in om in de komende jaren de
geschillenbeslechting waar mogelijk verder te versterken. De WTO als onderhandelingsforum heeft het
de laatste jaren moeilijk nu de Doharonde in een impasse zat. Gelukkig is er nu uitzicht op een
deelakkoord handelsfacilitatie met landbouw- en ontwikkelingselementen. Dit akkoord zal bijdragen
aan de geloofwaardigheid van de WTO en zo ook verder het wereldhandelsstelsel en de internationale
economische rechtsorde versterken. Nederland zet zich dan ook constructief in – binnen en buiten de
EU- om dit deelakkoord mogelijk te maken.
Nr 214
Vraag
Kan worden toegelicht wat een ‘realistische invulling van ketenbenadering’ betekent? Op welke wijze
kan dit volgens u bijdragen aan het behouden van draagvlak voor globalisering?
Antwoord
Met een realistische ketenbenadering bedoelt het Kabinet dat wij oog hebben voor de mogelijke voor-
en nadelen van internationale productie- en handelsketens. Wij zien grote voordelen in het deelnemen
aan de internationale productie- en handelsketen. Dat komt doordat iedere schakel (ieder land)
specialismes kent, waarin het zich onderscheidt van andere landen. De mondiale productieketen zorgt
ervoor dat landen zich kunnen toeleggen op hun specifieke kwaliteiten. Zo ontstaat er een efficiënte
internationale verdeling van de productie. Dit concept heeft zich over de tijd bewezen voor Nederland
en andere landen wereldwijd.
81

Nr 216
Vraag
De begroting meldt dat in 2014 de ‘verantwoorde afbouw van de programma’s voor basisonderwijs
wordt voortgezet’. Kunt u de Kamer meer in detail informeren over de stand van zaken per
(voormalig) partnerland waar Nederland zich uit de onderwijssector terugtrekt? Welke vervangende
donoren zijn gevonden en welke commitments zijn zij voor hoelang aangegaan? In hoeverre zijn de
desbetreffende landen erin geslaagd om met extra eigen financiële middelen het eigen onderwijs te
financieren in de komende jaren, en daarmee het gat op te vullen dat ontstaat door zich
terugtrekkende donoren?
Antwoord
De afbouw van de Nederlandse onderwijsprogramma’s ligt, over het geheel genomen, op koers. Er zijn
duidelijke verschillen tussen landen wat betreft vervangende donorbijdragen en extra financiële
middelen vanuit de eigen begroting:
 Zambia: Het VK draagt USD 60 miljoen en het Global Partnership for Education (GPE) USD 35
miljoen bij. De Zambiaanse overheid heeft in de periode 2011-2013 ongeveer 18% van haar eigen
begroting aan onderwijs besteed.
 Burkina Faso: Luxemburg heeft voor 2014-2015 EUR 15 miljoen beschikbaar gesteld voor
onderwijs en het GPE een aanvullende USD 78,2 miljoen. De overheid van Burkina Faso heeft haar
eigen budget voor onderwijs verhoogd van 17,5% in 2011 tot 19,9% in 2013.
 Bolivia: De Inter-Amerikaanse Ontwikkelingsbank gaat investeren in technisch onderwijs. Bolivia
komt als middeninkomens land niet in aanmerking voor GPE-financiering. De Boliviaanse overheid
heeft aangekondigd de eigen bijdrage aan onderwijs te willen verhogen.
 Pakistan: Financiering uit het GPE staat voor 2014 gepland voor zowel de provincie Sindh (USD 66
miljoen) als Baluchistan (USD 34 miljoen). Via het UNICEF-programma Peacebuilding and
Education draagt Nederland bij aan het speerpunt veiligheid & rechtsorde.
 Bangladesh: Nederlandse basisonderwijsactiviteiten worden in Bangladesh omgebouwd ten
behoeve van de speerpunten SRGR, water en voedselzekerheid, waarbij vooral het hoger
onderwijsprogramma NICHE een belangrijke rol zal vervullen. Financiering uit het GPE staat voor
2014 gepland (USD 100 miljoen).
 Jemen: Nederlandse basisonderwijsactiviteiten worden in nauwe afstemming met het NICHE-
programma omgebouwd ten behoeve van capaciteitsontwikkeling (speerpunt water). Via het
UNICEF-programma Peacebuilding and Education wordt bijgedragen aan het speerpunt veiligheid
& rechtsorde. Het GPE draagt USD 82,2 miljoen bij. De bijdrage aan onderwijs vanuit de eigen
overheidsbegroting laat een lichte stijging zien van 16.1% in 2012 naar 17% in 2014.
 Mali: De ontwikkelingen in Mali hebben geleid tot een aanpassing van de Nederlandse
afbouwstrategie, die naar verwachting eind 2014 gerealiseerd zal zijn. Het GPE heeft in 2013 een
urgentieprogramma goedgekeurd van USD 42 miljoen.
 Uganda: Het GPE is voornemens USD 100 miljoen bij te dragen (nog goed te keuren door GPE
Board). Daarnaast heeft USAID de steun aan de onderwijssector opgevoerd. Met activiteiten op
het terrein van lager beroepsonderwijs draagt Nederland bij aan het speerpunt voedselzekerheid.
Via het UNICEF-programma Peacebuilding and Education wordt bijgedragen aan aan het speerpunt
veiligheid & rechtsorde. De bijdrage uit de eigen overheidsbegroting laat een daling zien van
16,8% in 2011 naar 14,6% in 2013.
 Indonesië: De Nederlandse programma’s voor hoger onderwijs (NICHE, NFP en STUNED)
ondersteunen de speerpunten water, voedselzekerheid en veiligheid & stabiliteit. Indonesië komt
als midden-inkomensland niet in aanmerking voor GPE financiering. De bijdrage uit de eigen
overheidsbegroting laat een daling zien van 21,1% in 2009 naar 15,2% in 2011.
83

Nr 219
Vraag
Op welke wijze wordt uitvoering gegeven aan de motie-Van der Staaij c.s. (TK 33 625 nr. 27) en uw
reactie daarop in het debat over de beleidsnota ‘Wat de wereld verdient’ met betrekking tot het
ondersteunen van lager beroepsonderwijs ten behoeve van de speerpunten? Welke bedragen zijn via
MFS-2, Learn4Work en de bilaterale ambassadeprogramma’s in de jaren 2014 en 2015 beschikbaar
voor ondersteuning van lager beroepsonderwijs? Zijn er naast deze drie sporen nog andere manieren
waarop u het lager beroepsonderwijs ondersteunt? Welke middelen zijn beschikbaar voor de jaren
2016 en 2017?
Antwoord
Alle in uitvoering zijnde en met Nederlandse ontwikkelingsgelden gefinancierde activiteiten sinds
januari 2012 zijn geanalyseerd op een mogelijke bijdrage die zij leveren aan ondersteuning van lager
beroepsonderwijs binnen de speerpunten. Deze analyse heeft een totaal van ruim 80 activiteiten
opgeleverd die geheel of gedeeltelijk bijdragen aan ondersteuning van lager beroepsonderwijs.
Hiermee is in 2012 een bedrag van € 99 miljoen en in 2013 van € 93 miljoen gemoeid. In de toekomst
zullen ook nieuwe activiteiten geanalyseerd worden, zodat jaarlijks een up-to-date overzicht gegeven
kan worden van de ondersteuning aan lager beroepsonderwijs ten behoeve van de speerpunten.
Voor de ondersteuning van lager beroepsonderwijs via MFS-2, Learn4Work en de bilaterale
ambassadeprogramma’s is in 2014 € 53 miljoen euro beschikbaar. Naast deze sporen wordt het lager
beroepsonderwijs ten behoeve van de speerpunten ondersteund uit een aantal centraal gefinancierde
programma’s. Binnen deze programma’s is steun aan het lager beroepsonderwijs een van de
componenten. Een voorbeeld hiervan is het NICHE (Netherlands Initiative for Capacity development in
Higher Education)- programma. Dit programma is een instrument voor capaciteitsopbouw van
instellingen voor beroepsonderwijs in onze partnerlanden, dat via samenwerking met Nederlandse
(kennis)instellingen en inzet van Nederlandse expertise ons OS-beleid ondersteunt. Voor wat betreft
de specificatie voor de jaren 2015 e.v. wil ik u wijzen op de toelichting die hierover gegeven is in de
leeswijzer van de begroting. In de begroting zijn alleen de instrumenten voor het lopende
begrotingsjaar opgenomen. In een aantal gevallen zijn de instrumenten nog niet bekend omdat de
programma’s na het verschijnen van de begroting worden gestart. Dan wordt pas duidelijk via welk
instrument de financiering plaats vindt en hoeveel hiervan naar lager beroepsonderwijs gaat.
Nr 220
Vraag
Sinds 2012 vraagt de OESO-DAC aan de lidstaten om het aandeel te rapporteren van de hulp aan
post-secundair onderwijs dat besteed wordt aan beurzen en toegerekende studiekosten (kosten die
gemaakt worden door onderwijsinstellingen in het donorland zelf wanneer het studenten uit
ontwikkelingslanden ontvangt), en dus niet rechtstreeks ten goede komt aan het post-secundair
onderwijs in ontwikkelingslanden. Kunt u de kamer feitelijke informatie verschaffen over dit aandeel in
de jaren 2012, 2013 en 2014? Hoe scoort Nederland op dit punt in vergelijking met andere Europese
landen? (EFA Global Monitoring Report 2012, ‘Youth and Skills. Putting Education to Work’, p.20-21).
Antwoord
Als onderdeel van de jaarlijkse rapportage aan OESO-DAC rapporteert Nederland alleen de uit ODA
gefinancierde beurzen (o.a. NFP-beurzen). Er wordt niet gerapporteerd over de toegerekende
studiekosten, aangezien studenten die op andere wijze dan met een NFP beurs in Nederland studeren
deze kosten doorgaans zelf dragen. Toerekening van deze kosten aan ODA zou dan ook niet juist zijn.
In 2012 heeft Nederland € 72,5 miljoen uitgegeven aan beurzen. Voor 2013 staat een bedrag van €
40 miljoen en voor 2014 van € 39 miljoen begroot. Een vergelijking met andere Europese landen voor
deze jaren is nog niet mogelijk aangezien de laatste cijfers van de OESO-DAC betrekking hebben op
de 2011 rapportage. De gegevens uit 2011 laten echter zien dat Nederland ongeveer 1% van het
totale ODA budget uitgaf aan beurzen/toegerekende studiekosten, tegenover het Verenigd Koninkrijk
0,1%, Zweden 0,8%, Noorwegen 1,2%, Duitsland 7,1% en Frankrijk 7,7%.
85

Nr 225
Vraag
Welke instrumenten, tools heeft het kabinet om MVO beleid te stimuleren?
Antwoord
Het kabinet zet in op vier pijlers om bedrijven te stimuleren verantwoord te ondernemen in het
buitenland: voorlichting, sector risico analyse, transparantie en toezicht op naleving van OESO-
richtlijnen. De kern is dat bedrijven verantwoordelijk zijn een degelijke due diligence toe te passen op
risico’s in de keten en daarmee de impact van hun bedrijfsvoering op mens en milieu helder te
krijgen. Voor verbeteringen is vaak samenwerking met overheden, internationale organisaties, ngo’s
en vakbonden nodig. De rol die de overheid hier bij kan spelen is verder toegelicht in de beleidsbrief
‘MVO loont’ (KST 26485-164). Concrete voorbeelden van ondersteuningsinstrumenten voor bedrijven
zijn voorlichting over toepassing van OESO-richtlijnen, het MKB-koplopersprogramma van MVO
Nederland, IMVO Vouchers voor MKB, de MVO-risicochecker die risico’s aangeeft per land en product,
instrumenten om ISO 26000 te gebruiken, seminars en voorlichting van AgentschapNL en inzet van
lokale expertise en het netwerk van ambassades.
Nr 226
Vraag
Hoe krijgt IMVO concreet aandacht in strategische economische missies? Organiseert u ook
economische missies die zich enkel en alleen richten op MVO niche in de markt?
Antwoord
De economische missies zijn gericht op ondersteunen bedrijven bij handel en investeringen. Hieronder
valt ook ondersteuning bij het bereiken van duurzaamheidsdoelen en bij het in de markt zetten van
duurzame technologie. MVO is een standaard onderdeel van het missieprogramma. Doel hierbij is
vergroten van de kennis over MVO in het land van bestemming bij de deelnemers en samenwerken
aan oplossingen voor MVO zaken die daar spelen. De missiedeelnemers krijgen in de voorbereiding op
de reis een presentatie over MVO, ook door NGO experts, en een MVO informatiepakket met
factsheets over de maatschappelijke risico’s die samenhangen met zaken doen in het betreffende
land, de OESO Richtlijnen, due diligence en ketenverantwoordelijkheid.
De MVO relevante onderwerpen in het missieprogramma variëren per land. Zo sprak de minister voor
Buitenlandse Handel en Ontwikkelingssamenwerking in India samen met de organisatie Women on
Wings voor een groep Indiase studentes over vrouwelijk ondernemerschap. In Brazilië wisselden
Braziliaanse en Nederlandse bedrijven en maatschappelijke organisaties ervaringen uit over duurzame
bedrijfsmodellen. Bij missies naar ontwikkelingslanden, zoals het bezoek aan Kenia eind oktober,
komen zaken aan bod als overdracht van vaardigheden en technologie, en versterking van lokale
economische activiteiten. Bij bedrijfsbezoeken op locatie staat de manier waarop het bedrijf in de
praktijk invulling geeft aan hun MVO beleid standaard op de agenda.
87

Nr 229
Vraag
Kan worden toegelicht wat de herziening van het beleid op Holland Branding (van vorm naar inhoud)
in de praktijk gaat betekenen?
Antwoord
Het doel is de strategie die ten grondslag aan (economische) Holland Branding beter, eenduidiger uit
te voeren. In de nieuwe strategie zal een heldere overkoepelende boodschap gedefinieerd zijn waar
Nederland voor wil staan. Deze merkpropositie voor het Holland Brand dient niet alleen als een stevig
fundament, maar moet ook richting geven aan de activiteiten en iedereen helpen die zich bezig houdt
met Holland Branding om de juiste keuzes te maken. De centrale boodschap moet bouwen op wat ons
sterk maakt als land en onderscheidt van andere landen.
Nr 230
Vraag
Op welke wijze zal er worden ingezet op het ondersteunen van bedrijven om hun
ketenverantwoordelijkheid vorm te geven gezamenlijk met de lokale overheid en maatschappelijke
organisaties? Welke maatregelen worden hiertoe genomen? Op welke manier wordt de inzet 'sterker'?
Antwoord
Het kabinet werkt samen met bedrijven om hun ketenverantwoordelijkheid vorm te geven in publiek-
private partnerschappen zoals het Initiatief Duurzame Handel (IDH) en het Farmer Support
Programma (Solidaridad). Daarin wordt samengewerkt met maatschappelijke organisaties, lokale
overheden en andere ketenspelers. Verder zullen bedrijven sectorgewijs worden geholpen bij het in
beeld krijgen van de MVO risico’s die in hun ketens spelen via een Sector Risico Analyse (zie ook het
antwoord op de vragen 124, 125, 134, 135 en 137 over het MVO Sector Risico Project). Met een
aantal te selecteren prioritaire sectoren zal de overheid in gesprek gaan over MVO convenanten.
Daarnaast worden bedrijven ondersteund met IMVO vouchers van MVO Nederland en met financiering
vanuit het DGGF. Deze inzet wordt verder ondersteund door het postennetwerk en economische
diplomatie. Een nieuw initiatief waarin het kabinet de samenwerking tussen bedrijven,
maatschappelijke organisaties en lokale overheden ondersteunt is de Tropical Forest Alliance 2020, die
zich richt op het reduceren van ontbossing als gevolg van de productie van landbouwgrondstoffen.
Nr 232
Vraag
Het bedrag dat vanuit het fonds beschikbaar wordt gesteld aan intermediairs is aan een maximum
gebonden en bedraagt nooit meer dan 10% van het totaal beschikbare investeringskapitaal voor dit
onderdeel". Het is onduidelijk of dit nu betekent dat alle intermediairs tezamen niet meer dan 10%
van het totaal bedrag kunnen krijgen of dat dit betekent dat er minimaal 10 intermediairs moeten zijn
en dat het dus individueel geldt?
Antwoord:
Nee, niet alle intermediairs tezamen maar de intermediairs afzonderlijk kunnen niet meer dan 10%
van het totaal bedrag krijgen. Dit betekent dat er minimaal 10 verschillende intermediairs aanvragen
van onderdeel 2 toegewezen krijgen, maar het kan dus ook meer zijn.
89

Nr 236, 239
Vraag 236
Wat zijn de bezuinigingen op de geplande bilaterale ODA-uitgaven in Indonesië voor de jaren 2013,
2014, 2015, 2016?
Vraag 239
In welk tempo wordt de overgangsrelatie van hulp naar handel uitgevoerd in het overgangsland
Indonesië? Wanneer stopt de hulprelatie met Indonesië?
Antwoord
Zoals in de nota Wat de wereld verdient staat aangegeven, wordt de hulprelatie met enkele landen
waaronder Indonesië, al in de komende jaren uitgefaseerd. De definitieve toekenning van de
budgetten 2014-2017 vindt pas plaats na goedkeuring van de meerjarige strategische plannen die dit
najaar door de ambassades zijn ingediend. Verwerking van de goedgekeurde budgetten vindt plaats in
de komende Voorjaarsnota.
Op dit moment wordt de strategie voor de periode tot 2017 bepaald. Op termijn zal de hulprelatie zijn
afgebouwd, maar zorgvuldigheid is hierbij vereist. In de periode tot 2017 zal verder worden besloten
over de afbouw van de hulprelatie.
Nr 237
Vraag
Aan welke dierenwelzijnseisen moeten exporteurs voldoen om in aanmerking te komen voor het
instrument Starters International Business (SIB)?
Antwoord
De regeling Starters International Business biedt midden- en kleinbedrijven een coaching traject dat
hen in drie stappen naar besluitvorming over een internationale aanpak begeleidt. Met een adviseur
worden de exportmogelijkheden van een bedrijf onderzocht. Samen wordt een actieplan opgesteld. De
regeling Starters International Business geeft dus geen financiële bijdrage voor de uitvoering van
acties, maar het traject geeft het midden- en kleinbedrijf inzicht in de kansen in het buitenland en wat
nodig is om daar succesvol te worden.
Deelnemende bedrijven dienen een verklaring te ondertekenen dat de activiteiten worden uitgevoerd
in overeenstemming met de richtlijnen van Maatschappelijk Verantwoord Ondernemen (OESO) en met
de verklaring Fundamentele Beginselen en Rechten op het werk (ILO). Daarnaast ondersteunt de
overheid geen export van materiaal wat in Nederland en de Europese Unie verboden is. Op deze
manier worden impliciet de Nederlandse en Europese dierenwelzijnseisen gewogen. Overigens hebben
er tot nu toe geen bedrijven uit de veehouderijsector gebruik gemaakt van SIB.
91

Vraag 245
Hoeveel budget is er in 2014 en 2015 gereserveerd om smallholder farmers in staat te stellen om over
te gaan naar subsistence farming?
Antwoord
Het is niet de bedoeling om smallholder farmers in staat te stellen over te gaan naar subsistence
farming. Het doel is juist het omgekeerde, i.e. de overgang van subsistence farming naar productie
voor de markt eenvoudiger maken. Alle programma’s op het gebied van voedselzekerheid dragen hier
direct of indirect aan bij. Het volledige budget voor voedselzekerheid – in 2014 is dit EUR 307 miljoen
en in 2015 EUR 321 miljoen – komt derhalve direct of indirect ten goede aan smallholder farmers.
Boerinnen zijn nadrukkelijk doelgroep in deze programma’s. Niet alleen vanuit het streven naar
gendergelijkheid, maar ook omdat het smart economics is. Als vrouwen dezelfde toegang krijgen tot
landbouwproductiemiddelen als mannen, dan zal de honger in de wereld met 12-17% dalen, aldus de
FAO. Daarom is bijvoorbeeld in Mozambique het aandeel vrouwen in het Land Fund programma het
afgelopen jaar van 20 naar 40% toegenomen. In Bangladesh was het aandeel van vrouwen in het
Char Development and Settlement Project (CDSP) eind 2012 bijna 50%. In het Farmers Fighting
Poverty programma van Agriterra is dit 44% en het aandeel vrouwen dat profiteert van het 2Scale
programma bedraagt 40%.
Omdat smallholder farmers kleine gezinsbedrijven zijn, kan het gebeuren dat kinderen soms
meewerken. De inzet is echter om de gezinnen aan voldoende inkomen te helpen om de kinderen naar
school te laten gaan.
Voedselveiligheid maakt deel uit van voedselzekerheid, zoals aandacht voor goede opslag en gebruik
van pesticiden en chemicaliën, hygiëne bij de voedselverwerking, enz.
Nr 242
Vraag
Kunt u voor subartikel 1.3 aangeven ten koste van welke activiteiten en programma's op het gebied
van duurzame handel en investeringen de bezuiniging van € 135 miljoen wordt ingevuld?
Antwoord
Een aantal voorgenomen committeringen op het gebied van duurzame handel en investeringen wordt
niet of later aangegaan. Hierbij kan in de eerste plaats gedacht worden aan het Infrastructure
Develoment Fund (IDF), dat wordt beheer door FMO. Maar ook bij bedrijfsleveninstrumenten als het
Private Sector Investment programma (PSI) van AgentschapNL en het Fonds Opkomende
Markten/onderdeel ontwikkelingslanden (FOM/OS) worden middelen vrijgespeeld als gevolg van de
stroomlijning van het bedrijfsleveninstrumentarium.
Nr 243
Vraag
Waarom is ervoor gekozen om de dalen van het budget voor verbetering ondernemersklimaat vooral
door te voeren in Burundi, Mali en Rwanda?
Antwoord
De programma’s gericht versterking van het ondernemingsklimaat in deze landen liggen heel sterk op
het terrein van voedselzekerheid. De financiering komt daarom nu voor rekening van het
begrotingsartikel voor voedselzekerheid.
93

Nr 249
Vraag
Welke definitie van waterbeheer wordt gehanteerd? Heeft het thema milieu een rol binnen
waterbeheer?
Antwoord
Het kabinet hanteert de internationaal geaccepteerde definitie van het Global Water Partnership:
“Geïntegreerd waterbeheer is een proces dat gecoördineerde ontwikkeling en beheer bevordert van
water, land en daaraan gerelateerde natuurlijke hulpbronnen met het oog op het maximaliseren van
economisch en sociaal welzijn, rekening houdend met evenredige verdeling en zonder de
duurzaamheid van vitale ecosystemen en het milieu te compromitteren”.
Ja, het thema milieu heeft dus een rol binnen waterbeheer.
Nr 250, 251
Vraag 250
Door klimaatfinanciering te integreren binnen de speerpunten voedselzekerheid en water, is niet meer
helder hoeveel klimaatfinanciering wordt uitgegeven aan mitigatie en hoeveel aan adaptatie. Dit blijkt
ook niet uit de tabel over klimaatfinanciering uit bijlage 8 bij de begroting. Kunt u daar een overzicht
van geven?
Vraag 251
In de Kamerbrief over de Nederlandse inzet klimaatconferentie Warschau van 26 september 2013
geeft de staatssecretaris voor Infrastructuur en Milieu aan dat Nederland voornemens is om
klimaatfinanciering in 2014 minimaal op het gemiddeld niveau van de “fast start finance” periode
(2010 – 2012) te handhaven. Dat komt neer op zo’n 100 miljoen euro. In welke onderdelen van de
begroting is dat terug te vinden? Kan hier ook weer aangegeven worden hoeveel wordt besteedt aan
mitigatie en hoeveel aan adaptatie.
Antwoord
In 2014 wil Nederland EUR 340 mln. aan klimaatuitgaven realiseren. In de bijlage bij de HGIS nota is
een tabel opgenomen met een uitsplitsing naar begrotingsartikel (p.37). Deze tabel geeft inderdaad
geen uitsplitsing naar mitigatie en adaptatie uitgaven. Nederland streeft naar een goede balans tussen
adaptatie en mitigatie. De rapportage over klimaat vindt plaats op basis van geïmplementeerde
projecten. Het kabinet kan daardoor pas achteraf cijfers geven over de exacte verdeling.
Nr 252
Vraag
De private sector wordt betrokken bij klimaatfinanciering in verband met het behalen van
meervoudige winst. De regering en ook de Kamer hebben aangegeven dat 50 % van de
klimaatfinanciering uit de private sector zal komen. Gaat het hierbij om de 100 miljoen die jaarlijks
aan klimaatfinanciering wordt uitgegeven?
Antwoord
Nee. Het gaat hier om de inzet van het kabinet om de private sector in de komende jaren meer te
betrekken bij klimaatfinanciering. De acties die ik daarvoor zal ondernemen heb ik opgenomen in het
actieplan dat uw Kamer naar aanleiding van de motie Sjoerdsma (33625, nr 8) zal toegaan.
95

(bedragen in 2013 in mln. EUR)
Bijdragenovereenkomsten Landenprogramma’s waterbeheer 70,1
Landenprogramma’s drinkwater en sanitatie 52,1
Subsidies waarvan Fonds Duurzaam Water 9,0
Bijdragen (inter)nationale waarvan:
Organisaties Stroomgebiedbeheer via Wereldbank 8,3
UNICEF/WAS 22,1
ICRAF 6,4
Nr 257
Vraag
Kunt u aangeven of hygiëne promotie onderdeel uitmaakt binnen water en sanitatie en of er middelen
beschikbaar worden gesteld voor hygiënediensten?
Antwoord
Hygiëne promotie is onderdeel van door BZ gefinancierde water en sanitatieprogramma’s. Doordat in
de meeste programma’s de huishoudens zelf investeren in de voorzieningen is het aandeel van de
middelen dat aan hygiëne promotie besteed wordt relatief groot. Dit kan oplopen tot 80%. Er zijn ook
programma’s waar wel voorzieningen worden gefinancierd uit het programma. Bij het football for
WASH programma bijvoorbeeld worden toiletten op scholen gebouwd. In dit geval wordt ongeveer
10% van het budget besteed aan hygiëne promotie via de KNVB world coaches.
Nr 258
Vraag
Hoe komt het dat de bedragen voor punt 2.3 na 2014 weer omhoog gaan, terwijl het hier geen
speerpunt van het Nederlandse OS beleid betreft?
Antwoord
Het budget voor artikel 2.3 stijgt na 2014 doordat er middelen voor klimaat zijn vrijgemaakt.
Nr 260
Vraag
Wat is de inbreng van Nederland bij de High Level Meeting van de OESO-DAC in december, met
betrekking tot de modernisering van de ODA Criteria? Welke landen ziet Nederland als gelijkgestemd
binnen de OESO-DAC op deze positie? Is het mogelijk delen van het DGGF het label klimaat te geven?
Zo ja, hoe is dit mogelijk en is de regering van plan dit ook te gaan doen?
Antwoord
De Nederlandse inbreng bij de OESO-DAC (en ook te zijner tijd in de eerstvolgende High Level Meeting
eind 2014) zal in belangrijke mate gebaseerd zijn op het rapport van het Interdepartementaal
Beleidsonderzoek ‘Naar een nieuwe definitie van ontwikkelingssamenwerking: Beschouwingen over
ODA’ en de reactie van het Kabinet daarop.
97

Nr 263
Vraag
Kunt u voor subartikel 2.2 aangeven ten koste van welke activiteiten en programma’s op het gebied
van waterbeheer, drinkwater en sanitatie de taakstelling van EUR 65 miljoen wordt ingevuld?
Antwoord
Het rurale water en sanitatie programma van de African Development Bank wordt afgebouwd. De
drinkwaterdoelstelling zoals die in ‘Wat de Wereld verdient’ is opgenomen wordt gehandhaafd maar
zal pas in 2018 in plaats van 2015 worden gehaald. Verder wordt een aantal multilaterale
programma’s getemporiseerd en komt op het gebied van waterbeheer één van de zeven
stroomgebieden te vervallen.
Nr 264
Vraag
Wordt een integrale benadering van watermanagement en milieu ook toegepast op de rurale
gebieden? Zo ja hoe dan en zo nee, waarom niet?
Antwoord
Ja.
Het voedsel- en waterzekerheidsprogramma in de Sahel en de Hoorn van Afrika, uitgevoerd door de
International Council for Research in Agro Forestry (ICRAF), is hiervan een goed voorbeeld. Het
programma richt zich onder andere op de regeneratie van gedegradeerde gronden. Honderdduizenden
boeren worden via het programma gestimuleerd en in staat gesteld om maatregelen te nemen die de
erosie bestrijden, bodemvruchtbaarheid vergroten, neerslag vasthouden en snelle afstroming ervan
verminderen. Dit programma illustreert de geïntegreerde benadering van waterbeheer die het kabinet
hanteert (zie vraag 249).
Nr 265
Vraag
Kunt u voor subartikel 2.3 aangeven ten koste van welke activiteiten en programma's op het gebied
van “duurzaam gebruik natuurlijke hulpbronnen, tegengaan van klimaatverandering en vergrote
weerbaarheid van de bevolking tegen onafwendbare klimaatverandering” de taakstelling van € 100
miljoen wordt ingevuld?
Antwoord
In 2014 zijn alle bilaterale milieuprogramma’s uitgefaseerd (Bolivia, Guatemala, Colombia, Senegal,
Ghana, Mongolië). De bijdragen aan organisaties op het gebied van internationaal milieubeleid
(waaronder UNDP, International Tropical Timber Organisation, de Nederlandse Organisatie voor
Wetenschappelijk Onderzoek en de Wereldbank) krijgen geen vervolgfinanciering en lopen af in 2014
en 2015. Tevens is besloten niet bij te dragen aan de Forest and Farm Facility van de FAO en het
Forest Investment Programme (FIP) van de Wereldbank. Het betalingsritme voor de bijdrage aan het
Global Environment Fund is aangepast.
99

2013 2014 2015 2016 2017
Overgangslanden 52,6 38,4 45,2 41,3 36,2
Hulplanden 3,5 3,9 3,5 4,0 4,0
56,1 42,3 48,7 45,3 40,2
De programma’s in hulplanden hebben vooral betrekking op waterbeheerprogramma’s. Naast
decentrale programma’s in Jemen en de Palestijnse Gebieden worden centraal beheerde drinkwater en
sanitatieprogramma’s in Afrika uitgevoerd.
Nr 269
Vraag
Op welke hervormingen doelt u in de zin ‘bevorderen dat vrouwen de ruimte krijgen om een kracht
voor hervormingen te zijn’ en hoe gaat u deze ruimte concreet vergroten?
Antwoord
Het kabinet doelt bijvoorbeeld op aandacht voor gender bij de inzet op het gebied van
klimaatverandering, onder andere door de discussie over gender en klimaatacties te entameren in de
board van het Groene Klimaatfonds. Zo leidt toegang tot energie vaak tot een verbetering van de
positie van vrouwen en meisjes doordat niet meer binnenshuis gekookt hoeft te worden of het
brandhout daarvoor hoeft te worden verzameld.
Nr 270, 293, 294 en 298
Vraag 270
Waarom heeft u ervoor gekozen om geen aparte aandacht te schenken voor gender middels een apart
genderbudget?
Vraag 293
Kunt u aangeven, gezien het feit dat vrouwenrechten volgens de Beleidsnota ‘Wat de wereld verdient’
zijn ontzien bij de invulling van de taakstelling van € 750 miljoen voor 2014, waarom er een daling te
zien is van het budget in 2014 voor artikel 3.2 “gelijke rechten en kansen voor vrouwen” ten opzichte
van het jaar 2013?
Vraag 294
Kunt u aangeven waaruit de daling voor 2014 ten opzichte van 2013 in het budget voor subartikel 3.2
“gelijke rechten en kansen voor vrouwen” is opgebouwd?
Vraag 298
In de Nota “Wat de wereld verdient” worden vrouwenrechten en SRGR uitgesloten van bezuinigingen.
Waarom wordt er in de begroting voor 2014 wel gekort op deze doelstellingen?
Antwoord
Het kabinet heeft vrouwenrechten en SRGR ontzien bij de bezuinigingen.
Artikel 3.2 betreft gender, in de zin van gelijke rechten en kansen voor vrouwen.
Er is tussen 2013 en 2014 geen sprake van een budgetdaling voor vrouwenrechten.
101

Nr 276, 282, 283
Vraag 276
Beleidsartikel 3.1 wordt uitgesplitst volgens de onderverdeling bijdrageovereenkomst, subsidies,
bijdragen internationale organisaties. Hieruit blijkt dat de bijdrage aan landenprogramma’s voor SRGR
inclusief Hiv/Aids daalt met EUR 14,4 miljoen ten opzichte van het jaar 2013. Echter deze verlaging is
niet terug te vinden in de gespecificeerde landenbudgetten zoals genoemd in de HGIS-nota voor het
jaar 2014 (p. 29-31). Kunt u toelichten hoe de daling in de landenprogramma’s voor SRGR inclusief
Hiv/Aids tot stand is gekomen en hoe dit totaalbedrag van EUR 82,5 miljoen is gekomen?
Vraag 282
Waarom is het budget voor SRGR en een halt aan de verspreiding van Hiv/Aids bilateraal voor 2014
gedaald van de raming 2013 van EUR 96,98 miljoen naar de huidige raming van EUR 82,54 miljoen
voor de landenprogramma’s SRGR voor 2014?
Vraag 283
Kan in tabelvorm aangegeven worden of er- ten opzichte van voorgaande jaren- meer, minder of
dezelfde juridische en overige verplichtingen vaststaan op deze landenprogramma’s?
Antwoord
De wijziging in het landenbudget voor 2014 is deels het gevolg van een politiek opgelegde korting op
het landenbudget voor Ghana. Dit als gevolg van het feit dat dit land geen medewerking verleende
aan terugkeer van asielzoekers. Daarnaast bleek voor enkele landen een lagere financieringsbehoefte
te bestaan.
Het totaalbedrag van EUR 82,5 miljoen is een optelsom van de geplande ODA-uitgaven in
partnerlanden (zoals opgenomen in HGIS-nota bijlage 5a), de inzet op het regionale Hiv/Aids
programma in Zuidelijk Afrika en de SRGR-budget voor de exitlanden (ongespecificeerd in bijlage 5b).
Met betrekking tot het verplichtingenniveau (juridisch en overig) geldt dat dit door de jaren heen
stabiel op vrijwel 100% ligt. Gezien deze constante is geen tabel opgesteld.
Nr 277
Vraag
Waarom ontvangen (inter)nationale organisaties het grootste aandeel (63,4%) van de begroting voor
Seksuele en reproductieve gezondheid en rechten voor iedereen en een halt aan de verspreiding van
Hiv/Aids?
Antwoord
In de nota ‘Wat de Wereld Verdient’ geef het kabinet aan niet vooraf te sturen op de verdeling van
middelen over financieringskanalen. Partners worden gekozen omdat ze effectief en efficiënt opereren,
niet omdat ze tot een bepaald kanaal behoren. Conform de brief aan de Tweede Kamer over de
scorecards van internationale organisaties van 4 juli jl. (kenmerk 32605 nr. 17) bieden multilaterale
organisaties, en internationale fondsen voordelen in reikwijdte, ownership door partnerlanden en
lagere beheerslast.
103

Voorbeelden van UNICEF’s inzet voor SRGR zijn de integratie van seksuele voorlichting in life skills
training in het basisonderwijs; in samenwerking met het mondiale partnerschap GAVI, de toegang
vergroten tot kindervaccinaties, het HPV voor adolescenten ter voorkoming van
baarmoederhalskanker en het tetanus vaccin voor zwangere vrouwen; de toegang vergroten tot
medicatie ter voorkoming van de overdracht van HIV/Aids van moeder- op kind. UNICEF richt zich op
het bereiken van de meest kwetsbaren, ook adolescenten, en spreekt landen aan op het respecteren
van kinderrechten, waaronder het voorkomen van kindhuwelijken.
Nr 281
Vraag
Zijn er (inter)nationale organisaties en/of programma’s die gekort zijn door de toevoeging van UNICEF
aan de lijst van (inter)nationale organisaties voor beleidsartikel 3.1?
Antwoord
Nee, er zijn geen organisaties en programma’s gekort door de toevoeging van UNICEF aan de lijst van
internationale organisaties.
Nr 286
Vraag
De bijdragen voor internationale NGO’s zoals PSI, IPPF, IPAS onder beleidsartikel 3.1 die in 2013 nog
EUR 7,5 miljoen bedroeg is niet meer terug te vinden in de begroting voor 2014. Waarom is ervoor
gekozen deze internationale organisaties niet meer te financieren?
Antwoord
Nederland continueert de financiële steun aan internationale NGO’s zoals PSI, IPPF en IPAS in 2014.
Zoals in de leeswijzer is aangegeven worden alleen de financiële instrumenten die meer dan 3 procent
van het artikelonderdeel uitmaken, opgenomen in de financiële tabel om de leesbaarheid te
waarborgen.
Nr 287 en 288
Vraag 287
Welk deel van de uitgaven ten laste van artikel 3.1 (Seksuele en reproductieve gezondheid en rechten
voor iedereen en een halt aan de verspreiding van Hiv/Aids) in de jaren 2013-2018 is juridisch
verplicht.
Vraag 288
Waarvoor en welk deel is geraamd voor de (vrijwillige) bijdragen aan World Health Organisation
(WHO), UNAIDS, United Population Fund (UNFPA), Global Fund to fight Aids, Tuberculosis and Malaria
(GFATM) en Global Program to Enhance Reproductive Health (GPERHCS)?
Antwoord
Voor 2013 liggen alle verplichtingen vast. De stand van zaken op 1 januari 2014 is dat 78% van de
geplande uitgave juridisch en beleidsmatig verplicht is. De nog niet verplichte ruimte zal worden
ingezet voor de vrijwillige bijdragen voor UNFPA en UNAIDS. De geraamde bedragen vindt u terug in
de tabel op pagina 40 en 41 van de begroting.
105

Nr 295
Vraag
Als u stelt dat u meer respect wil voor SRGR voor groepen aan wie deze rechten worden onthouden.
Vallen hier ook mensen met een handicap onder? Hoe ziet het inclusief SRGR-beleid er uit?
Antwoord
Het SRGR-beleid is gebaseerd op mensenrechten. Het universele recht op seksuele en reproductieve
gezondheid is inclusief en geldt ook voor mensen met een handicap. Diverse SRGR-programma’s
richten zich op inclusief beleid en besteden expliciet aandacht aan mensen met een beperking. Zo
voeren de Unite for Body Rights Alliantie en International Planned Parenthood Federation (IPPF)
programma’s uit die zich richten op seksuele voorlichting voor mensen met een beperking. Ook door
Nederland ondersteunde VN organisaties als UNFPA en WHO besteden aandacht aan toegang van
gehandicapten tot gezondheidsdiensten, inclusief SRGR. In Sierra Leone hebben de partners van de
Child Rights Alliantie met hun lobby bereikt dat aanbevelingen voor het tegengaan van seksueel
misbruik van gehandicapten door de overheid zijn geaccepteerd.
Nr 296
Vraag
In de begroting is ook de bijdrage voor de Wereldbank opgenomen. Uit een recente studie van Oil
Change International (http://priceofoil.org/content/uploads/2013/10/OCI-World-Bank-Energy-
Lending-Oct-2013-Final.pdf) blijkt dat "only 8 percent of the Bank’s energy financing last year was
aimed specifically at the poor" . Met andere woorden het leeuwendeel wordt besteed aan grootschalige
energie voorzieningen die alleen ten goede komt aan midden- en hoge klasse en industrie. Kunt u
toelichten hoe de Nederlandse bijdrage aan de Wereldbank wordt besteed?
Antwoord
Het overzicht van energieprojecten waaraan gerefereerd wordt betreft projecten die de Wereldbank
financiert met middelen uit de kapitaalmarkt en IDA. Nederland speelt daarbij een rol als
aandeelhouder van de Wereldbank en als contribuant aan IDA. De Nederlandse bijdrage wordt niet
geoormerkt.
Nederland steunt trust fund programma’s van de Wereldbank die bijdragen aan de nieuwe
energiestrategie die meer is gericht op hernieuwbare energie en energietoegang voor de armen.
Daarbij gaat het om het wereldwijde Energy Sector Management Assistance Program (ESMAP), de
regionale inzet van het Africa Renewable Energy Access program (AFREA) en het Asia Sustainable and
Alternative Energy program (ASTAE). Vaak betreft het hier innovatieve projecten om de armen te
bereiken, zoals Lighting Africa, de ontwikkeling van Rural Energy Agencies, en het Africa Clean
Cooking Energy Solutions initiatief.
Nr 297
Vraag
Kunt u voor subartikel 3.4 aangeven ten koste van welke activiteiten en programma’s op het gebied
van onderwijs en onderzoek de taakstelling van €60 miljoen wordt ingevuld?
Antwoord
Deze taakstelling van € 60 miljoen is ingevuld vanuit een versnelde afbouw van bilaterale
onderwijsprogramma’s (o.a. in Jemen en Mali), afbouw van centraal gefinancierde programma’s (o.a.
het UNESCO IIEP programma), een lagere bijdrage aan het Hoger Onderwijs NICHE programma
alsook de afbouw van onderzoeksprogramma’s.
107

Daarom komt de geplande korting geheel ten laste van art. 4.3 (Rechtsstaatontwikkeling en
vredesopbouw). De betreffende bezuiniging komt grotendeels ten laste van het centrale gedeelte van
het budget en raakt zo min mogelijk de ambassades.
Nr 302
Vraag
Welke concrete gevolgen hebben de bezuinigingen op goed bestuur voor de internationale agenda?
Antwoord
De bezuinigingen hebben tot gevolg dat het budget voor Goed Bestuur versneld wordt afgebouwd.
Activiteiten op het gebied van Goed Bestuur in partnerlanden blijven mogelijk, maar dan in het kader
van, en met middelen van, de speerpuntenprogramma’s. In het kader van de internationale agenda
wordt samenwerking met de strategische partners (zoals IDLO, IDEA en Transparency International)
voortgezet.
Nr 303
Vraag
De begroting noemt enkele malen de specifieke inzet van Nederland op het gebied van SRGR en
gender in het kader van de post-2015 ontwikkelingsagenda, maar gaat niet in op andere aspecten van
de Kamerbrief met de Nederlandse visie op de post -2015 ontwikkelingsagenda, waaronder onderwijs
en social protection (brief d.d. 4 juli 2013). Klopt de veronderstelling dat de kamerbrief van 4 juli
leidend is en blijft voor de Nederlandse inzet in de post 2015 onderhandelingen?
Antwoord
Ja, Kamerbrief 32605, nr. 125 van 4 juli 2013 is leidend voor de Nederlandse inzet in de post-2015
onderhandelingen.
Nr 304
Vraag
Welke multilaterale banken en fondsen zullen worden gekort en met hoeveel zullen zij respectievelijk
worden gekort?
Antwoord
Nederland draagt aan VN organisaties op geoormerkte en ongeoormerkte wijze bij. De geoormerkte
bijdragen zijn niet vooraf geheel vastgelegd. Op de volgende organisaties wordt gekort in 2014 wat
betreft de ongeoormerkte bijdragen:
 UNDP ontvangt 27,5 mln. Euro ongeoormerkte bijdrage, hetgeen een korting van 30 mln. Euro
betekent ten opzichte van 2013.
 UNICEF ontvangt 24 mln. Euro ongeoormerkte bijdrage, hetgeen een korting van 10 mln. Euro
betekent ten opzichte van 2013.
 UNFPA ontvangt 35 mln. Euro ongeoormerkte bijdrage, hetgeen een korting van korting van 5
mln. Euro betekent ten opzichte van 2013.
e
De 13 middelenaanvulling van de African Development Bank (ADF 13) wordt met 15 % gekort ten
opzichte van de Nederlandse bijdrage aan ADF 12 ( totaal 225 mln. Euro) en wordt totaal 191 mln.
Euro verspreid over tien jaar. Voor 2014 betekent dit dat de Nederlandse bijdrage met 10 mln. Euro
teruggebracht wordt tot 221 mln. Euro.
109

Nr 308
Vraag
Wanneer kan de Kamer de brief verwachten over de resultaten van het onderzoek van het VK en
Zweden naar het beloningsbeleid van de Wereldbank en de Nederlandse strategie daar bij?
Antwoord
Zoals ik de Kamer heb toegezegd tijdens het AO Wereldbank heb ik op de Jaarvergadering van de
Wereldbank navraag gedaan bij Zweden en het Verenigd Koninkrijk. Het onderzoek bevindt zich in de
afrondende fase. De Wereldbank moet nog additionele informatie verschaffen. Ik heb de Wereldbank
aangespoord zo spoedig mogelijk alle noodzakelijke informatie beschikbaar te stellen. Zodra
Nederland de onderzoeksresultaten heeft ontvangen van Zweden en het Verenigd Koninkrijk zal ik uw
Kamer informeren. President Kim gaf ook aan dat in het kader van de hervormingsagenda het
beloningsbeleid van de WBG wordt gerationaliseerd.
Nr 309
Vraag
Het LEI-rapport over het effect van het EU Gemeenschappelijk Landbouwbeleid op
ontwikkelingslanden focust op een aantal landbouwproducten (zuivel, suiker en fruit) en concludeert
dat het hervormde GLB gemiddeld genomen voor deze producten beperkte effecten heeft op de
landbouwsectoren in ontwikkelingslanden. Ondertussen doet zich het fenomeen van dumping nog wel
voor, denk aan dumping van uien en van (kippen)vlees in Afrika. Wat is daarvan de oorzaak en hoe
kan het voorkomen worden? Kan de politiek daarbij ook een rol spelen, hetzij op Nederlands hetzij op
EU-niveau? In hoeverre komt dumping ook nog voor in de zuivelsector (w.o. melkpoeder)? Het LEI
rapport geeft daar geen duidelijk antwoord op (p.45).
Antwoord
Dumping is het fenomeen waarbij een exporteur zijn goederen in een buitenlandse markt tegen een
veel lagere prijs afzet dan de prijs in het oorsprongsland. Veelal gebeurt dit om haar afzetmarkten te
vergroten of overtollige voorraden kwijt te raken. In geval van dumping heeft het land van
bestemming de mogelijkheid om extra heffingen (anti-dumpingrechten) op te leggen om producenten
op de eigen markt te beschermen. In hoeverre een land hier gebruik van maakt is een afweging die in
het importerende land zelf moet worden gemaakt.
In essentie is het probleem van dumping niet zozeer het niveau van de Europese export -die
gemakkelijk door de export uit andere landen kan worden vervangen- alswel het handelsbeleid van
het importerende land dat een balans moet zien te vinden tussen de ontwikkeling van de lokale
productie en het voorzien van zijn bevolking met levensmiddelen tegen een betaalbare prijs. Hiervoor
hebben deze overheden diverse (handelspolitieke) middelen voorhanden. De rol die de Nederlandse of
Europese politiek hierin kan spelen is zeer beperkt. Het betreft hier soevereine afwegingen die wij niet
willen sturen.
De EU heeft wel een rol wat betreft het gebruik van exportsubsidies om landbouwproducten in derde
landen af te zetten. De uitvoer van pluimveevlees naar equatoriaal Afrika komt echter al jaren niet
meer in aanmerking voor exportsubsidies en op dit moment kent de EU zelfs geen enkele
exportsubsidie, voor geen enkel product naar geen enkel land. Het kabinet steunt deze ontwikkeling
en blijft erop inzetten deze zodanig te verankeren in EU-regelgeving dat deze, ook bijvoorbeeld bij een
eventuele daling van voedselprijzen, niet opnieuw kunnen worden geïntroduceerd. Het kabinet is niet
bekend met dumpingpraktijken in de zuivelsector.
111

In de per 1 januari 2013 van kracht geworden Regeling Periodiek Evaluatieonderzoek (RPE 2012) van
het ministerie van Financiën is vastgelegd dat elk beleid met een zekere regelmaat, bijvoorbeeld vier,
vijf of zeven jaar geëvalueerd moet worden in een beleidsdoorlichting. Daarbij is het streven de
beleidsdoorlichting zo in te passen in de beleidscyclus dat de informatie ook daarvoor kan worden
gebruikt.
Een beleidsdoorlichting is een syntheseonderzoek, waarin resultaten van al het beschikbare
evaluatieonderzoek worden samengevat.
De vorige beleidsdoorlichting "Internationaal Ondernemen" is in 2010 naar de Kamer gezonden.
Gezien de overgang van het budget voor buitenlandse handel van EZ naar BZ en de nadere
beleidsvorming op dit terrein in 2013, wordt in de eerstvolgende begroting de planning van de
beleidsdoorlichting op het terrein van buitenlandse handel nader ingevuld.
113

