> Retouradres Postbus 20350 2500 EJ  Den Haag 
De Voorzitter van de Eerste Kamer 
Bezoekadres: 
der Staten-Generaal 
Parnassusplein 5 
2511 VX  Den Haag 
Postbus 20017 
www.rijksoverheid.nl 
2500 EA DEN HAAG 
Kenmerk 
IZ 3154542 
Bijlage(n) 
Uw brief 
151979.17u  
Correspondentie uitsluitend 
 
richten aan het retouradres 
met vermelding van de datum 
en het kenmerk van deze 
Datum 11 februari 2013 
brief. 
Betreft Aanvullende vragen zorgaanspraken 
 
 Caribisch Nederland 
 
 
 
 
 
Geachte voorzitter, 
Hierbij zend ik u, mede namens de minister van Binnenlandse Zaken en 
Koninkrijksrelaties, de antwoorden op de aanvullende vragen die de vaste 
commissie van Koninkrijksrelaties van uw Kamer mij op 1 februari jl. heeft gesteld 
over de zorgaanspraken in Caribisch Nederland. Bij de beantwoording houd ik de 
volgorde van de brief van de commissie aan. 
 
 
Het is evident dat op het terrein van VWS verschillen tussen de situatie in 
Caribisch Nederland en Europees Nederland bestaan. Bij de voorbereiding en 
vaststelling van de Regeling aanspraken zorgverzekering BES (Stcrt. 2011, nr. 
833) in 2010 is daarom zorgvuldig gekeken naar de situatie aldaar, en bezien 
welke implicaties dat zou moeten hebben voor de samenstelling van het 
zorgpakket en de financieringswijze van de zorg. Alles afwegende is toen besloten 
dat de aanspraken zoals vastgelegd in het basispakket in het Europese deel van 
Nederland, ook in Caribisch Nederland zouden gelden. In afwijking is toen, in 
2010, ook besloten om de inwoners van Caribisch Nederland ruimere aanspraken 
toe te kennen, zoals aanspraak op brillen en (per 1-1-2012) op de 
anticonceptiepil. Sommige van deze ruimere aanspraken waren expliciet tijdelijk 
van aard, zoals aanspraken op bepaalde vormen van mondzorg en fysiotherapie. 
Hiermee werd beoogd recht te doen aan de afwijkende situatie in Caribisch 
Nederland in vergelijking met Europees Nederland. Zo was een erfenis van de 
Nederlands Antilliaanse periode onder meer dat het gebit van veel inwoners van 
Caribisch Nederland in slechte staat verkeerde en sanering behoefde. Vandaar de 
aanspraak op eenmalige gebitssanering voor volwassenen. 
Uit de toelichting bij deze ministeriële regeling blijkt voorts dat de tijdelijkheid van 
de ruimere aanspraken op mondzorg en fysiotherapie beperkt zou worden 
opgevat. Overigens is in de regeling geen specifieke termijn genoemd. Derhalve 
kan niet gesproken worden van een verkorting van een aanvankelijk geplande 
termijn. Bij de eenmalige gebitssaneringen voor 18 jaar en ouder is destijds wel 
rekening gehouden met circa drie jaar. Gelijktrekking met het in Europees 
Nederland geldende basispakket was van begin af aan het perspectief. 
Ook is er bij de voorbereiding wat betreft de financiering en organisatie van de 
Pagina 1 van 5 

 
3. Overloop betalingen 2011 naar 2012 ( 2,5 mln. euro) 
 Kenmerk 
IZ 3154542 
 
De andere mogelijke oorzaken die de commissie benoemt herken ik niet of kan ik 
door het ontbreken van gegevens daarover niet kwantificeren. 
Zoals ik in het overleg van 22 januari jl. ook heb aangegeven zijn er voor mij drie 
redenen om maatregelen te treffen: de onverwachte kostenstijging die in het 
najaar 2012 bleek, de tijdelijkheid van de ruimere aanspraken fysiotherapie en 
mondzorg en het gelijktrekken van aanspraken waar verantwoord, om zo 
draagvlak te behouden in Europees Nederland voor het meefinancieren van de 
zorgkosten in Caribisch Nederland, waarbij de stijging komt voor rekening van 
Europees Nederland. In Europees Nederland wordt immers gevraagd, ook van de 
mensen met lage inkomens, de broekriem fors aan te halen. Conform het 
Regeerakkoord staan verzekerden in Europees Nederland voor een 
pakketmaatregel van maar liefst 1,5 miljard Euro. 
Zoals ik in mijn brief van 21 december jl. heb geschreven is de wijziging van de 
aanspraken slechts één van de zes maatregelen die ik tref om de kostengroei te 
beteugelen. Het zo doelmatig mogelijk medisch uitzenden is een ander voorbeeld. 
Aangezien dit laatste een flinke kostenpost vormt, is het een continu punt van 
aandacht. 
 
 
In antwoord op de vragen die zich richten op de te verwachten effecten van 
versobering van de zorgaanspraken, met name wat betreft fysiotherapie en 
tandartszorg, wil ik het volgende zeggen. 
Ik wil allereerst opmerken dat ik mij niet kan vinden in de kwalificatie “ingrijpend” 
die de commissie aan de bezuinigingen toekent. De commissie lijkt er met 
betrekking tot de bezuinigingen vanuit te gaan dat “penny wise” hier “pound 
foolish” is. Ik deel deze zienswijze niet en wijs er allereerst op dat een aantal 
vormen van tandheelkundige zorg en fysiotherapie deel van het verzekerde pakket 
blijven uitmaken. In Europees Nederland zijn dezelfde vormen van mondzorg en 
fysiotherapie die nu in Caribisch Nederland uit het pakket worden geschrapt, al 
eerder uit het basispakket gehaald. Natuurlijk hebben mensen hier de 
mogelijkheid zich aanvullend te verzekeren, maar velen zien daar om financiële 
redenen van af. Dit heeft niet geleid tot hogere zorgkosten elders. Ik zie niet in 
waarom dit in Caribisch wel het geval zou zijn. 
Er bestaat bij de commissie ook de vrees dat als gevolg van het schrappen van 
bepaalde aanspraken mondzorg en fysiotherapie de betreffende 
beroepsbeoefenaren (nagenoeg) geheel uit Caribisch Nederland zullen verdwijnen. 
Hoewel een vermindering van de vraag naar mondzorg en fysiotherapie zeker in 
de lijn der verwachting ligt, blijven mondzorg en fysiotherapie, zij het in 
beperktere vorm, deel uitmaken van het verzekerde pakket. Er blijft dus werk 
voor de fysiotherapeuten en tandartsen. 
Graag wijs ik er hier ook op dat de inwoners van Caribisch Nederland thans, ook 
na schrapping van de tijdelijke ruimere aanspraken, beduidend ruimere toegang 
hebben dan vóór de transitie van 10-10-2010. Er is nu een verzekering voor 
iedereen en een ruim pakket. De investeringen in de voorzieningen voor 
gezondheidszorg gaan onverminderd door en het beschikbare budget stijgt nog 
altijd. In het overleg op 22 januari jl. heb ik gemeld dat revalidatie al in de 
aanspraken zit en dat in de ziekenhuizen op de drie eilanden, met uiteraard inzet 
van fysiotherapie, deze zorg voor zover nog niet aangeboden, vormgegeven kan 
worden. Ik zal mij daar ook actief mee bemoeien. 
Ik verwacht geen kostenstijgingen door afwentelingen naar medische uitzendingen 
Pagina 3 van 5 
 
 
 

 
Mijn inzet blijft erop gericht de basisvoorzieningen op de eilanden verder op te 
bouwen en essentiële zorg zoveel mogelijk in het verzekerde pakket te laten. Een 
Kenmerk 
IZ 3154542 
en ander zal in de komende jaren tot meer uitgaven leiden. Mijn streven hierbij is 
wel om de stijging zo beperkt mogelijk te doen zijn. In de komende CN-week (11-
15 maart) zal  ik de bestuurscolleges van de drie eilanden spreken. Met hen maak 
ik graag een plan van aanpak om ingrepen in het pakket in de toekomst zoveel 
mogelijk te voorkomen en een gezamenlijk geïntegreerd lange termijn beleid op 
zorg te ontwikkelen. 
 
 
Ten aanzien van de besparingsoptie die de commissie ziet wil ik het volgende 
opmerken. 
VWS heeft zich bij de opzet van de uitzendingen naar Colombia aangesloten bij de 
contacten van Aruba en Curaçao met de zorgbroker in Colombia. Aruba heeft haar 
contract met die broker inmiddels beëindigd. Alleen Curaçao is doorgegaan. Sint 
Maarten heeft vorig jaar naar aanleiding van de samenwerking met VWS ook een 
contract met deze broker gesloten. In zoverre bestaat en bestond die 
samenwerking dus al. Verder wil VWS met deze samenwerking niet gaan, dit 
vanwege de historisch slechte betaalmoraal van deze landen. De broker heeft een 
zware klus om de rekeningen daar voldaan te krijgen, en het ministerie van VWS 
wil zijn samenwerking met deze broker daar niet door in de waagschaal stellen. 
 
 
Tot slot vraagt de commissie naar het meewegen van omstandigheden, zoals het 
ontbreken van huurtoeslag, zorgtoeslag en kinderbijslag in Caribisch Nederland, in 
mijn besluitvorming op het punt van de zorgaanspraken. 
Ik verwacht dat een deel van de Caribisch Nederlandse bevolking om financiële 
redenen zal afzien van tandheelkundige zorg en fysiotherapie die vanaf 1 juli a.s. 
niet meer via de zorgverzekering BES wordt vergoed. In Europees Nederland is 
dat naar mijn verwachting niet anders, hoewel hier wel huurtoeslag, zorgtoeslag 
en kinderbijslag bestaan en er de mogelijkheid tot aanvullend verzekeren bestaat. 
Overigens betaalt in Europees Nederland iedereen, anders dan in Caribisch 
Nederland, een nominale zorgpremie, eigen bijdragen en een eigen risico. Een 
vergelijking van de situatie in het Caribisch en het Europees deel van Nederland 
leidt mijn inziens dan ook niet tot de conclusie dat ik de pakketmaatregel niet of 
anders had moeten nemen. Hierbij herhaal ik dat ik van mening ben dat deze 
maatregel nodig is en dat ik essentiële vormen van zorg ontzie. Ik realiseer mij 
tegelijkertijd dat het een vervelende boodschap is. In de context van de financieel 
economische situatie en zorgkostenontwikkelingen in beide delen van Nederland 
vind ik deze maatregelen alleszins verdedigbaar. 
 
 
 
Hoogachtend, 
de minister van Volksgezondheid, 
Welzijn en Sport, 
 
 
 
 
mw. drs. E.I. Schippers 
 
Pagina 5 van 5 
 
 
 

