  
 
 
Wijziging van de Leerplichtwet 
1969 en de Wet op het 
onderwijstoezicht in verband 
met de registratie van 
vrijstellingen en vervangende 
leerplicht  
 
 
 
VOORSTEL VAN WET 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is jongeren die zijn 
vrijgesteld van de leerplicht of jongeren die een vervangende leerplicht hebben, te 
registreren; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
ARTIKEL I WIJZIGING LEERPLICHTWET 1969 
 
De Leerplichtwet 1969 wordt als volgt gewijzigd: 
 
A 
Onder vervanging van de punt aan het slot van artikel 1, onderdeel h, door een 
puntkomma wordt een onderdeel toegevoegd, luidende: 
i. register vrijstellingen en vervangende leerplicht: register vrijstellingen en 
vervangende leerplicht als bedoeld in artikel 24k2 van de Wet op het 
onderwijstoezicht. 
 
B 
Artikel 3a, tweede lid, komt te luiden: 
2. Het verzoek, bedoeld in het eerste lid, gaat vergezeld van: 
a. een plan van aanpak dat voorziet in een begeleidingsprogramma ten behoeve 
van de jongere dat is opgesteld door de school en dat tenminste bevat een 
beschrijving van de onderwijsdoelen en van de praktijktijd; en 
 W3850.K-2 1 
OCW  10929 

2˚. de naam, de geboortedatum, het geslacht, het adres en de woonplaats, de 
postcode van de woonplaats; en  
3˚. of eerder een beroep op vrijstelling van de leerplicht is gedaan. 
b. op welke grond zij een beroep op vrijstelling menen te mogen maken. 
3. Er worden twee leden toegevoegd: 
4. Burgemeester en wethouders verstrekken aan Onze Minister de volgende 
gegevens van de jongere voor wie op grond van het eerste lid een beroep op 
vrijstelling wordt gedaan: 
a. het persoonsgebonden nummer, de postcode van de woonplaats; 
b. de begin- en einddatum van de vrijstelling;  
c. of eerder beroep is gedaan op de vrijstelling van de leerplicht; en 
d. indien de jongere niet eerder onderwijs binnen Nederland heeft gevolgd: de 
naam, adres en woonplaats, geslacht en geboortedatum. 
5. Onze Minister neemt de volgende op grond van het vierde lid door burgemeester 
en wethouders verstrekte gegevens op in het register vrijstellingen en vervangende 
leerplicht: 
a. het persoonsgebonden nummer;  
b. de begin- en einddatum van de vrijstelling;  
c. of eerder een beroep op vrijstelling van de leerplicht is gedaan,  
d. de woongemeente; en 
e. het gegeven dat het een vrijstelling van de leerplicht betreft. 
 
F 
Artikel 15 wordt als volgt gewijzigd: 
1. Voor de tekst wordt de aanduiding “1.” geplaatst. 
2. Er worden drie leden toegevoegd, luidende: 
2. De vrijstelling, bedoeld in het eerste lid, kan alleen worden verleend indien de 
volgende gegevens van de jongere worden overlegd:  
a. de naam, de geboortedatum, het geslacht, het adres en de woonplaats, de 
postcode van de woonplaats; 
b. begin- en einddatum van de vrijstelling van de leerplicht; en 
c. of eerder een beroep is gedaan op vrijstelling van de leerplicht. 
3. Indien burgemeester en wethouders vrijstelling verlenen op grond van het eerste 
lid, verstrekken zij aan Onze Minister de volgende gegevens van de jongere: 
a. het persoonsgebonden nummer en de postcode van de woonplaats; 
b. de begin- en einddatum van de vrijstelling;  
c. of eerder beroep is gedaan op vrijstelling van de leerplicht; 
d. dat het een vrijstelling van de leerplicht betreft; en 
e. indien de jongere niet eerder onderwijs binnen Nederland heeft gevolgd: de 
naam, het adres en de woonplaats, het geslacht en de geboortedatum. 
4. Onze Minister neemt de volgende op grond van het eerste lid verstrekte 
gegevens op in het register vrijstellingen en vervangende leerplicht: 
a. het persoonsgebonden nummer;  
b. de begin- en einddatum van de vrijstelling;  
c. of eerder beroep is gedaan op vrijstelling van de leerplicht;  
d. de woongemeente; en 
e. het gegeven dat het een vrijstelling van de leerplicht betreft. 
 
 W3850.K-2 3 
OCW  10929 

toegevoegd de aanduiding “vrijgesteld”, de begin- en einddatum van de vrijstelling, 
de woongemeente en of eerder een beroep op vrijstelling is gedaan; 
b. de persoonsgebonden nummers van de jongeren voor wie burgemeester en 
wethouders op grond van artikel 15 van de Leerplichtwet 1969 vrijstelling verlenen 
van de in artikel 4a van de Leerplichtwet opgelegde verplichtingen, met daaraan 
toegevoegd de aanduiding “vrijgesteld”, de begin- en einddatum van de vrijstelling, 
de woongemeente en of eerder een beroep op vrijstelling is gedaan; 
c. de persoonsgebonden nummers van de jongeren voor wie burgemeester en 
wethouders instemmen met het verzoek, bedoeld in artikel 3a, eerste lid of 3b, 
eerste lid, met daaraan toegevoegd de aanduiding “vervangende leerplicht”, de 
begin- en einddatum van de vrijstelling, de woongemeente en of eerder vervanging 
van de leerplicht is toegestaan.  
2. De gegevens, bedoeld in het eerste lid, worden tot één jaar na de datum waarop 
de vrijstelling of de vervangende leerplicht afloopt in het register vrijstellingen en 
vervangende leerplicht bewaard. 
 
Artikel 24k4. Autorisatie voor en toezicht op het register vrijstellingen en 
vervangende leerplicht 
Artikel 24j is van overeenkomstige toepassing. 
 
Artikel 24k5. Het verstrekken van gegevens  
1. Uit het register vrijstellingen en vervangende leerplicht kunnen 
persoonsgegevens worden verstrekt aan de betrokkene en diens wettelijke 
vertegenwoordiger. 
2. Uit het register vrijstellingen en vervangende leerplicht worden aan Onze 
Minister de persoonsgebonden nummers verstrekt van jongeren die op grond van 
artikel 5, 5a en 15 van de Leerplichtwet 1969 zijn vrijgesteld van de leerplicht. 
3. Uit het register vrijstellingen en vervangende leerplicht wordt jaarlijks op 1 
oktober aan Onze Minister een opsomming verstrekt van het landelijk en per 
woongemeente aantal: 
a. jongeren die eerder een beroep op vrijstelling hebben gedaan;  
b. overige vrijgestelde jongeren;  
c. jongeren waarbij eerder vervangende leerplicht is toegestaan; en  
d. overige jongeren met een vervangende leerplicht. 
4. Onze Minister gebruikt de persoonsgebonden nummers, bedoeld in het tweede 
lid, ten behoeve van: 
a. de bijstelling van het aantal voortijdig schoolverlaters zoals blijkt uit het 
basisregister onderwijs; 
b. de controle of de jongere blijkens het basisregister onderwijs staat ingeschreven 
bij een school of instelling.  
5. Indien uit het basisregister onderwijs aan Onze Minister op grond van het vierde 
lid, onder b, is gebleken dat een jongere die op grond van artikel 5, 5a of 15 van de 
Leerplichtwet 1969 is vrijgesteld van de leerplicht staat ingeschreven bij een school 
of instelling, meldt Onze Minister aan het bevoegd gezag van de betreffende school 
of instelling dat de jongere is vrijgesteld.  
6. Uit het register vrijstellingen en vervangende leerplicht worden kosteloos 
gegevens verstrekt aan burgemeester en wethouders. 
 W3850.K-2 5 
OCW  10929 

 
 
  
MEMORIE VAN TOELICHTING 
 
 
1. Inleiding 
Dit wetsvoorstel regelt de registratie van vrijstellingen van de leerplicht en de 
vervangende leerplicht. Voor de registratie wordt gebruik gemaakt van een 
vrijstellingenmodule in het reeds bestaande Digitaal Verzuimloket, waarna de 
geregistreerde gegevens worden gesplitst en opgeslagen in een database 
persoonsgegevens en een database vrijstellingsgegevens. Een wettelijk bepaalde 
set van geselecteerde gegevens uit een van de twee databases vormt het ‘register 
vrijstellingen en vervangende leerplicht’. De informatie uit het register wordt voor 
verschillende doeleinden gebruikt, die in deze toelichting nader worden toegelicht. 
In het wetsvoorstel worden enkele aanpassingen van de Leerplichtwet 1969 en de 
Wet op het onderwijstoezicht (hierna: WOT) voorgesteld waarmee de registratie 
van vrijstellingen geregeld wordt. 
 
De voorgestelde maatregelen zullen het volgende opleveren: 
• Uniformering van de wijze waarop wordt geregistreerd wie een vrijstelling of 
vervangende leerplicht heeft. Het proces van registratie en uitwisseling verloopt 
meer gericht, wordt eenvoudiger en levert betrouwbare informatie op. 
• Verbetering van de handhaving van de Leerplichtwet door de 
leerplichtambtenaar.  De groep jongeren die werkelijk begeleiding nodig heeft in 
verband met schooluitval of verzuim komt precies in beeld. De 
leerplichtambtenaar kan zijn of haar werk gerichter en efficiënter verrichten.  
Verbetering van de meetsystematiek van het voortijdig schoolverlaten 
(hierna:vsv). Het Ministerie van OCW/Dienst Uitvoering Onderwijs (DUO) heeft 
de uitvalcijfers op orde. Scholen worden afgerekend op het juiste vsv-resultaat. 
De Minister van OCW voldoet hiermee aan de afspraken met de Tweede Kamer. 
De doelstelling van maximaal 25.000 nieuwe vsv’ers in 2016 wordt beter 
haalbaar. 
• Verbeterde informatievoorziening naar scholen doordat ze voortaan automatisch 
een melding van vrijstelling van een leerling ontvangen. Scholen krijgen 
hierdoor de leerlingenadministratie eerder en beter op orde. 
• Verbeterd inzicht in de aantallen jongeren met een vrijstelling of vervangende 
leerplicht voor het Ministerie van OCW en de gemeenten. Ontwikkelingen komen 
beter in beeld en OCW kan het beleid rondom de Leerplichtwet beter 
vormgeven. Gemeenten krijgen beter in beeld wie onterecht geen onderwijs 
1
volgt en daardoor meer inzicht in wie de werkelijke thuiszitters zijn. 
 
Het registreren van vrijstellingen en vervangende leerplicht is van belang voor het 
oplossen van de hierna in het kort geschetste problemen: 
 
1) Om de maatregelen voor het terugdringen van vsv en schoolverzuim effectief in 
te kunnen zetten, is het van belang dat exact bekend is welke jongeren 
                                           
1
 Een thuiszitter is een leer- of kwalificatieplichtige jongere van 5 tot 18 jaar die staat ingeschreven op 
een onderwijsinstelling, maar al meer dan vier weken zonder geldige reden verzuimt,  zonder 
dat hij of zij ontheffing heeft van de leerplicht, respectievelijk vrijstelling van geregeld schoolbezoek of 
wegens het volgen van ander onderwijs.  
 W3850.K-2 7 
OCW  10929 

halvering van het aantal vsv’ers. Desondanks is het probleem nog steeds fors; in 
schooljaar 2010/2011 gingen 39.115 jongeren zonder startkwalificatie van school.  
De komende vier jaar blijft de inzet op het terugdringen van vsv en verzuim 
onverminderd. In het hele land zijn convenanten afgesloten waarin regionale 
afspraken zijn gemaakt tussen scholen, gemeenten en OCW. Ter ondersteuning van 
de aanpak zijn op regionaal niveau middelen ter beschikking gesteld. Daarnaast 
worden scholen die de uitval verminderen, beloond met een prestatiebekostiging. 
De bij de convenanten horende regelingen zijn in maart 2012 in de Staatscourant 
3 4
gepubliceerd. De convenanten zijn in augustus 2012 gepubliceerd. 
 
Het tegengaan van vsv en verzuim gebeurt langs verschillende wegen. De inzet van 
5
de leerplichtambtenaar en de Regionale Meld- en Coördinatiefunctie (RMC) zijn 
hierin van vitaal belang. Zij begeleiden jongeren die verzuimen, dreigen uit te 
vallen of al uitgevallen zijn. 
 
Om de inzet van leerplicht en RMC en de vsv-maatregelen optimaal toe te passen, 
moet bekend zijn welke jongere ten onrechte geen onderwijs volgt. Daartoe is een 
betrouwbare meetsystematiek op individueel, school- en gemeentelijk niveau 
essentieel. De huidige meetsystematiek geeft echter een incorrect beeld. 
 
Meetsystematiek 
Leerlingen die zijn ingeschreven bij een bekostigde onderwijsinstelling staan sinds 
2005 geregistreerd in het landelijke basisregister onderwijs (bron). Met ingang van 
2012 wordt ook het niet-bekostigd voortgezet en beroepsonderwijs aangesloten op 
het bron. Het basisregister wordt jaarlijks gebruikt voor de berekening van het 
aantal nieuwe vsv’ers in een jaar (t). Op de peildatum van 1 oktober worden de in 
het bron ingeschreven leerlingen vergeleken met de jongeren die op 1 oktober het 
jaar ervoor ingeschreven stonden. Het bron-bestand van peildatum jaar t+1 
(bijvoorbeeld 2012) wordt dus vergeleken met het bron-bestand van peildatum t 
(2011). Degenen die op tijdstip t+1 jonger zijn dan 23 jaar, nog geen 
startkwalificatie hebben en ook niet meer geregistreerd staan bij een bekostigde of 
onbekostigde erkende onderwijsinstelling, worden geteld als nieuwe vsv'er. Ieder 
jaar worden de uitvalcijfers per door OCW bekostigde onderwijsinstelling, gemeente 
en regio openbaar gemaakt en aangegeven hoe ver men is in het bereiken van de 
doelstelling.  
 
Deze meetsystematiek kent een paar knelpunten. Eén daarvan is het feit dat op dit 
moment in de bron-gegevens niet zichtbaar is dat een leer- of kwalificatieplichtige 
jongere een vrijstelling of vervangende leerplicht heeft. Jaarlijks worden ongeveer 
2.000 jongeren tot 18 jaar in het voortgezet onderwijs en middelbaar 
6
beroepsonderwijs onterecht geteld als nieuwe vsv’er.   
 
                                           
3
 (Regeling regionale aanpak voortijdig schoolverlaten en prestatiesubsidie voortgezet onderwijs, 
Stcrt.2012, 5841 en Regeling prestatiebox mbo, paragraaf 2, Stcrt. 2012, 5808. 
4
 Convenanten VSV 2012-2015, Staatscourant, 9 augustus 2012 en 10 augustus 2012  
5
 De Regionale Meld- en Coördinatiefunctie is in het leven geroepen om verzuim en uitval onder jongeren 
van 18-23 jaar zonder startkwalificatie terug te dringen. De RMC-functie begeleidt jongeren die zijn 
uitgevallen of dreigen uit te vallen. De Leerplichtwet is niet meer van toepassing op jongeren van 18 jaar 
of ouder. De schooluitval is wel het hoogst onder jongeren van 18-23 jaar. 
6
 “Vrijstelling van inschrijving Leerplichtwet en bron, onderzoek naar het aantal vrijstellingen van de 
Leerplichtwet”, Ecorys, juli 2010. 
 W3850.K-2 9 
OCW  10929 

informatieleveringen is bovendien tijdrovend. De grootste tekortkoming is wel dat 
de informatie uit de Leerplichtenquête niet op persoonsniveau is en dus niet 
bruikbaar voor het zuiveren van de vsv-tellingen.  
 
Tot slot blijkt ook uit debatten en Kamervragen rondom de thuiszittersproblematiek 
behoefte te zijn aan inzicht in de aantallen jongeren die geen onderwijs volgen, 
zoals met de motie-Çelik (Kamerstukken II 2011/12, 33 000 VIII, nr. 151).  
 
De hierboven beschreven nadelen kwamen tevens naar voren tijdens het onderzoek 
7
van Ecorys uit 2010 naar de vrijstellingen. Daaruit bleek dat leerplichtambtenaren 
de behoefte delen aan een landelijk uniform systeem waarmee vrijstellingen 
worden vastgelegd. Een eenduidig systeem vereenvoudigt het werk in een aantal 
opzichten: het uniformeert en automatiseert informatiestromen en draagt bij aan 
een betere handhaving van de Leerplichtwet door de leerplichtambtenaar.  
De huidige werkwijze is onvoldoende toereikend voor een aantal veel voorkomende 
situaties. De leerplichtambtenaar loopt met name tegen het probleem aan dat 
onduidelijk is wie daadwerkelijk de Leerplichtwet overtreedt. De 
leerplichtambtenaar gaat met een melding van verzuim of uitval aan de slag en 
komt er pas later achter dat de persoon een vrijstelling of vervangende leerplicht 
heeft. Dat betekent verlies van tijd, energie en geld, wat beter ingezet kan worden 
op jongeren die écht de Leerplichtwet overtreden.  
 
Wanneer iemand verhuist, is bij de nieuwe gemeente vaak niet bekend dat de 
jongere is vrijgesteld. Een leerplichtambtenaar krijgt geen automatische melding 
van afloop van de vrijstelling. Tot slot is de door de leerling laatst bezochte school  
vaak niet op de hoogte dat hij of zij is vrijgesteld of een vervangende leerplicht 
heeft. 
 
§ 2.3 Achtergrond Leerplichtwet 1969 
Alle kinderen in Nederland hebben recht op onderwijs en moeten zich kunnen 
voorbereiden op de maatschappij en op de arbeidsmarkt. Om ervoor te zorgen dat 
kinderen en jongeren onderwijs volgen, geldt in Nederland de Leerplichtwet. Op 
grond van artikel 3 van de Leerplichtwet is een kind leerplichtig vanaf de eerste 
schooldag van de maand die volgt op de maand waarin het kind vijf jaar is 
geworden, tot het einde van het schooljaar waarin het kind zestien wordt of tot het 
einde van het twaalfde schooljaar. Aansluitend is een jongere op grond van artikel 
4a van de Leerplichtwet kwalificatieplichtig tot de achttiende verjaardag of tot het 
moment waarop hij een startkwalificatie heeft behaald. Het toezicht op de naleving 
van de Leerplichtwet is opgedragen aan burgemeester en wethouders van de 
gemeente waar de jongere zijn of haar woon- of verblijfplaats heeft (artikel 16 van 
de Leerplichtwet). Voor de uitvoering van het toezicht worden door burgemeester 
en wethouders leerplichtambtenaren aangewezen.  
 
De Leerplichtwet kent enkele vormen van vrijstelling van de verplichting tot 
schoolbezoek, variërend van incidenteel tot structureel: 
 
Artikel 3a en 3b: 
                                           
7
 “Vrijstelling van inschrijving Leerplichtwet en BRON, onderzoek naar het aantal vrijstellingen van de 
Leerplichtwet”, Ecorys, juli 2010. 
 W3850.K-2 11 
OCW  10929 

Daarom worden vrijstellingen op grond van artikel 11 van de Leerplichtwet niet 
meegenomen in dit wetsvoorstel.  
 
 
3. Maatregelen voorliggend wetsvoorstel  
Om een oplossing te bieden voor de geschetste problematiek, wijzigt dit 
wetsvoorstel op enige punten de Leerplichtwet 1969 en de WOT. Het register 
vrijstellingen en vervangende leerplicht wordt in het leven geroepen. In dit 
wetsvoorstel is vastgelegd wat de inhoud van het register is. Voorgeschreven is 
welke combinatie van gegevens mag worden weergegeven in een rapportage of 
bestand, zodat deze de informatie biedt om de doelen van de wet te bereiken.  
 
§ 3.1 Registratie door leerplichtambtenaren  
De gegevens worden met dit wetsvoorstel via een identieke systematiek door de 
leerplichtambtenaar geregistreerd. Het betreft enkele persoonsgegevens van het 
kind of de jongere evenals details over de vrijstelling (zie §4.2). Het gebruik van 
het persoonsgebonden nummer is noodzakelijk om de vrijstelling of vervangende 
leerplicht op individueel niveau te registreren. De leerplichtambtenaar registreert 
geen nadere informatie over de grond van de vrijstelling (ofwel het betreffende 
artikelnummer van de Leerplichtwet).  
 
Wanneer de verantwoordelijke personen aan alle wettelijke voorwaarden hebben 
voldaan en de leerplichtambtenaar een vrijstelling of vervangende leerplicht heeft 
afgegeven, de beschikking of het besluit daarover heeft opgesteld of kennis heeft 
genomen van het beroep, zal de leerplichtambtenaar de vrijstelling of vervangende 
leerplicht voortaan registreren in het centrale registratiesysteem.  
Dit geldt voor de vrijstellingen die worden afgegeven onder: 
- artikelen 3a en 3b van de Leerplichtwet (vervangende leerplicht); 
- artikel 5, onderdelen a, b en c (vrijstelling wegens fysieke of psychische 
gesteldheid, richtingbezwaar of het volgen van onderwijs in het buitenland) 
en artikel 5a van de Leerplichtwet (wegens het leiden van een trekkend 
bestaan); 
- artikel 15 van de Leerplichtwet (vrijstelling wegens het volgen van 
voldoende onderwijs op andere wijze).  
 
De leerplichtambtenaar registreert dus de gevraagde vrijstellingsgegevens van alle 
in de gemeente woonachtige jongeren die onder de Leerplichtwet 1969 vallen en op 
grond van deze wet een van bovenstaande vrijstellingen van onderwijs of een 
vervangende leerplicht hebben. Het betreft jongeren in de leeftijd van vijf tot 
achttien jaar die niet in het bezit zijn van een startkwalificatie. 
 
Een vrijstelling op grond van artikel 5, 5a of 15 van de Leerplichtwet betekent dat 
een instelling een vrijgestelde leerling kan uitschrijven. Jongeren met een 
vervangende leerplicht op grond van artikel 3a en 3b van de Leerplichtwet blijven 
ingeschreven staan, maar zijn een lange periode niet op school aanwezig en 
kunnen ten onrechte worden aangemerkt als verzuimende leerling. Daarom worden 
met dit wetsvoorstel ook deze door de leerplichtambtenaar geregistreerd.  
 
§ 3.2 Register vrijstellingen en vervangende leerplicht  
In het register zijn naast de persoonsgebonden nummers opgenomen: het gegeven 
dat die jongere een vrijstelling of vervangende leerplicht heeft, de data ingang en 
 W3850.K-2 13 
OCW  10929 

Ook voor kinderen die nog geen onderwijs hebben gevolgd 
en dus nog niet in het onderwijssysteem zitten, wordt de 
vrijstelling geregistreerd op grond van het BSN. Daarbij 
worden de gehele NAW-gegevens ingevoerd om vóór 
definitieve opslag en verwerking de gegevens te verifiëren 
met het GBA. Zo is verzekerd dat de vrijstelling bij de 
juiste persoon wordt geregistreerd.  
 
• Vrijstelling of Dit geeft aan dat desbetreffende jongere een vrijstelling of 
vervangende vervangende leerplicht heeft. Met deze informatie wordt 
leerplicht voorkomen dat de leerplichtambtenaar zijn inzet tegen 
 verzuim en uitval op vrijgestelde jongeren richt, worden 
scholen op de juiste vsv-cijfers beoordeeld en wordt 
voorkomen dat scholen verzuim melden van vrijgestelde 
leerlingen. Tevens wordt hiermee voor de school duidelijk 
of de persoon uitgeschreven mag worden. Een jongere met 
een vervangende leerplicht blijft ingeschreven staan op de 
laatst bezochte school. Een jongere met een vrijstelling kan 
wel uitgeschreven worden.  
  
• Data ingang en Het moet duidelijk zijn wanneer de vrijstelling is ingegaan 
einde vrijstelling  en voor hoe lang deze geldt, om te bepalen welke jongeren 
 in een bepaald schooljaar niet geteld moeten worden als 
voortijdig schoolverlater. Als de vrijstelling afloopt, 
ontvangt de leerplichtambtenaar automatisch een signaal. 
De ingangsdatum (meestal 1 juli) is voor OCW/DUO ook 
van belang om ervoor te zorgen dat voor de vrijgestelde 
jongere geen verzuimmeldingen in het Digitaal 
Verzuimloket gedaan kunnen worden. 
 
• Woongemeente Dit gegeven is nodig om per gemeente het aantal 
 vrijstellingen en vervangende leerplicht vast te stellen. Dit 
geeft OCW enig inzicht in de toepassing van de 
Leerplichtwet in de verschillende gemeenten in het land en 
in hoeverre er verschillen zijn tussen grotere en kleinere 
gemeenten.  
 
• Eerste of Dit gegeven is nodig om duidelijk te krijgen welk deel van 
herhalingsvrijstel- de verleende vrijstellingen voor het eerst aan een jongere 
ling wordt verleend en welk deel een verlenging is van eerder 
 afgegeven vrijstellingen. Dit is nodig om te achterhalen of 
het aantal jongeren met een vrijstelling groeit of afneemt. 
Een vrijstelling van onderwijs kan een beperkte looptijd 
hebben van bijvoorbeeld één schooljaar en ieder jaar 
e
opnieuw aangevraagd worden, maar kan ook tot het 18
 
levensjaar lopen (zoals op grond van artikel 5, onderdeel a 
van de Leerplichtwet). Vervangende leerplicht is altijd 
maximaal een schooljaar geldig. Voor het ministerie van 
OCW is het van belang om te weten welk deel van de 
jongeren weer terugkeert naar het reguliere onderwijs 
nadat zij een vrijstelling hebben ontvangen.  
 W3850.K-2 15 
OCW  10929 

§ 5.2 Nadere toelichting op het proces 
 
Ad 1. Registratie door leerplichtambtenaren  
Zodra door de verantwoordelijke personen aan de eisen is voldaan en de vrijstelling 
of vervangende leerplicht voor artikel 3, 5, 5a en 15 van de Leerplichtwet definitief 
gemaakt kan worden, registreert de leerplichtambtenaar de gevraagde 
persoonsgegevens en gegevens betreffende vrijstellingen en vervangende leerplicht 
in de vrijstellingenmodule in het Digitaal Verzuimloket. Deze module staat los van 
de informatie over schoolverzuim die op dat moment in het Digitaal Verzuimloket is 
opgeslagen. 
 
Als de jongere al bekend is bij DUO doordat deze staat ingeschreven op een 
onderwijsinstelling, is het persoonsgebonden nummer plus de controlegegevens 
(geboortedatum, postcode van de woonplaats en geslacht) voldoende om zeker te 
zijn dat het om de juiste persoon gaat. Ook kinderen van ouders die een trekkend 
bestaan leiden, zijn geregistreerd in het GBA. Veelal betreft het mensen die een 
aantal maanden per jaar rondtrekken en die wel op een vast adres staan 
ingeschreven. In de overige gevallen staan rondtrekkende mensen op een 
briefadres ingeschreven.  
 
In de module kunnen ook vrijstellingen worden geregistreerd van kinderen of 
jongeren die de leerplichtige leeftijd hebben bereikt, maar nog niet eerder op een 
school ingeschreven hebben gestaan. Dit is bijvoorbeeld het geval bij kinderen die 
wegens fysieke of psychische redenen niet in staat zijn (ooit) onderwijs te volgen. 
Deze personen zijn nog niet bekend bij DUO. In die gevallen registreert de 
leerplichtambtenaar naast het persoonsgebonden nummer de volledige NAW-
gegevens, geboortedatum en geslacht.  
 
Het registreren van vrijstellingen kan via het zakelijk portaal op de website van de 
Dienst Uitvoering Onderwijs (DUO). Als een gemeente gebruik maakt van een eigen 
administratiesysteem rondom leerplicht en daar liever de vrijstellingen in wil 
registreren, is het ook mogelijk om het gemeentelijke systeem met een machine-
tot-machinekoppeling direct te koppelen aan de vrijstellingenmodule. Na registratie 
van de vrijstelling in het eigen systeem kan de gemeente de persoons- en 
vrijstellingsgegevens zo direct doorgeven aan DUO. Naar verwachting zullen met 
name grotere gemeenten gebruik willen maken van die mogelijkheid.  
 
Splitsing gegevensstroom 
De geregistreerde gegevens worden vervolgens automatisch gesplitst. De 
vrijstellingsgegevens worden opgeslagen in een database Vrijstellingsgegevens en 
de persoonsgegevens in een database Persoonsgegevens.  
 
Ad 2. Database Vrijstellingsgegevens 
In deze database komen de gedetailleerde gegevens over de vrijstellingen of 
vervangende leerplicht. Ieder los gegeven (record) binnen de database krijgt een 
technische sleutel (identifier) die alleen intern bij DUO gebruikt wordt. Dit is een 
gecodeerd nummer en is voor een buitenstaander betekenisloos.  
 
Ad 3. Database persoonsgegevens 
Deze database wordt door OCW/DUO reeds veelvuldig gebruikt. Eén van de 
opgeslagen persoonsgegevens betreft het persoonsgebonden nummer. Deze 
 W3850.K-2 17 
OCW  10929 

Daarnaast is er dankzij de informatie uit dit register per gemeente (en per RMC-
regio) voortaan inzicht in de juiste aantallen vrijstellingen en de ontwikkeling door 
de tijd heen. De gemeente kan de informatie gebruiken bij de Leerplichtenquête. 
Het verbeterde inzicht in welke jongere wel of niet terecht niet naar school gaat, 
betekent ook dat de gemeente beter in beeld krijgt wie de werkelijke thuiszitters 
zijn. De aantallen thuiszitters zijn scherper te bepalen en de Leerplichtenquête zal 
op dit punt beter ingevuld kunnen worden.  
 
Onderwijsinstelling: De door de leerling laatst bezochte vo-scholen en mbo-
instellingen worden met een rapportage automatisch op de hoogte gebracht van de 
vrijstelling van een leerling. Daarbij wordt aangegeven of de vrijstelling reden geeft 
tot uitschrijving van de leerling op de school (op grond van de artikelen 24k3 en 
24k5 van de WOT). Daarmee kan de school beter voldoen aan de verplichting om 
het juiste aantal leerlingen door te geven aan DUO.  
Dankzij de informatie uit dit register worden bovendien geen foutieve 
verzuimmeldingen meer gedaan voor jongeren die zijn vrijgesteld en daardoor dus 
wegens een geldige reden niet op school aanwezig zijn. D e school ziet voortaan 
meteen bij de poging tot het melden van verzuim via het Digitaal Verzuimloket dat 
die jongere is vrijgesteld.  
 
Scholen uit andere onderwijssectoren die niet op het Verzuimloket zijn aangesloten 
(zoals scholen uit het primair onderwijs) ontvangen de informatie over een 
vrijgestelde leerling langs andere weg via DUO of de gemeente. Mocht in de 
toekomst blijken dat aansluiting wel opportuun is, biedt voorliggend wetsvoorstel 
daarin geen belemmering. 
 
OCW/DUO: De informatie uit het register wordt gebruikt om ervoor te zorgen dat 
OCW/DUO de jongeren met een vrijstelling niet langer ten onrechte als vsv’er telt. 
De persoonsgebonden nummers van de jongeren met een vrijstelling uit dit register 
worden door OCW/DUO een keer per jaar, bij de jaarlijkse vsv-telling, naast de 
persoonsgebonden nummers gelegd van de jongeren die zonder startkwalificatie 
het bekostigd onderwijs hebben verlaten. Het register vrijstellingen leerplicht wordt 
vervolgens als schraplijst gebruikt. Hierdoor worden scholen en instellingen 
beoordeeld op een nauwkeuriger berekend vsv-resultaat en ontvangen ze de juiste 
prestatiebekostiging.  
 
Tegelijkertijd gebruikt OCW/DUO de gegevens om gedurende de periode dat de 
vrijstelling of vervangende leerplicht geldt, te blokkeren dat voor de vrijgestelde 
jongere via het Verzuimloket een verzuimmelding kan worden gedaan.  
Tevens krijgt OCW/DUO inzicht in de precieze aantallen jongeren met een 
vrijstelling of vervangende leerplicht. Duidelijk wordt hoeveel jongeren al dan niet 
terecht geen onderwijs volgen. Ontwikkelingen in toepassing van de vrijstellingen 
en vervangende leerplicht komen beter in beeld. OCW kan daarmee het beleid 
rondom de handhaving van de Leerplichtwet op dit gebied beter vormgeven. De 
jaarlijkse anonieme landelijke aantallen worden openbaar gemaakt in 
correspondentie met de Tweede Kamer.  
 
 W3850.K-2 19 
OCW  10929 

biedt. Bovendien zou het opzetten van een nieuw registratiesysteem veel meer 
kosten dan aansluiten bij de bestaande infrastructuur van het Verzuimloket.  
 
Overwogen is ook om de gegevens over vrijstellingen via een jaarlijks onderzoek bij 
alle gemeenten apart te verzamelen. Deze optie is echter tijdrovend en men zou 
door de verschillende registratiewijzen geen volledig en betrouwbaar beeld krijgen 
van de vrijstellingen. De grootste tekortkoming is echter dat dit geen informatie op 
persoonsniveau zou opleveren, waardoor de jongeren die uitvallen en verzuimen 
nog steeds niet accuraat in beeld zouden komen.  
 
In het voorstadium is ook een andere optie uitgebreid onderzocht: een variant 
waarbij ook de grond van de vrijstelling geregistreerd zou worden. Deze is 
voorgelegd voor openbare internetconsultatie en aan het College Bescherming 
Persoonsgegevens. De optie zou voorzien in de behoefte van het Ministerie van 
OCW en de Tweede Kamer aan gedetailleerde beleidsinformatie over de toepassing 
van de Leerplichtwet op het vlak van vrijstellingen en de ontwikkelingen daarin. 
Tevens zou het de leerplichtambtenaar meer administratieve voordelen bieden; een 
deel van de leerplichtenquête zou zelfs kunnen vervallen. De daarin voorgestelde 
werkwijze bleek echter op veel weerstand te stuiten bij het CBP (zie hoofdstuk 7). 
Daarop is besloten verder te gaan met de maatregelen zoals uitgewerkt in dit 
voorstel.  
 
§ 5.5. Technische aspecten 
Bewaartermijn 
Op grond van artikel 6, eerste lid, onder e, van de Europese Richtlijn voor 
bescherming van natuurlijke personen in verband met de verwerking van 
persoonsgegevens mogen de gegevens niet langer worden bewaard dan voor de 
verwezenlijking van de doelen waarvoor zij zijn verzameld en verwerkt, 
noodzakelijk is.  
 
De geregistreerde vrijstellingen blijven één jaar na de einddatum van de vrijstelling 
of vervangende leerplicht in het register vrijstellingen leerplicht staan. De uiterste 
einddatum is automatisch de achttiende verjaardag van desbetreffende persoon, 
ook als een vrijstelling voor meerdere jaren of onbepaalde termijn geldig is. Die 
vrijstellingsgegevens blijven dus één jaar na de achttiende verjaardag bewaard. Na 
het verstrijken van deze termijn wordt de informatie automatisch uit het register 
verwijderd.  
 
Deze termijn is noodzakelijk om te voorkomen dat deze jongeren ten onrechte als 
vsv’er worden geteld: vrijstellingen worden aan het begin van het schooljaar 
geregistreerd en gelden voor het komend schooljaar. Volgens de Leerplichtwet 
moet beroep worden gedaan op een vrijstelling of een vrijstelling worden 
aangevraagd voor 1 juli (dit is meestal de ingangsdatum) of tenminste een maand 
voor dat het kind leerplichtig wordt. De meeste vrijstellingen gelden een jaar, 
sommige voor langer of onbepaalde tijd.  
 
In februari komen de voorlopige vsv-cijfers over jaar t op basis van de jaarlijkse 
meting beschikbaar. Scholen hebben dan nog de tijd om bewijs aan te leveren als 
de cijfers volgens hun informatie niet kloppen, zo ook over veronderstelde vrijstelde 
leerlingen. De cijfers kunnen met die nieuwe informatie gecorrigeerd worden. In het 
najaar erop volgend komen de definitieve vsv-cijfers, waarop de prestatiesubsidie 
 W3850.K-2 21 
OCW  10929 

het gerechtvaardigde doel van de inperking is het doel ‘het voorkomen van 
wanordelijkheden en strafbare feiten’ hier van belang. De registratie voorkomt dat 
jongeren die zijn vrijgesteld van de leerplicht op scholen worden aangemerkt als 
voortijdig schoolverlaters. Degene die het gezag over de jongere uitoefent of 
degene die met de feitelijke verzorging van de jongere is belast, is op grond van 
artikel 26 van de Leerplichtwet strafbaar indien hij of zij er niet voor zorgt dat de 
leerplichtige of kwalificatieplichtige jongere overeenkomstig artikel 4a van de 
Leerplichtwet is ingeschreven bij een school of instelling. Om te voorkomen dat 
deze ouders of wettelijk vertegenwoordigers van een jongere met een vrijstelling 
worden vervolgd, is landelijke uniforme registratie van belang. Het voorkomt dat de 
leerplichtambtenaar die geen volledig overzicht heeft van jongeren die in de 
betreffende gemeente zijn vrijgesteld, de Leerplichtwet op de verkeerde jongeren 
gaat handhaven. Hiermee wordt ook voorkomen dat de verkeerde ouders of 
wettelijk vertegenwoordigers strafrechtelijk worden vervolgd. 
 
Dit raakt tevens een tweede doel om de inperking op grond van het tweede lid van 
artikel 8 EVRM te rechtvaardigen, namelijk de bescherming van rechten en 
vrijheden van de ouders van de betreffende jongeren.  
 
Met de registratie wordt bovendien de groep vsv’ers beter in beeld gebracht, zodat 
de overheid betere maatregelen voor deze groep kan treffen. Deze aanpak is van 
belang om de gevolgen van voortijdig schoolverlaten, zoals deze zijn geschetst in 
paragraaf 2.2, te voorkomen en dient derhalve ter voorkoming van 
wanordelijkheden en strafbare feiten. Uit artikel 8 van het EVRM volgt tevens dat 
indien de bescherming van persoonsgegevens wordt ingeperkt er een 
belangenafweging tussen belangen van betrokkenen en de doeleinden van 
gegevensverwerking dient plaats te vinden. De Wet bescherming persoonsgegevens 
werkt deze verplichting verder uit en regelt dat betrokkenen in staat worden 
gesteld een zekere controle over het lot van hun persoonsgegevens uit te oefenen. 
Ten slotte geeft de motie van het lid Franken c.s. van 17 mei 2011 (Kamerstukken 
I 2010/2011, 31 051, nr. D) aan welke criteria een wetsvoorstel moet voldoen om 
een beperking van de persoonlijke levenssfeer te kunnen rechtvaardigen: 
1. De noodzaak, effectiviteit en hanteerbaarheid van de maatregel; 
2. De proportionaliteit: de inperking van de vrijheid mag niet groter zijn dan 
strikt noodzakelijk is; 
3. De resultaten van een Privacy Impact Assessment, zodat vooraf is 
onderzocht welke risico’s de maatregel met zich meebrengt; 
4. De mogelijkheid van een effectief toezicht en controle op de uitvoering 
van de maatregel, te realiseren door onder meer audits door de 
onafhankelijke toezichthouder; 
5. Beperking van de geldigheidsduur door een horizonbepaling of in 
ieder geval een evaluatiebepaling. 
 
10
Het kabinet heeft in een Kabinetsreactie WRR-rapport iOverheid gereageerd op 
deze motie. De reactie betreft een uitwerking van algemene maatregelen waarbij 
tegemoet wordt gekomen aan de motie Franken. Met de maatregelen, waarbij met 
name het inzage- en correctierecht van de burger wordt verstevigd, is in dit 
wetsvoorstel rekening gehouden. 
 
                                           
10
 Kamerstukken II 2011/12, 26 643, nr. 211. 
 W3850.K-2 23 
OCW  10929 

Tevens wordt het doel bereikt dat gemeenten, OCW en de Tweede Kamer accurate 
inzichten krijgen in de aantallen vrijgestelde jongeren en de ontwikkelingen op dat 
gebied. Met de informatie kan worden bepaald of bijstelling van beleid rondom 
vrijstellingen en leerplicht noodzakelijk is. Tevens helpt de informatie gemeenten 
bij het invullen van de jaarlijkse leerplichtenquête.  
 
Effectiviteit is ook van belang bij het ontwerp van het proces om de maatregelen uit 
te voeren. Met de voorgestelde werkwijze worden de doelen bereikt die OCW voor 
ogen heeft en wordt tevens de benodigde werkbaarheid en beveiliging geboden. De 
keuze is in §5.4 uitgebreid toegelicht. 
 
Hanteerbaarheid  
Zowel voor scholen, gemeenten als OCW/DUO is de voorgestelde werkwijze 
hanteerbaar. DUO heeft reeds een aantal jaren het Digitaal Verzuimloket onder 
haar hoede en is verantwoordelijk voor het functioneren en beheer ervan. De 
nieuwe module en achterliggende infrastructuur sluiten aan op voor DUO reeds 
vertrouwde werkwijzen. De hoeveelheid te registreren vrijstellingen en 
vervangende leerplicht (enkele duizenden gevallen per jaar) is voor DUO 
hanteerbaar.  
 
Ook leerplichtambtenaren werken reeds enkele jaren met het Digitaal verzuimloket. 
De module is nieuw, maar de wijze waarop de leerplichtambtenaar door de 
registratie wordt geleid, zal herkenbaar zijn. Ook is de hoeveelheid te registeren 
gegevens beperkt en hanteerbaar. Scholen maken inmiddels ook veelvuldig gebruik 
van het Digitaal verzuimloket. Zij registreren geen vrijstellingen, maar ontvangen 
alleen de benodigde informatie wanneer leerlingen van hun school een vrijstelling of 
vervangende leerplicht heeft.  
 
Proportionaliteit  
Het bij wet regelen van het gebruik van het persoonsgebonden nummer wordt 
beschouwd als een inperking van het recht op eerbiediging van de persoonlijke 
levenssfeer. Die inperking mag niet groter zijn dan strikt noodzakelijk. De belangen 
die het middel van registratie aan de hand van het persoonsgebonden nummer 
dient, moeten opwegen tegen de belangen van de privacy die geschaad worden.  
 
In het kader van proportionaliteit is in de voorgestelde werkwijze wettelijk 
vastgelegd welke gegevens worden geregistreerd en voor welke doeleinden worden 
gebruikt. Alleen gegevens die strikt noodzakelijk zijn voor het bereiken van de 
doelen worden geregistreerd (zie hoofdstuk 4). Het persoonsgebonden nummer 
wordt uitsluitend gebruikt om in beeld te krijgen wie een vrijstelling of vervangende 
leerplicht heeft. Er wordt niet geregistreerd op grond van welk artikel van de 
Leerplichtwet de jongere aanspraak maakt op een vrijstelling of vervangende 
leerplicht.  
 
De voorgestelde wijze waarop vrijstellingen geregistreerd en verwerkt zullen 
worden, is aldus te beschouwen als een proportionele maatregel afgewogen tegen 
de privacybelangen van de persoon.  
 
Subsidiariteitsbeginsel 
Op grond van dit beginsel moet worden aangetoond dat het bereiken van de doelen 
niet op andere, voor betrokkene minder nadelige wijze kan waarbij de inperking 
 W3850.K-2 25 
OCW  10929 

Bij het vormgeven van de beveiligingsmaatregelen zijn de Privacy Officers van DUO 
nadrukkelijk betrokken. Zij adviseren bij de voorbereiding en implementatie van 
een wetstraject om te verzekeren dat de eisen uit privacy wet- en regelgeving in 
acht worden genomen. Deze functionarissen hebben vastgesteld dat met de 
genomen beveiligingsmaatregelen wordt voldaan aan de eisen die de 
privacywetgeving stelt aan de registratie, opslag en verwerking van gegevens aan 
de hand van het persoonsgebonden nummer. Ook de Functionaris 
Gegevensbescherming, die binnen DUO een onfhankelijke toezichtsrol heeft en 
werkt volgens de richtlijnen die het CBP stelt aan deze functie, heeft bij dit 
wetsvoorstel geadviseerd.  
 
Impact op persoonlijke levenssfeer 
De informatie die tot de persoon herleidbaar is (het feit dat de jongere een 
vrijstelling of vervangende leerplicht heeft), wordt gebruikt om de juiste groep 
vsv’ers in beeld te krijgen en daarmee de aanpak van verzuim en schooluitval te 
verbeteren. Dit is geen informatie waarmee het privéleven van de jongere negatief 
beïnvloed kan worden. Toegang tot deze informatie is beperkt tot de 
leerplichtambtenaar en enkele functionarissen van OCW/DUO. De informatie over 
de landelijke en gemeentelijke aantallen, is geheel anoniem. De betrokkene 
ondervindt feitelijk geen nadeel van het feit dat de vrijstelling via het Verzuimloket 
is geregistreerd. Het proces voor de jongere is immers afgelopen zodra de 
gemeente te kennen heeft gegeven dat aan de juiste voorwaarden is voldaan om 
een beroep te kunnen doen op een van de vrijstellingsartikelen uit de Leerplichtwet. 
Het voordeel voor de jongere is dat voortaan duidelijk is dat hij of zij terecht niet 
op school zit en niet langer als vsv’er of verzuimer wordt aangemerkt.  
 
Volgens de Wbp is de verantwoordelijke de natuurlijke persoon, rechtspersoon of 
ieder ander die of het bestuursorgaan dat, alleen of samen met anderen, het doel 
van en de middelen voor de verwerking van de persoonsgegevens vaststelt. De 
minister van OCW is hierin de verantwoordelijke die de verantwoordelijkheid voor 
de volledige verwerking heeft gemandateerd aan DUO.  
 
Dat beheer en uitvoer van de databases in de zin van de Wbp bij één 
verantwoordelijke zijn belegd, betekent niet dat daardoor zonder onevenredige 
inspanning te herleiden is wie een vrijstelling of vervangende leerplicht heeft. Een 
functionaris van DUO heeft niet zomaar beschikking tot de gegevens; toegang tot 
een database is beperkt middels autorisaties. Bovendien heeft men voor het 
herleiden de verklaring van de eerder beschreven technische sleutel nodig. Deze 
maatregelen maken onderdeel uit van een pakket aan beveiligingsmaatregelen die 
DUO heeft genomen, zoals hieronder nader toegelicht.  
 
Beveiliging privacy van de gegevens over vrijgestelde jongeren 
De beveiligingsmaatregelen vormen een lagenstructuur, waarbij voor elke stap 
passende maatregelen zijn genomen. Daarbij is ook aandacht besteed aan de 
zogenoemde Privacy-Enhancing Technologies (PET), waarover onder andere het 
CBP informeert. PET is een samenhangend geheel van ICT-maatregelen dat de 
persoonlijke levenssfeer van burgers beschermt door het elimineren of verminderen 
van de opvraag van persoonsgegevens of door het voorkomen van onnodig dan wel 
ongewenst gebruik van persoonsgegevens, zonder verlies van functionaliteit. Onder 
meer door Privacy by Design, versleuteling van informatie, toegangsbeveiliging en 
anonimiseren van gegevens. 
 W3850.K-2 27 
OCW  10929 

Kortom, met inachtneming van de bovenstaande maatregelen valt te concluderen 
dat de privacy voldoende is beschermd en de impact op de persoonlijke levenssfeer 
beperkt blijft.  
 
§ 6.3 Effectief toezicht en controle op de uitvoering van de registers 
De gegevens worden beveiligd door DUO conform het voor de ministeries bindende 
Voorschrift Informatiebeveiliging Rijksdienst. Het voorschrift definieert 
informatiebeveiliging als “het proces van vaststellen van de vereiste 
betrouwbaarheid van informatiesystemen in termen van vertrouwelijkheid, 
beschikbaarheid en integriteit alsmede het treffen, onderhouden en controleren van 
een samenhangend pakket van bijbehorende maatregelen.”  
 
Zoals in paragraaf 6.2 is aangegeven, heeft DUO interne toezichthouders die belast 
zijn met het waarborgen van de privacy op grond van de regels die Wet 
bescherming persoonsgegevens en andere relevante privacywetgeving stellen. Het 
toezicht op het naleven van deze wet- en regelgeving gebeurt door de Functionaris 
Gegevensbescherming. Deze functionaris heeft binnen DUO een onafhankelijke 
positie en werkt volgens de richtlijnen die het CBP stelt aan deze functie. Een FG 
kan zelf ook getoetst worden door het CBP. Bij de voorbereiding van dit wetstraject 
is de FG/DUO, evenals de FG/OCW, betrokken geweest.  
 
Daarnaast zijn binnen DUO Privacy Officers aangesteld die adviseren bij de 
voorbereiding en implementatie van wetstrajecten waarbij sprake is van het 
uitwisselen van gegevens. De genoemde functionarissen houden toezicht bij de 
voorbereiding en implementatie van dit wetstraject. Zij houden ook toezicht op de 
rechtmatigheid van informatieverzoeken uit de data warehouse-omgeving.  
Bij de uitvoeringstoets van DUO zijn de beveiligingsvoorzieningen nadrukkelijk aan 
de orde gekomen. Het advies van de Privacy Officers is daarin meegenomen. Dit 
heeft geresulteerd in de voorzieningen zoals weergegeven in de eerste twee 
paragrafen van dit hoofdstuk.  
Tot slot staan de functionarissen die toegang hebben tot de databases, data 
warehouseomgeving of de verklaring van de technische sleutel, onder toezicht van 
hun leidinggevenden.  
 
§ 6.4 Evaluatiebepaling 
Het wetsvoorstel omvat een evaluatiebepaling in artikel 34 van de WOT waardoor 
er binnen vijf jaar een evaluatie moet plaatsvinden over de doeltreffendheid en de 
effecten van het register vrijstellingen en vervangende leerplicht. Dit wordt 
beoordeeld aan de hand van de volgende criteria: 
- aantoonbare verbetering van de registratie van het aantal vsv’ers; 
- aantoonbare uniformering van de gegevensstromen over jongeren met een  
vrijstelling of vervangende leerplicht; 
- aantoonbare verbetering van de efficiëntie bij het handhaven van de 
Leerplichtwet door leerplichtambtenaren. 
 
 
7. Advies College Bescherming Persoonsgegevens 
Het CBP heeft een eerdere versie van het wetsvoorstel bekeken en op grond van 
die versie geadviseerd het wetsvoorstel niet als zodanig in te dienen (CBP, 7 mei 
2012, nr. z2012-00269). In die versie was sprake van het registreren van de grond 
 W3850.K-2 29 
OCW  10929 

Burgers  
Voor burgers zijn de gevolgen van dit wetsvoorstel voor de administratieve lasten 
neutraal. De verplichtingen uit de Leerplichtwet omtrent het aanleveren van een 
kennisgeving en bijbehorende verklaringen of een verzoek plus bijbehorende 
verklaringen of bewijzen, blijven bestaan. De wet specificeert voortaan wel welke 
gegevens precies aangeleverd moeten worden aan de leerplichtambtenaar. Het 
betreft gegevens die in veruit de meeste gevallen al door de gemeente 
(leerplichtambtenaar) gevraagd werden en nodig waren voor het uitvoeren van de 
taak, maar nog niet gespecificeerd zijn in de wet. Voor het goed functioneren van 
de registratie van vrijstellingen, is het noodzakelijk dat de juiste gegevens worden 
aangeleverd. 
 
Scholen 
De administratieve lasten voor de scholen blijven gelijk. De verplichtingen die uit de 
Leerplichtwet gelden, blijven onveranderd. Scholen zullen wel voordeel ondervinden 
van dit wetsvoorstel, maar die zijn niet te berekenen omdat deze meer in snelheid, 
gemak en juistheid liggen. Zo heeft de school baat bij de gestandaardiseerde 
vermelding van vrijgestelde leerlingen omdat zij hun leerlingenadministratie beter 
op orde kunnen houden, geen onterechte verzuimmeldingen doen voor vrijgestelde 
leerlingen en omdat ze baat hebben bij de verbeterde berekening van het aantal 
voortijdig schoolverlaters op hun instelling. 
 
Tegelijkertijd wordt met de melding naar de school waarbij is aangegeven of de 
gemelde vrijstelling reden geeft tot uitschrijving, een bijkomend voordeel 
verkregen. In artikel 10, onderdelen b en c, van de Leerplichtwet staat dat een 
leerling slechts kan worden uitgeschreven nadat is gebleken dat de vrijstelling op 
grond van artikel 5 of 15 is verleend. Hoe deze verplichting op dit moment in de 
praktijk wordt ingevuld door de school, is niet bekend. Met de verplichting tot 
melding van de vrijstellingen op individueel niveau, wordt de informatie dat een 
leerling is vrijgesteld op eenduidige wijze door de leerplichtambtenaar doorgegeven 
aan de betreffende school.  
 
Wanneer de school in staat wordt gesteld de leerlingenadministratie beter op orde 
te hebben, betekent dat ook dat de school bekostigd wordt op grond van meer 
accurate informatie. 
 
Gemeenten 
De gemeenten ondervinden voordelen van het registreren van vrijstellingen via het 
Digitaal Verzuimloket. Door het stroomlijnen, uniformeren en automatiseren van de 
gegevensstroom gaat de kwaliteit en beschikbaarheid van de informatie omhoog. 
Voortaan is de gemeente ook bij verhuizingen van jongeren met een vrijstelling of 
vervangende leerplicht standaard goed op de hoogte. Dit maakt het voor de 
leerplichtambtenaar eenvoudiger om het werk te doen en te voldoen aan wettelijke 
taken rondom handhaving van de Leerplichtwet. De gemeente kan zich in de 
aanpak van verzuim en uitval beter richten op de groep die daadwerkelijk 
begeleiding nodig heeft. De gemeente krijgt beter in beeld wie de werkelijke 
thuiszitters zijn en kan de Leerplichtenquête op dit punt beter invullen. 
 
Doordat OCW/DUO voortaan jaarlijks precies kan aangeven hoeveel jongeren er per 
gemeente een vrijstelling of vervangende leerplicht hebben verkregen, kunnen de 
gemeenten deze gebruiken bij het beantwoorden van vragen over aantallen 
 W3850.K-2 31 
OCW  10929 

dubbel aan het registreren te zijn. Daar waar een gemeente dat wenst, kan samen 
met DUO die koppeling gerealiseerd worden. Eventuele aanpassingen van het eigen 
leerplichtsysteem, zullen voor rekening van de gemeente komen. Tijdens de 
consultatieperiode zijn op het wetsvoorstel geen reacties vanuit burgers of scholen 
binnengekomen. 
 
 
11. Consequenties voor Caribisch Nederland  
Deze wijziging heeft geen gevolgen voor Caribisch Nederland. Op Caribisch 
Nederland zijn immers het basisregister onderwijs en de infrastructuur van het 
digitaal verzuimloket vooralsnog niet aanwezig. 
 
 
12. Artikelsgewijze toelichting 
Artikel I, onderdeel A (artikel 1 van de Leerplichtwet 1969) 
In artikel 1 van de Leerplichtwet 1969 wordt het register vrijstellingen en 
vervangende leerplicht gedefinieerd met een verwijzing naar de WOT waaraan dit 
wetsvoorstel dit register toevoegt. 
 
Artikel I, onderdelen  B tot en met D (artikel 3a tot en met 3c van de 
Leerplichtwet 1969) 
Bij een verzoek voor vervangende leerplicht aan burgemeesters en wethouders van 
een gemeente zal naast het begeleidingsprogramma ook gegevens moeten worden 
overlegd die nodig zijn voor opname in het register vrijstellingen en vervangende 
leerplicht. Het betreft hier de gegevens die in paragraaf 4.2 van het algemene deel 
van de toelichting zijn toegelicht. De datum betreffende de ingang en einde van de 
vervangende leerplicht hoeft niet door de wettelijk vertegenwoordiger te worden 
aangeleverd. De periode waarvoor de vervangende leerplicht zal gelden, blijkt uit 
de beschikking die door de burgemeester en wethouders wordt afgegeven. De 
naam, adres en woonplaats, postcode van de woonplaats, geslacht en 
geboortedatum zijn controlegegevens. Indien aan de leerplichtambtenaar uit het 
verzuimregister blijkt dat de leerling al bekend is in het systeem, is het alleen 
noodzakelijk de postcode van de woonplaats in te vullen om te controleren of het 
persoonsgebonden nummer klopt (zoals is toegelicht in paragraaf 4.2).  
 
De gegevens die op grond van de artikelen 3a en 3b bij het verzoek worden 
overlegd, worden op grond van artikel 3c, eerste lid, door de leerplichtambtenaar 
ingevuld in het digitaal verzuimloket van het Ministerie van OCW. Vervolgens 
worden deze gegevens bij DUO onder verantwoordelijkheid van de Minister van 
OCW apart verwerkt in het register vrijstellingen en vervangende leerplicht (lid 2). 
In het verzuimloket wordt de woonplaats uiteindelijk als woongemeente opgeslagen 
in het register vrijstellingen en vervangende leerplicht. Op de verwerking van deze 
gegevens is in §5.2 van het algemene deel van de toelichting ingegaan. 
 
Artikel I, onderdelen E en F (artikelen 6 en 15 van de Leerplichtwet 1969) 
Artikel 6 van de Leerplichtwet verplicht de personen die een beroep op vrijstelling 
doen op grond van artikel 5 of 5a om bij burgemeester en wethouders aan te geven 
om welke jongere het gaat en op welke grond zij een beroep op vrijstelling meent 
te mogen maken. Met de wijziging van artikel 6 worden de gegevens om de 
identiteit van de jongere aan te geven verder gespecificeerd met het 
persoonsgebonden nummer of onderwijsnummer (beide als persoonsgebonden 
 W3850.K-2 33 
OCW  10929 

deel van deze toelichting is op het voordeel van dit register bij handhaving door de 
leerplichtambtenaar nader ingegaan.  
 
Daarnaast worden de gegevens van het register vrijstellingen leerplicht vergeleken 
met de gegevens uit het basisregister onderwijs, zodat beter in kaart kan worden 
gebracht welke jongeren vroegtijdig schoolverlaters zijn. In §2.2 van het algemene 
deel van de toelichting is dit verder toegelicht. Het wetsvoorstel beoogt niet met 
het register directe aanpassingen in het basisregister onderwijs te maken. Voor de 
telling van het aantal voortijdig schoolverlaters wordt eerst een rapportage uit het 
basisregister onderwijs gehaald, waarna met het register vrijstellingen de leerlingen 
met een vrijstelling uit deze rapportage worden verwijderd. Uiteindelijk is het aan 
het bevoegd gezag van een school of instelling om op grond van de informatie die 
het bevoegd gezag van de Minister van OCW over vrijgestelde jongeren ontvangt 
(artikel 24k5, vijfde lid), de jongere uit de leerlingenadministratie te verwijderen. 
De uitschrijfdatum geeft het bevoegd gezag van een school of instelling aan Onze 
Minister door voor registratie in het basisregister onderwijs (artikel 24, eerste lid, 
van de WOT). Door deze methode te gebruiken is het bevoegd gezag van een 
school of instelling op de hoogte van de vrijstelling. 
 
Ten slotte is het voor de Minister van OCW van belang om een landelijk overzicht te 
hebben van het aantal jongeren dat een vrijstelling heeft en het aantal jongeren 
dat een vervangende leerplicht heeft. Deze aantallen worden landelijk en per 
woongemeente in kaart gebracht. Tevens wordt in kaart gebracht hoeveel jongeren 
eerder een beroep hebben gedaan op een vrijstelling of een vervangende leerplicht. 
De Minister van OCW kan, indien de cijfers daartoe aanleiding geven, hierop het 
beleid voor wat betreft thuisonderwijs, voortijdig schoolverlaten of vervangende 
leerplicht aanpassen. Ook de achtergrond bij dit doel is in §2.2 van het algemene 
deel van de toelichting verder toegelicht. 
 
In het tweede lid is bepaald dat de Minister van OCW de verantwoordelijke is in de 
zin van artikel 1, onderdeel d, van de Wbp. Dit betekent dat de Minister van OCW 
het doel en de middelen voor de verwerking van persoonsgegevens vaststelt. 
 
Artikel 24k3 regelt de inhoud van het register vrijstellingen en vervangende 
leerplicht en de bewaartermijnen van de gegevens in het register. In de onderdelen 
van het eerste lid zijn de gegevens opgenomen die in het register vrijstellingen en 
vervangende leerplicht worden opgenomen. Dit zijn de persoonsgebonden 
nummers of onderwijsnummers van de jongeren die zijn vrijgesteld of een 
vervangende leerplicht hebben met een aanduiding daarvan. In het kader van de 
doelstellingen van artikel 24k2, eerste lid, onder b, wordt ook de woongemeente 
aangegeven en het gegeven of de jongere al eerder een keer is vrijgesteld (een 
herhaalde vrijstelling). In het tweede lid is een bewaartermijn vastgesteld van één 
jaar nadat de vrijstelling is afgelopen. In §5.5 van het algemene deel van deze 
toelichting is aangegeven waarom voor deze periode is gekozen.  
 
De inhoud van artikel 24k4 komt overeen met de bepaling uit de artikelen 24g en 
tevens 24j van de WOT, zodat de autorisatie voor en toezicht op het register 
vrijstellingen leerplicht op gelijke wijze is geregeld als voor het basisregister 
onderwijs en het meldingsregister relatief verzuim. De Functionaris 
Gegevensbescherming die op grond van artikel 62 van de Wbp belast is met het 
toezicht op de verwerking van de persoonsgegevens in het basisregister onderwijs 
 W3850.K-2 35 
OCW  10929 

Artikel IV (Inwerkingtreding) 
Gestreefd wordt naar inwerkingtreding op 1 juli 2013. Omdat de mogelijkheid 
bestaat dat deze datum niet wordt gehaald, zal de inwerkingtreding plaatsvinden op 
een bij koninklijk besluit te bepalen tijdstip. 
 
De Staatssecretaris van Onderwijs,  
Cultuur en Wetenschap, 
 
 
 
 
 
Sander Dekker 
 
 
 W3850.K-2 37 
OCW  10929 

