> Retouradres    
 
Leden van de Tweede Kamer der Staten-Generaal DGBK 
Kenmerk 
2013-0000054939 
Uw kenmerk 
- 
 
  
Datum 30 januari 2013 
Betreft Reis 19 - 27 januari 2013 
  
 
 
 
 
 
 
Van 19 tot en met 26 januari heb ik een kennismakingsbezoek gebracht 
aan de landen Aruba, Curaçao en Sint Maarten, als ook aan Saba, Sint-
Eustatius en Bonaire. Ik heb gesproken met de gouverneurs en de 
gezaghebbers, de ministers-presidenten, de ministerraden en 
bestuurscolleges, leden van de Staten en van de Eilandsraden. In zowel 
de landen als de openbare lichamen heb ik ook gesproken met burgers en 
vertegenwoordigers van maatschappelijke organisaties en bedrijfsleven. 
Ik heb daardoor in kort tijdsbestek een beeld gekregen van de 
maatschappelijke opgaven waar de landen Curaçao, Sint Maarten en 
Aruba voor staan, en van de gedeelde verantwoordelijkheid van Caribisch 
Nederland en Europees Nederland. 
 
In deze brief zal ik mijn ervaringen en waarnemingen van deze 7 dagen 
met u delen, zodat dat een basis geeft voor het algemeen overleg met de 
Tweede Kamer op 12 februari en de Eerste Kamer op 5 februari. Ik houd 
daarbij de volgorde van mijn reis aan en sluit af met twee algemene 
onderwerpen, de Centrale Bank Curaçao en Sint Maarten (CBCS) en de 
evaluatie in 2015. 
 
Aruba 
Aruba toont aan dat zij met veel creativiteit, passie en inzet de economie, 
de werkgelegenheid en vergroening kan stimuleren. Daartoe zoekt Aruba 
de samenwerking binnen het Koninkrijk (recent bijvoorbeeld met TNO) en 
daarbuiten. Aruba heeft ambitie met de versterking van de eigen positie 
binnen het Koninkrijk, in het bijzonder met Nederland, op basis van 
gelijkwaardigheid en ten voordele van ieders economie intensief samen te 
werken. Zo legt Aruba momenteel de nadruk op de ontwikkeling van een 
hub-functie tussen het Nederlands (en Europees) bedrijfsleven en de 
opkomende economieën in Zuid- en Midden-Amerika. Daarnaast houdt 
men oog voor de verdere ontwikkeling van het toerisme, neemt men de 
ontwikkeling van Oranjestad ter hand, en investeert Aruba in duurzame 
energie. De investeringsplannen van de regering zijn daarmee aanzienlijk. 
De oppositie in de staten van Aruba hebben mij gewezen op het risico van 
 
 
Pagina 1 van 4 

 
 
Nederland (Saba en Sint Eustatius). Er zijn verschillende onderwerpen, 
zoals tarieven Winair, dubbele belastingen, de zeekabel en het medisch 
Datum 
30 januari 2013 
spoedvervoer via helikopter, die vanuit het perspectief van Nederland nog 
niet tot een bevredigende oplossing zijn gebracht. Ik heb met de regering 
Kenmerk 
2013-0000054939 
van Sint Maarten afgesproken om een brief te sturen waarin het 
standpunt van de Nederlandse regering ten aanzien van deze problemen 
is verwoord en waarin oplossingen worden aangedragen. 
 
Saba, Sint Eustatius en Bonaire 
Na de landen, kwam het Caribisch deel van Nederland aan bod. Allereerst 
heb ik bij mijn bezoek ervaren dat Saba, Sint Eustatius en Bonaire 
waardering hebben voor de wijze waarop Nederland haar 
verantwoordelijkheid na 10-10-10 heeft ingevuld. De investeringen in 
onderwijs, bijstelling van de vrije uitkering  en het openstaan voor 
argumenten van de drie eilanden (met name bij fiscale wetgeving) zijn 
daar voorbeelden van. 
 
Tegelijkertijd is de relatie broos, zoals blijkt uit de reacties op de recente 
wijzigingen door het kabinet in het zorgpakket. De eilanden zijn hierdoor 
overvallen en stellen de vraag welke intentie Nederland heeft met 
Caribisch Nederland. Dat de zorgkosten in de hand gehouden moeten 
worden, wordt niet bestreden, maar ruimte voor overleg en mogelijk een 
andere invulling zou in de ogen van de drie eilanden wenselijk zijn. Alle 
gesprekspartners gaven door alsnog in te zijn voor overleg hierover. Ik 
acht het dan ook van belang dat nader wordt gesproken over de 
spelregels bij wijzigingen van beleid die van invloed zijn op Caribisch 
Nederland.  
 
De drie eilanden hebben verder aandacht gevraagd voor onderwerpen 
zoals het medische verkeer, de achterstanden in de infrastructuur, 
deregulering, de armoedebestrijding en de zogenoemde 
ontwikkelplannen. Deze onderwerpen zullen in de CN-week van 11 tot en 
met 15 maart in Nederland aan de orde komen.  
 
De coördinerende rol wil ik substantieel invullen en dat betekent dat ik 
enerzijds voor de eilanden op alle terreinen aanspreekpunt ben, dat ik 
vraagstukken neerleg waar ze thuishoren en dat ik de relatie met 
Caribisch Nederland ook onderhoud door aan te dringen op consultatie en 
delen van argumentatie. Anderzijds betekent het in Nederland dat de 
minister van BZK gekend wordt in de reisbewegingen tussen Nederland en 
Caribisch Nederland en het kabinet deze zo veel mogelijk terugdringt. En 
het betekent dat voorkomen wordt dat Caribisch Nederland wordt 
geconfronteerd met onnodige regels. 
 
CBCS 
Zoals bekend staat het functioneren van de CBCS al enige tijd onder druk. 
De Rijksministerraad heeft aangedrongen op normalisering van de 
verhoudingen tussen de vermogensgerechtigden, de raad van 
commissarissen en de directieraad. Daartoe zou een audit uitgevoerd 
moeten worden. Ik heb in dat kader gesproken met de beide ministers-
president van Curaçao en Sint Maarten en met de president-directeur, de 
heer Tromp. Beide regeringen zijn zich bewust van de noodzaak tot 
normalisering van de verhoudingen en het herstel van vertrouwen in de 
 
 
Pagina 3 van 4 

