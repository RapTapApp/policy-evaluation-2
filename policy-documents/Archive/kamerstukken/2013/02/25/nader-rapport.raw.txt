 
 
 
 
 
 
 
 
 
Ministerie van Sociale Zaken 
en Werkgelegenheid 
 
Postbus 90801 
2509 LV  Den Haag 
Anna van Hannoverstraat 4 
T 070 333 44 44 
F 070 333 40 33 
www.szw.nl 
 
 
Onze referentie 
2013-0000010461 
Datum  15 februari 2013 
 
 
Betreft Nader rapport inzake het voorstel van wet Verzamelwet SZW 2013 
 
 
Blijkens de mededeling van de Directeur van Uw Kabinet van 5 december 2012, 
nr. 12.002903, machtigde Uwe Majesteit de Afdeling advisering van de Raad van 
State haar advies inzake het bovenvermelde voorstel van wet rechtstreeks aan 
mij te doen toekomen. Dit advies, gedateerd 25 januari 2013, nr. 
W12.12.0487/III, bied ik U hierbij aan. 
 
 
 De Afdeling advisering van de Raad van State adviseert rekening te houden met 
de onderstaande opmerking alvorens het wetsvoorstel aan de Tweede Kamer der 
Staten-Generaal te zenden.  
 
1.       Verzekeringsgeneeskundige protocollen 
 
Naar aanleiding van de opmerking van de Afdeling advisering dat niet duidelijk 
wordt waarom het voorschrift dat de verzekeringsarts bij een 
arbeidsongeschiktheidsbeoordeling zo veel mogelijk gebruik maakt van 
wetenschappelijke inzichten nog een plaats in de wet moet houden, is de memorie 
van toelichting aangevuld met een motivering van het in de wet handhaven 
genoemd voorschrift.  
 
 
2.  Invoering op de BES 
 
Naar aanleiding van de opmerking van de Afdeling advisering dat de toelichting 
niet ingaat op de vraag of de bestuurscolleges van Caribisch Nederland  naar 
aanleiding van de in artikel XVIII voorgestelde wijziging van de Wet 
ongevallenverzekering BES een verzoek hebben gedaan tot overleg, is de 
memorie van toelichting aangevuld met een passage waarin wordt ingegaan op de 
wijze waarop de bestuurscolleges zullen worden ge√Ønformeerd over deze 
aanpassing.    
 
 
AAN DE KONINGIN Pagina 1 van 2 

