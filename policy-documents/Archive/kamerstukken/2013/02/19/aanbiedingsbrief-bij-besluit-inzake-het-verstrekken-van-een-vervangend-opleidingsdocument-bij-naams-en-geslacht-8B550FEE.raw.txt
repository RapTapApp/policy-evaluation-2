1 
 
 
> Retouradres Postbus 16375 2500 BJ  Den Haag 
 Rijnstraat 50 
 
Den Haag 
De Voorzitter van de Tweede Kamer 
Postbus 16375 
der Staten-Generaal 
2500 BJ  Den Haag 
www.rijksoverheid.nl 
Postbus 20018 
2500 EA  DEN HAAG 
  
Onze referentie 
    
WJZ/488326(3859) 
  
Bijlagen 
Besluit van 18 januari 2013 
  
 
 
Datum 19 februari 2013 
Betreft Besluit van 18 januari 2013 ivm het verstrekken van een vervangend 
opleidingsdocument bij naams- en geslachtsverandering 
 
 
 
 
Hierbij zend ik u, mede namens mijn ambtgenoot van Economische Zaken, het 
Besluit van 18 januari 2013 tot wijziging van het Eindexamenbesluit VO en het 
Staatsexamenbesluit VO in verband met het verstrekken van een vervangend 
opleidingsdocument bij naams- en geslachtsverandering. Voor de inhoud van het 
besluit verwijs ik u naar de nota van toelichting. De datum van inwerkingtreding 
van het besluit volgt uit artikel 7 van de Bekendmakingswet, en is de eerste dag 
van de tweede kalendermaand volgend op publicatie in het Staatsblad. Die 
publicatie zal direct na afloop van de nahangtermijn plaatsvinden. 
 
De voorlegging geschiedt in het kader van de wettelijk voorgeschreven procedure 
(artikel 29, vierde lid, van de Wet op het voortgezet onderwijs). De wet bepaalt 
dat door of namens een der Kamers binnen vier weken te kennen kan worden 
gegeven dat het onderwerp van het besluit bij wet moet worden geregeld. In dat 
geval blijven publicatie en inwerkingtreding achterwege en wordt zo spoedig 
mogelijk een wetsvoorstel ingediend. 
 
Eenzelfde brief heb ik heden gezonden aan de Voorzitter van de Eerste Kamer der 
Staten-Generaal. 
 
Staatssecretaris van Onderwijs, Cultuur en Wetenschap, 
 
 
 
 
 
Sander Dekker 
 
 
a 
 
Pagina 1 van 1 
 
 
 

 
2. Na het tweede lid wordt een nieuw lid toegevoegd, luidende: 
3. Een document ter vervanging van een diploma, certificaat of cijferlijst kan 
uitsluitend door Onze Minister worden verstrekt indien op grond van artikel 4, 
vierde lid, artikel 7, eerste lid, of artikel 28b, tweede lid, van Boek 1 van het 
Burgerlijk Wetboek de voornaam onderscheidenlijk de geslachtsnaam van de 
kandidaat is gewijzigd. 
 
 
ARTIKEL II Wijziging Staatsexamenbesluit VO 
 
Artikel 32 van het Staatsexamenbesluit VO wordt als volgt gewijzigd: 
 
1. Het opschrift komt te luiden: 
Artikel 32. Duplicaten, afgifte verklaringen en vervangende 
opleidingsdocumenten 
2. Na het tweede lid wordt een nieuw lid toegevoegd, luidende: 
3. Een document ter vervanging van een diploma, certificaat of cijferlijst kan 
uitsluitend door Onze Minister worden verstrekt indien op grond van artikel 4, 
vierde lid, artikel 7, eerste lid, of artikel 28b, tweede lid, van Boek 1 van het 
Burgerlijk Wetboek de voornaam onderscheidenlijk de geslachtsnaam van de 
kandidaat is gewijzigd. 
 
 
Lasten en bevelen dat dit besluit met de daarbij behorende nota van toelichting in 
het Staatsblad zal worden geplaatst. 
 
 
 
 
 
De Staatssecretaris van Onderwijs,  
Cultuur en Wetenschap, 
 
 
 
 
 
De Staatssecretaris van Economische zaken,  
 B3859.K-1 2 
OCW  10933 

 
 
Op 31 maart 2010 heeft de Nederlandse regering de aanbeveling van het Comité 
van Europese ministers aangenomen. Eén daarvan stelt dat het voor een volledige 
juridische erkenning van een geslachtsverandering nodig is dat officiële 
sleuteldocumenten, zoals school- en werkdiploma’s, op een snelle, transparante en 
3
toegankelijke manier kunnen worden bijgesteld.  
 
De VO-regelgeving voorziet echter niet expliciet in de mogelijkheid tot aanpassing 
van al afgegeven diploma’s of andere opleidingsdocumenten. Het verstrekken van 
duplicaten is op grond van artikel 54 van de Eindexamenbesluit VO en artikel 32 
van het Staatsexamenbesluit VO uitgesloten. Om het verstrekken van een 
vervangend opleidingsdocument aan transgenders mogelijk te maken worden dan 
ook hierbij het Eindexamenbesluit VO en het Staatsexamenbesluit VO aangepast. 
 
Nu de mogelijkheid gecreëerd wordt een vervangend opleidingsdocument te 
verstrekken aan transgenders ligt het in de rede deze mogelijkheid tevens open te 
stellen voor personen die om andere redenen hun voor- of achternaam hebben 
gewijzigd: personen die hun voornaam hebben gewijzigd op grond van artikel 1:4 
BW en personen die hun achternaam hebben gewijzigd op grond van artikel 1:7 
BW.  
 
Bij inwerkingtreding van dit besluit kunnen personen die op grond van artikel 1:4, 
artikel 1:7 of artikel 1:28b, tweede lid, van het BW hun voor- of achternaam 
hebben gewijzigd een vervangend opleidingsdocument aanvragen. Het verzoek 
daartoe moet worden ingediend bij de Dienst Uitvoering Onderwijs (DUO), welke 
namens de Minister van Onderwijs, Cultuur en Wetenschap (OCW) de aangepaste 
documenten verstrekt. 
 
 
3. Gevolgen voor uitvoering en handhaving 
 
Algemeen  
In afwijking van artikel 54 van het Eindexamenbesluit VO kan de minister een 
vervangend opleidingsdocument verstrekken. De gevallen waarin de Minister een 
vervangend opleidingsdocument kan verstrekken, zijn limitatief opgesomd, te 
weten:  
 
• bij een verandering van een voornaam (artikel 1:4 van het BW); 
• bij een verandering van een geslachtsnaam (artikel 1:7 van het BW); 
• bij een verandering van een voornaam bij een geslachtsverandering (artikel 
1:28 van het BW).  
 
                                           
3
 Recommendation CM/Rec(2010)5 of the Committee of Ministers to member states on measures to 
combat discrimination on grounds of sexual orientation or gender identity, Adopted by the Committee of 
Ministers on 31 March 2010 at the 1081st meeting of the Ministers’ Deputies. 
 B3859.K-1 4 
OCW  10933 

 
van het originele opleidingsdocument, een kopie van een uittreksel uit de 
gemeentelijke basisadministratie persoonsgegevens (GBA) en een kopie van een 
identiteitsbewijs worden gevoegd. Daarnaast moet een bewijs van naamswijziging 
moeten bijgevoegd. In het geval van voornaamwijziging is dat een kopie van de 
beschikking van de rechtbank, en in het geval van geslachtsnaamwijziging is dat 
een kopie van het Koninklijk Besluit. Indien het voorstel van wet tot wijziging van 
Boek 1 van het Burgerlijk Wetboek en de Wet gemeentelijke basisadministratie 
persoonsgegevens in verband met het wijzigen van de voorwaarden voor en de 
bevoegdheid ter zake van wijziging van de vermelding van het geslacht in de akte 
van geboorte (Kamerstukken II 2011/12, 33 351, nr. 2) in werking treedt, dan 
wordt een kopie van de akte van geboorte waaruit de wijziging van de voornaam 
blijkt bijgevoegd om aan te tonen dat een naamswijziging op grond van artikel 
1:28b, tweede lid, BW heeft plaatsgevonden. 
 
Na controle door DUO op authenciteit van de geleverde documenten zal er een 
bericht uitgaan naar de persoon die de aanvraag heeft gedaan. Het bericht omvat 
een melding dat het vervangend opleidingsdocument gereed is, en dat de 
aanvrager het vervangend opleidingsdocument in persoon bij DUO Groningen zal 
moeten ophalen. Het vervangend opleidingsdocument wordt ondertekend door de 
aanvrager en door de medewerker Examendiensten van DUO namens de Minister 
van OCW. De aanvrager ontvangt het vervangend opleidingsdocument in persoon, 
onder voorwaarde dat het originele opleidingsdocument wordt ingeleverd bij de 
medewerker Examendiensten van DUO.  
 
Kosten 
Als er sprake is van naamswijziging na een geslachtsverandering, worden voor de 
aanvraag van het verstrekken van een vervangend opleidingsdocument, geen 
kosten in rekening gebracht. Overige kosten, zoals kopie-, porto- en reiskosten zijn 
wel voor rekening van de aanvrager.  
 
Bij verandering van voor- of achternaam op grond van artikel 1:4 of 1:7 BW, 
worden voor de aanvraag van het verstrekken van een vervangend 
opleidingsdocument wel kosten in rekening gebracht. Het bedrag daarvoor is 
vergelijkbaar met het bedrag van een Verklaring afgelegd examen, en wordt 
geraamd op €72 (prijspeil 2012). 
 
 
4. Administratieve lasten 
 
Het besluit legt geen verplichting op aan instellingen of individuen. Het biedt slechts 
een mogelijkheid waarvan vrijwillig gebruik gemaakt kan worden. Er is derhalve 
geen sprake van administratieve belasting. 
 
 B3859.K-1 6 
OCW  10933 

