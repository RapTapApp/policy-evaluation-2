 
 
 
 
 
 
 
 
 
> Retouradres Postbus 90801 2509 LV  Den Haag 
 
 
De Voorzitter van de Eerste Kamer 
Postbus 90801 
der Staten-Generaal 
2509 LV  Den Haag 
Binnenhof 22  
Anna van Hannoverstraat 4 
T 070 333 44 44 
2513 AA  S GRAVENHAGE 
F 070 333 40 33 
2513AA22 
www.rijksoverheid.nl 
 
 
 
Onze referentie 
2013-0000011312 
 
 
Datum  6 februari 2013 
Betreft Nadere informatie integrale aanpak Caribisch Nederland 
 
 
De commissie Koninkrijksrelaties van de Eerste Kamer heeft naar aanleiding van 
de brief van de staatssecretaris van SZW over de wet- en regelgeving in Caribisch 
Nederland (Eerste Kamer, vergaderjaar 2012–2013, 33 400 IV, H) verzocht om 
nadere informatie over de “integrale projecten die bijdragen aan een positieve 
sociaaleconomische ontwikkeling in Caribisch Nederland.” De commissie vraagt of 
er een globale indicatie te geven is van deze projecten. 
 
Het kabinet investeert in de integrale aanpak van de sociaaleconomische 
problematiek in Caribisch Nederland. SZW stelt – samen met andere betrokken 
departementen - meerjarig financiële middelen beschikbaar voor projecten die 
bijdragen aan deze integrale aanpak. Het betreft projecten op het gebied van 
onder meer integrale wijkaanpak, re-integratie naar werk, kinderopvang, 
preventie van verslavingsproblematiek en sociaal werk. Het gaat hier overigens 
om lopend beleid, met een historie die teruggaat tot de bestuurlijke afspraken die 
vóór 10 oktober 2010 zijn gemaakt. Tussen 2010 en nu zijn verschillende 
projecten gestart of in voorbereiding genomen. Zo is op Saba en St. Eustatius een 
project ‘versterking kinderopvang’ gestart en op Bonaire onder meer een 
‘jobprogram horeca’. Het initiatief voor een projectaanvraag ligt formeel bij het 
eilandbestuur.  
 
De in de brief genoemde regeling ziet alleen op de financiële en administratieve 
organisatie van het beschikbare budget. In de komende opgave van voorgenomen 
en aanhangige wet- en regelgeving (september) zal nadere informatie over de 
regeling worden opgenomen. 
 
 
De Staatssecretaris van Sociale Zaken  
en Werkgelegenheid, 
 
 
 
 
Jetta Klijnsma 
 
 Pagina 1 van 1 

