33 556  Wijziging van enkele wetten van het Ministerie van Sociale Zaken en 
Werkgelegenheid (Verzamelwet SZW 2013) 
 
Nota van wijziging 
 
Het voorstel van wet wordt als volgt gewijzigd: 
 
1 
 
Aan artikel I wordt een onderdeel toegevoegd, luidende: 
 
D 
 
Artikel 18 wordt als volgt gewijzigd:  
1. Onder vernummering van het zesde tot en met achtste lid tot zevende tot en met negende lid 
wordt na het vijfde lid een lid ingevoegd, luidende:  
6. Indien de persoon aan wie op grond van het vierde of vijfde lid kinderbijslag zou moeten worden 
betaald indien hij een aanvraag zou hebben ingediend, geen aanvraag heeft ingediend, wordt de 
kinderbijslag, in afwijking van het vierde en vijfde lid, betaald aan de persoon die daartoe wel een 
aanvraag heeft ingediend. Indien de persoon, bedoeld in de eerste zin, die geen aanvraag heeft 
ingediend, alsnog een aanvraag indient, wordt de kinderbijslag aan hem betaald na afloop van het 
kalenderkwartaal waarin de aanvraag is ingediend, mits de aanvraag in de eerste twee maanden 
van dat kalenderkwartaal is ingediend. Indien de aanvraag, bedoeld in de tweede zin, is ingediend 
in de laatste maand van een kalenderkwartaal dan wordt de kinderbijslag aan hem betaald na 
afloop van het kalenderkwartaal volgend op het kalenderkwartaal waarin de aanvraag is ingediend. 
2. In het tot achtste vernummerde lid wordt “tweede tot en met zesde lid” gewijzigd in: tweede tot 
en met vijfde en zevende lid.  
 
2 
 
Na artikel III wordt een artikel ingevoegd, luidende: 
 
ARTIKEL IIIA ARBEIDSTIJDENWET 
 
In artikel 1:7 van de Arbeidstijdenwet worden de onderdelen i en j betreffende de begrippen 
arbeidstijd en rusttijd verletterd tot de onderdelen k en l.  
 
3 
 
Artikel IV komt te luiden: 
 
ARTIKEL IV ARBEIDSWET 2000 BES 
 
De Arbeidswet 2000 BES wordt als volgt gewijzigd: 
 
A 
 
In artikel 3, eerste lid, wordt “artikel 8, tweede lid, van de Wet ziekteverzekering BES” vervangen 
door: artikel 5, tweede lid, van de Wet ziekteverzekering BES.  
 
B 
 
In artikel 23, eerste lid, onder h, en tweede lid, wordt “verjaardag van de Koningin” vervangen 
door: verjaardag van de Koning.  
 
4 
 
Na artikel IV worden vier artikelen ingevoegd, luidende: 
1 
 

D 
 
In artikel 8j, eerste lid, wordt “De hoofdstukken 7 en 8” vervangen door: Hoofdstuk 7. 
 
5 
 
Artikel VI wordt als volgt gewijzigd: 
 
a 
 
Na onderdeel A wordt een onderdeel ingevoegd, luidende: 
 
A1 
 
In artikel 10, onderdeel a, wordt in alfabetische volgorde ingevoegd: 
e. de vennootschap;. 
 
b 
 
Onderdeel B komt te luiden: 
 
B 
 
Artikel 16, zesde lid, komt te luiden: 
6. Indien bij een beoordeling als bedoeld in artikel 6, eerste lid, van de Wet werk en inkomen naar 
arbeidsvermogen of een beoordeling als bedoeld in artikel 19ab, eerste lid, van de Ziektewet is 
vastgesteld dat de werknemer voor een geringer aantal uren belastbaar is dan gezonde personen 
met soortgelijke opleiding en ervaring als bedoeld in artikel 1 van de Wet werk en inkomen naar 
arbeidsvermogen, doch minder dan 35% arbeidsongeschikt is, wordt onder het in het tweede lid 
bedoelde gemiddeld aantal arbeidsuren per kalenderweek verstaan: het aantal uren dat die 
werknemer belastbaar is, tenzij dit leidt tot een hoger aantal arbeidsuren. 
 
6 
 
Na artikel VI wordt een artikel ingevoegd, luidende: 
 
ARTIKEL VIA WET ALGEMENE OUDERDOMSVERZEKERING BES 
 
De Wet algemene ouderdomsverzekering BES wordt als volgt gewijzigd: 
 
A 
 
In artikel 7 vervallen het tweede en derde lid, alsmede de aanduiding “1.” voor het eerste lid. 
 
B 
 
In artikel 7a vervalt het negende lid. 
 
C 
 
In artikel 8, eerste en tweede lid, wordt “artikel 7, eerste lid” vervangen door: artikel 7. 
 
D 
 
In Hoofdstuk III wordt, na de eerste paragraaf, een nieuwe paragraaf toegevoegd, luidende: 
 
§ 1a Aanpassing en herziening 
 
3 
 

 
A1 
 
In Hoofdstuk III, wordt na de tweede paragraaf een nieuwe paragraaf ingevoegd, luidende: 
 
§ 2a. Aanpassing en herziening van het weduwen- en wezenpensioen 
 
Artikel 12a 
1. Indien uit de door het Centraal Bureau voor de Statistiek vastgestelde 
consumentenprijsindexcijfers voor de openbare lichamen Bonaire, Sint Eustatius en Saba blijkt, dat 
het prijsindexcijfer voor het derde kwartaal van het lopende jaar, vergeleken met het 
prijsindexcijfer voor het derde kwartaal van het voorafgaande jaar is gestegen of gedaald, stelt 
Onze Minister bedragen vast, die met ingang van 1 januari van het komende jaar in de plaats 
treden van de in de artikelen 11, eerste en derde lid, en 12, eerste, tweede en derde lid, genoemde 
bedragen. Onze Minister bepaalt welke consumentenprijsindexcijfers voor de toepassing van de 
eerste zin worden gebruikt. De consumentenprijsindexcijfers kunnen voor de onderscheiden 
openbare lichamen en voor belanghebbenden die woonachtig zijn buiten de openbare lichamen, 
verschillend zijn. 
2. Indien er naar het oordeel van Onze Minister bijzondere omstandigheden zijn, kunnen de 
bedragen, bedoeld in het eerste lid, bij ministeriële regeling met ingang van een bij die regeling 
aan te geven datum worden gewijzigd. Onze Minister kan het bestuurscollege van het betrokken 
openbaar lichaam in dat verband om advies vragen. 
3. De overeenkomstig het eerste lid herziene dan wel overeenkomstig het tweede lid gewijzigde 
bedragen treden in de plaats van de bedragen, genoemd in de artikelen 11, eerste en derde lid, en 
12, eerste, tweede en derde lid. 
4. Indien een wijziging als bedoeld in het tweede lid samenvalt met een herziening als bedoeld in 
het eerste lid, wordt het bedrag voorafgaande aan de wijziging herzien en geschiedt de herziening 
bij de in het tweede lid bedoelde ministeriële regeling. 
 
8 
 
Na artikel VII wordt een artikel ingevoegd, luidende: 
 
ARTIKEL VIIA WET ALLOCATIE ARBEIDSKRACHTEN DOOR INTERMEDIAIRS 
 
De Wet allocatie arbeidskrachten door intermediairs wordt als volgt gewijzigd: 
 
A 
 
In het in hoofdstuk 5 opgenomen artikel 23 wordt “artikelen 18, derde lid” vervangen door: 
artikelen 18, eerste lid. 
 
B 
 
Het in hoofdstuk 6 opgenomen artikel 23 vervalt. 
 
9 
 
Artikel VIII wordt als volgt gewijzigd: 
 
a 
 
In onderdeel B (artikel 3:12, derde lid) wordt “degelijkgestelde” vervangen door: de gelijkgestelde.  
 
b 
 
Na onderdeel B worden twee onderdelen ingevoegd, luidende: 
 
5 
 

a 
 
Na onderdeel A worden drie onderdelen ingevoegd, luidende: 
 
A1 
 
In artikel 21a wordt “artikel 19g van de Wet op de loonbelasting 1964” vervangen door: artikel 39d 
van de Wet op de loonbelasting 1964. 
 
A2 
 
In artikel 28, wordt onder vernummering van het vijfde tot zesde lid, een lid ingevoegd, luidende: 
5. Het tweede lid wordt eveneens niet toegepast ingeval een eigenrisicodrager de uitkering, 
bedoeld in artikel 63a Ziektewet, betaalt of de uitkering, bedoeld in artikel 82 juncto 84 van de Wet 
werk en inkomen naar arbeidsvermogen, betaalt, onafhankelijk van het voortbestaan van de 
dienstbetrekking met die eigenrisicodrager. 
 
A3 
 
In artikel 38a wordt onder vernummering van het derde tot vierde lid, een lid ingevoegd, luidende: 
3. Het eerste lid wordt eveneens niet toegepast ingeval een eigenrisicodrager de uitkering, bedoeld 
in artikel 63a Ziektewet, betaalt of de uitkering, bedoeld in artikel 82 juncto 84 van de Wet werk 
en inkomen naar arbeidsvermogen, betaalt, onafhankelijk van het voortbestaan van de 
dienstbetrekking met die eigenrisicodrager. 
 
b 
 
Na onderdeel B wordt een onderdeel ingevoegd, luidende: 
 
B1 
 
In artikel 99, onderdeel a, wordt “artikelen 27, 28, derde lid, en 76” vervangen door: artikelen 27 
en 28, derde lid. 
 
c 
 
Na onderdeel C wordt een onderdeel ingevoegd, luidende, 
 
C1 
 
In artikel 114, onderdeel a, wordt “artikelen 36 en 75” vervangen door: artikelen 36, 75 en 76. 
 
d 
 
Onderdeel D komt te luiden: 
 
D 
 
Artikel 115, eerste lid, wordt als volgt gewijzigd: 
1. In onderdeel f wordt “onderdelen a tot en met d” vervangen door: onderdelen a tot en met e. 
2. Onderdeel i vervalt. 
 
11 
 
Na artikel XIV wordt een artikel ingevoegd, luidende: 
 
ARTIKEL XIVA WET INBURGERING 
 
7 
 

Na artikel XVII wordt een artikel ingevoegd, luidende: 
 
ARTIKEL XVIIA WET MINIMUMLONEN BES 
 
De Wet minimumlonen BES wordt als volgt gewijzigd: 
 
A  
 
In de artikelen 1, 7, derde lid, 11, eerste lid, derde zin, en 12a wordt “de Minister” vervangen 
door: Onze Minister. 
 
B 
 
In de artikelen 2, tweede lid, 7, derde en vierde lid, en 11, eerste lid, eerste zin, wordt “De 
Minister” vervangen door: Onze Minister. 
 
C 
 
Artikel 13, tweede, derde en vierde lid, komt te luiden: 
2. Onze Minister gaat telkens na verloop van een termijn van ten hoogste drie jaar na of er 
omstandigheden zijn die een bijzondere wijziging wenselijk maken van de bedragen, genoemd in 
artikel 9, eerste lid.  
3. Onze Minister kan vervolgens bedragen vaststellen die in de plaats treden van de bedragen, 
genoemd in artikel 9, eerste lid, en kan ook een leeftijd vaststellen die in de plaats treedt van de in 
artikel 8, eerste lid, genoemde leeftijd.  
4. Onze Minister kan het bestuurscollege van het betrokken openbaar lichaam in verband met de 
toepassing van het tweede of derde lid om advies vragen. 
 
15 
 
Na artikel XVIII wordt een artikel ingevoegd, luidende: 
 
ARTIKEL XVIIIA WET OP DE ONDERNEMINGSRADEN 
 
In artikel 22, vierde lid, van de Wet op de ondernemingsraden wordt “het bepaalde in 17 en 18, 
eerste lid” vervangen door: artikel 17 en artikel 18, eerste lid. 
 
16 
 
Aan artikel XX wordt een onderdeel toegevoegd, luidende: 
 
K 
 
Artikel 82a wordt als volgt gewijzigd: 
1. In het eerste lid wordt na “jonggehandicapten” ingevoegd: , de Ziektewet. 
2. Aan het eerste lid wordt, onder vervanging van de punt na onderdeel j door een puntkomma, 
een nieuw onderdeel toegevoegd, luidende: 
k. de artikelen 29b en 29d en hoofdstuk IIA van de Tweede Afdeling van de Ziektewet. 
3. In het tweede lid komt onderdeel b te luiden: 
b. met betrekking tot de inzet van re-integratie-instrumenten, de financiering daarvan en de 
verantwoordelijkheidsverdeling tussen werkgevers en de bij onderdeel a bedoelde 
uitvoeringsorganisaties;. 
 
17 
 
Na artikel XX worden twee artikelen ingevoegd, luidende: 
 
9 
 

onderdeel a, van de Werkloosheidswet, doch aan wie geen uitkering wordt verleend op grond van 
enige bepaling van die wet of van een regeling als bedoeld in onderdeel b; of  
2° als gevolg van de regels gesteld in de ministeriële regeling op grond van artikel 1a, tweede lid, 
geen arbeidsuren minder heeft als bedoeld onder 1°;. 
 
20 
 
Artikel XXV wordt als volgt gewijzigd: 
 
a 
 
Na onderdeel A worden drie onderdelen ingevoegd, luidende: 
 
A1 
 
Artikel 7, onderdeel b, komt te luiden: 
b. in door Onze Minister aan te wijzen gevallen degene die: 
1° in een kalenderweek ten minste vijf arbeidsuren minder heeft dan zijn gemiddeld aantal 
arbeidsuren per kalenderweek of een aantal arbeidsuren heeft dat ten hoogste gelijk is aan de helft 
van zijn gemiddeld aantal arbeidsuren per kalenderweek als bedoeld in artikel 16, eerste lid, 
onderdeel a, van de Werkloosheidswet, doch aan wie geen uitkering wordt verleend op grond van 
enige bepaling van die wet; of  
2° als gevolg van de regels gesteld in de ministeriële regeling op grond van artikel 1a, tweede lid, 
van de Werkloosheidswet geen arbeidsuren minder heeft als bedoeld onder 1°. 
 
A2 
 
o
In artikel 10, onderdeel 1 , wordt in alfabetische volgorde ingevoegd: 
e: de vennootschap;. 
 
A3 
 
Onder vernummering van het vierde tot vijfde lid, wordt in artikel 11 een nieuw lid ingevoegd, 
luidende: 
4. Indien een eigenrisicodrager de uitkering, bedoeld in artikel 8, onderdeel a, ingevolge artikel 63a 
betaalt of de uitkering op grond van de Wet werk en inkomen naar arbeidsvermogen, bedoeld in 
artikel 8a, eerste lid, ingevolge artikel 82 juncto 84 van de Wet werk en inkomen naar 
arbeidsvermogen betaalt, treedt deze eigenrisicodrager als werkgever in de plaats van het 
Uitvoeringsinstituut werknemersverzekeringen, onafhankelijk van het voortbestaan van de 
dienstbetrekking met die eigenrisicodrager. 
 
b 
 
Na onderdeel E wordt een onderdeel ingevoegd, luidende: 
 
F 
 
Artikel 100 wordt als volgt gewijzigd: 
In het derde lid wordt na “onderdeel E,” ingevoegd: voor zover het betreft de artikelen 29e en 29f,. 
 
21 
 
Na artikel XXVI wordt een artikel ingevoegd, luidende: 
 
ARTIKEL XXVIA WET VAN 4 JULI 1946 HOUDENDE DE INSTELLING VAN EEN 
ARBEIDSBUREAU BES 
 
Artikel 3, eerste, tweede en derde lid, van de Wet van 4 juli 1946 houdende de instelling van een 
arbeidsbureau BES komt te luiden: 
11 
 

Toelichting 
 
Onderdeel 1 (Artikel I) 
Met het in artikel 18 van de Algemene Kinderbijslagwet (AKW) in te voegen zesde lid wordt beoogd 
te voorkomen dat de Sociale verzekeringsbank (SVB), in situaties waarin het recht op kinderbijslag 
overgaat van de ene ouder op de andere ouder, op grond van de in artikel 14, derde lid, van de 
AKW opgenomen maximale terugwerkende kracht van een jaar, aan een ouder met terugwerkende 
kracht kinderbijslag moet betalen, terwijl voor het kind al aan de andere ouder kinderbijslag is 
betaald. Een dergelijke situatie kan zich voordoen als het kind is verhuisd van de ene ouder naar 
de andere ouder en de laatstbedoelde ouder pas enige tijd na de verhuisdatum met terugwerkende 
kracht kinderbijslag aanvraagt. De SVB moet dan aan de ene ouder met terugwerkende kracht 
kinderbijslag betalen en van de andere ouder al betaalde kinderbijslag terugvorderen.  
Een vergelijkbare situatie kan zich voordoen als de ouder die geen kinderbijslag ontvangt meer 
bijdraagt (is gaan bijdragen) dan de ouder die kinderbijslag ontvangt en de meer bijdragende 
ouder pas na verloop van enige tijd kinderbijslag aanvraagt. Het in te voegen zesde lid heeft als 
doel te voorkomen dat de SVB dan aan de ene ouder met terugwerkende kracht kinderbijslag moet 
betalen en van de andere ouder betaalde kinderbijslag moet terugvorderen. Doelstelling is te 
regelen dat de betaling van de kinderbijslag overgaat van de ene ouder naar de andere vanaf de 
nieuwe aanvraag om kinderbijslag. In het nieuwe zesde lid is dit zodanig vorm gegeven dat als de 
persoon aan wie kinderbijslag zou moeten worden betaald geen aanvraag heeft ingediend, de SVB 
de kinderbijslag dan, in afwijking van het vierde en vijfde lid, betaalt aan de persoon die daartoe 
wel een aanvraag heeft ingediend. Indien de persoon aan wie kinderbijslag zou moeten worden 
betaald naderhand alsnog een aanvraag indient dan wordt de kinderbijslag aan hem betaald na 
afloop van het kalenderkwartaal waarin de aanvraag is ingediend. Dat geldt alleen als de aanvraag 
in de eerste twee maanden van het kalenderkwartaal is ingediend. Indien de aanvraag pas wordt 
ingediend in de laatste maand van een kalenderkwartaal dan wordt de kinderbijslag pas aan deze 
persoon betaald na afloop van het kalenderkwartaal volgend op het kalenderkwartaal waarin de 
aanvraag is ingediend. Reden daarvoor is dat de SVB bij een aanvraag die is ingediend in de 
laatste maand van een kwartaal niet in staat is om de wijziging van de betaling al per de eerste 
van de daarop volgende maand (de eerste dag van het kalenderkwartaal) te laten ingaan. Naar de 
inhoud regelt het nieuwe lid dat niet het tijdstip van de wijziging (bijvoorbeeld de verhuizing) 
bepalend is voor de overgang van de betaling maar het tijdstip van de nieuwe aanvraag en dus het 
tijdstip waarop de wijziging aan de SVB wordt gemeld. Door het opnemen van deze bepaling in de 
AKW worden de uitvoeringskosten van de SVB structureel verlaagd met € 250.000,-. 
  
Onderdeel 2 (Artikel IIIA) 
Deze voorgestelde wijziging herstelt een onjuiste aanduiding van twee onderdelen uit artikel 1:7 
van de Arbeidstijdenwet. 
 
Onderdelen 3 (Artikel IV) en 17 (voor zover betrekking hebbend op artikel XXA) 
In artikel 23, eerste lid, onder h, en tweede lid, van de Arbeidswet 2000 BES, en in artikel 6, 
tweede lid, van de Wet tot inschrijving van arbeidskrachten 1945 BES, wordt in verband met de 
troonswisseling de aanduiding verjaardag van de Koningin vervangen door de aanduiding 
verjaardag van de Koning.  
 
Onderdeel 4 (Artikel IVA)  
Dit overgangsrecht in het Buitengewoon Besluit Arbeidsverhoudingen 1945 zorgt ervoor dat voor 
het tijdstip van inwerkingtreding van artikel V, onderdeel A, van de Wet vereenvoudiging 
regelingen UWV gedane verzoeken om ontheffing van het verbod op werktijdverkorting worden 
afgehandeld volgens het oude recht. Dit geldt ook voor al lopende ontheffingen en verzoeken om 
verlenging van de ontheffingen tot een maximum van drie. Het eerste verzoek moet zijn ontvangen 
bij de ontheffingverlener voor het tijdstip van inwerkingtreding van artikel V, onderdeel A, van de 
Wet vereenvoudiging regelingen UWV. Op het gedane verzoek blijven de beleidsregels ontheffing 
verbod op werktijdverkorting 2004 van toepassing. 
De beoogde datum van inwerkingtreding van dit onderdeel alsmede van het voornoemde artikel 
van de Wet vereenvoudiging regelingen UWV is 1 oktober 2013.  
 
Onderdeel 4 (Artikel IVB)  
13 
 

Onderdeel 5, onder b (Artikel VI, onderdeel B) 
De wijziging van artikel 16, zesde lid, van de WW, zoals opgenomen in dit wetsvoorstel, wordt in 
deze nota van wijziging technisch aangepast. 
 
Onderdeel 6 (Artikel VIA) 
In artikel 7 AOV vervallen het tweede en derde lid omdat de bepalingen die de aanpassing van het 
in artikel 7, eerste lid, AOV genoemde bedrag van het ouderdomspensioen regelen, worden 
ondergebracht in een nieuw artikel 8a. Onderdeel F betreft een verbetering van een foutieve 
verwijzing en de overige onderdelen van artikel VIA zijn technische aanpassingen verband houdend 
met de introductie van het nieuwe artikel 8a (artikel VIA, onderdeel D). 
Het nieuwe artikel 8a bevat naast de hierboven toegelichte nieuwe bepaling een wettelijke basis 
voor het verschillend vaststellen van het uitkeringsbedrag per openbaar lichaam rekening houdend 
met de leefvorm van de belanghebbende. Deze bepaling vloeit voort uit de bestuurlijke afspraken 
die de staatssecretaris van Sociale Zaken en Werkgelegenheid op 13 maart 2013 met de 
bestuurscolleges van Bonaire, Sint Eustatius en Saba heeft gemaakt. Een van deze afspraken is dat 
de staatssecretaris in de tweede helft van 2013 een besluit neemt over het niveau van de AOV 
voor alleenstaanden in 2014. Uitvoering hiervan vergt een toereikende juridische grondslag, waarin 
de hier voorgestelde bepaling voorziet. 
  
Onderdeel 8 (Artikel VIIA) 
Het in hoofdstuk 6 opgenomen artikel 23 van de Wet allocatie arbeidskrachten door intermediairs 
(Waadi) bevat een uitgewerkte evaluatiebepaling, zodat deze bepaling wordt geschrapt.  
Bij artikel XIX, onderdeel C, van de Wet aanscherping handhaving en sanctiebeleid SZW-wetgeving 
is een artikel 23 (mandaat) in hoofdstuk 5 van de Waadi ingevoegd. Aangezien het oorspronkelijke 
artikel 23 (evaluatie) niet bij de eerstgenoemde wet is ingetrokken is het artikel 23 inzake mandaat 
in het basiswettenbestand op www.wetten.nl aangeduid als artikel 23*. Aangezien het in hoofdstuk 
6 opgenomen artikel 23 (evaluatie) hierbij komt te vervallen is er voortaan sprake van één artikel 
23 (mandaat) in hoofdstuk 5. In dit artikel 23 wordt naar een onjuist artikellid van artikel 18 
verwezen als gevolg van een wijziging van artikel 18. Deze omissie wordt hierbij gecorrigeerd. 
Deze wijziging zal terugwerken tot en met 1 januari 2013, de datum waarop voornoemde wijziging 
van artikel 18 in werking is getreden. 
 
Onderdeel 9, onder a (Artikel VIII, onderdeel B) 
In onderdeel B wordt een typefout hersteld. 
 
Onderdeel 9, onder b (Artikel VIII, onderdelen B1 en B2) 
In de Wet vereenvoudiging regelingen UWV is in artikel VII een wijziging opgenomen van artikel 
3:13 van de Wet arbeid en zorg (Wazo). Deze wijziging had in werking moeten treden met ingang 
van 1 juni 2013 tezamen met een aantal andere artikelen uit die wet die samenhangen met een 
nieuwe wijze van vaststellen van het dagloon voor de uitkeringen op grond van 
werknemersverzekeringen en de Wazo. Ook het bijbehorende nieuwe Dagloonbesluit 
werknemersverzekeringen dient op die datum in werking te treden. Deze beoogde datum van 
inwerkingtreden is duidelijk in de nota van toelichting bij het koninklijk besluit van 20 december 
2012 tot vaststelling van het tijdstip van inwerkingtreding van voornoemde wet (Stb 2012, 676) 
opgenomen. Abusievelijk is echter in de tekst van het inwerkingtredingsartikel het voornoemde 
artikel VII niet uitgezonderd van inwerkingtreding met ingang van 1 januari 2013. Hier is sprake 
van een evidente omissie in het inwerkingtredingsartikel.  
Gevolg hiervan is dat de nieuwe bepaling formeel gezien in werking is getreden met ingang van 1 
januari 2013 terwijl uitdrukkelijk 1 juni 2013 was beoogd. Deze omissie wordt thans hersteld. 
Het Uitvoeringsinstituut werknemersverzekeringen (UWV) heeft zijn uitvoeringsorganisatie conform 
de gemaakte afspraken ingericht op wijziging met ingang van 1 juni 2013. In overleg met de 
Minister van Sociale Zaken en Werkgelegenheid is hieraan vastgehouden nu er sprake is van een 
onmiskenbare omissie en door de minister is om die reden formeel aan het UWV verzocht om tot 1 
juni 2013 de wet te blijven uitvoeren op dezelfde wijze als gebeurde voor 1 januari 2013. 
De Minister van Sociale Zaken en Werkgelegenheid heeft aan de voorzitters van de Tweede en de 
Eerste Kamer bij brief (d.d. 14 maart 2013, kenmerk 2013-0000012001 respectievelijk 2013-
0000023487) laten weten dat hij deze omissie met terugwerkende kracht zal herstellen tot en met 
1 januari 2013, zodat alle wijzigingen zoals beoogd in kunnen gaan met ingang van 1 juni 2013. 
15 
 

vanaf 1 januari 2012 geen nieuwe deelnemers aan de levensloopregeling bij kunnen komen. Maar 
voor deelnemers aan de levensloopregeling die op 31 december 2011 een aanspraak ingevolge de 
levensloopregeling hadden waarvan de waarde in het economische verkeer op die datum €3000 of 
meer bedroeg, geldt dat zij in beginsel tot 1 januari 2022 aan de levensloopregeling kunnen blijven 
deelnemen.  
Met deze wijzigingen van de Wet op de loonbelasting 1964 is geen rekening gehouden met de 
verwijzing naar de levensloopregeling in de Wet financiering sociale verzekeringen (Wfsv) en de 
Wet werk en bijstand (WWB). Deze omissie wordt hierbij hersteld. 
De wijziging van artikel 21a van de Wfsv zal terugwerken tot en met 1 januari 2013, de datum 
waarop voornoemd artikel in werking is getreden. De wijziging van de WWB zal terugwerken tot en 
met 1 januari 2012. 
 
Onderdeel 10, onder a (voor zover betrekking hebbend op Artikel XIII, onderdelen A2 en 
A3) 
De eigenrisicodrager kan zelf de uitkering op grond van de ZW of de WGA uitbetalen aan de 
werknemer. Ingeval de eigenrisicodrager dit doet, is hij dezelfde premies verschuldigd over deze 
uitkeringen als over het loon dat hij betaalt aan zijn werknemers tijdens de dienstbetrekking. In 
geval het UWV deze uitkeringen betaalt via de werkgever (de ‘werkgeversbetalingen’) is in artikel 
28, vierde lid, respectievelijk artikel 38a, tweede lid, van de Wfsv, geregeld dat de werkgever de 
sectorpremie en de gedifferentieerde premie WGA is verschuldigd en niet de gemiddelde 
sectorpremie respectievelijk de vervangende gedifferentieerde premie voor de Werkhervattingskas, 
ondanks het feit dat de werkgever in artikel 11, vierde lid, ZW als werkgever wordt aangemerkt 
voor die uitkeringen. Om misverstanden te voorkomen wordt dit ook geregeld voor de uitkeringen 
die de eigenrisicodrager betaalt aan de werknemers die bij hem in dienst zijn of in dienst zijn 
geweest.  
 
Onderdeel 10, onder b, c en d (Artikel XIII, onderdelen B1, C1 en D) 
De premies voor de vrijwillige verzekering op grond van de ZW komen thans op grond van artikel 
99, onderdeel a, van de Wfsv ten gunste van het Algemeen Werkloosheidsfonds (Awf). Op grond 
van artikel II, onderdeel R, van de Wet beperking ziekteverzuim en arbeidsongeschiktheid 
vangnetters is artikel 115, eerste lid, onderdeel e, van de Wfsv gewijzigd waarbij per 1 januari 
2014 (besluit van 13 oktober 2012, Stb. 483) de uitkeringen voor de vrijwillige verzekering op 
grond van de Ziektewet ten laste worden gebracht van het Arbeidsongeschiktheidsfonds (Aof). 
Hierbij is verzuimd om de premiebaten voor de vrijwillige verzekering, in plaats van het Awf, ten 
gunste te laten komen van het Aof. Deze omissie is hierbij gecorrigeerd (onderdelen B1 en C1).  
Bij eerdergenoemde wet is verder verzuimd om artikel 115, eerste lid, onderdeel f, in 
overeenstemming te brengen met de wijziging van artikel 115, eerste lid, onderdeel e. Ook deze 
omissie is hierbij gecorrigeerd (onderdeel D, onder 1). 
 
Onderdeel 11 (Artikel XIVA, onderdelen A en C) 
De artikelen 1 en 47, tweede lid, van de Wet inburgering worden aangepast aan de gewijzigde 
portefeuilleverdeling, die geldt sinds het aantreden van het huidige kabinet, waarbij niet langer de 
Minister van Immigratie, Integratie en Asiel de verantwoordelijke minister is voor de Wet 
inburgering, maar de minister van Sociale Zaken en Werkgelegenheid. Voor de Vreemdelingenwet 
en de Rijkswet op het Nederlanderschap is niet langer de Minister van Binnenlandse Zaken en 
Koninkrijksrelaties verantwoordelijk, maar de minister van Veiligheid en Justitie. 
 
Onderdeel 11 (Artikel XIVA, onderdeel B) 
In artikel 6 wordt een grondslag gegeven voor het instellen van een heffing voor een aanvraag van 
ontheffing van de inburgeringsplicht, dan wel voor het medisch onderzoek in het kader daarvan. In 
de Regeling inburgering werd daarvoor al in een heffing voorzien, maar daarvoor bleek geen 
wettelijke grondslag aanwezig te zijn. Dit wordt hersteld met deze wijziging. Om te bereiken dat 
deze grondslag tevens van toepassing is op inburgeringsplichtigen die onder het overgangsrecht 
van de laatste wijziging van de Wet inburgering vallen, is het begrip “inburgeringsplichtige” in de 
tweede zin uitgebreid. 
 
Onderdelen 12 (Artikel XVI) en 13 (Artikel XVII) 
17 
 

De in artikel III, onderdeel D, van de Wet vereenvoudiging regelingen SVB opgenomen wijziging 
van artikel 17 van de Algemene Ouderdomswet hing samen met de in artikel II, onderdeel A, van 
het voorstel van Wet vereenvoudiging regelingen SVB opgenomen wijziging van artikel 1 van de 
Algemene nabestaandenwet. Deze wijziging is bij nota van wijziging (Kamerstukken II 2012/13, 33 
318, nr. 7, onder 3) gewijzigd. Daarbij is verzuimd tegelijkertijd artikel III, onderdeel D, te 
schrappen. 
 
Onderdeel 18, onder b (Artikel XXII, onderdeel D) 
Met artikel XXXVI, onderdeel J van Besluit aanpassing wetten inzake verhoging AOW-leeftijd (Stb. 
361, 2012) is in artikel 36, eerste lid, de persoon van 21 jaar of ouder vervangen door de persoon 
die ouder is dan 21 jaar. Formeel zouden hierdoor personen van 21 jaar uitgesloten zijn van de 
regeling, hetgeen niet de bedoeling is. Met deze wijziging wordt dit gecorrigeerd. 
 
Onderdeel 18, onder c (Artikel XXII, onderdeel J1) 
Met deze wijziging wordt een redactionele omissie hersteld. 
 
Onderdelen 19 (Artikel XXIII, onderdeel A1) en 20, onder a (Artikel XXV, onderdeel A1) 
Met de inwerkingtreding van de Wet vereenvoudiging regelingen UWV is het derde lid van artikel 
16 van de Werkloosheidswet (WW) vervallen. Hetgeen in dat artikellid werd bepaald is - enigszins 
aangepast - ondergebracht in artikel 1 en artikel 2 van de Gelijkstellingsregeling arbeidsuren. 
Vanaf het moment waarop deze wijziging zijn beslag heeft gekregen, is er gedurende de 
zogenaamde ‘fictieve opzegtermijn’ geen sprake meer van een relevant arbeidsurenverlies en 
daarmee geen sprake van werkloosheid in de zin van de WW. Voordien was er gedurende deze 
fictieve opzegtermijn wél sprake van een relevant arbeidsurenverlies maar bestond geen recht op 
WW-uitkering omdat in artikel 16, derde lid, WW was bepaald dat gedurende deze termijn sprake 
was van onverminderde loondoorbetaling (waardoor er op grond van het toenmalige artikel 16, 
eerste lid, onder a, van de WW evenmin sprake was van werkloosheid). Voornoemde wijzigingen 
blijken echter het volgende onvoorziene gevolg te hebben voor het werknemersbegrip in de ZW, de 
Wet WIA en de WAO.  
Tijdens de fictieve opzegtermijn (het voormalige artikel 16, derde lid, van de WW), bleef een 
werknemer namelijk verzekerd voor de ZW, WAO en de Wet WIA. In de artikelen 7, eerste lid, 
onderdeel b van de ZW, artikel 7, eerste lid onder b, van de WAO en artikel 9, onderdeel a, is 
immers geregeld dat bij ministeriële regeling kan worden bepaald dat degene die een relevant 
arbeidsurenverlies heeft geleden, maar aan wie (onder meer) op grond van enige bepaling op 
grond van de WW geen uitkering is toegekend, tóch als werknemer wordt beschouwd (en zich 
daarmee verzekerd wist voor de ZW, de WAO en de Wet WIA). In artikel 3 van de op voornoemde 
delegatiegrondslagen gebaseerde ministeriële regeling Uitbreiding kring van verzekerden ingevolge 
de Ziektewet en de Wet op de arbeidsongeschiktheidsverzekering (Stcrt. 1968, 61), werd 
vervolgens bepaald dat dit gold ten aanzien van degene aan wie op grond van de toepassing van 
artikel 16, derde lid, van de WW geen WW-uitkering was toegekend. Nu echter dit artikellid niet 
meer bestaat en tevens tijdens de fictieve opzegtermijn geen sprake meer is van een relevant 
arbeidsurenverlies, is een reparatie noodzakelijk. Zonder de in deze onderdelen voorgestelde 
aanpassingen (en de voorgenomen aanpassing van de verwijzing naar artikel 16, derde lid, van de 
WW in artikel 3 van voornoemde ministeriële regeling naar de artikelen 1 en 2 van de 
Gelijkstellingsregeling arbeidsuren), zou een werknemer tijdens de fictieve opzegtermijn immers 
niet meer verzekerd zijn voor de ZW of de Wet WIA (aangezien er geen mensen de WAO meer in 
kunnen stromen, is het aanpassen van het desbetreffende artikel in de WAO hier achterwege 
gelaten). Dit gevolg was onvoorzien en is vanzelfsprekend ongewenst. Aan deze reparatie zal dan 
ook, na inwerkingtreding, terugwerkende kracht worden verleend tot en met de datum van 
inwerkingtreding van de Wet vereenvoudiging regelingen UWV (1 januari 2013). Aangezien het niet 
mogelijk is dat louter op grond van het uitkeringsreglement werkloosheidsverzekeringen van het 
Uitvoeringsinstituut werknemersverzekeringen geen uitkering wordt verleend, wordt tot slot 
voorgesteld om die zinsnede te schrappen.  
 
Onderdeel 20, onder a (Artikel XXV, onderdeel A3) 
Op grond van artikel 11, eerste lid, van de ZW wordt het UWV als werkgever beschouwd in 
bepaalde situaties. In artikel 11, derde lid, van de ZW is de situatie geregeld dat wanneer het UWV 
de uitkering aan de werkgever betaalt om door diens tussenkomst deze uitkering te doen 
19 
 

