33 556 
 
Wijziging van enkele wetten van het Ministerie van Sociale Zaken en Werkgelegenheid 
(Verzamelwet SZW 2013) 
 
Nota naar aanleiding van het verslag 
 
1. Inleiding 
 
De regering heeft met belangstelling kennis genomen van de bijdragen van de verschillende 
fracties aan het verslag bij het onderhavige wetsvoorstel.  
 
De leden van de VVD-fractie hebben kennisgenomen van de Verzamelwet SZW 2013, 
waarover zij enkele vragen hebben. 
 
De leden van de PvdA-fractie hebben kennisgenomen van de Verzamelwet SZW 2013. De 
PvdA is verheugd over de opgenomen maatregel om de heffingskorting in het 
referentieminimumloon te temporiseren. Deze leden hebben nog enkele vragen over het 
wetsvoorstel. 
 
De leden van de PVV-fractie hebben kennis genomen van het onderhavige wetsvoorstel. Deze 
leden constateren dat het wetsvoorstel technische aanpassingen betreft, correctie van omissies 
en klein beleid en geen substantiële wijzigingen bevat. Tevens stellen zij vast dat het 
wetsvoorstel wordt gedragen door de uitvoerders (UWV, SVB en VNG). De leden van de 
PVV-fractie hebben nog enkele vragen over het wetsvoorstel. 
 
De leden van de SP-fractie hebben de voorgestelde wetwijzigingen bestudeerd en hierover 
enkele vragen en opmerkingen. 
 
De leden van de CDA-fractie hebben met belangstelling kennis genomen van het onderhavige 
wetsvoorstel. Zij merken op dat de voorstellen niet alleen technisch van aard zijn, maar ook 
beleidsinhoudelijk. Zij hebben hierover nog een aantal vragen. 
 
De leden van de ChristenUnie-fractie hebben kennis genomen van de voorgestelde 
Verzamelwet SZW 2013. Deze leden willen graag enkele vragen ter beantwoording aan de 
regering voorleggen. 
 
In het navolgende zal op de door de leden van de diverse fracties gestelde vragen worden 
ingegaan. Daar waar de vragen van verscheidene fracties duidelijk in elkaars verlengde liggen 
is de vrijheid genomen om af te wijken van de volgorde zoals deze in het verslag in acht is 
genomen. 
 
2. Aanpassing kinderbijslagwet en de Algemene nabestaandenwet in verband met de 
verzekeringsplicht van in het buitenland wonende uitkeringsgerechtigden 
 
De leden van de PVV-, CDA- en ChristenUnie-fracties vragen of de regering kan toelichten 
of de aanpassing van de omissie in de Algemene kinderbijslagwet en de Algemene 
nabestaandenwet in verband met de verzekeringsplicht van in het buitenland wonende 
uitkeringsgerechtigden leidt tot aanpassing van aanspraken. Indien dit het geval is, willen zij 
weten wat er dan precies wijzigt en welke financiële gevolgen deze aanpassingen hebben.  
1 
 

Er is op dit moment geen vrij te laten bedrag, want de situatie waarop deze regeling van 
toepassing is, te weten cumulatie van bruto uitkering (die wegens recidiveboete niet tot 
betalen komt) met bijstandsuitkering, is een nieuwe situatie die pas door de Wet aanscherping 
handhaving en sanctiebeleid SZW-wetgeving kan optreden.  
 
De leden van de VVD-fractie willen graag weten welke nadere regels bij algemene maatregel 
van bestuur kunnen worden gesteld, of de nog vorm te geven algemene maatregel van bestuur 
op dit vlak een voorhangprocedure kent. Zij vragen verder waarom er “op aanvraag” wordt 
toegevoegd en wat dit betekent in de praktijk.  
 
De nadere regels worden bij ministeriële regeling en niet bij Algemene Maatregel van Bestuur 
gesteld. “Op aanvraag” wordt toegevoegd omdat de betreffende instanties (UWV, SVB, 
gemeenten) niet direct de vrijlating kunnen toepassen aangezien hiervoor als voorwaarde 
geldt dat belanghebbende bijstand is toegekend en omdat belanghebbende zo nodig ook 
aanvullende bewijsstukken zal moeten overleggen.  
 
De leden van de SP-fractie vragen of kan worden aangegeven welke concrete uitkeringen of 
toeslagen onder deze wijziging in de verschillende wetten over verrekening met andere 
geldschulden vallen. Zij verzoeken of een uitputtende lijst kan worden toegevoegd.   
 
Het gaat om verrekening van vorderingen met uitkeringen en toeslagen uit hoofde van de 
hierna volgende wetten:  
 de Algemene Kinderbijslagwet (AKW); 
 de Algemene nabestaandenwet (Anw); 
 de Algemene Ouderdomswet (AOW); 
 de Remigratiewet;  
 de Toeslagenwet (TW); 
 de Werkloosheidswet (WW); 
 de Wet op de arbeidsongeschiktheidsverzekering (WAO); 
 de Wet arbeidsongeschiktheidsverzekering zelfstandigen (WAZ); 
 de Wet inkomensvoorziening oudere werklozen (Wet IOW); 
 de Wet inkomensvoorziening oudere en gedeeltelijk arbeidsongeschikte werkloze 
werknemers (IOAW); 
 de Wet inkomensvoorziening oudere en gedeeltelijk arbeidsongeschikte gewezen 
zelfstandigen (IOAZ); 
 de Wet werk en arbeidsondersteuning jonggehandicapten (Wet Wajong); 
 de Wet werk en bijstand (WWB); 
 de Wet werk en inkomen naar arbeidsvermogen (Wet WIA) en  
 de Ziektewet (ZW). 
 
De leden van de SP-fractie vragen voorts om welke bestuursorganen het gaat.  
 
Het betreft het Uitvoeringsinstituut werknemersverzekeringen (UWV), de Sociale 
verzekeringsbank (SVB) en de colleges van burgemeester en wethouders van de gemeenten. 
 
De leden van de SP-fractie vragen tenslotte of uitkeringen in het kader van bijzondere bijstand 
of de langdurigheidstoeslag ook onder deze wetswijziging vallen. 
 
3 
 

Ouderdomswet (32777). Verder willen zij weten welke maatregelen de regering neemt om de 
overige inkomensdaling vanwege de geleidelijke afbouw van de dubbele heffingskorting in 
het referentieminimumloon tot een keer de algemene heffingskorting – de overige 2,5% - te 
compenseren.  
 
De afbouw van de dubbele heffingskorting in het referentieminimumloon is op de lange 
termijn noodzakelijk om te voorkomen dat werken vanuit de uitkering niet meer gaat lonen. 
Echter nu de crisis zich in volle hevigheid manifesteert acht het Kabinet het gerechtvaardigd 
om de sociale minima tijdelijk te ontzien en daarom de afbouw van de heffingskorting de 
komende tijd tijdelijk te temporiseren. De regering compenseert de resterende effecten niet 
specifiek. Dat zou niet passen bij de doelstelling om te voorkomen dat werken niet meer gaat 
lonen. De regering beoordeelt wel jaarlijks de koopkrachtontwikkeling en neemt zo nodig 
maatregelen. Daarnaast wordt de koopkracht van sociale minima relatief ontzien doordat in 
het regeerakkoord is afgesproken om de algemene heffingskorting te verhogen, een 
inkomensafhankelijk eigen risico voor de zorgverzekeringswet in te voeren en de bedragen 
van het kindgebonden budget te verhogen.  
 
De leden van de SP-fractie vragen wat de reden is dat de periode van de looptijd van de 
geleidelijke afbouw verlengd is met twee jaar. Deze leden vragen voorts of de regering de 
cumulatieve inkomenseffecten van voorgestelde wetswijziging en het wetsvoorstel tot 
geleidelijke afbouw van de dubbele heffingskorting in het referentieminimumloon tot een keer 
de algemene heffingskorting met uitzondering van het referentieminimumloon voor de 
Algemene Ouderdomswet voor de komende 22 jaar in een overzicht kan weergeven, zowel in 
nettobedragen als in percentages, voor alleenstaande, alleenstaande ouders en paren.  
 
Het cumulatieve effect voor paren is gelijk aan de hoogte van de algemene heffingskorting 
van circa € 2.000 per jaar. Voorliggende wetsvoorstel heeft cumulatief gezien geen verschil 
met vorige wetsvoorstel, omdat de temporisering van 2014 – 2017 door de verlenging van de 
afbouw naar 22 jaar weer wordt ingehaald. Wel is er sprake van verschillen in de jaren dat 
getemporiseerd wordt. Het effect op jaarbasis bedraagt normaal € 100, maar in de periode van 
vier jaar dat er getemporiseerd wordt, bedraagt het effect slechts € 50 euro per jaar. Voor 
alleenstaanden en alleenstaande ouders bedraagt het effect 70% respectievelijk 90% van 
voornoemde effecten. 
In onderstaande tabel worden de cumulatieve inkomenseffecten van de afbouw van de 
dubbele heffingskorting getoond per huishoudtype.  
 
Tabel: het structurele (cumulatief) inkomenseffect per huishoudtype  
 Inkomenseffecten 
 Netto bedrag Percentage 
p.j.  
Paar met kinderen Circa € 2.000 Circa 10 ¾ % 
Alleenstaande Circa € 1.800 Circa 10 ¼% 
ouder 
Alleenstaande Circa € 1.400 Circa 13% 
 
 
De leden van de SP-fractie vragen wat de voorgestelde wetswijziging betekent voor het 
volume van het aantal bijstandsgerechtigden en het recht op inkomensondersteunende 
voorzieningen. Wat zijn de precieze effecten van voorgestelde wijziging op de armoedeval? 
5 
 

 
De leden van de VVD-fractie vragen een toelichting op hoe de vrijwillige WW-verzekering 
eruit ziet. Wat zijn de kosten en welke mate van verzekering, wat betreft de hoogte van de 
uitkering, de duur en de opbouw, wordt dan geboden?  
 
Een verzoek om te worden toegelaten tot de vrijwillige werkloosheidsverzekering moet 
worden ingediend bij het UWV binnen dertien weken na de dag dat de werkzaamheden bij de 
internationale organisatie een aanvang hebben genomen. De persoon die zich aanmeldt kan 
zelf bepalen voor welk dagloon hij zich wil verzekeren met dien verstande dat dit niet meer 
kan bedragen het maximumdagloon en het loon of inkomen dat hij ingeval van werkloosheid 
naar het oordeel van het UWV derft. Per 1 januari 2013 bedraagt het maximumpremiedagloon 
voor de vrijwillige verzekering € 195,00.  De premie voor de WW-verzekering is een 
percentage van het dagloon dat de aanvrager van de vrijwillige verzekering heeft opgegeven, 
per 1 januari 2013 bedraagt het premiepercentage 2,40%. Het UWV berekent de premie over 
het aantal werkdagen per maand. Voor wat betreft het vaststellen van het recht op uitkering, 
de opbouw en de duur van de uitkering zijn de artikelen uit de Werkloosheidwet die gelden 
voor de verplichting werkloosheidsverzekering van overeenkomstige toepassing.  
 
De leden van de SP-fractie vragen of de regering kan uiteenzetten hoeveel Nederlanders 
werken bij een volkenrechtelijke organisatie.  
 
Momenteel staan bij het ministerie van Buitenlandse Zaken 1079 Nederlanders geregistreerd 
die werkzaam zijn bij in volkenrechtelijke organisatie in Nederland. Het valt niet uit te sluiten 
dat er meer Nederlanders werkzaam zijn, die er om hen moverende redenen voor gekozen 
hebben zich niet bij het ministerie van Buitenlandse Zaken te registreren.  
 
De leden van de SP-fractie vragen een toelichting hoeveel Nederlandse werknemers van 
volkenrechtelijke organisaties per jaar aanspraak maken op de Nederlandse WW-uitkering?  
 
Volgens informatie van het UWV komt het maar heel sporadisch voor de Nederlandse 
werknemers van een volkenrechtelijke organisatie aanspraak maken op een Nederlandse 
WW-uitkering. 
 
De leden van de SP-fractie vragen de regering uiteen te zetten waarom de regering ervoor 
kiest de Nederlandse werknemers van volkenrechtelijke organisaties uit te sluiten van een 
Nederlandse WW-uitkering in plaats van het kiezen voor het invoeren van een 
werkgeverspremie voor deze organisaties. Ziet de regering belemmeringen voor het invoeren 
van een werkgeverspremie voor volkenrechtelijke organisaties?  
 
De Nederlandse regering stelt zich op het standpunt dat medewerkers van een 
volkenrechtelijke organisatie, óf onder het eigen sociale zekerheidsstelsel van de 
volkenrechtelijke organisatie vallen, of onder het Nederlandse socialezekerheidsstelsel vallen. 
Het gaat om een totaalpakket waarmee de mogelijkheid tot “shoppen” waarbij men per 
regeling de voor werknemers meest gunstige voorziening wil kunnen kiezen, wordt  
uitgesloten. Dit uitgangspunt wordt kortweg het alles-of-niets-systeem genoemd. Als 
belangrijkste argument om het alles-of-niets-systeem te handhaven geldt, dat zo het creëren 
van risicoselectie buiten de deur wordt gehouden. Shoppen bevordert het najagen van eigen 
belang en ondergraaft de solidariteitsgedachte waardoor sommige verzekeringen tegen sociale 
zekerheidsrisico’s buiten het bereik van minder draagkrachtigen dreigen te geraken 
7 
 

omstandigheid dat een deel van de mensen uit de ZW stroomt als gevolg van deze wet en 
alsnog een beroep doet op de WW.  
 
 
 
 
7. Indexeringsbepaling Wet algemene weduwen- en wezenverzekering BES 
 
De leden van de VVD-fractie vragen de regering welk bedrag gemoeid is met de voorgestelde 
wijziging van de Wet algemene weduwen- en wezenverzekering BES. 
 
Aan de onderhavige wijziging van de AWW BES is geen bedrag gekoppeld. Zoals beoogd 
zijn alle uitkeringsbedragen AWW BES sinds 10 oktober 2010 jaarlijks per 1 januari 
geïndexeerd, maar voor de wezen en halfwezen ontbrak nog een toereikende 
indexeringsbepaling. Een indexeringsbepaling analoog aan de indexeringsbepaling voor de 
weduwenuitkering wordt nu alsnog toegevoegd. Deze aanpassing is technisch en sluit aan op 
de staande praktijk. Er zijn derhalve geen financiële gevolgen en ook geen gevolgen voor de 
koopkracht. 
 
8. Aanpassing Wet arbeid en zorg in verband met het tijdstip van aanvragen van een uitkering 
op grond van de Wet arbeid en zorg 
 
De leden van de VVD-fractie vragen waarom de regering bij de voorgestelde wijziging van de 
Wet arbeid en zorg kiest voor een periode van terugwerkende kracht van een jaar. Zij vragen 
of het niet beter is om helemaal geen periode van terugwerkende kracht te hanteren.  
 
Het komt regelmatig voor dat het UWV geconfronteerd wordt met (veel) te late aanvragen. 
Uitkeringen die meer dan 5 jaar later worden aangevraagd worden geweigerd, dit naar 
analogie van de verjaringstermijn in artikel 4:104 van de Algemene wet bestuursrecht. 
Voorgesteld wordt een termijn in de wet op te nemen waarover bij te late aanvragen wordt 
uitgekeerd. Het is wenselijk dat deze termijn (van een jaar) aansluit bij de aanvraagtermijnen 
die UWV bij andere uitkeringen hanteert (in dit verband kan bijvoorbeeld worden verwezen 
naar artikel 38a, negende lid, ZW).  
 
9. Aanpassing Wet op de arbeidsongeschiktheidsverzekering, de Wet 
arbeidsongeschiktheidsverzekering zelfstandigen, de Wet werk en arbeidsondersteuning 
jonggehandicapten, de Wet werk en inkomen naar arbeidsvermogen en de Ziektewet in 
verband met de wetenschappelijke inzichten bij de beoordeling van arbeidsongeschiktheid  
 
De leden van de VVD-fractie willen weten hoe gewaarborgd wordt dat gehandhaafd wordt dat 
bij de beoordeling gebruikt wordt gemaakt van (de laatste) wetenschappelijke inzichten. De 
leden van de PvdA-fractie vragen daarnaast of de wetenschappelijk inzichten inmiddels 
éénduidig zijn en zo nee, hoe de regering dan wil gaan handhaven. Tevens vragen deze leden 
wat destijds de inzichten waren om een geneeskundig protocol vast te leggen in een 
ministeriële regeling. De leden van de SP-fractie vragen of de medische protocollen openbaar 
gemaakt worden als deze protocollen niet meer in een ministeriële regeling worden 
vastgelegd. Welke juridische status hebben de protocollen als zij niet in een ministeriële 
regeling worden vastgelegd? Waar zullen de protocollen te vinden zijn en hoe kunnen de 
belanghebbenden weten of zij over het meest recente protocol beschikken?  
 
9 
 

(tweede) uitkering? In welke situaties kan deze ontstaan en wanneer kan er sprake zijn van 
een hogere tweede uitkering? 
 
De leden van de SP-fractie vragen wat dit onderdeel van het wetsvoorstel betekent voor de 
praktijk. Kan de regering voorbeelden geven waarbij de voorgestelde regeling voordelig of 
juist nadelig is voor een WAO-gerechtigde? 
 
In reactie op deze vragen wordt het volgende opgemerkt. Een WAO-gerechtigde die gaat 
werken kan (opnieuw) ziek worden. Als deze ziekte 104 weken heeft geduurd en de 
betrokkene heeft gedurende die periode recht gehad op loondoorbetaling of een ZW-uitkering, 
dan is in beginsel aan de voorwaarden voor het ontstaan van een nieuw (tweede) recht op een 
WAO-uitkering voldaan. Dit (tweede) recht ontstaat echter niet omdat reeds recht bestaat op 
een WAO-uitkering. Anders gezegd, iemand kan slechts recht hebben op één WAO-uitkering. 
Dat wil echter niet zeggen dat het voldoen aan de voorwaarden voor een tweede recht dat niet 
ontstaat, geen gevolgen kan hebben. Als het dagloon van het niet-ontstane tweede recht hoger 
zou zijn geweest dan het dagloon van het eerste recht, dan wordt het laatstgenoemde dagloon 
gelijk gesteld aan het eerstgenoemde dagloon. Anders gezegd, het dagloon van het (eerste en 
enige) WAO-recht wordt verhoogd. Die verhoging vindt plaats, dat in antwoord op de laatste 
vraag van de leden van de VVD-fractie, als de betrokkene met werken gemiddeld per dag 
meer verdiende dan zijn (oorspronkelijke) dagloon. Op grond van het huidige art. 40, eerste 
lid, WAO wordt daarbij als extra voorwaarde gesteld dat de mate van arbeidsongeschiktheid 
moet zijn toegenomen. Dat leidt echter tot ongelijke behandeling ten opzichte van WAO-
gerechtigden die in dezelfde situatie verkeren, maar van wie de mate van 
arbeidsongeschiktheid niet is toegenomen. Hun dagloon kan niet worden verhoogd als zij 
gaan werken, daarmee meer verdienen dan hun dagloon en (opnieuw) 104 weken ziek 
worden. Daarom wordt voorgesteld om laatstgenoemde voorwaarde (‘toegenomen 
arbeidsongeschiktheid’) te schrappen. De voorgestelde regeling kan derhalve, dat in antwoord 
op de vraag van de leden van de SP-fractie, alleen voordeling uitpakken voor een WAO-
gerechtigde. 
 
12.  Aanpassing Wet ongevallenverzekering BES in verband met maximering van het dagloon 
 
De leden van de VVD-fractie vragen ten aanzien van dit onderdeel of de regering overleg 
heeft gevoerd over de wijziging van deze wet met de bestuurscolleges van Caribisch 
Nederland, zoals de Raad van State in haar advies verzoekt. Zo nee, waarom is hier niet toe 
besloten? Zo ja, wat is de reactie van de desbetreffende bestuurscolleges? 
De leden van de ChristenUnie-fractie vragen of de regering de bestuurscolleges van Caribisch 
Nederland inmiddels heeft geïnformeerd over de voorgestelde wijziging van de Wet 
ongevallenverzekering BES. Zo nee, op welk termijn worden de bestuurscolleges van 
Caribisch Nederland geïnformeerd? 
 
De melding aan de bestuurscolleges loopt mee met het periodiek overzicht van wetgeving dat 
het ministerie van Binnenlandse Zaken en Koninkrijksrelaties periodiek aan de 
bestuurscolleges ter beschikking stelt. Voorafgaand overleg is niet aan de orde gezien het 
louter technische karakter van de wijzigingen, die overigens ook geen betrekking hebben op 
de uitvoering van eilandelijke taken.  
 
13. Aanpassing Wet Participatiebudget in verband met het begrip “re-integratievoorziening” 
en de startkwalificatie 
 
11 
 

14. Aanpassing Wet werk en bijstand in verband met het begrip medewerking bij de 
inlichtingenplicht, de collectieve aanvullende ziektekostenverzekering en de 
langdurigheidstoeslag. 
 
De leden van de VVD-fractie vernemen ten aanzien van het voorgestelde artikel XXII, 
onderdeel A, graag van de regering wat de sancties zijn als iemand zich niet aan het 
voorgestelde tweede lid van artikel 17 van de WWB houdt.  
 
In het door deze leden bedoelde geval is het bepaalde in artikel 54 van de WWB van 
toepassing. Concreet betekent dit dat het college de bijstandsuitkering zal opschorten vanaf de 
dag dat de belanghebbende verwijtbaar niet verschenen is op de oproep in verband met zijn 
arbeidsinschakeling (artikel 54, eerste lid, onder a, van de WWB). Het college doet 
mededeling van de opschorting aan de belanghebbende en nodigt hem uit binnen een door hen 
te stellen termijn het verzuim te herstellen (artikel 54, tweede lid, van de WWB). Geeft 
belanghebbende aan deze uitnodiging gevolg, dan kan het college een besluit inzake 
bijstandsverlening herzien of intrekken als dan blijkt dat er sprake is van ten onrechte of tot 
een te hoog bedrag uitgekeerde bijstand (artikel 54, derde lid, van de WWB). Geeft de 
belanghebbende niet binnen de gestelde termijn gevolg aan de uitnodiging, dan kan het 
college na het verstrijken van deze termijn het besluit tot toekenning van bijstand intrekken 
met ingang van de dag waarover het recht op bijstand is opgeschort.   
 
De leden van de VVD-fractie benadrukken ten aanzien van het voorgestelde artikel XXII, 
onderdeel C, dat  bijzondere bijstand niet is bedoeld om inkomenspolitiek te bedrijven. De 
voorgestelde uitbreiding geeft de bijstandsgerechtigde extra inkomen, dat ook voor andere 
zaken aangewend kan worden, terwijl deze voorziening wat de leden van de VVD-fractie 
betreft enkel gericht zou moeten zijn op de zorgverzekering. Het is in de visie van deze leden 
immers van belang dat mensen een zorgverzekering hebben. De leden vragen de regering dan 
ook of dit niet anders kan worden vormgegeven, bijvoorbeeld door deze bijdrage dan 
rechtstreeks over te maken aan de zorgverzekeraar?  
 
Gemeenten kunnen aan burgers met een inkomen tot 110% van het sociaal minimum 
categoriale bijzondere bijstand verstrekken òfwel in de vorm van een CAV, òfwel een 
bijdrage verstrekken in de kosten van de premie van de CAV. In de uitvoeringspraktijk is in 
het eerste geval de belanghebbende burger zelf geen premie verschuldigd omdat deze 
rechtstreeks door de gemeente aan de zorgverzekeraar wordt voldaan. In het tweede geval 
blijft een deel van de premie voor eigen rekening van de belanghebbende burger; het andere 
deel van de premie, waarvoor bijzondere bijstand wordt verleend, maakt de gemeente 
(collectief) over aan de betreffende zorgverzekering waarmee de gemeente het collectieve 
contract heeft afgesloten. In dit licht bezien acht de regering het niet noodzakelijk deze vorm 
van categoriale bijzondere bijstand anders vorm te geven dan voorgesteld.  
 
Met betrekking tot het voorgestelde artikel XXII, onderdeel D, vragen de leden van de VVD-
fractie de regering of het vervallen van het huidige vierde lid van artikel 36 van de WWB 
ertoe leidt dat langdurigheidstoeslag niet meer met terugwerkende kracht verleend kan 
worden.  
 
Met het van toepassing verklaren van artikel 44 WWB wordt - net als het recht op bijstand - 
de langdurigheidstoeslag toegekend vanaf de dag waarop dat recht is ontstaan, voor zover 
deze dag niet ligt voor de dag waarop de belanghebbende zich heeft gemeld om de 
langdurigheidstoeslag aan te vragen. Het huidige vierde lid van artikel 36 van de WWB wordt 
13 
 

Kan de regering nader toelichten aan de leden van de PVV- en de SP-fracties welke gevolgen 
de uitspraak van de Centrale Raad van Beroep ten aanzien van het begrip “onvoldoende 
medewerking verlenen” bij de inlichtingenplicht heeft gehad op de uitkeringsverstrekkingen? 
De leden SP-fractie vragen daarbij voorts hoeveel uitkeringsgerechtigden hierdoor geen 
maatregel hebben ontvangen, terwijl zij dat met voorgestane wetwijziging wel zouden krijgen.  
 
Anders dan de leden van de SP-fractie aangeven, is het voorgestelde wetswijziging niet 
gebaseerd op een uitspraak van de Centrale Raad van Beroep inzake onvoldoende 
medewerking verlening aan de inlichtingenverplichting. De uitspraken waar het hier omgaat 
betreffen het niet meewerken aan een oproep om op een bepaalde plaats en tijd te verschijnen 
in verband met het aanbieden van een voorziening gericht op arbeidsinschakeling. Hoeveel 
uitkeringsgerechtigden hierdoor geen maatregelen hebben gekregen is onbekend (niet 
opgelegde maatregelen worden niet bijgehouden), evenmin als het aantal dat door de 
voorgestane wetswijziging wel  een maatregel zou krijgen.  
 
De leden van de SP-fractie constateren dat de regering voorstelt om de verplichtingen in de 
WWB aan te scherpen. Is dit de “maatregel aanscherpen verplichtingen WWB” zoals 
opgenomen in het regeerakkoord? Zo nee, welke maatregelen kan de Kamer in de uitwerking 
daarvan verwachten? Kan de regering toelichten waarom de regering kiest voor repressieve 
maatregelen en niet voor preventieve maatregelen en maatwerk? Deelt de regering de mening 
dat het wenselijker is dat er vanuit de gemeenten eerst het gesprek wordt aangegaan met 
bijstandsgerechtigden wanneer zij “onvoldoende medewerking verlenen” in plaats van direct 
een strafkorting te presenteren? Kan de regering haar standpunt hierover toelichten? 
 
De onderhavige maatregel is niet opgenomen in het regeerakkoord. Het wetsvoorstel met de 
maatregelen die wel zijn opgenomen in het regeerakkoord is momenteel in voorbereiding. 
Voorts vragen deze leden waarom de regering kiest voor repressieve maatregelen en niet voor 
preventieve maatregelen en maatwerk. Zij verzoeken om een toelichting waarom de regering 
het niet wenselijker acht dat er vanuit de gemeenten eerst het gesprek wordt aangegaan met 
bijstandsgerechtigden wanneer zij ‘onvoldoende medewerking verlenen’ in plaats van direct 
een strafkorting te presenteren. De regering wijst erop dat de onderhavige maatregel een 
preventief karakter heeft. Zoals hiervoor aangegeven in een antwoord op leden van de VVD-
fractie, voorziet de maatregel in het gesprek tussen gemeente en de belanghebbende: het 
college nodigt de belanghebbende die in verzuim is uit om het verzuim binnen een door het 
college bepaalde termijn te herstellen. Gevolgen voor de bijstand zijn er pas als de 
belanghebbende ten onrechte of tot een te hoog bedrag bijstand heeft ontvangen door 
verwijtbaar niet meteen op een uitnodiging te reageren, dan wel als belanghebbende in het 
geheel niet verschijnt voor een gesprek.  
 
15.  Aanpassing van de Wet werk en inkomen naar arbeidsvermogen in verband met de 
hoogte van een IVA-uitkering bij twee aanspraken 
 
Kan de regering aan de leden van de VVD-fractie nader toelichten wat wordt bedoeld met een 
niet-ontstane (tweede) uitkering? In welke situaties kan deze ontstaan en wanneer kan er 
sprake zijn van een hogere tweede uitkering? 
 
In reactie op deze vragen wordt verwezen naar het antwoord op de vragen van dezelfde leden 
over de herziening van het WAO-dagloon, behalve dat het in dit geval een WIA-gerechtigde 
betreft die gaat werken, daarmee meer verdient dan het dagloon en (opnieuw) 104 weken ziek 
wordt. 
15 
 

terug te vragen en niet wisten dat zij dat dit voortaan maandelijks moeten doen een 
overgangsrecht toe te passen voor het jaar 2012 en 2013. 
 
Inzake de maatregel om het aanvragen met terugwerkende kracht van kinderopvangtoeslag te 
beperken zijn schriftelijke vragen ingediend bij de extra procedurevergadering van 12 maart 
jongstleden. De antwoorden op deze vragen zijn op 29 maart jl. aan de Tweede Kamer 
verzonden. In deze brief wordt ook melding gemaakt  van het feit dat de maatregel om met 
terugwerkende kracht kinderopvangtoeslag te kunnen aanvragen voor 2012 en 2013 buiten 
werking is gesteld. In 2014 zal de maatregel, aangepast, weer ingevoerd worden.  
 
De leden van de SP-fractie verzoeken de regering van alle voorgestelde wetwijzigingen de 
impact van de maatregelen op de koopkracht toe te lichten en overzichtelijk aan de Kamer te 
doen toekomen. Kan de regering per afzonderlijke wetswijziging toelichten hoeveel personen 
en/of huishoudens het betreft?  
 
Het wetsvoorstel behelst overwegend technische wijzigingen waarmee geen (substantiële) 
beleidswijzigingen worden beoogd maar die betrekking hebben op wetstechnische correcties 
zoals bijvoorbeeld het herstellen van onjuiste verwijzingen. De wijzigingen hebben daarom in 
beginsel geen effect op de uitkerings- of inkomenspositie van (groepen van) 
uitkeringsgerechtigden. Dat ligt alleen anders bij de maatregel waarmee de afbouw van de 
algemene heffingskorting in het referentieminimumloon wordt getemporiseerd. Deze 
maatregel zorgt voor alle mensen met een minimumuitkering voor een positief 
inkomenseffect van maximaal circa € 200 per jaar tot het moment dat de temporisering in de 
laatste 2 jaar weer wordt ingehaald.  
 
De leden van de SP- en ChristenUnie-fractie vragen of de regering nader kan toelichten of de 
onderdelen van de voorgestelde wetgeving, die met terugwerkende kracht ingaan, gevolgen 
heeft voor bestaande uitkeringen? Zo ja welke gevolgen zijn dat en hoe groot zijn de effecten? 
Zo nee, waarom niet? 
 
De wijzigingsvoorstellen die met terugwerkende kracht in werking treden  hebben in beginsel 
geen effect op bestaande uitkeringen, omdat ze betrekking hebben op de uitvoeringsprocessen 
van het UWV, de SVB en de Belastingdienst en het verduidelijken van de regels betreffen in 
verband met elkaar opvolgende wetswijzigingen. In de nota van wijziging, die met deze nota 
naar aanleiding van het verslag bij de Verzamelwet SZW 2013 meegezonden wordt is een 
wijziging opgenomen met betrekking tot het Wazo-dagloon met terugwerkende kracht die wel 
enig effect heeft. Deze wijziging is echter noodzakelijk omdat deze voorkomt dat onbedoelde 
effecten op de uitkeringen plaatsvinden en dient om er voor te zorgen dat iedereen de 
uitkering krijgt zoals die was bedoeld.  
 
De leden van de ChristenUnie-fractie vragen op welke wijze zal de communicatie 
plaatsvinden over de voorgenomen wijzigingen en in het bijzonder over de wijzigingen, die 
met terugwerkende kracht worden voorgesteld.  
 
Het wetsvoorstel behelst voor het merendeel technische wijzigingen of kleine 
beleidswijzigingen waarmee geen substantiële beleidswijzigingen worden beoogd. Indien aan 
de orde zal door de gebruikelijke instanties hierover worden gecommuniceerd.  
 
17 
 

