 
 
 
 
 
 
 
 
 
> Retouradres Postbus 90801 2509 LV  Den Haag 
 
 
De Voorzitter van de Tweede Kamer 
Postbus 90801 
der Staten-Generaal 
2509 LV  Den Haag 
Binnenhof 1 A 
Anna van Hannoverstraat 4 
T 070 333 44 44 
2513 AA  S GRAVENHAGE 
F 070 333 40 33 
2513AA22XA 
www.rijksoverheid.nl 
 
 
 
Onze referentie 
2013-0000041173 
 
Bijlagen 
Datum  2 april 2013 
Rapport 'Huishoudens in de 
Betreft Brief inzake toezeggingen (voortgezet) algemeen overleg armoede- en rode cijfers 2012', Panteia, 
Zoetermeer, januari 2013 
schuldenbeleid d.d. 23 januari en 5 februari 2013 
 
 
 
 1
In het Algemeen Overleg (AO) op 23 januari jl. heb ik met uw Kamer uitgebreid 
van gedachten gewisseld over het beleid rond armoedebestrijding en schuldhulp-
verlening in Nederland. In deze tijd van economische crisis beseft dit kabinet dat 
mensen meer financiële risico’s lopen. Het is belangrijk dat mensen zich daarvan 
terdege bewust zijn en dat zij niet meer uitgeven dan er binnenkomt. Ik ben met 
de leden van uw Kamer die daarover hebben gesproken, van mening dat we te 
allen tijden moeten voorkomen dat mensen worden buitengesloten. De bestrijding 
van armoede en schulden is voor dit kabinet een belangrijke prioriteit en ik zal me 
daarvoor de komende jaren inzetten. 
 
Hierbij informeer ik u, overeenkomstig mijn toezegging tijdens het Algemeen 
Overleg (AO) armoede- en schuldenbeleid op 23 januari jl. over de uitkomsten 
van mijn gesprek met de partijen betrokken bij het Landelijk Informatiesysteem 
Schulden (LIS). Daarnaast bied ik u het onderzoek “Huishoudens in de rode cijfers 
2012” aan, waarin de omvang en achtergronden van schuldenproblematiek bij 
huishoudens in kaart is gebracht. Met deze brief stel ik u tevens op de hoogte van 
de uitkomsten van mijn overleg met de vertegenwoordigers van het Caribisch 
gebied. Ook ontvangt u hierbij, mede namens de staatssecretaris van Economi-
sche Zaken, een reactie op de voorstellen over het verstrekken van voedsel aan 
voedselbanken en de samenwerking tussen voedselbanken en het bedrijfsleven. 
Tot slot ga ik in op de vragen van de heer Van Weyenberg tijdens het Voortgezet 
Algemeen Overleg (VAO) op 5 februari jl. 
 
De kabinetsreactie op het rapport “Paritas passé” ontvangt u separaat. Zoals 
toegezegd in het AO zal ik u daarnaast voor 1 juli 2013 informeren over de inzet 
van de middelen ter intensivering van de armoedebestrijding. Voor 1 januari 2014 
zal ik u samen met de minister van Financiën informeren over de resultaten van 
de pilot budgetwinkels.  
  
1. Uitkomsten van gesprek met LIS-partijen 
Zowel tijdens de begrotingsbehandeling SZW 2013 als in antwoord op de Kamer-
2
vragen van het lid Kuzu (PvdA) en tijdens het AO op 23 januari jl. heb ik toege-
zegd in gesprek te gaan met de bij het Landelijk Informatiesysteem Schulden 
(LIS) betrokken partijen en gezamenlijk te verkennen of, en zo ja welke mogelijk-
heden er zijn om tot een systeem van vroegsignalering te komen. Na een reeks 
voorbereidende bilaterale gesprekken vanuit mijn departement heb ik op 20 
                                                
1
 Kamerstukken 2012-2013, 24 515, nr. 253. 
2
 TK, 2012/2013, Aanhangsel, 1072 
 Pagina 1 van 10 

 
Doel van een schuldenregistratie 
De afgelopen jaren heeft zich een aantal ontwikkelingen voorgedaan, die maken 
 
dat de nadruk van het belang van een schuldenregistratie steeds meer is komen 
 
te liggen op het voorkomen van problematische schulden. Uit het oogpunt van het 
Datum 
 
tegengaan van overkreditering is een systeem van schuldenregistratie in mindere 
 
mate nog noodzakelijk. Het is belangrijk bij het doel van een schuldenregistratie 
Onze referentie 
stil te staan, omdat het beoogde doel de legitimiteit en de reikwijdte van het 2013-0000041173 
 
instrument bepaalt. 
 
Het tegengaan van overkreditering 
Bij aanvang van het LIS-initiatief leek het LIS een belangrijke meerwaarde te 
hebben voor het tegengaan van overkreditering (bij specifieke groepen) en het 
versterken van de kredietwaardigheidstoets. Daarom heeft de minister van 
Financiën toentertijd getracht belemmeringen weg te nemen. 
 
Door de implementatie van de Richtlijn Consumentenkrediet in de Wet op het 
financieel toezicht en het Burgerlijk Wetboek (BW) in mei 2011 is deze oorspron-
kelijke behoefte voor het LIS eigenlijk vervallen. Kleine kortlopende kredieten 
(zoals roodstanden, flitskrediet en kredieten met een korte looptijd) zijn onder de 
Wet op het financieel toezicht (Wft) gebracht. Verder dienen aanbieders van 
consumptief krediet volgens de regels van titel 7.2A BW meer informatie over het 
consumptief krediet te verstrekken aan de consument, zijn de regels voor 
reclame-uitingen aangescherpt en zijn de rechten van de consument uitgebreid. 
De consument heeft onder meer het recht een kredietovereenkomst met 
onbepaalde looptijd kosteloos te beëindigen. Daarnaast heeft de consument het 
recht een kredietovereenkomst binnen veertien dagen zonder opgaaf van redenen 
te ontbinden. Ook moeten nu meer aanbieders van krediet zich aansluiten bij het 
stelsel van kredietregistratie. Hiermee zijn de belangrijkste problemen, die eerder 
aanleiding waren om het LIS initiatief te ondersteunen, geadresseerd.  
 
In aanvulling hierop kan nog worden opgemerkt dat er mede om overkreditering 
tegen te gaan maatregelen zijn getroffen om de consument financieel bewuster te 
maken, onder meer vanuit het platform Wijzer in Geldzaken. De minister van 
Financiën heeft momenteel geen aanwijzingen dat de kredietwaardigheidtoets niet 
zou voldoen en dat banken te ruim krediet verstrekken.  
 
Het voorkomen van problematische schulden 
Hoewel het aandeel overkreditering afneemt, ontstaan er nog steeds schulden die 
door omstandigheden kunnen leiden tot problematische schulden. Uit het onder-
zoek “Huishoudens in de rode cijfers 2012” blijkt dat schuldsituaties zelden het 
gevolg zijn van één oorzaak. Veelvoorkomende oorzaken bij huishoudens met een 
risico op problematische schulden zijn: gebrekkig financieel beheer, een te hoge 
levensstandaard of een plotselinge terugval in inkomen door ontslag, echtschei-
ding, ziekte of arbeidsongeschiktheid. Verder is het belangrijk om op te merken 
dat de schuldenproblematiek een belangrijke gedragscomponent kent, waar het 
gaat om het bewust omgaan met geld en het nemen van verantwoorde financiële 
beslissingen. Deze onderliggende oorzaken worden niet weggenomen door 
inrichting van een systeem van schuldenregistratie, maar vragen een op het 
individu toegesneden actie of interventie en dat stelt ook eisen aan een te 
ontwikkelen instrument.  
 
Om te voorkomen dat problematische schulden ontstaan of verergeren, is tijdige 
signalering noodzakelijk. Schuldeisers en schuldenaren hebben de gezamenlijke 
verantwoordelijkheid om tijdige betaling mogelijk te maken en als dat niet 
 Pagina 3 van 10 

 
Concluderend 
De aanpak van de schuldenproblematiek is onverminderd urgent. Preventie en 
 
vroegsignalering krijgen daarbij terecht steeds meer de aandacht. Overkreditering 
 
is in veel mindere mate een probleem dan bij aanvang van het LIS-initiatief in de 
Datum 
 
jaren 2005/2006. Dit doet in mijn ogen overigens niets af aan de inzet van de 
 
voormalige LIS-partijen om tot een systeem van schuldenregistratie te komen 
Onze referentie 
met als doel het tegengaan van overkreditering en het voorkomen van 2013-0000041173 
 
problematische schulden. Het zijn echter wel twee verschillende doelstellingen die 
verschillende benaderingen vragen voor de regeling van de gegevensverwerking 
in een systeem van schuldenregistratie, met alle (juridische) bezwaren en 
consequenties van dien. Ik vind het tijd om naar de toekomst te gaan kijken en 
niet langer te blijven investeren in de ontwikkeling van een systeem van 
schuldenregistratie waaraan vele (juridische) bezwaren kleven en dat negatieve 
consequenties voor mensen kan hebben.  
 
Gelet op de gesprekken met partijen en de (recente) maatregelen die zijn 
getroffen om overkreditering tegen te gaan, kom ik tot de conclusie dat de 
noodzaak om tot een schuldenregistratie te komen, zich met name voordoet ten 
aanzien van het voorkomen van problematische schulden. Ik wil mij hierop 
richten, waarbij mijn inzet is om tot een (juridisch) haalbare en uitvoerbare 
oplossing te komen om deze problematiek aan te pakken, waarbij de privacy van 
mensen voldoende gewaarborgd is. De weg moet realistisch zijn en de juiste 
oplossing bieden voor het juiste probleem. Ik zie daarbij de volgende twee 
mogelijkheden: 
 Relevante betalingsachterstanden moeten tijdig worden gesignaleerd om 
problematische schulden te voorkomen. Sinds de invoering van de Wet 
gemeentelijke schuldhulpverlening hebben gemeenten een belangrijke rol bij 
het voorkomen van problematische schulden (vroegsignalering en preventie 
als onderdeel van schuldhulpverlening). Om deze taak waar te kunnen 
maken, moeten gemeenten dan wel over een adequaat instrumentarium 
beschikken. Daarom zal ik op korte termijn met gemeenten en andere 
betrokken partijen verkennen hoe de rol van gemeenten bij vroegsignalering 
van problematische schulden kan worden versterkt en vaststellen welke 
instrumenten zij daarvoor nodig hebben. Daarbij vind ik het belangrijk aan te 
sluiten bij initiatieven die gemeenten op dit terrein reeds hebben ontwikkeld. 
Daarom zal ik nagaan welke goede ervaringen met vroegsignalering er in de 
praktijk reeds zijn en wat er voor nodig is om de (verschillende) aanpakken te 
versterken en uit te dragen onder andere gemeenten.  
 Daarnaast zal ik aan de minister van Financiën vragen of en zo ja welke 
mogelijkheden er zijn om de gegevens die zijn opgenomen in de krediet-
registratie van het BKR uit te breiden. Daarbij zal ik ook de mogelijkheid 
betrekken om bepaalde gegevens uit het BKR ter beschikking te stellen aan 
andere partijen. Zo zouden bijvoorbeeld woningcorporaties baat kunnen 
hebben bij tijdige signalen van andere woningcorporaties over betalings-
achterstanden van mensen. Datzelfde geldt voor energieleveranciers. 
Daarmee zou kunnen worden voorkomen dat mensen te gemakkelijk kunnen 
wisselen van sociale huurwoning of energieleverancier.  
 
Ik ben voornemens zo snel mogelijk na de consultatie van gemeenten en andere 
partijen en na het gesprek met de minister van Financiën voor de zomer met 
concrete voorstellen te komen. Met de gerealiseerde wetswijzigingen en boven-
genoemde actielijnen denk ik dat de problematiek van overkreditering, preventie 
en vroegsignalering voldoende kan worden aangepakt. 
 
 Pagina 5 van 10 

 
 
3. Uitkomsten overleg vertegenwoordigers Caribisch Nederland 
 
Ik heb op 13 maart jl. gesproken met de bestuurscolleges van Bonaire, Saba en 
 
Sint Eustatius gezamenlijk. In het AO op 23 januari jl. heb ik toegezegd om u  
Datum 
 
schriftelijk te informeren over de uitkomsten van dit overleg.  
 
 
Onze referentie 
Ik wil dit onderwerp graag in de context plaatsen van de afspraken die op 10 2013-0000041173 
 
oktober 2010 zijn gemaakt. In het bestuurlijk overleg van april 2010 is een 
streven uitgesproken om de uitkeringen in de toekomst verder te verbeteren 
binnen de randvoorwaarden van onder meer economische draagkracht en 
evenwichtige sociale verhoudingen. De rijksoverheid streeft daarbij naar een 
voorzieningenniveau dat passend is in de regio, recht doet aan de integratie van 
de drie eilanden in het Nederlands staatsbestel en verantwoord is richting de 
burgers van Caribisch Nederland.  
 
De uitkeringsniveaus zijn op 10 oktober 2010 verhoogd. Bij de onderstand is een 
inhaalslag gemaakt ter correctie van de nagelaten aanpassing aan de prijsontwik-
keling in de daaraan voorafgaande jaren. Bij het wettelijk ouderdomspensioen is 
per 1 januari 2011 een beleidsmatige verhoging (bovenop de inflatiecorrectie) van 
circa 17% gerealiseerd. Per 1 januari 2012 zijn de uitkeringen verhoogd gelijk aan 
het inflatiecijfer, waarbij er per eiland afzonderlijk is gecorrigeerd. Per 1 januari 
2013 is dit wederom gebeurd. 
 
De  toenmalige minister van SZW heeft in mei 2012 een verkenning naar de 
armoede op Caribisch Nederland laten uitvoeren. Naar aanleiding van deze ver-
kenning is in oktober jl. een aantal verbetermaatregelen afgesproken met de 
eilanden. Deze maatregelen zijn deels rijksbreed: bijdrage vanuit Europees 
Nederland voor hoge kosten nutsvoorzieningen, ‘social return’ bij bouwprojecten 
van het Rijk in Caribisch Nederland, oprichten ‘E-team’ per eiland om economi-
sche ontwikkeling te stimuleren, uitbreiding van het nultarief algemene beste-
dingsbelasting voor ‘basis’ voedingsproducten en verlaging van de accijns op 
benzine. Voor een ander deel zijn de verbetermaatregelen SZW-specifiek. Het 
gaat hierbij om de verbreding van de bijzondere onderstand en de verhoging van 
de toeslag voor volledig en duurzaam arbeidsongeschikten (beide geëffectueerd 
per 1 januari 2013).  
 
Tegen deze achtergrond heb ik op 13 maart gesproken met de bestuurscolleges. 
In het gesprek hebben we veel aandacht besteed aan de armoedeproblematiek 
en, samenhangend daarmee, het voorzieningenniveau op de eilanden.  
 
Het gesprek over het voorzieningenniveau spitste zich voornamelijk toe op de 
hoogte van het minimumloon. Verhoging van het minimumloon leidt tot een 
hogere levensstandaard voor de werkenden en is een voorwaarde voor een even-
tuele verhoging van de uitkeringen (werk moet lonen). Momenteel onderzoeken 
de eilanden of een verhoging van het minimumloon haalbaar en wenselijk is. Ik 
ben in gesprek met het CBS om te bezien of kwantitatieve informatie kan worden 
geleverd met betrekking tot de sociaaleconomische situatie om op basis daarvan 
beter de sociaaleconomische situatie en de ontwikkeling van de niveaus van 
uitkeringen en minimumloon te kunnen vaststellen. Het bestuurscollege van Saba 
heeft aangegeven dat uit overleg met werkgevers op het eiland is gebleken dat 
een verhoging van het wettelijk minimumloon haalbaar en wenselijk is. Ik zal mij 
de komende tijd beraden op de suggestie van Saba om het wettelijk minimumloon 
alleen voor Saba te verhogen. 
 
 Pagina 7 van 10 

 
– in acht kunnen worden genomen. In veel gemeenten zijn al succesvolle 
samenwerkingsverbanden tot stand gebracht. Gemeenten spelen bij de 
 
totstandkoming van dergelijke samenwerking vaak een belangrijke rol. Daarom 
 
zal ik in de verzamelbrief gemeenten oproepen hier aandacht aan te besteden. 
Datum 
 
 
 
5. Ondersteuning van mensen die niet worden toegelaten tot de schuld-
Onze referentie 
regeling en de combinatie WWB-uitkering en het hebben van schulden 2013-0000041173 
 
De heer Van Weyenberg heeft in het Voortgezet Algemeen Overleg armoede- en 
schuldenbeleid van 5 februari jl. gevraagd hoeveel mensen een beroep doen op 
schuldhulpverlening, maar niet in een traject komen, hoe lang zij moeten wachten 
en welke steun zij krijgen. Ook heeft de heer Van Weyenberg gevraagd hoe ge-
meenten in de praktijk de combinatie van het hebben van een bijstandsuitkering 
en schulden oplossen. Ik heb toegezegd deze vragen voor te leggen aan de VNG 
en hierop terug te komen in deze brief. 
 
De bovenstaande vragen zijn bij de VNG aan de orde gesteld. De VNG geeft aan, 
en dat is ook mijn indruk uit de contacten die ik met gemeenten heb, dat 
gemeenten mensen waar nodig ondersteunen en helpen. Mensen die nog niet 
klaar zijn voor een schuldregeling, kunnen wel voor andere hulpverlening in 
aanmerking komen. Dat kan bijvoorbeeld stabilisering van de schulden zijn, het 
aanbieden van een re-integratietraject of advisering. De VNG en ook het kabinet 
beschikken niet over cijfers hoeveel mensen een beroep doen op schuldhulp-
verlening, maar (nog) niet in een traject komen.  
 
Een problematische schuld kan een belemmerende factor zijn voor (volwaardige) 
participatie. Voor een uitkeringsgerechtigde, die recht heeft op een uitkering op 
basis waarvan een verplichting tot re-integratie geldt, bestaat de mogelijkheid 
een sanctie op te leggen indien de uitkeringsgerechtigde niet of niet meer 
meewerkt aan schuldhulpverlening en als gevolg daarvan de re-integratie 
belemmert. Naast negatieve prikkels is het ook mogelijk dat de gemeenten 
schuldenaren, die gebruik maken van de gemeentelijke schuldhulpverlening en de 
daaraan verbonden verplichtingen goed nakomen, belonen in de vorm van 
positieve prikkels. De gemeenten kunnen daarin een eigen beleid voeren. Een 
positieve prikkel die gemeenten vaak toepassen is om schuldenaren, die in een 
schuldregeling zitten, in aanmerking te laten komen voor het gemeentelijk 
armoedebeleid. Het hebben van schulden kan een dermate zware psychische last 
opleveren voor iemand, dat het kan zijn dat een uitkeringsgerechtigde met 
problematische schulden tijdelijk niet aan zijn sollicitatieplicht kan voldoen. De 
gemeente heeft de beleidsvrijheid om in deze individuele gevallen maatwerk te 
leveren en een uitkeringsgerechtigde tijdelijk te ontheffen van de sollicitatieplicht. 
 
Uit het onderzoek naar de besteding van de tijdelijke middelen schuldhulpverle-
ning 2009-2011 komt naar voren dat de wachtlijsten in 2010 en 2011 zijn terug-
gelopen, dan wel niet verder zijn opgelopen. Gemeenten verwachten zelf dat de 
positieve effecten op de wachtlijsten duurzaam zullen zijn. Op dit moment is 
hierover geen actuelere informatie beschikbaar. 
 Pagina 9 van 10 

