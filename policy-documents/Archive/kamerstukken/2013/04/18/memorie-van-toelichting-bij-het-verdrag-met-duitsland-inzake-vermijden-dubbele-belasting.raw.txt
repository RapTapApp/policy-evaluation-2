Goedkeuring van het op 12 april 2012 te Berlijn tot stand gekomen Verdrag tussen het
Koninkrijk der Nederlanden en de Bondsrepubliek Duitsland tot het vermijden van dubbele
belasting en het voorkomen van het ontgaan van belasting met betrekking tot belastingen naar
het inkomen (Trb. 2012, 123)
MEMORIE VAN TOELICHTING
I. ALGEMEEN
I.1. Inleiding
Van oudsher bestaan er sterke politieke, financiële en economische betrekkingen tussen
Nederland en Duitsland. Duitsland is zelfs sinds jaar en dag Nederlands belangrijkste handelspartner.
Daarnaast zijn Nederland en Duitsland uiteraard buurlanden, een gegeven dat zijn eigen, bijzondere
problematiek meebrengt, onder meer op het gebied van grensoverschrijdende arbeid.
Het Verdrag tussen het Koninkrijk der Nederlanden en de Bondsrepubliek Duitsland tot het
vermijden van dubbele belasting en het voorkomen van het ontgaan van belasting met betrekking tot
belastingen naar het inkomen (hierna: “het Verdrag”) is op 12 april 2012 te Berlijn ondertekend. Het
vervangt de op 16 juni 1959 te ‘s-Gravenhage tot stand gekomen Overeenkomst tussen het Koninkrijk
der Nederlanden en de Bondsrepubliek Duitsland tot het vermijden van dubbele belasting op het
gebied van belastingen naar het inkomen en van het vermogen alsmede van verscheidende andere
belastingen en tot het regelen van andere aangelegenheden op belastinggebied (Trb. 1959, 85) en de
wijzigingen en aanvullingen daarop van 13 maart 1980 (Trb. 1980, 61), 21 mei 1992 (Trb. 1991, 95)
en 4 juni 2006 (Trb. 2004, 185).
De reden om het laatstgenoemde verdrag te vervangen, was in de eerste plaats dat dit
verdrag, deels op essentiële onderdelen, niet meer in overeenstemming is met moderne OESO-
standaarden. Het verdrag dateert immers uit 1959 en is daarmee momenteel het oudste
belastingverdrag dat Nederland nog heeft, indien wordt voorbijgegaan aan het belastingverdrag met
Malawi.
In de tweede plaats hadden beide partijen specifieke wensen. Wat Duitsland betreft, dient dan
met name te worden gedacht aan wensen op het gebied van de bestrijding van oneigenlijk gebruik
van het verdrag. Voor Nederland gaat het in het bijzonder om een verbetering van de fiscale positie
van in Nederland woonachtige grensarbeiders en, in mindere mate, een gunstiger fiscale behandeling
van in Nederland gevestigde pensioenfondsen.
In de bijlage is het schema toegevoegd waarin de toetsingscriteria zijn opgenomen voor
Nederlandse bilaterale belastingverdragen. Dit schema was gevoegd bij de brief aan de Tweede
1 2
Kamer van 18 oktober 2011 , ter uitvoering van de motie-Van Vliet . Uit het ingevulde schema blijkt in
één oogopslag op welke onderdelen het Verdrag in overeenstemming is met het Nederlandse fiscale
1
Kamerstukken II 2010/11, 25 087, nr. 27.
2
Kamerstukken II 2010/11, 25 087, nr. 8 (Van Vliet, PVV).
Het advies van de afdeling Advisering van de Raad van State wordt niet openbaar gemaakt, omdat het zonder
meer instemmend luidt (artikel 26, zesde lid jo vijfde lid, van de Wet op de Raad van State).

Bij het Verdrag is gevoegd: een Bijlage in verband met de in het Verdrag opgenomen regeling
voor grensoverschrijdende bedrijventerreinen, een Protocol, waarin onder meer een aantal begrippen
uit het Verdrag nader wordt uitgewerkt en een Onderlinge Overeenkomst over de toepassing van de
arbitragebepaling (hierna: de “Onderlinge Overeenkomst)”. De Bijlage, het Protocol en de Onderlinge
Overeenkomst vormen integrerende onderdelen van het Verdrag.
I. 3. Het voorkomen van oneigenlijk gebruik van het Verdrag
De verdeling van de heffingsbevoegdheden in een belastingverdrag heeft tot gevolg dat lan-
den een deel van hun nationale heffingsrechten opgeven. Landen zijn over het algemeen alleen hier-
toe bereid als gewaarborgd is dat niet op oneigenlijke wijze van het belastingverdrag gebruik wordt
gemaakt doordat, bijvoorbeeld, personen zich via gekunstelde rechtshandelingen toegang verschaffen
tot een bepaald verdragsvoordeel, terwijl dit niet voor hen bedoeld is. Steeds meer landen hebben
daarom als vast beleid in meer of mindere mate bepalingen in hun belastingverdragen op te nemen
om oneigenlijk gebruik te voorkomen. Dit geldt ook voor Duitsland. Het is daarbij vast Duits
verdragsbeleid in te zetten op een bepaling in het belastingverdrag met een algemene verwijzing naar
de nationale anti-misbruikbepalingen.
Duitsland is met name bevreesd voor het klassieke ”treaty shopping”, waarbij een inwoner van
een derde land zich via kunstmatige structuren toegang verschaft tot een voordeel onder een
belastingverdrag met een ander land, zoals het onderhavige Verdrag. Duitsland heeft bepalingen in de
nationale wet (met name § 50(d), Abs. 3, Einkommensteuergesetz, de Duitse wet op de
inkomstenbelasting) die een dergelijke praktijk moeten tegengaan. Daarnaast wil Duitsland onder
meer ook zekerheid ten aanzien van de mogelijkheid tot het toepassen onder het onderhavige
Verdrag van de nationale bepalingen met het karakter van een Controlled Foreign Corporation-regime
(hierna ook te noemen: “CFC”), opgenomen in het Duitse Aussensteuergesetz.
Tijdens de onderhandelingen heeft Nederland zich verzet tegen de door Duitsland gewenste
opname in het Verdrag van een anti-misbruikbepaling met een algemene verwijzing naar de Duitse
nationale wet. Nederland heeft aangegeven het met Duitsland volledig eens te zijn dat
verdragsmisbruik adequaat moet kunnen worden tegengegaan, maar heeft zorgen geuit ten aanzien
van het bereik van de desbetreffende Duitse anti-misbruikbepalingen. Deze bepalingen lijken niet
alleen gevallen van daadwerkelijk oneigenlijk gebruik, maar ook bonafide gevallen te kunnen treffen
(gevaar van "overkill"). Op dit punt kan ook worden gewezen op de aantekening (“observation”) die
Nederland heeft geplaatst bij het commentaar op artikel 1 van het OESO-modelverdrag dat op deze
4
materie betrekking heeft. Nederland heeft daarbij aangegeven dat de toepassing van nationale anti-
misbruikbepalingen proportioneel moet zijn en zich moet richten op duidelijke gevallen van oneigenlijk
gebruik.
Duitsland was als bronstaat echter alleen bereid in bepaalde gevallen af te zien van het heffen
van (bron)belasting, indien via bepalingen in het Verdrag die aansluiten bij de Duitse nationale wet,
zou zijn gewaarborgd dat geen oneigenlijk gebruik van het Verdrag kan plaatsvinden. Dit Duitse beleid
is in alle (recente) belastingverdragen van Duitsland - in ieder geval in de verdragen die Duitsland
4
Verwezen wordt naar de onderdelen 9.2 en 27.1 van het commentaar op artikel 1 van het OESO-modelverdrag.
3

nadien herhaald, onder meer in de beantwoording van Kamervragen (brief aan de Tweede Kamer van
6
31 augustus 2009 ). In het nieuwe Verdrag met Duitsland is deze inzet in hoge mate gerealiseerd. De
voor in Nederland woonachtige grensarbeiders in het Verdrag getroffen regelingen vormen dan ook
een belangrijk winstpunt voor Nederland.
De in het Verdrag opgenomen regeling voor grensarbeiders omvat in de eerste plaats als
invulling van de gewenste "gelijkheid in de straat" een algemene compensatieregeling voor in
Nederland woonachtige grensarbeiders die vrijwel overeenkomt met het hiervoor beschreven
precedent in de relatie tot België. Hier staat een inspanning van Duitse zijde tegenover, doordat
Duitsland voor deze in Nederland woonachtige grensarbeiders onder het Verdrag een mate van
"gelijkheid op de werkvloer" waarborgt. Dit vindt concreet plaats doordat Duitsland onder het Verdrag
een versoepeling toestaat bij het toekennen van de Duitse fiscale faciliteit voor echtgenoten, die
bekend staat als het zogenoemde "Splittingverfahren" aan inwoners van Nederland, die inkomsten
verkrijgen uit Duitsland. Toekenning van deze faciliteit, die in de artikelsgewijze toelichting nader wordt
beschreven, levert voor inwoners van Nederland met inkomsten uit Duitsland een progressievoordeel
in de inkomstenbelasting in Duitsland op.
Deze tegemoetkoming van Duitse zijde zorgt ervoor, voor zover Nederland op grond van de
algemene compensatieregeling in het Verdrag zal zijn gehouden compensaties uit te keren, dat het uit
te betalen compensatiebedrag in voorkomend geval minder zal bedragen door hetgeen Duitsland
reeds voor zijn rekening neemt in de vorm van een versoepelde toekenning van het Splittingverfahren.
Daarmee daalt immers de Duitse belastingdruk in een dergelijk geval, zodat de door Nederland te
verlenen compensatie eveneens minder wordt. De hier door Duitsland verleende tegemoetkoming zal
derhalve een positieve uitwerking hebben op het budgettaire beslag voor Nederland van de algemene
compensatieregeling voor in Nederland woonachtige grensarbeiders.
Duitsland was niet bereid een volledige “gelijkheid op de werkvloer” te waarborgen (dus naast
het “Splittingtarief”, ook ter zake van de andere persoonlijke aftrekken, tegemoetkomingen en
verminderingen uit hoofde van burgerlijke staat of samenstelling van het gezin, die Duitsland kent)
vanwege de complexiteit die met een dergelijke benadering op pro rata parte-basis gepaard zou gaan.
Ook is Duitsland van mening, dat in het licht van de rechtspraak van het Europese Hof van Justitie -
met name het arrest in de zaak Schumacker (zaak C-279/93) - en de aanpassing van het Duitse
Einkommensteuergesetz (§ 1a) naar aanleiding van dat arrest, het land voldoende doet wat de fiscale
behandeling van grensarbeiders betreft. Met de versoepelde toekenning van het Splittingtarief onder
het Verdrag heeft Duitsland dus niettemin een inbreuk gemaakt op dit standpunt ten behoeve van
Nederland. Daarbij geldt bovendien, dat het Duitse Splittingverfahren mag worden gezien als één van
de belangrijkere persoonlijke, fiscale tegemoetkomingen in Duitsland.
De algemene compensatieregeling, alsmede de (uit)werking van het Duitse Splittingverfahren
onder dit Verdrag, zullen nader worden toegelicht in de artikelsgewijze toelichting bij respectievelijk de
artikelen 14 (inkomsten uit dienstbetrekking) en 24 (non-discriminatie).
6
Kamerstukken II 2008/09, aanhangsel 3653.
5

Voorts worden de bijzondere regelingen in het Verdrag, die veelal verband houden met het
gegeven dat de Verdragsluitende Staten buurlanden zijn met een veelheid aan bijzondere,
economische grensoverschrijdende betrekkingen die dit meebrengt, nader toegelicht.
De toelichting op de diverse bijzondere bepalingen die verband houden met de
grensoverschrijdende bedrijventerreinen zijn voor een belangrijk deel ontleend aan de toelichting op
de regelingen voor grensoverschrijdende bedrijventerreinen in het Nederlands-Duitse
belastingverdrag van 1959. De regelingen voor grensoverschrijdende bedrijventerreinen in het
onderhavige Verdrag vormen immers een voortzetting van de op 4 juni 2004 te Kerkrade
overeengekomen regelingen in het Derde Aanvullend Protocol bij de Overeenkomst van 16 juni 1959
tussen het Koninkrijk der Nederlanden en de Bondsrepubliek Duitsland tot het vermijden van dubbele
belasting op het gebied van belastingen van het inkomen en van het vermogen alsmede van
verscheidene andere belastingen en tot het regelen van andere aangelegenheden op belastinggebied
(hierna: “Derde Aanvullend Protocol”; Trb. 2004, 185), zonder materiële wijzigingen.
II.0.1. Titel en Preambule
Anders dan het Nederlands-Duitse belastingverdrag van 1959 geldt dit Verdrag alleen voor
belastingen naar het inkomen. Dat is een afwijking van het OESO-modelverdrag, dat immers ziet op
zowel inkomen als vermogen. Omdat Nederland geen specifieke belasting op vermogen als zodanig
hanteert, en Duitsland (materieel) een dergelijke belasting evenmin hanteert, behoeven dergelijke
belastingen niet in de titel en het Verdrag te worden genoemd. Als Nederland in de toekomst een
belasting op vermogen zou invoeren, of Duitsland alsnog in de praktijk een vermogensbelasting zou
gaan heffen, wordt door beide Verdragsluitende Staten onderkend dat dit een reden kan zijn om tot
aanpassing van het Verdrag te komen.
II.1. Personen op wie het Verdrag van toepassing is (artikel 1 juncto artikel I van het Protocol)
Het eerste artikel is in overeenstemming met het OESO-modelverdrag.
In artikel I van het Protocol bij het Verdrag zijn twee onderwerpen nader benoemd. Het betreft
een verwijzing naar het Unierecht (eerste lid) alsmede regels ten aanzien van kwalificatieverschillen
(tweede lid).
Met betrekking tot het Unierecht is in het eerste lid expliciet vastgelegd dat dit recht prevaleert
boven de verdragsartikelen. Met dit lid is niet beoogd een nieuwe regel te stellen, maar wordt in de
eerste plaats duidelijk gemaakt dat de verdragsbepalingen niet beogen een nationale strijdigheid met
het Unierecht te legitimeren. In de tweede plaats is niet beoogd hiermee afstand te nemen van de
jurisprudentie van het Europese Hof van Justitie ten aanzien van bilaterale belastingverdragen. De
intentie is wél om zichtbaar in het Verdrag te bevestigen dat, daar waar Europese jurisprudentie en/of
regelgeving nu of in de toekomst bepalingen in dit bilaterale belastingverdrag raakt of
nationaalrechtelijke bepalingen raakt waarnaar in het bilaterale verdrag wordt verwezen, die Europese
jurisprudentie en/of regelgeving geldt boven dit Verdrag of boven dergelijke nationaalrechtelijke
bepalingen. Nederland heeft in het bijzonder om deze bepaling gevraagd in relatie tot de verwijzing
naar Duitse nationale antimisbruikregels in artikel 23 en artikel XV van het Protocol bij het Verdrag.
Waar toepassing van de in artikel XV, eerste lid, van het Protocol genoemde Duitse bepalingen in
7

Daarbij speelt tevens een rol dat in het verleden slechts een beperkt aantal gevallen van
kwalificatieverschillen in onderling overleg tussen de bevoegde autoriteiten van Nederland en
Duitsland aan de orde is geweest.
Als gevolg van het voorgaande is in artikel I, tweede lid, van het Protocol bij het Verdrag
uiteindelijk gekozen voor een bepaling op hoofdlijnen hoe met kwalificatieverschillen om te gaan.
Nederland hecht immers wel sterk aan enige vermelding in een verdrag, mede gezien de hiervoor
genoemde aantekening (”observation”) van Nederland.
De hier gekozen variant maakt in de eerste volzin duidelijk dat, indien sprake is van een
volgens één der Verdragsluitende Staten transparante entiteit ten aanzien van een specifiek
inkomensbestanddeel met zekerheid recht op verdragstoepassing bestaat indien dat
inkomensbestanddeel volgens het nationale recht van één van beide landen tot het belastbare
inkomen of de belastbare winst wordt gerekend bij de ontvanger in één der Verdragsluitende Staten.
De tweede volzin van het tweede lid van artikel I van het Protocol bij het Verdrag benadrukt
vervolgens dat in andere situaties waarin de ene Verdragsluitende Staat een entiteit als transparant
en de andere Verdragsluitende Staat een entiteit als niet-transparant kwalificeert, de bevoegde
autoriteiten het nodige zullen doen om eventueel daaruit voortvloeiende dubbele heffing, heffing in
strijd met het Verdrag of geheel of gedeeltelijke dubbele vrijstelling van belasting te voorkomen.
In de derde volzin wordt de mogelijkheid geopend voor de genoemde autoriteiten om een in
het kader van het tweede lid overeengekomen oplossing openbaar te maken.
II.2. Belastingen waarop het Verdrag van toepassing is (artikel 2)
Artikel 2 van het Verdrag stemt in essentie overeen met het OESO-modelverdrag. Bij de
opsomming van de Duitse belastingen in het derde lid zijn ook specifiek de Duitse opslagen op de
basistarieven genoemd. Aan Nederlandse zijde is het aandeel van de regering in de nettowinsten
behaald met de exploitatie van natuurlijke rijkdommen geheven krachtens de Mijnbouwwet genoemd.
Met het specifiek benoemen van deze wet is zeker gesteld dat ter zake een beroep kan worden
gedaan op de bepaling ter voorkoming van dubbele belasting. Deze toevoeging is al jarenlang
gebruikelijk in de Nederlandse belastingverdragen.
Met deze opsomming is een actualisering bereikt ten opzichte van de tekst in het Nederlands-
Duitse belastingverdrag van 1959. Van materieel belang in dit artikel is overigens dat aan het einde
van het vierde lid is vermeld dat beide Verdragsluitende Staten elkaar op de hoogte stellen van
relevante wijzigingen in hun nationale belastingwetgeving. Dat is gebruikelijk in nagenoeg alle
belastingverdragen, maar juist in een Verdrag tussen buurlanden als het onderhavige, waarin met
enige regelmaat naar nationale regels is verwezen, heeft deze bepaling relevantie.
II.3. Algemene begripsbepalingen (artikel 3)
De definities van de beide Verdragsluitende Staten zijn opgenomen in artikel 3, eerste lid,
onderdeel a tot en met c, van het Verdrag. De Verdragsluitende Staten hebben beoogd het Verdrag
slechts te laten gelden tussen Duitsland en het in Europa gelegen deel van het Koninkrijk der
Nederlanden. De mogelijkheid bestaat dat op grond van artikel 32 het Verdrag wordt uitgebreid tot
9

11
commentaar op artikel 4 bestaat binnen de OESO geen eenduidig inzicht ter zake van de vraag of
(subjectieve) vrijstellingen afdoen aan de voor verdragsinwonerschap vereiste onderworpenheid.
Nederland is - met een meederheid binnen het verband van de OESO - van mening dat een
(subjectieve) vrijstelling niet afdoet aan het onderworpenheidsvereiste. Daarom heeft Nederland aan
Duitsland voorgesteld om de term ”liable to tax” in artikel 4, eerste lid, eerste volzin, een duidelijke
invulling te geven die in lijn is met deze opvatting.
Dit is technisch vormgegeven door in artikel II, eerste volzin, van het Protocol bij het Verdrag
de term ”liable to tax” aldus in te vullen dat een lichaam dat voor doeleinden van de Wet op de
vennootschapsbelasting 1969 inwoner is van Nederland wordt geacht aldaar te zijn onderworpen
(“liable to tax”), mits de door dat lichaam verkregen inkomsten ingevolge de belastingwetgeving van
Nederland worden behandeld als de inkomsten van dat lichaam (en niet als de inkomsten van zijn
rechthebbenden, leden of participanten).
De omschrijving in artikel II, eerste volzin, van het Protocol van de term ”liable to tax” heeft tot
gevolg dat alle lichamen die voor doeleinden van de Wet op de vennootschapsbelasting 1969 inwoner
zijn van Nederland - ongeacht of deze lichamen in Nederland in feite aan de vennootschapsbelasting
12
zijn onderworpen of niet - voor de toepassing van het Verdrag kunnen worden aangemerkt als
inwoner van Nederland, mits deze lichamen voor de belastingwetgeving van Nederland fiscaal
zelfstandig zijn.
Daarnaast dient uiteraard aan de overige vereisten van het inwonerartikel te worden voldaan.
Artikel II, eerste volzin, van het Protocol is immers slechts een invulling van het begrip ”liable to
(income) tax” in de eerste volzin van het eerste lid van artikel 4 van het Verdrag. Derhalve moet voorts
worden voldaan aan het vereiste van de tweede volzin van het eerste lid van artikel 4 van het Verdrag:
het desbetreffende lichaam mag niet slechts aan belasting zijn onderworpen ter zake van inkomsten
uit bronnen in de Verdragsluitende Staat. Ter vermijding van eventuele misverstanden is ter
verduidelijking deze (laatstgenoemde) volzin herhaald in artikel II van het Protocol.
Op verzoek van Duitsland is artikel II, eerste volzin, van het Protocol bewust eenzijdig
geformuleerd voor alle lichamen die voor doeleinden van de Nederlandse Wet op de
vennootschapsbelasting 1969 inwoner zijn van Nederland. Duitsland had geen behoefte aan een
vergelijkbare bepaling voor de lichamen die voor doeleinden van de relevante Duitse
belastingwetgeving inwoner zijn van Duitsland.
Samengevat heeft artikel II, eerste volzin, van het Protocol tot gevolg dat voor de toepassing
van het Verdrag als inwoner van Nederland mede worden aangemerkt de alhier gevestigde: 1)
vrijgestelde pensioenfondsen; 2) stichtingen en verenigingen die geen onderneming drijven; 3) fiscale
beleggingsinstellingen in de zin van artikel 28 van de Wet op de vennootschapsbelasting 1969;
alsmede 4) de vrijgestelde beleggingsinstellingen in de zin van artikel 6a van de Wet op de ven-
nootschapsbelasting 1969.
In hoeverre voor de laatste categorie, de in Nederland gevestigde vrijgestelde
beleggingsinstellingen, vervolgens ook aanspraak bestaat op verdragsvoordelen (waarbij met name
11
Verwezen wordt naar de paragrafen 8.5 en 8.6 van het OESO-commentaar op artikel 4.
12
Hiervoor is tevens van belang dat het begrip ”lichamen” in de zin van artikel 2 van de Wet op de vennootschapsbelasting
1969 niet is beperkt tot de daadwerkelijk aan de heffing van vennootschapsbelasting onderworpen lichamen.
11

grensoverschrijdend bedrijventerrein gevestigde lichamen waarvan de plaats van leiding op de
Nederlands-Duitse landsgrens is gelegen en de plaats van de werkelijke leiding van die lichamen niet
kan worden vastgesteld. De leidende maatstaf wordt dan de oppervlakte van de ruimtes in een
gebouw waarin de leiding van de onderneming wordt uitgeoefend. De Bijlage met voorbeelden vormt
een integrerend onderdeel van het Verdrag (zie ook de toelichting op artikel 31 van het Verdrag).
II.5. Vaste inrichting (artikel 5 junctis artikelen III en IV van het Protocol)
Artikel 5 van het Verdrag geeft regels over wanneer sprake is van een vaste inrichting van een
onderneming. Het artikel komt overeen met de desbetreffende bepaling uit het OESO-modelverdrag,
behoudens voor zover het de regeling voor werkzaamheden buitengaats betreft (artikel 5, vierde,
vijfde en zesde lid). In het navolgende wordt de regeling voor werkzaamheden buitengaats nader
toegelicht.
De Nederlandse wet- en regelgeving biedt de mogelijkheid de winst behaald met
werkzaamheden die verband houden met de opsporing en winning van natuurlijke rijkdommen op het
continentale plat te belasten indien deze werkzaamheden 30 dagen of langer in beslag nemen.
Nederlandse belastingheffing is op grond van de wet- en regelgeving bovendien mogelijk over alle
activiteiten die worden verricht in, op of boven het Noordzeewinningsgebied. Om het nationale
heffingsrecht over werkzaamheden buitengaats ook onder belastingverdragen te kunnen effectueren,
wordt gestreefd naar opname van een bepaling in verdragen op grond waarvan Nederland via een
uitbreiding van het begrip “vaste inrichting” het heffingsrecht mag uitoefenen over winst behaald met
werkzaamheden buitengaats die verband houden met de opsporing en winning van natuurlijke
rijkdommen op het continentale plat, met inbegrip van alle activiteiten die worden verricht in, op of
boven het Noordzeewinningsgebied (bijvoorbeeld de exploitatie, aldaar, van windmolenparken), indien
deze werkzaamheden 30 dagen of langer in beslag nemen.
13
In de Notitie Fiscaal Verdragsbeleid 2011 is neergelegd dat Nederland in nieuwe
belastingverdragen niet meer streeft naar een afzonderlijk artikel voor werkzaamheden buitengaats,
dat tevens ziet op het loon van werknemers die voor buitenlandse ondernemingen werken in, op of
boven het Noordzeewinningsgebied, maar dat wordt gestreefd naar een uitbreiding van het begrip
”vaste inrichting”, (alleen) met het oog op de belastingheffing over de met werkzaamheden
buitengaats behaalde ondernemingswinsten.
In artikel 5, vierde lid, van het Verdrag is derhalve, in lijn met dit nieuwe Nederlandse
verdragsbeleid, voorzien in een uitbreiding van het vaste inrichting-begrip in aansluiting op de
Nederlandse wet- en regelgeving, zoals deze hiervoor is beschreven. Eveneens in overeenstemming
met dit verdragsbeleid is daarbij uitdrukkelijk neergelegd dat het ingevolge artikel 5, vierde lid,
verruimde vaste inrichting-begrip niet doorwerkt naar artikel 14, tweede lid, van het Verdrag. De
uitbreiding van het vaste inrichting-begrip voor werkzaamheden buitengaats ziet met andere woorden
alleen op de belastingheffing over de winst, behaald met werkzaamheden buitengaats. Waar derhalve
in artikel 14, tweede lid, het begrip “vaste inrichting” is opgenomen (vergelijk artikel 14, tweede lid,
onderdeel c), dient dit begrip voor de toepassing van het artikel inzake inkomsten uit dienstbetrekking
13
Kamerstukken II 2010/11, 25 087, bijlage bij nr. 7.
13

de tweede situatie de twaalfmaandsperiode wordt bepaald voor elk project afzonderlijk. Uiteindelijk
kan dit beslissend zijn voor het antwoord op de vraag of een onderneming één dan wel meerdere
(constructie-) vaste inrichtingen in de andere Verdragsluitende Staat heeft, dan wel in het geheel géén
(constructie-) vaste inrichting heeft.
In artikel IV van het Protocol bij het Verdrag is een bepaling opgenomen op grond waarvan
het bezit van exploratie- en exploitatierechten, met inbegrip van belangen bij dergelijke rechten, bij
fictie worden aangemerkt als een vaste inrichting die in die jurisdictie is gevestigd. Hiermee wordt
zeker gesteld dat inkomsten die uit dergelijke rechten worden verkregen en winst die wordt behaald
met de vervreemding van dergelijke rechten, ter belastingheffing toekomen aan de bronstaat.
Vergelijkbare bepalingen is Nederland overeengekomen in de verdragsrelatie met onder meer:
Macedonië (Trb. 1998, 238), Litouwen (Trb. 1999, 149), Polen (Trb. 2002, 86), Slovenië (Trb. 2004,
252), Zwitserland (Trb. 2010, 98) en Hongkong (Trb. 2010, 198).
II.6. Inkomsten uit onroerende zaken (artikel 6)
Artikel 6 van het Verdrag legt het internationaal aanvaarde beginsel vast dat inkomsten uit
onroerende zaken mogen worden belast door de Verdragsluitende Staat waar deze onroerende zaken
zijn gelegen. Het artikel volgt daarin het OESO-modelverdrag en is in lijn met het Nederlandse
verdragsbeleid.
II.7. Winst uit onderneming (artikel 7 junctis artikelen V en VI van het Protocol)
Artikel 7, eerste, tweede en zesde lid, is gelijk aan de 2010-tekstversie van de
overeenkomstige bepaling in het OESO-modelverdrag en is in lijn met het Nederlandse
verdragsbeleid. Gedurende de loop van de verdragsonderhandelingen, in juli 2010, werd artikel 7 van
het OESO-modelverdrag door de OESO-staten aangepast. Na enige overweging is door Duitsland en
Nederland besloten om direct de nieuwe standaard te volgen en die nieuwe tekst in het Verdrag op te
nemen. In één opzicht zijn Duitsland en Nederland van het OESO-modelverdrag afgeweken. In artikel
7, derde lid, van het Verdrag is namelijk gekozen voor de alternatieve bepaling, zoals die in paragraaf
68 van het commentaar op artikel 7 van het OESO-modelverdrag is opgenomen. Beide
Verdragsluitende Staten menen dat de nadruk op meer ruimte in individuele zaken voor de Staten om
hun positie te kiezen, gecombineerd met grote zekerheid dat een oplossing voor dubbele belasting zal
worden bereikt, goede reden geeft die alternatieve bepaling op te nemen. Voor Nederland is het de
eerste keer dat het nieuwe artikel 7 van het OESO-modelverdrag is opgenomen.
Artikel 7, vierde en vijfde lid, van het Verdrag zien op grensoverschrijdende bedrijventerreinen
en deze leden komen overeen met artikel 5, vierde en vijfde lid, van het Nederlands-Duitse
belastingverdrag van 1959.
In artikel V van het Protocol bij het Verdrag is een bepaling opgenomen die ziet op de
oprichtingsfase van Nederlandse besloten vennootschappen en Duitse GmbH’s in het bijzonder, in de
gevallen waarin sprake is van de omzetting van door natuurlijke personen gedreven ondernemingen in
dergelijk lichamen. Om kwalificatieverschillen en daarmee potentiële dubbele belastingheffing of
afwezigheid van belasting in beide Verdragsluitende Staten te voorkomen, is vastgelegd dat onder de
15

verwezen naar de verdragen met Argentinië (Trb. 1997, 63), België (Trb. 2001,136) en het Verenigd
Koninkrijk (Trb. 2008, 201).
In artikel 8, vierde lid, van het Verdrag wordt afgeweken van de regels in het OESO-
modelverdrag doordat wordt voorzien in een meer praktisch handvat voor de situaties waarin de
14
leiding van een onderneming aan boord van een schip of boot wordt uitgeoefend. Het OESO-
modelverdrag wijst in dat geval het heffingsrecht over de ondernemingswinst toe aan de
Verdragsluitende Staat waar de thuishaven van het schip of van de boot zich bevindt. Als een
dergelijke thuishaven niet is aan te wijzen, acht het OESO-modelverdrag de woonstaat van de
exploitant van het schip of de boot doorslaggevend. In het Verdrag is de volgende variant gekozen.
Als de leiding van de onderneming aan boord van een schip of boot wordt uitgeoefend, wordt het
heffingsrecht in feite direct toegekend aan de Verdragsluitende Staat waarvan de exploitant van het
schip of de boot inwoner is. Voor de situatie dat de exploitant een natuurlijke persoon is die volgens
artikel 4, eerste lid, van het Verdrag inwoner is van beide Verdragsluitende Staten is in artikel 8, vierde
lid, een aanvullende regel opgenomen, inhoudende dat enkele criteria van artikel 4, tweede lid, van
het Verdrag worden uitgeschakeld, te weten: duurzaam tehuis, middelpunt van levensbelangen en
gewoonlijk verblijf. Dat heeft in die situatie tot gevolg dat het heffingsrecht wordt toegekend aan de
Verdragsluitende Staat waarvan de desbetreffende natuurlijke persoon onderdaan is. Doordat de
criteria van artikel 4, tweede lid, onderdeel a en b zijn uitgeschakeld, wordt immers artikel 4, tweede
lid, onderdeel c, van toepassing. Deze bijzondere regeling beoogt een instrument ter verdeling van de
heffingsrechten te bieden dat voor de Belastingdiensten in beide Verdragsluitende Staten praktisch
toepasbaar is.
Artikel 8, vijfde lid, van het Verdrag is gelijk aan artikel 8, vierde lid, van het OESO-
modelverdrag met één uitzondering. Anders dan in het genoemde lid van het OESO-modelverdrag
wordt in het vijfde lid niet alleen verwezen naar het eerste, maar ook naar het tweede lid, omdat in
beide gevallen denkbaar is dat winst wordt behaald in gezamenlijk verband als aldaar omschreven.
Immers, dat is niet slechts denkbaar bij schepen en vliegtuigen (eerste lid), maar ook bij boten
(tweede lid).
In artikel VII van het Protocol bij het Verdrag is, in overeenstemming met het Nederlandse
verdragsbeleid, zeker gesteld dat (ook) Duitsland de Nederlandse heffing ten aanzien van de door
KLM behaalde luchtvaartwinsten respecteert, zolang onder de op 16 maart 1973 te Parijs tot stand
gekomen Overeenkomst tussen de Regering van het Koninkrijk der Nederlanden en de Regering van
de Franse Republiek tot het vermijden van dubbele belasting en het voorkomen van het ontgaan van
belasting met betrekking tot belastingen naar het inkomen en naar het vermogen (Trb. 1973, 83), met
protocol van 7 april 2004 (Trb. 2004, 150), het exclusieve heffingsrecht ter zake van deze
luchtvaartwinsten aan Nederland wordt gelaten. Duitsland heeft desgevraagd expliciet bevestigd deze
uitleg van artikel VII van het Protocol te onderschrijven.
14
Voor nadere achtergrondinformatie wordt tevens verwezen naar de brief van de Minister van Financiën van 11 mei 2010, nr.
IFZ2010/286, antwoorden op Kamervragen van het toenmalige lid Weekers (VVD).
17

verdragsbeleid heeft Nederland aan Duitsland gevraagd de Duitse bronheffing op dividenden
(Kapitalertragsteuer) ten behoeve van in Nederland gevestigde pensioenfondsen te verlagen tot nihil.
Duitsland was daartoe echter niet bereid en wilde aanvankelijk geen enkele verlaging van het
bronheffingtarief toestaan. Uiteindelijk is Duitsland akkoord gegaan met een verlaging van het
voornoemde percentage tot 10%. Nederland is daarmee akkoord gegaan, als onderdeel van het totale
onderhandelingsresultaat en in de wetenschap dat in het belastingverdrag tussen Duitsland en het
Verenigd Koninkrijk (2010) hetzelfde percentage is opgenomen. Het bleek voor Duitsland niet mogelijk
in de relatie tot Nederland een lager bronheffingpercentage (op dividenden) voor pensioenfondsen af
te spreken dan in de relatie tot het Verenigd Koninkrijk was overeengekomen.
Wat in dit verband moet worden verstaan onder pensioenfonds, is gedefinieerd in artikel VIII
van het Protocol bij het Verdrag. Op Duits voorstel is een zeer gedetailleerde definitie van
pensioenfonds gegeven. In deze definitie is uitgewerkt waar een pensioenfonds zich in algemene zin
mee bezig dient te houden en, meer in het bijzonder, welke pensioensoorten een pensioenfonds mag
uitvoeren. Het moet gaan om fondsen met rechtspersoonlijkheid, die aanvullende pensioenen
uitvoeren, op kapitaalgedekte basis, namens één of meer werkgevers (artikel VIII, eerste lid, aanhef
en onderdeel a, van het Protocol). Het kan bij deze pensioenen zowel gaan om eindloon- of
middelloontoezeggingen, als om beschikbare premieregelingen.
De strekking van Artikel VIII, eerste lid, onderdeel b, van het Protocol is dat
levensverzekeringsmaatschappijen niet volgens de verdragsdefinitie als pensioenfonds kwalificeren.
De werknemers dienen hun aanspraken op pensioen rechtstreeks geldend te kunnen maken
jegens het pensioenfonds (artikel VIII, eerste lid, onderdeel c, van het Protocol).
In artikel VIII, eerste lid, onderdeel d, van het Protocol zijn alle pensioensoorten opgesomd
waar het concreet om gaat, aansluitend bij de pensioensoorten die zijn vermeld in de Wet op de
loonbelasting 1964, met inbegrip van onder meer ook de pensioenen en regelingen voor vervroegde
uittreding genoemd in het overgangsrecht van artikel 38c Wet op de loonbelasting 1964. In het eerste
lid, onderdeel e, is de eis opgenomen dat het pensioenfonds onderworpen moet zijn aan toezicht.
In artikel VIII, tweede lid, van het Protocol bij het Verdrag zijn voor de pensioenfondsen zoals
gedefinieerd in het eerste lid en die inwoner zijn van Nederland nog extra voorwaarden opgenomen
om de substantiële economische band met het land van vestiging te waarborgen. Een pensioenfonds
dat inwoner is van Nederland kwalificeert op grond hiervan alleen indien ten minste 75% van de
gerechtigden, leden of deelnemers in het pensioenfonds inwoner is van Nederland of van Duitsland,
en recht hebben op voordelen uit het pensioenfonds ter zake van diensten verleend aan een
werkgever die inwoner is van Nederland. Deze voorwaarden zijn op verzoek van Duitsland
opgenomen, omdat Duitsland geen verdragsvoordelen wil verlenen aan pensioenfondsen die
voornamelijk pensioenuitkeringen doen aan personen die inwoner zijn van derde landen en/of
diensten verlenen aan werkgevers in derde landen. Van deze situatie zal in de praktijk nauwelijks
sprake zijn, zo heeft ook Duitsland bevestigd. Immers, bij in Nederland gevestigde pensioenfondsen
zullen in de praktijk doorgaans voornamelijk in Nederland gevestigde werkgevers zijn aangesloten.
Het stellen van dergelijke aanvullende voorwaarden voor pensioenfondsen bleek een hard punt voor
Duitsland in de onderhandelingen waar Nederland uiteindelijk mee heeft ingestemd.
19

“partiarisches Darlehen” en interest genoten uit “Gewinnobligationen”. Naast de bovenstaande en in
artikel IX van het Protocol met name genoemde financieringsvormen, gaat het voorts om de
zogenoemde Duitse “Genussrechte” (achtergestelde, in de zuivere winst delende leningen).
Voor alle hiervoor genoemde Duitse financieringsvormen geldt dat de daarop verschuldigde
interest geheel of gedeeltelijk afhankelijk is van de winst van het uitbetalende lichaam. Daarmee
hebben de leningsvormen tevens trekken van een kapitaalverstrekking (derhalve ”hybride”
financieringsvormen). Ter zake van de desbetreffende financieringsvormen zijn bepalingen
17
neergelegd in de Duitse civielrechtelijke en fiscale wetgeving.
Voor toepassing van de Duitse bronheffing in overeenstemming met het Duitse nationale recht
geldt ingevolge artikel IX, onderdeel b, van het Protocol bij het Verdrag als aanvullende voorwaarde,
dat de interest, genoten op de hiervoor beschreven hybride financieringsvormen in Duitsland fiscaal
aftrekbaar moet zijn van de winst. De voorwaarde dat de betaalde interest in Duitsland aftrekbaar
dient te zijn van de winst, houdt verband met het gegeven dat de wettelijke regeling in Duitsland
feitelijk een terugname van eerder verleende aftrek inhoudt (“recapture”). Het mechanisme dient
daarmee feitelijk als een alternatieve renteaftrekbeperking. Het is een sterke wens van Duitsland om
onder belastingverdragen deze nationaalrechtelijke heffingsmogelijkheid volledig te mogen blijven
effectueren. Opname van een bepaling met het oog op de Duitse hybride financieringsvormen is dan
ook onderdeel van vast Duits verdragsbeleid en vormde voor Duitsland een belangrijk punt in de
onderhandelingen. Het Nederlandse verdragsbeleid, daarentegen, is te streven naar een exclusieve
woonstaatheffing ter zake van interest.
Op verzoek van Nederland heeft Duitsland in de slotzin van artikel IX van het Protocol bij het
Verdrag de reikwijdte van de bepaling teruggebracht tot dat gedeelte van de rente dat daadwerkelijk
van de winst afhankelijk is. Daarmee wordt voorkomen dat Duitsland, in het geval dat interest betaald
op een Duitse hybride leningsvorm die slechts voor een - mogelijk (relatief) beperkt - deel
winstafhankelijk is, over de gehele interest - inclusief het vaste deel - in overeenstemming met het
Duitse nationale recht belasting zou mogen heffen onder het Verdrag. Daarnaast worden in de slotzin
van artikel IX van het Protocol ook converteerbare obligatieleningen van de werkingssfeer van de
bepaling uitgesloten. Eén en ander brengt mee dat voor zover de interest op de bijzondere Duitse
financieringsvormen niet-winstafhankelijk is, dan wel wanneer het gaat om converteerbare
obligatieleningen, de reguliere toewijzingsregels gelden van de artikelen 10 en 11 van het Verdrag.
Met beide inperkingen van de door Duitsland oorspronkelijk voorgestane bepaling, is de regeling
evenwichtiger geworden. Mede gezien het vaste Duitse verdragsbeleid op dit punt (in de regel zonder
beperkingen van de reikwijdte van de regeling) kon Nederland daarom met de regeling akkoord gaan
in het kader van het totale onderhandelingsresultaat.
17
In dat verband kan worden gewezen op onder meer § 230 Handelsgesetzbuch (stiller Gesellschafter), § 488 Bürgerliches
Gesetzbuch (waarin de grondvorm van partiarisches Darlehen is neergelegd) en § 221 Aktiengesetz
(Gewinnschuldverschreibungen, ook Gewinnobligationen genoemd), alsmede - uit de fiscale wetgeving - § 20, Abs. 1, 4 en 7
EStG (inzake Genussrechte, stiller Gesellschafter, partiarisches Darlehen en Gewinnobligationen).
21

voortbrengt. Duitsland hechtte er aan dat een exclusieve woonstaatheffing voor innovatiebox-situaties
slechts de norm is, indien de Nederlandse innovatiebox niet wordt uitgebreid tot andere situaties dan
die in de vorige volzin zijn benoemd. Artikel XI van het Protocol geeft aan dat Duitsland en Nederland
met elkaar in overleg dienen te treden als de werking van de innovatiebox nationaal zou worden
uitgebreid tot niet zelf ontwikkelde immateriële activa, om alsdan te bezien of artikel 12 van het
Verdrag moet worden aangepast. Deze protocolbepaling moet worden gezien in samenhang met
hetgeen is bepaald in artikel 2, vierde lid, van het Verdrag waarin naar vast gebruik is bepaald dat de
Verdragsluitende Staten elkaar zullen informeren bij een wezenlijke wijziging in de nationale
belastingwetgeving.
II.13. Vermogenswinsten (artikel 13)
Artikel 13, eerste lid, van het Verdrag is conform het OESO-modelverdrag:
vervreemdingswinsten op onroerende zaken mogen in het woonland van de vervreemder worden
belast.
Artikel 13, tweede lid, van het Verdrag behandelt samengevat de vervreemding van aandelen
in een lichaam waarvan het vermogen geheel of ten dele bestaat uit onroerende zaken in één van de
Verdragsluitende Staten. Dit artikel is de pendant van het vierde lid van artikel 13 van het OESO-
modelverdrag. Daarin wordt voor vervreemding van dergelijke aandelen heffingsrecht toegekend aan
het land waarin de onroerende zaken zich bevinden. Nederland is in zijn verdragsonderhandelingen,
ondanks voornoemd vierde lid van artikel 13 van het OESO-modelverdrag, terughoudend met het
toestaan van heffingsrecht voor het land waarin de onroerende zaken zich bevinden. Dat is toegelicht
20
in de Notitie Fiscaal Verdragsbeleid 2011 . Nederland wenst als hoofregel ter zake van de
vervreemding van aandelen zo veel mogelijk vast te houden aan belastingheffing, uitsluitend door de
woonstaat van de vervreemder van de aandelen. Desalniettemin is in het kader van de
onderhandelingen ook met Duitsland voor enkele gevallen een heffingsrecht voor de ”situsstaat”
toegestaan, zijnde de Verdragsluitende Staat waar de relevante onroerende zaken zich bevinden.
Nederland heeft echter kunnen bewerkstelligen dat in artikel 13, tweede lid, van het Verdrag
op enkele punten minder snel heffingsrechten aan de situsstaat worden gegeven dan het OESO-
modelverdrag toestaat. In de volgorde van het artikellid wordt gewezen op: (i) de uitzondering voor
beursgenoteerde lichamen, (ii) de grens van 75%, inhoudende dat de aandelen of daarmee
vergelijkbare belangen voor meer dan 75% middellijk of onmiddellijk hun waarde ontlenen aan
onroerende zaken, gelegen in één van de Verdragsluitende Staten (in plaats van 50% in het OESO-
modelverdrag), (iii) de uitzondering voor onroerende zaken waarin het lichaam of de houders van de
(aandelen)belangen hun bedrijf uitoefenen, (iv) uitsluitende woonstaatheffing als de vervreemder
minder dan 50% van de aandelen of daarmee vergelijkbare belangen bezat vóór de eerste
vervreemding en (v) uitsluitende woonstaatheffing als de vervreemding plaatsvindt in verband met een
reorganisatie, fusie, splitsing of soortgelijke transactie. Met de onderhavige uitzonderingen wordt
20
Kamerstukken II 2010/11, 25 087, bijlage bij nr. 7, daarvan in het bijzonder paragraaf 2.9.2.
23

grensoverschrijdende bedrijventerreinen. Op grond van artikel 14, derde lid, van het Verdrag vindt de
belastingheffing van personen die werkzaam zijn voor een onderneming die is gevestigd op een
grensoverschrijdend bedrijventerrein, plaats in de staat waar deze personen verplicht zijn verzekerd
voor de volksverzekeringen ingevolge Verordening (EEG) nr. 1408/71 van de Raad van 14 juni 1971
betreffende de toepassing van de sociale zekerheidsregelingen op loontrekkenden en hun gezinnen,
die zich binnen de Gemeenschap verplaatsen (PbEG 1971, L 149) of Verordening (EG), nr. 883/2004,
van het Europees Parlement en de Raad van 29 april 2004 betreffende de coördinatie van de
socialezekerheidsstelsels (PbEU 2004, L 166). Als gevolg hiervan vinden voor deze personen
belastingheffing en premieheffing volksverzekeringen plaats in dezelfde Verdragsluitende Staat. Dit
leidt tot een vermindering van administratieve lasten.
Artikel 14, vierde lid, van het Verdrag ziet op de toekenning van heffingsrechten over
arbeidsinkomsten die worden verkregen in verband met de uitoefening van een dienstbetrekking aan
boord van schepen en vliegtuigen in internationaal verkeer, of aan boord van binnenvaartschepen. In
afwijking van het OESO-modelverdrag zijn deze arbeidsinkomsten ter belastingheffing toegewezen
aan de Verdragsluitende Staat waarvan de werknemer inwoner is. Dit heeft als voordeel dat de
werknemer slechts met de belastingdienst van zijn woonland te maken heeft en dat hij, nu hij wordt
belast in zijn woonland, persoonlijke fiscale aftrekposten en tegemoetkomingen in zijn woonland direct
kan vergelden.
In artikel XII van het Protocol bij het Verdrag is, als uitwerking van het adagium “gelijke
behandeling met de buurman”, een regeling opgenomen, die ertoe leidt dat inwoners van Nederland
die in Duitsland arbeid verrichten fiscaal niet anders worden behandeld dan inwoners van Nederland
die dergelijke arbeid in Nederland verrichten. De bepaling komt nagenoeg overeen met artikel 27,
eerste lid, van het Nederlands-Belgische belastingverdrag van 2001, de zogenoemde algemene
compensatieregeling. Voor inwoners van Duitsland die in Nederland arbeid verrichten, is geen
compensatieregeling in het Verdrag getroffen. Duitsland heeft geen behoefte aan een regeling voor de
“eigen” inwoners, ook omdat Duitsland - naast Nederland - te maken heeft met nog acht andere
buurlanden.
Voor de toepassing van artikel XII, eerste lid, van het Protocol bij het Verdrag wordt onder
grensoverschrijdende arbeid verstaan: arbeid waarmee beloningen worden verkregen die ingevolge
de bepalingen van artikel 14 (inkomsten uit dienstbetrekking), artikel 15 (directeursbeloningen), artikel
16 (artiesten en sporters) en artikel 18, eerste lid (overheidssalarissen), van het Verdrag ter
belastingheffing aan Duitsland zijn toegewezen.
Uitgangspunt van artikel XII, eerste lid, van het Protocol bij het Verdrag is dat de totale som
van de Nederlandse en/of Duitse belasting en premie volksverzekeringen of daarmee
overeenkomende Duitse sociale premie die verschuldigd is door degene die grensoverschrijdende
arbeid in Duitsland verricht, niet hoger mag zijn dan de totale som van de Nederlandse belasting en
premie volksverzekeringen die verschuldigd is door degene die dergelijke arbeid uitsluitend in
Nederland verricht. Is de eerstbedoelde som hoger dan de laatstbedoelde som, dan wordt aan
belanghebbende voor dit verschil compensatie verleend. In juridische zin wordt dit gerealiseerd door,
voor zoveel nodig, Duitse belasting en premie aan te merken als Nederlandse loonheffing. Is de
25

meegenomen), zodat dit tot gevolg heeft dat de toekomstige stamrechtuitkeringen in Nederland van
belastingheffing in box 1 zullen zijn vrijgesteld (wel wordt de waarde van het stamrecht tot de
rendementsgrondslag van box 3 gerekend). In de tweede situatie dat het heffingsrecht ter zake van de
stamrechtuitkeringen is toegewezen aan Duitsland ligt het niet in de rede dat Duitsland de
stamrechtuitkeringen in de belastingheffing betrekt, nu Duitsland geen met de Nederlandse
stamrechtvrijstelling vergelijkbare faciliteit kent. De hoofdregel van de compensatieregeling zou
derhalve betekenen dat geen belasting is verschuldigd over de toegekende ontslagvergoeding, terwijl
evenmin belasting zal zijn verschuldigd over de toekomstige stamrechtuitkeringen. Omdat een
dergelijk effect ongewenst is, is in artikel XII, derde lid, van het Protocol neergelegd dat in dergelijke
stamrechtvrijstelling-situaties geen compensatie wordt verleend.
II.15. Bestuurdersbeloningen (artikel 15)
Artikel 15, eerste lid, van het Verdrag is nagenoeg in overeenstemming met de bepaling
dienaangaande in het OESO-modelverdrag. Wel is op verzoek van Nederland in tegenstelling tot
artikel 16 van het OESO-modelverdrag gekozen voor de formulering “andere beloningen” (in plaats
van “similar payments” in het OESO-modelverdrag). Hiermee wordt beoogd eenduidig te bepalen dat
alle bestuurdersbeloningen in welke vorm dan ook (in geld of in natura) onder dit artikel vallen.
In artikel 15, tweede lid, van het Verdrag is, volgens de lijn die Nederland al in een reeks
verdragen heeft gevolgd, bevestigd dat het directeurenartikel zowel op (uitvoerende) bestuurders ziet
als op (toezichthoudende) commissarissen.
De bestuurdersbepaling van artikel 15 ziet, conform het Nederlandse verdragsbeleid, ook op
personen die formeel niet als bestuurder zijn benoemd door een bevoegd orgaan, maar feitelijk wel
als bestuurder kunnen worden aangemerkt. Ook zij vallen onder de reikwijdte van de bepaling.
II.16. Artiesten en sportbeoefenaars (artikel 16)
In de Notitie Fiscaal Verdragsbeleid 2011 spreekt Nederland uit terughoudend te staan
tegenover een specifiek artikel voor artiesten en sportbeoefenaars, maar dat het wat Nederland betreft
de sterke voorkeur verdient het heffingsrecht over de inkomsten van artiesten en sportbeoefenaars
toe te wijzen op basis van de reguliere toewijzingsregels van in het bijzonder artikel 7 (winst uit
23
onderneming) onderscheidenlijk artikel 14 (inkomsten uit dienstbetrekking). Hoewel een groot deel
van de onderhandelingen met Duitsland reeds was gevoerd vóór de publicatie van voornoemde
notitie, is deze terughoudendheid aan Nederlandse zijde ook met Duitsland besproken. Duitsland
hechtte echter sterk aan het opnemen van een artikel dat gericht is op artiesten en sportbeoefenaars.
Daar is van Nederlandse zijde ten slotte mee ingestemd. Wel is volgens de gebruikelijke Nederlandse
beleidslijn bij de voorkoming van dubbele belasting door zowel Duitsland als Nederland gekozen voor
de verrekeningsmethode en niet de vrijstellingsmethode. Verwezen wordt naar artikel 22,
onderscheidenlijk eerste lid, onderdeel b), onder dd), en tweede lid, onderdeel c).
Artikel 16 van het Verdrag regelt derhalve de verdeling van heffingsbevoegdheid bij
grensoverschrijdende activiteiten van artiesten en sportbeoefenaars.
23
Kamerstukken II 2010/11, 25 087, bijlage bij nr. 7, daarvan paragraaf 2.12.
27

Ingevolge artikel 17, vierde lid, van het Verdrag zijn periodieke of eenmalige uitkeringen,
betaald door één van de Verdragsluitende Staten of door een staatkundig onderdeel van één van de
Staten aan een inwoner van de andere Verdragsluitende Staat als een vergoeding voor letsel of
schade als gevolg van politieke vervolging of van oorlogshandelingen ter belastingheffing toegewezen
aan de eerstgenoemde Verdragsluitende Staat die de uitkeringen doet. In Duitsland wordt een aantal
van deze oorlogs- en vervolgingsuitkeringen onder het nationale recht vrijgesteld van belastingheffing.
Als onderdeel van artikel 12, derde lid, ten tweede, was reeds in het Nederlands-Duitse
belastingverdrag van 1959 een bepaling opgenomen op grond waarvan pensioenen, lijfrenten en
andere uitkeringen betaald als vergoedingen voor schade als gevolg van oorlogshandelingen of
politieke vervolging ter belastingheffing zijn toegewezen aan het land dat de betaling doet. In zoverre
behelst artikel 17, vierde lid, van het Verdrag geen inhoudelijke wijziging.
Artikel 17, vijfde lid, van het Verdrag bepaalt dat een pensioen, andere soortgelijke beloning of
lijfrente wordt geacht afkomstig te zijn uit de Verdragsluitende Staat waar de premies voor het
pensioen of de lijfrente voor belastingvermindering in aanmerking zijn gekomen. Die Staat is derhalve
in dit verband de bronstaat. Voorts is in het vijfde lid neergelegd, dat indien pensioenaanspraken
worden overgedragen van een pensioenfonds of verzekeringsmaatschappij in één van de
Verdragsluitende Staten naar een pensioenfonds of verzekeringsmaatschappij in een andere staat
daarmede de heffingsrechten van de oorspronkelijke bronstaat in generlei opzicht worden beperkt.
Ingevolge artikel 17, zesde lid, van het Verdrag zullen de bevoegde autoriteiten van de
Verdragsluitende Staten in onderling overleg de toepassing van de in het tweede lid neergelegde
bronstaatheffing nader bepalen. Met dit oogmerk zullen de bevoegde autoriteiten ook bepalen welke
gegevens een inwoner van een Verdragsluitende Staat dient te overleggen ten behoeve van een
correcte toepassing van het Verdrag in de andere Verdragsluitende Staat. In het bijzonder gaat het
dan om de toepassing van het in het tweede lid opgenomen grensbedrag van € 15.000.
Artikel 17, zevende lid, van het Verdrag voorziet in een definitie van lijfrente.
In onderdeel a van het zevende lid is de definitie van lijfrente opgenomen in het geval dat het
inkomen opkomt in Nederland. Met deze definitie wordt voor Nederland beoogd onduidelijkheid met
betrekking tot de verdragskwalificatie van met name lijfrentespaarrekeningen en
lijfrentebeleggingsrechten zoveel mogelijk te voorkomen. Voor wat betreft Nederland wordt hiertoe
voor het begrip lijfrente aangesloten bij de definitie daarvan in de Nederlandse wetgeving, onder de
voorwaarde dat de uitkeringen die uit de lijfrente vloeien tot het belastbare inkomen uit werk en
woning behoren. Het gaat hierbij om die lijfrenten ter zake waarvan aanspraak bestaat op aftrek in box
1 als uitgave voor inkomensvoorzieningen (box 1-lijfrenten), hetgeen naast de "klassieke"
lijfrenteverzekeringen ook de lijfrentespaarrekeningen en lijfrentebeleggingsrechten omvat.
Onderdeel b van het zevende lid bevat de definitie van lijfrente in het geval dat het inkomen
opkomt in Duitsland, namelijk: een vaste som, periodiek betaalbaar op vaste tijdstippen, hetzij
gedurende het leven, hetzij gedurende een vastgesteld of voor vaststelling vatbaar tijdvak, ingevolge
een verbintenis tot het doen van betalingen, welke tegenover een voldoende en volledige
tegenprestatie in geld of geldswaarde staat.
29

uit de Verdragsluitende Staat waar het vitaliteitssparen in aanmerking is gekomen voor een fiscale
faciliteit. Omdat alleen Nederland de faciliteit van het vitaliteitssparen kent (vandaar ook de verwijzing
in het Protocolartikel naar de Wet inkomstenbelasting 2001), kan uit de aard der zaak alleen
Nederland als bronstaat hebben te gelden in dit verband. Het vitaliteitssparen was ten tijde dat het
Verdrag werd ondertekend in de Nederlandse belastingwetgeving opgenomen met een beoogde
inwerkingtreding van 1 januari 2013.
26
Per brief van 7 november 2012 is het voornemen kenbaar gemaakt de vitaliteitsregeling niet
27
in te voeren. Daarop is bij tweede nota van wijziging het Belastingplan 2013 aangepast, (mede) met
het oog op het alsnog niet invoeren van deze regeling. Nadat de Eerste Kamer met het Belastingplan
28
2013 had ingestemd, is dit wetsvoorstel tot wet verheven en vindt de aanvankelijk beoogde invoering
van de vitaliteitsregeling definitief geen doorgang.
II.18. Overheidsfuncties (artikel 18)
Artikel 18 van het Verdrag regelt de toewijzing van het heffingsrecht over alle inkomsten die
worden ontvangen door een natuurlijke persoon vanwege werkzaamheden die voor de overheid zijn
verricht. Volgens het eerste lid mogen deze inkomsten worden belast in de Verdragsluitende Staat die
deze beloningen betaalt (de zogenoemde kasstaat). Op deze regel bestaat een uitzondering die
tevens in het eerste lid is opgenomen. De werkstaat heeft het heffingsrecht indien de werknemer
inwoner is van de werkstaat en tevens de nationaliteit heeft van die Staat of niet alleen inwoner van
die Staat is geworden om aldaar werk te verrichten voor de andere Staat. Deze uitzondering heeft als
achtergrond lokale medewerkers van bijvoorbeeld een ambassade in hun woonland belastingplichtig
te laten zijn.
In artikel 18, tweede lid, van het Verdrag is als regel bronstaatheffing voor overheidspensioen
vastgelegd.
In artikel 18, derde lid, van het Verdrag is neergelegd dat als een onderneming wordt
uitgeoefend door de overheid en inkomsten worden ontvangen voor werkzaamheden voor een
dergelijke onderneming, het verdragsartikel inzake overheidsfuncties niet geldt. In dat geval gelden de
andere artikelen uit het Verdrag die persoonlijke inkomsten uit huidige of vroegere werkzaamheden
regarderen.
Artikel 18 van het Verdrag komt daarmee materieel vrijwel geheel overeen met de
desbetreffende bepaling uit het OESO-modelverdrag en past ook binnen het Nederlandse
verdragsbeleid. De vormgeving van het artikel wijkt wel enigszins af van het OESO-modelverdrag. Zo
wordt in het eerste lid van het OESO-modelverdrag een formulering gekozen die is opgebouwd uit
twee afzonderlijke onderdelen, maar is dat in het Verdrag niet het geval. Aan de OESO-conforme
strekking doet dat geen afbreuk. Het tweede lid van artikel 18 dat handelt over overheidspensioenen
is eveneens inhoudelijk gelijk aan (in dit geval artikel 19, tweede lid van) het OESO-modelverdrag, al
wijkt de vorm er in beperkte mate van af. Ook bij dat lid hanteert het OESO-modelverdrag twee
26
Brief van 7 november 2012, kamerstukken II, 33 402, nr. 18.
27
Kamerstukken II 2012/13, 33 402, nr. 15.
28
Wet van 20 december 2012 tot wijziging van enkele belastingwetten en enige andere wetten (Belastingplan 2013), Stb. 2012,
668.
31

vaste inrichtingsstaat toe. Beide Verdragsluitende Staten veronderstellen dat slechts bij uitzondering
sprake is van overige inkomsten.
II.22. Vermijding van dubbele belasting (artikel 22)
In artikel 22 van het Verdrag is de vermijding van dubbele belasting door beide staten
geregeld. De eerste twee leden omschrijven de manier waarop Duitsland zijn voorkoming vormgeeft.
Duitsland hanteert, net als Nederland, voor een deel van de Nederlandse inkomsten van Duitse
inwoners de vrijstellingsmethode en voor een deel van de inkomsten de verrekeningsmethode.
Uitgangspunt voor Duitsland is de vrijstellingsmethode, zoals omschreven in artikel 22, eerste lid,
onderdeel a. In beginsel past Duitsland de vrijstellingsmethode toe tenzij de relevante inkomsten in
onderdeel b van voornoemd artikellid worden genoemd. Daarbij benoemt Duitsland in onderdeel a de
vrijstelling voor zogenoemde deelnemingsdividenden expliciet (daar waar Nederland voor die gevallen
reeds in belangrijke mate terugvalt op de nationale deelnemingsvrijstelling van artikel 13 van de Wet
op de vennootschapsbelasting 1969). In artikel 22, eerste lid, onderdeel b, noemt Duitsland
vervolgens op welke door een Duitse inwoner genoten inkomsten de verrekeningsmethode wordt
toegepast. Daartoe behoren de aldaar specifiek omschreven dividenden, vervreemdingswinsten op
zogenoemde onroerende zaak aandelen, bestuurders-, artiesten- en sportersinkomsten en
pensioenen, lijfrenten en socialezekerheidsuitkeringen.
In de hiervoor omschreven Duitse voorkomingsregels zijn een aantal bijzonderheden te
constateren die hierna worden benoemd. Zo is van Duitse zijde bijvoorbeeld bevestigd dat niet iedere
beperkte Nederlandse nationale vrijstelling voor bepaalde inkomensbestanddelen afbreuk hoeft te
doen aan effectieve belastingheffing in de zin van de vrijstellingsregels van artikel 22, eerste lid,
onderdeel a. Verder bevat artikel 22, eerste lid, onderdeel c, een regel waardoor Duitsland bij
zogenoemde passieve vaste inrichtingen slechts verrekening en geen vrijstelling hoeft te geven.
Onderdeel e vervolgens geeft Duitsland onder voorwaarden bij kwalificatieverschillen (onderdeel e),
onder aa)) en bij een door Duitsland via diplomatieke kanalen te melden groep gevallen (onderdeel e),
onder bb)) de ruimte om van vrijstellen op verrekenen over te gaan. Duitsland heeft benadrukt dat in
de praktijk bij bestaande verdragen niet of nauwelijks van dergelijke mogelijkheden in die verdragen
gebruik is gemaakt.
In het tweede lid, onderdeel a tot en met d, is de in belastingverdragen gebruikelijke wijze van
voorkoming van dubbele belasting van Nederlandse zijde opgenomen. Artikel 22, tweede lid,
onderdeel a, bevestigt dat Nederland bij zijn inwoners inkomsten waarvoor de heffing mede aan
Duitsland toekomt in de belastinggrondslag kan meenemen (grondslagvoorbehoud). Van dit
gronslagvoorbehoud worden de zogeheten “Verletztenrenten” (Duitse invaliditeitspensioenen)
uitgezonderd, hetgeen een voortzetting is van de voorkomingsmethodiek op dit punt in het
Nederlands-Duitse belastingverdrag van 1959.
Het tweede lid, onderdeel b, bepaalt vervolgens dat voor de daar genoemde inkomsten,
belastingvermindering wordt verleend volgens de vrijstellingsmethode. Met betrekking tot de vennoot-
schapsbelasting wordt daarbij het volgende opgemerkt. Met ingang van 1 januari 2012 is in afdeling
2.10a van de Wet op de vennootschapsbelasting 1969 de zogenoemde objectvrijstelling voor
33

vinden tussen een adequate bestrijding van het misbruik en rechtszekerheid. In dat verband is van
belang op te merken dat gedurende het onderhandelingsproces Duitsland zich bereid verklaarde om
enkele concessies te doen en op onderdelen nadere duidelijkheid te scheppen over de toepassing
van de Duitse antimisbruikregels. Daarnaast wordt gewezen op de werking van het Unierecht dat
grenzen kan stellen aan de toepassing van de Duitse antimisbruikregels (vergelijk ook de toelichting
op artikel 1).
Voordat op een aantal inhoudelijke aspecten van de antimisbruikbepaling in het Verdrag nader
wordt ingegaan, past nog een algemene opmerking bij de reciprociteit die in artikel 23 en het
bijbehorende artikel XV van het Protocol ligt besloten. De positie van Nederland is dat sommige van
de nationale antimisbruikregels waarvan Duitsland in enige mate leek te twijfelen of deze zonder
bevestiging in het Verdrag wel werken in de Nederlandse constellatie ook zonder bevestiging in het
Verdrag van toepassing zijn. Nederland gaat uit van de gedachte dat bijvoorbeeld
renteaftrekbeperkingsregels, zoals artikel 10a van de Wet op de vennootschapsbelasting 1969, of de
uitzonderingen op de deelnemingsvrijstelling (bij ”beleggingsdeelnemingen”) in een bilateraal
belastingverdrag niet uitdrukkelijk erkend behoeven te worden om hun werking te behouden. In
zoverre achtte Nederland het bevestigen van de toepasbaarheid van veel nationale antimisbruikregels
in een verdrag overbodig. Daarentegen zou een eventuele variant van een antimisbruikbepaling in het
Verdrag die alleen zou bevestigen dat Duitsland nationale antimisbruikregels mag toepassen
onbedoeld de vraag kunnen oproepen of dat (”a contrario”) met zich zou brengen dat sommige
Nederlandse nationale antimisbruikregels in de relatie met Duitsland dan niet zouden gelden. De
gekozen wederkerige redactie van de bepaling bewerkstelligt dat geen misverstand kan bestaan over
de toepasbaarheid van de Nederlandse antimisbruikbepalingen.
Artikel 23, eerste lid, van het Verdrag bevat de – in Duitse belastingverdragen gebruikelijke –
bepaling dat het Verdrag niet in de weg staat aan nationale antimisbruikregels.
Het tweede lid van artikel 23 is op verzoek van Nederland opgenomen. Als een
belastingplichtige meent dat een nationale antimisbruikregel (toch) leidt tot dubbele belasting of tot
belastingheffing die niet past bij doel en strekking van het verdrag, kan hij of zij een verzoek aan de
bevoegde autoriteiten van Duitsland of Nederland richten om hierover in contact met elkaar te treden.
In dat geval zullen de bevoegde autoriteiten overleg voeren om te overwegen of de toegepaste
antimisbruikregel zijn doel, in het licht van het belastingverdrag, mogelijk voorbij schiet. Dit heeft naar
verwachting tot gevolg dat de belastingdiensten aan beide zijden van de grens zich vooraf grondig
zullen vergewissen van het op gepaste wijze toepassen van antimisbruikregels in de bilaterale situatie
bij een specifieke belastingplichtige. Met de verwijzing naar artikel 25, derde lid, wordt bewerkstelligd
dat voor deze situaties arbitrage niet tot de mogelijkheden behoort. Wel staan voor een
belastingplichtige vanzelfsprekend altijd de nationale bezwaar- en beroepsmogelijkheden open.
In artikel XV van het Protocol bij het Verdrag zijn vijf bepalingen opgenomen met als doel de
werking van artikel 23 nader te specificeren.
In artikel XV, eerste lid, van het Protocol is vastgelegd welke Duitse nationale regels in het
bijzonder door artikel 23 ook onder het Verdrag hun werking behouden. Het betreft in het bijzonder
twee categorieën Duitse nationale regels.
35

woonachtige natuurlijke persoon (aandeelhouder). Dat is in Nederland het geval, zowel in de situatie
dat box 1 als dat box 3 van toepassing is. Artikel XV, derde lid, van het Protocol vereist hierbij echter
niet dat de door de Nederlandse houdstermaatschappij ontvangen bedragen ook moeten worden
uitgekeerd aan de Nederlandse natuurlijke persoon. Voor de verlaging van de Duitse bronbelasting
gaat het er slechts om dat zodra wordt uitgekeerd of betaald aan die natuurlijke persoon,
inkomstenbelastingheffing op die inkomsten van toepassing is.
Artikel XV, vierde lid, van het Protocol bij het Verdrag bevat een algemeen geformuleerde
regel die eveneens het best kan worden toegelicht aan de hand van een voorbeeld. Indien een in
Duitsland gevestigd lichaam bedragen overmaakt naar een in Nederland gevestigd lichaam kan op
grond van Duits nationaal recht verlaging van Duitse bronbelasting worden geweigerd, namelijk bij
een niet-kwalificerende aandeelhouder in het lichaam in Nederland en onvoldoende activiteit in het
lichaam in Nederland. Nederland achtte dit in de relatie tot Duitsland onwenselijk indien weliswaar de
directe ontvanger - een lichaam in Nederland - niet voldoende actief is, maar dat lichaam -
bijvoorbeeld - deel uitmaakt van een Nederlandse fiscale eenheid waarin lichamen participeren die
wél voldoende actief zijn. Om die reden is in het vierde lid vastgelegd dat gelieerde ondenemingen in
Nederland als het ware als één geheel worden beschouwd voor toepassing van de Duitse nationale
antimisbruikregels. Met deze formulering sorteert de bepaling in voorkomend geval overigens ook
effect als de Nederlandse lichamen verbonden zijn buiten fiscale eenheid. Het begrip “gelieerde
ondenemingen” komt ook voor in artikel 9 van het OESO-modelverdrag en dient derhalve
dienovereenkomstig te worden geïnterpreteerd. Ter voorkoming van eventuele misverstanden wordt
voor de goede orde opgemerkt dat het artikellid niet de strekking heeft dat een Nederlandse fiscale
eenheid verdragsgerechtigd is.
Artikel XV, vijfde lid, van het Protocol bij het Verdrag betreft de Nederlandse vrijgestelde
beleggingsinstelling. Immers, naar aanleiding van artikel II van het Protocol dat betrekking heeft op de
voor verdragsinwonerschap vereiste onderworpenheid van lichamen is met de Duitse delegatie ook
gesproken over het verdragsinwonerschap van de Nederlandse vrijgestelde beleggingsinstelling
(“vbi”). In dit verband is gewezen op het ontbreken van winstbelastingheffing bij het lichaam zelf, de
afwezigheid van dividendbelasting bij uitdeling van winst en het ontbreken van een
uitdelingsverplichting. Een voor beide partijen aanvaardbare oplossing is vervolgens gevonden in de
bevestiging dat Duitsland bij betalingen (bijvoorbeeld dividendbetalingen) door een inwoner van
Duitsland aan een “vbi” in Nederland het reeds eerder genoemde artikel 50d, derde lid, van de Duitse
wet op de inkomstenbelasting (het Einkommensteuergesetz) kan toepassen. Daarbij wordt gekeken
naar de activiteit van de Nederlandse “vbi” en de verdragsgerechtigdheid van de participanten in de
“vbi” in een situatie waarbij fictief door de “vbi” zou worden heengekeken (artikel XV, vijfde lid, van het
Protocol). Als de “vbi” onvoldoende actief is en de aandeelhouders geen aanspraak zouden kunnen
maken op verdragsvoordelen bij directe ontvangst van middelen van een inwoner van Duitsland die
aan de “vbi” betaalt, dan hoeft Duitsland in die situatie zijn nationale bronbelastingtarieven niet te
verlagen. Deze uitkomst is in lijn met de motie van de leden Omtzigt (CDA) en Van Vliet (PVV), waarin
37

Op enkele punten wijkt artikel 24 af van het OESO-modelverdrag. Deze afwijkingen - vervat in
het zesde lid van artikel 24 en de bij artikel 24 behorende protocolbepalingen van artikel XVI - houden
veelal verband met grensoverschrijdende arbeid. In het navolgende worden deze afwijkingen
toegelicht.
Artikel 24, zesde lid, van het Verdrag bevat een bepaling ten behoeve van een non-
discriminatoire aftrek in de werkstaat van pensioenpremies die natuurlijke personen betalen bij een
voortgezette deelname aan een fiscaal erkende pensioenregeling in de andere Verdragsluitende
Staat. Ofschoon de bepaling geen onderdeel is van het OESO-modelverdrag, wijst het OESO-
commentaar bij artikel 18 (pensioenen) wel op de mogelijkheid om een dergelijke bepaling in
verdragen op te nemen. Opname van een dergelijke bepaling is ook onderdeel van het Nederlandse
30
verdragsbeleid, zoals dat is toegelicht in de Notitie Fiscaal Verdragsbeleid 2011 .
Een voorwaarde voor toepassing van artikel 24, zesde lid, is dat de bevoegde autoriteit van
het “gastland” vaststelt dat de fiscale vermindering voor de pensioenregeling over het algemeen
gelijkwaardig is aan de fiscale vermindering voor een door deze Staat (het gastland) voor de
belastingheffing als zodanig erkende pensioenregeling. Met de woorden “over het algemeen
gelijkwaardig” wordt bedoeld, dat de (fiscale vermindering voor de) desbetreffende pensioenregeling
op hoofdlijnen bezien, dient overeen te komen met (de fiscale vermindering voor) een door het
gastland fiscaal erkende pensioenregeling. Dit brengt onder meer mee dat, in het voorbeeld dat
Nederland het gastland is, een mogelijk in de zendstaat (Duitsland) als gebruikelijk beschouwde
gedeeltelijke afkoopmogelijkheid, als onderdeel van de voort te zetten - in Duitsland fiscaal
gefaciliteerde - Duitse pensioenregeling, op zichzelf genomen niet prohibitief hoeft te zijn voor het
toepassen van de non-discriminatieregeling van het zesde lid van artikel 24. Met betrekking tot dit
voorbeeld wordt tevens verwezen naar paragraaf 60 van het commentaar op artikel 18 van het OESO-
modelverdrag.
In artikel XVI, eerste lid, van het Protocol bij het Verdrag is de juridische grondslag neergelegd
voor de tegemoetkoming die Duitsland onder voorwaarden verleent aan natuurlijke personen die
inwoners zijn van Nederland en inkomsten betrekken uit Duitsland. Aan deze tegemoetkoming van
Duitse zijde is reeds gerefereerd in het algemeen deel van de toelichting. Inwoners van Nederland,
natuurlijke personen, die inkomsten (bijvoorbeeld arbeidsinkomsten) verkrijgen uit Duitsland, kunnen
onder voorwaarden van deze tegemoetkoming gebruik maken. De tegemoetkoming die Duitsland
verleent, betreft een versoepeling bij de toepassing van het zogenoemde “Splittingverfahren”, welke
regeling is opgenomen in het “Einkommensteuergesetz” (hierna ook: "EStG"), de Duitse wet op de
inkomstenbelasting. Deze regeling houdt op hoofdlijnen in, dat echtgenoten onder bepaalde
voorwaarden gezamenlijk aangifte voor de inkomstenbelasting in Duitsland mogen doen. De
belastingaanslag wordt daarbij gebaseerd op de helft van het inkomen van beide echtgenoten
tezamen; de belasting daarover wordt vermenigvuldigd met twee. Op deze wijze leidt de gezamenlijke
aangifte inkomstenbelasting voor de echtelieden tot een vermindering van het toepasbare
belastingtarief (progressievoordeel).
30
Kamerstukken II 2010/11, 25 087, bijlage bij nr. 7, daarvan paragraaf 2.11.5.
39

33
“Gewerbesteuer” beslist, dat op grond van het in dat verdrag opgenomen non-discriminatieartikel
Duitsland moet toestaan dat de Duitse vorm van ”fiscale consolidatie” van resultaten van verschillende
groepsmaatschappijen ook over de grens werkt (BFH 9.2.2011, I R 54, 55/10). Ook in het onderhavige
Verdrag is een vergelijkbaar, OESO-modelverdragconform non-discriminatieartikel opgenomen, zodat
zonder nadere voorziening de uitspraak van de Duitse fiscale rechter evenzeer toepassing zou
kunnen vinden onder dit Verdrag.
Artikel XVI, tweede lid, van het Protocol beoogt een dergelijke uitstraling van de uitspraak van de
Duitse fiscale rechter naar de relatie met Nederland te voorkomen. Duitsland streeft deze reparatie
van de rechterlijke uitspraak na in de verhouding tot alle landen waarmee een belastingverdrag is
gesloten met een non-discriminatieartikel dat in lijn met de - overigens recente - visie van de Duitse
rechter aanleiding zou kunnen geven tot het aannemen van grensoverschrijdende fiscale consolidatie
in relatie tot het desbetreffende verdragsland.
Nederland heeft gezien de redelijkheid van het Duitse verzoek ingestemd met opname van artikel XVI,
tweede lid, van het Protocol, waarbij dient te worden bedacht, dat het voor Nederland (indien
Nederland in de positie van Duitsland zou verkeren) evenmin wenselijk zou zijn grensoverschrijdende
verliescompensatie te moeten toekennen op grond van de Nederlandse tegenhanger van de
“Organschaft”, dat wil zeggen de fiscale eenheid voor de vennootschapsbelasting. Door de toevoeging
van de term "fiscale eenheid", als Nederlandse tegenhanger van de Duitse Organschaft, wordt aan de
bepaling een wederzijdse werking gegeven. De verwijzing mede naar vaste inrichtingen hangt samen
met het feit dat een fiscale eenheid volgens Nederlands recht ook Nederlandse vaste inrichtingen van
in het buitenland gevestigde groepslichamen kan omvatten.
II.25. Procedure voor onderling overleg (artikel 25 en XVII van het Protocol)
Artikel 25 van het Verdrag stemt grotendeels overeen met de vergelijkbare bepaling in het
OESO-modelverdrag. In het vierde lid is, in afwijking van voornoemd modelverdrag, de mogelijkheid
van oplossing van een onderlingoverlegprocedure door middel van een ”joint commission” niet
opgenomen. Daar wordt immers in de praktijk bij Duits – Nederlandse overlegprocedures geen
gebruik van gemaakt en mocht de wens daartoe in de toekomst wel bestaan dan staat de
overeengekomen tekst van het Verdrag daar ook niet aan in de weg.
Het vijfde lid van artikel 25 van het Verdrag geeft een belastingplichtige die op basis van het
eerste lid van dit artikel een verzoek tot onderling overleg heeft ingediend, de mogelijkheid een
arbitrageprocedure aan te vragen als de bevoegde autoriteiten niet binnen een periode van twee jaar
in onderling overleg tot een oplossing komen. De uitkomst is bindend voor de Verdragsluitende
Staten, tenzij de beslissing door de betrokken persoon wordt verworpen. Dit is nieuw in de relatie met
Duitsland en geeft een welkome aanvulling op de rechtszekerheid. Bij alle onderlingoverlegprocedures
uit hoofde van het eerste lid van artikel 25 immers wordt door het Verdrag, desnoods door middel van
arbitrage, een uitkomst gegarandeerd. Het opnemen van verplichte arbitrage in het Verdrag is
33
Daarvan het lid dat overeenkomt met het OESO-modelverdragconforme artikel 24, vijfde lid.
41

www.oecd.org/tax/transparency). Aan het eind van artikel 27, tweede lid, is op verzoek van Duitsland
de tekst toegevoegd die als suggestie is opgenomen in het OESO-commentaar op artikel 26,
paragraaf 12.3. Met deze toevoeging is het toegestaan inlichtingen die een Verdragsluitende Staat
ontvangt, te gebruiken voor andere doeleinden dan hetgeen is neergelegd in het eerste lid en het
tweede lid van artikel 27 van het Verdrag. Zoals volgt uit het OESO-commentaar op artikel 26,
paragraaf 12.3, moet bij deze doeleinden worden gedacht aan het delen van fiscale gegevens met
instanties ten behoeve van de aanpak van zaken met hoge prioriteit, zoals het bestrijden van
witwassen van geld, corruptie en terrorismefinanciering. Om een correcte gang van zaken te
waarborgen, geldt als voorwaarde voor het gebruik van gegevens voor andere doeleinden dat er een
grondslag moet zijn in het recht van beide Verdragsluitende Staten en dat de bevoegde autoriteit van
de gegevensverstrekkende Verdragsluitende Staat toestemming verleent voor het gebruik ervan.
Overigens wordt opgemerkt dat de OESO op 17 juli 2012 een herziene versie van artikel 26 van het
OESO-modelverdrag, inclusief bijbehorend commentaar, heeft gepubliceerd. In dit herziene artikel 26
is de in het bovenstaande toegelichte toevoeging - over het gebruik van informatie voor andere
doeleinden - opgenomen.
In artikel 27, derde lid, van het Verdrag is een bepaling opgenomen die specifiek ziet op het
ter beschikking stellen van informatie aan een arbitragecommissie die in het kader van een
onderlingoverlegprocedure zou kunnen worden ingesteld.
In artikel XVIII, eerste lid, van het Protocol bij het Verdrag is op verzoek van Duitsland een
aantal, op grond van Duitse formeelrechtelijke overwegingen noodzakelijke, bepalingen opgenomen,
die een extra waarborg bieden dat de bevoegde autoriteiten op gepaste wijze met informatie over
belastingplichtigen omgaan.
In artikel XVIII, tweede en derde lid, van het Protocol bij het Verdrag wordt bevestigd dat
Nederland uitgewisselde informatie ook kan gebruiken voor de toepassing van het Nederlandse
stelsel van inkomensafhankelijke regelingen (toeslagen).
II.28. Bijstand bij de invordering van belastingen (artikel 28)
Artikel 28 van het Verdrag bewerkstelligt dat beide Verdragsluitende Staten elkaar bijstand bij
invordering van uitstaande belastingschulden verlenen. Het artikel komt op dit punt in essentie
overeen met het OESO-modelverdrag. Wel is in het derde lid op verzoek van Duitsland een
onderscheid gemaakt tussen het invorderen van schulden van eigen inwoners en van niet-inwoners.
Bij de tweede categorie wordt iets meer terughoudendheid toegepast bij het verlenen van bijstand bij
invordering, in die zin dat daar vast moet staan dat de belastingaanslag waar de invordering van wordt
nagestreefd onherroepelijk vaststaat. Bij inwoners kan onder in het artikel omschreven voorwaarden al
in een eerder stadium bijstand worden verleend. Voorts is in het vijfde lid een extra regel opgenomen
ten opzichte van het OESO-modelverdrag waarin is aangegeven dat in beginsel de bijstand bij
invordering niet zal bestaan uit het in hechtenis nemen van de belastingschuldige in de aangezochte
Verdragsluitende Staat.
43

37
voor dergelijke fondsen. Nederland heeft vergelijkbare afspraken gemaakt met Canada ,
38 39 40 41
Denemarken , Noorwegen , het Verenigd Koninkrijk en de Verenigde Staten .
In lijn met de in de afgelopen jaren door Nederland gemaakte afspraken met andere landen is
vastgelegd dat zowel Duitsland als Nederland het fonds als transparant zien. Daarnaast is geregeld
dat de beheerders van het fonds onder de geschetste voorwaarden namens de achterliggende
participanten verdragsvoordelen kunnen inroepen indien door middel van het fonds bijvoorbeeld in
Duitse beleggingen wordt geïnvesteerd en de participant in de directe relatie met Duitsland recht zou
hebben op een verlaagd bronbelastingtarief. Dat is geregeld in artikel XIX, tweede lid, van het Protocol
bij het Verdrag. Dat lid is tot stand gekomen nadat het eerste lid reeds was overeengekomen. Het
eerste lid regelt in meer algemene zin dat beheerders van fiscaal als transparant behandelde
rechtsvormen verdragsvoordelen voor de participanten kunnen inroepen.
II.30. Diplomatieke en consulaire ambtenaren (artikel 30)
Artikel 30, eerste lid, van het Verdrag, waarin de relatie tussen het Verdrag en privileges voor
diplomatieke en consulaire ambtenaren wordt geregeld, is geheel conform het OESO-modelverdrag.
Het tweede en derde lid bevatten een nadere verduidelijking en aanscherping.
Artikel 30, tweede lid, van het Verdrag geeft aan dat natuurlijke personen als hiervoor
genoemd voor de toepassing van het Verdrag geacht worden inwoner van de zendstaat te zijn als ze
in die zendstaat in feite als binnenlands belastingplichtigen worden behandeld.
Artikel 30, derde lid, van het Verdrag stelt vast, deels in aanvulling op het tweede lid, dat
internationale organisaties et cetera, alsmede de voornoemde ambtenaren, niet van
verdragsvoordelen gebruik kunnen maken als ze niet in één van de Verdragsluitende Staten als
inwoner belastingplichtig zijn. In de paragrafen 3 en 4 van het commentaar op artikel 28 van het
OESO-modelverdrag worden regels langs de lijnen van het tweede en derde lid in overweging
gegeven aan de lidstaten. Nederland heeft in diverse andere verdragen vergelijkbare bepalingen
opgenomen. Als voorbeelden worden genoemd de verdragen met: België (Trb. 2001, 136), Japan
42
(Trb. 2010, 249) , de Verenigde Staten (Trb. 1993, 158) en Zwitserland (Trb. 2010, 98).
37
Overeenkomst tussen de bevoegde autoriteiten van Canada en Nederland met betrekking tot de fiscale kwalificatie van een
fonds dat naar Nederlands belastingrecht kwalificeert als een besloten fonds voor gemene rekening, IFZ2010/284M, Stcrt.
2010, 8567.
38
Overeenkomst tussen de bevoegde autoriteiten van Denemarken en Nederland met betrekking tot de fiscale kwalificatie van
een fonds dat naar Nederlands belastingrecht kwalificeert als een besloten fonds voor gemene rekening, IFZ2011/35M, Stcrt.
2011, 2041.
39
Overeenkomst tussen de bevoegde autoriteiten van Noorwegen en Nederland met betrekking tot de fiscale kwalificatie van
een fonds dat naar Nederlands belastingrecht kwalificeert als een besloten fonds voor gemene rekening, IFZ2012/41M, Stcrt.
2012, 5658.
40
Overeenkomst tussen de bevoegde autoriteiten van het Verenigd Koninkrijk en Nederland met betrekking tot de fiscale
kwalificatie van een fonds dat naar Nederlands belastingrecht kwalificeert als een besloten fonds voor gemene rekening,
IFZ2010/534M, Stcrt. 2010, 13491.
41
Overeenkomst tussen de bevoegde autoriteiten van de Verenigde Staten en Nederland met betrekking tot de fiscale
kwalificatie van een fonds dat naar Nederlands belastingrecht kwalificeert als een besloten fonds voor gemene rekening,
IFZ/2012/334M, Stcrt. 2012, 11247.
42
Met dien verstande dat dit verdrag alleen een pendant bevat van het eerste lid, inzake het niet-aantasten van fiscale
voorrechten.
45

immers de relatie gelegd met de ambtelijke dienstbetrekking tijdens welke het pensioen is
opgebouwd. Zie ook eerder bij de toelichting op artikel 17 van het Verdrag.
In artikel 33, vijfde lid, van het Verdrag wordt bevestigd dat het Nederlands-Duitse
belastingverdrag van 1959 van toepassing blijft op belastingen, belastingjaren- en tijdvakken waarop
het Verdrag (ingevolge het tweede lid) nog geen toepassing vindt.
In artikel 33, zesde lid, van het Verdrag, ten slotte, is op verzoek van Nederland een
overgangsregeling opgenomen. Als een persoon door het nieuwe Verdrag in een nadeliger fiscale
positie komt dan onder het Nederlands-Duitse belastingverdrag van 1959, dan kan die persoon ervoor
kiezen nog een jaar gebruik te maken van dit oude verdrag. Als de desbetreffende keuze wordt
gemaakt onder deze bepaling, geldt deze voor de gehele periode van twaalf maanden. Na dat jaar
gelden de nieuwe verdragsregels onverkort.
II.34. Beëindiging (artikel 34)
Het Verdrag wordt in beginsel voor onbepaalde tijd aangegaan. Beëindiging is niet mogelijk
vóór het eerste kalenderjaar na het verstrijken van een tijdvak van vijf jaar na de datum van
inwerkingtreding. Na de bedoelde periode kan het Verdrag door elk van beide Verdragsluitende
Staten, langs diplomatieke weg, worden beëindigd. In de tweede en derde volzin van artikel 34 is
vervolgens uiteengezet op welk moment het Verdrag ophoudt van toepassing te zijn. Indien het
Verdrag in de eerste helft van een kalenderjaar wordt beëindigd, houdt het Verdrag op van toepassing
te zijn voor belastingjaren en -tijdvakken die aanvangen na het einde van het kalenderjaar waarin de
kennisgeving van beëindiging is gedaan. Indien kennisgeving van beëindiging is gedaan tijdens de
laatste zes maanden van een kalenderjaar, houdt het Verdrag op van toepassing te zijn voor
belastingjaren en -tijdvakken die aanvangen na het einde van het kalenderjaar volgend op het
kalenderjaar waarin de kennisgeving van beëindiging is gedaan. Ten slotte vermeldt artikel 34 in de
afsluitende volzin dat kennisgeving van beëindiging wordt geacht te zijn gedaan door een
Verdragsluitende Staat op de datum van ontvangst van de kennisgeving door de andere
Verdragsluitende Staat.
De Staatssecretaris van Financiën,
De Minister van Buitenlandse Zaken,
47



Inzet
Heffingsmogelijkheid bronstaat indien verdragspartner door
2.9.4 Zo nodig:  -
Nederlands lichaam betaalde dividenden effectief niet belast

2.9.5 Bepaling dat inkoop van aandelen en liquidatie worden beheerst door het dividendartikel II.10
Arbeid
2.10 183-dagenbepaling opgenomen voor inkomsten uit dienstbetrekking  II.14
Bronstaatheffing voor gefacilieerd opgebouwde pensioenen, onafhankelijk van de
2.11.1  II.17
behandeling van de pensioenen in de woonstaat
Geen splitsing particuliere en privaatrechtelijke pensioenen indien
2.11.2 Indien Ja:  -
bronstaatheffing
2.11.1 Terugvaloptie: Beperkt bronheffingsrecht  II.17
2.11.5 Regeling voortgezette pensioenpremieaftrek in of bij non- discriminatieartikel 
Inkomsten sporters & artiesten vallen onder bepalingen inkomsten uit onderneming of

2.12 II.16
dienstverband

2.12 Risico dubbele vrijstelling sporters & artiesten geadresseerd II.16
2.13 Specifieke bepaling (hoog)leraren achterwege gelaten  II.19
Voorkomingsmethodiek

2.15.1 Nederlandse voorkomingsmethodiek opgenomen II.22
2.15.2 Geen tax sparing credit opgenomen  -
Administratieve samenwerking en overig
2.16.1 Verdergaande informatie-uitwisseling mogelijk dan uitwisseling op verzoek  II.27
2.16.2 Invorderingsbepaling opgenomen  II.28
2.17.1 Arbitragemogelijkheid opgenomen  II.25

2.17.1 Arbitrage ook mogelijk in gevallen waarin definitieve gerechtelijke uitspraak is gedaan II.25
Terug- en overnameclausule opgenomen in geval regeling nog niet was
2.21  -
overeengekomen
Instrumentarium voorkomen verdragsmisbruik
Indien aansluiting is gezocht bij nationale antimisbruikleerstukken is consultatie en/of
2.20.1  II.23
onderlingoverlegmogelijkheid overeengekomen
Verdragsvoordeelbeperkende bepalingen opgenomen waar interactie tussen betrokken
2.20.2  -
stelsels verdragsmisbruik meebrengen
Ontwikkelingslanden
2.6.2 Uitgebreidere definitie ‘vaste inrichting’  -
2.7.1 Bronbelasting op deelnemingsdividenden toegestaan  -
2.8.1 Bronbelasting op interest & royalty’s toegestaan  -
Risico’s verdragsmisbruik tijdens onderhandelingen op initiatief van Nederland

-
besproken en zo nodig geadresseerd in het verdrag
Overige onderdelen van het VN-model geaccepteerd ter ondersteuning van de fiscale
II.2  -
ontwikkeling van het ontwikkelingsland
Toelichting
In bovenstaand toetsschema met standaardcriteria voor het sluiten van belastingverdragen zijn de standaardcriteria opgenomen
44
zoals geformuleerd en toegelicht in de Notitie Fiscaal Verdragsbeleid 2011. Dit schema biedt tevens uitvoering aan de motie-
45
Van Vliet en zal gevoegd worden bij elke toelichting bij nieuwe belastingverdragen. Per onderdeel zal worden aangegeven of
de inzet geconcretiseerd is in het verdrag en zal worden verwezen naar de relevante passage in de toelichting.
44
Kamerstukken II 2010/11, 25 087, bijlage bij nr. 7.
45
Kamerstukken II 2010/11, 25 087, nr. 8 (Van Vliet, PVV)
49
NFV
2011
Ja
Deels
Nee
N.v.t.
Zie
par.

