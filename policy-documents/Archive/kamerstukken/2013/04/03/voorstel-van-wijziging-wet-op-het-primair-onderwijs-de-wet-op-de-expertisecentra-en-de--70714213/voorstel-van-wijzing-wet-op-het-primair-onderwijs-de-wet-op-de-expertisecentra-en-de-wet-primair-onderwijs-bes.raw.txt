 
wijziging van de Wet op het primair onderwijs,  
de Wet op de expertisecentra en de Wet primair  
onderwijs BES in verband met de stichting en  
opheffing van openbare scholen door  
verzelfstandigde besturen in het primair onderwijs 
 
 
 
VOORSTEL VAN WET 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is om het onderscheid 
tussen verzelfstandigde besturen voor openbaar onderwijs en besturen van 
bijzondere scholen ten aanzien van de stichting en opheffing van scholen weg te 
nemen; 
alzo Wij voorts in overweging genomen hebben, dat het wenselijk is om ook ouders 
meer zeggenschap te geven bij de stichting van nieuwe openbare scholen voor 
basisonderwijs; 
dat in verband hiermee de Wet op het primair onderwijs, de Wet op de 
expertisecentra en de Wet primair onderwijs BES dienen te worden gewijzigd; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
ARTIKEL I. WIJZIGING VAN DE WET OP HET PRIMAIR ONDERWIJS 
 
De Wet op het primair onderwijs wordt gewijzigd als volgt: 
 
A 
In de artikelen 17, derde lid, 47, derde lid, en 48, vijfde lid, vervalt de zinsnede 
“met uitzondering van de besluitvorming over de opheffing van een openbare 
school”. 
 
 W2765.K-2 1 
OCW  10929 

F 
In artikel 79, vierde lid, wordt telkens “artikel 75, tweede lid eerste volzin” 
vervangen door: artikel 75, vierde lid, eerste volzin. 
 
G 
In artikel 83, eerste lid, onderdeel b, wordt “artikel 75, tweede lid eerste volzin” 
vervangen door: artikel 75, vierde lid, eerste volzin. 
 
H 
In artikel 84a, tweede lid, onder a, wordt “artikel 75, eerste lid, juncto artikel 75, 
derde lid” vervangen door: artikel 75, eerste lid, juncto artikel 75, vijfde lid. 
 
I 
Artikel 159 komt te luiden: 
 
Artikel 159. Vrijwillige opheffing openbare school of nevenvestiging 
1. De gemeenteraad kan besluiten tot vermindering van het aantal door de 
gemeente in stand gehouden openbare scholen en nevenvestigingen. 
2. De openbare rechtspersoon, bedoeld in artikel 47, of de stichting, bedoeld in 
artikel 17 of 48, kan besluiten tot opheffing van een door die openbare 
rechtspersoon of stichting in stand gehouden openbare school of nevenvestiging. 
Een besluit tot opheffing wordt uiterlijk op 1 augustus van het schooljaar 
voorafgaand aan de beoogde datum van opheffing medegedeeld aan de 
gemeenteraad. Indien de gemeenteraad voor 1 februari daaropvolgend besluit dat 
hij de school in stand wenst te houden, wordt deze niet opgeheven, maar wordt de 
instandhouding daarvan overgedragen aan de gemeente. 
3. In afwijking van het eerste lid en het tweede lid, eerste volzin, vindt opheffing 
van een openbare school of nevenvestiging niet plaats in de gevallen, bedoeld in 
artikel 153, vijfde lid, onderscheidenlijk artikel 158, eerste lid, onder d. 
 
J 
In artikel 162 wordt “Artikel 159, eerste volzin” vervangen door: Artikel 159, eerste 
lid, en tweede lid, eerste volzin. 
 
 
ARTIKEL II. WIJZIGING VAN DE WET OP DE EXPERTISECENTRA 
 
De Wet op de expertisecentra wordt gewijzigd als volgt: 
 
A 
In de artikelen 28, derde lid, 50, derde lid, en 51, vijfde lid, vervalt de zinsnede 
“met uitzondering van de besluitvorming over de opheffing van een openbare 
school”. 
 
 W2765.K-2 3 
OCW  10929 

1. In het eerste, vijfde, zesde, zevende en negende lid wordt “van het eiland” 
telkens vervangen door: van het openbaar lichaam. 
2. In het derde lid vervalt de zinsnede “met uitzondering van de besluitvorming 
over de opheffing van een openbare school”. 
 
B 
In de artikelen 53, derde lid, en 54, vijfde lid, vervalt de zinsnede “met 
uitzondering van de besluitvorming over de opheffing van een openbare school”. 
 
C 
In artikel 72, vierde lid, wordt “niet van toepassing op bij” vervangen door: niet van 
toepassing bij. 
 
D 
Artikel 73 wordt gewijzigd als volgt: 
1. Voor de tekst van het artikel wordt de aanduiding “2.” geplaatst. 
2. Voor het tweede lid (nieuw) wordt een lid ingevoegd, luidende: 
1. Het bestuurscollege dient in elk geval een aanvraag voor bekostiging van 
een openbare school als bedoeld in artikel 72, tweede lid, in indien ten 
minste 50 verschillende ouders van kinderen tot en met de leeftijd van 12 
jaar schriftelijk hebben verklaard dat er behoefte bestaat aan het volgen van 
openbaar onderwijs en in die behoefte niet of onvoldoende wordt voorzien. 
 
E 
In artikel 123 wordt “Onze minister” telkens vervangen door: Onze Minister. 
 
F 
Artikel 124 komt te luiden: 
 
Artikel 124. Vermindering aantal openbare scholen 
1. De eilandsraad kan besluiten tot vermindering van het aantal openbare scholen. 
2. De openbare rechtspersoon, bedoeld in artikel 53, en de stichting, bedoeld in 
artikel 22 of 54, kunnen besluiten tot opheffing van een door die openbare 
rechtspersoon of stichting in stand gehouden school. Een besluit tot opheffing wordt 
uiterlijk op 1 augustus van het schooljaar voorafgaand aan de beoogde datum van 
opheffing medegedeeld aan de eilandsraad. Indien de eilandsraad voor 1 februari 
daaropvolgend besluit dat hij de school in stand wenst te houden, wordt deze niet 
opgeheven, maar wordt de instandhouding van de school overgedragen aan het 
openbaar lichaam. 
3. In afwijking van het eerste lid en het tweede lid, eerste volzin, vindt opheffing 
niet plaats in het geval, bedoeld in artikel 122, derde lid. 
 
 
 W2765.K-2 5 
OCW  10929 

MEMORIE VAN TOELICHTING 
 
I. ALGEMEEN 
 
1. Inleiding 
 
Dit wetsvoorstel strekt ertoe de stichtings- en opheffingssystematiek in het primair 
onderwijs voor verzelfstandigde besturen van openbaar onderwijs en voor de 
besturen van bijzonder onderwijs meer met elkaar gelijk te trekken.  
 
Het openbaar onderwijs is in nagenoeg iedere gemeente verzelfstandigd. Met die 
verzelfstandiging is het bevoegd gezag van openbare scholen op afstand van de 
gemeente geplaatst. Verzelfstandigde besturen voor openbaar onderwijs oefenen 
dan ook, net als besturen voor bijzonder onderwijs, alle taken van het bevoegd 
gezag uit. Vooralsnog is de bevoegdheid om scholen te stichten en op te heffen 
echter voorbehouden gebleven aan de gemeente. Het stichten en opheffen van 
scholen is een wezenlijk onderdeel van het besturen van een onderwijsorganisatie. 
Door verzelfstandigde besturen de mogelijkheid te bieden zelf te besluiten over 
stichting en opheffing van scholen, brengt dit wetsvoorstel hen in een volwaardige 
positie als bevoegd gezag. Tevens worden hiermee de voorschriften voor openbaar 
en bijzonder onderwijs meer gelijkwaardig aan elkaar, hetgeen past binnen het 
duale onderwijsstelsel. 
 
Dit wetsvoorstel ziet niet op het voortgezet onderwijs, omdat daarvoor een 
enigszins andere stichtings- en opheffingssystematiek geldt en de problematiek die 
dit wetsvoorstel voor het primair onderwijs beoogt op te lossen in het voortgezet 
onderwijs niet speelt. De mogelijkheden die dit wetsvoorstel biedt voor het primair 
onderwijs, bestaan al in het voortgezet onderwijs. 
 
1.1 Stichten en opheffen openbare school door verzelfstandigd bestuur 
 
Stichten openbare school door verzelfstandigd bestuur 
In de eerste plaats maakt dit wetsvoorstel het stichten van een openbare school 
door een verzelfstandigd bestuur voor openbaar onderwijs mogelijk.  
 
Een verzelfstandigd bestuur voor openbaar onderwijs is een openbare 
rechtspersoon of stichting die in plaats van een of meerdere gemeenten een of 
meerdere openbare scholen in stand houdt. Deze openbare rechtspersoon of 
stichting is tevens het bevoegd gezag (hierna: verzelfstandigd bestuur).  
 
Ook een bevoegd gezag dat na een fusie zowel openbare als bijzondere scholen in 
stand houdt (een samenwerkingsbestuur) zal deze stichtingsmogelijkheid krijgen. 
Het (voorgaande) bevoegd gezag van deze openbare scholen is immers in het 
verleden verzelfstandigd. In dit wetsvoorstel zal kortheidshalve alleen gesproken 
worden over verzelfstandigd bestuur.  
 
 W2765.K-2 7 
OCW  10929 

verschillen houden verband met de aard van de betreffende onderwijssector en de 
hoeveelheid scholen en spreiding van scholen in die sector.  
 
Dit is niet anders voor de stichtings- en opheffingssystematiek voor scholen in 
Caribisch Nederland. Toch is er gelet op de leesbaarheid van deze memorie van 
toelichting voor gekozen om apart in te gaan op de gevolgen van dit wetsvoorstel 
voor scholen in Caribisch Nederland (zie paragraaf 4).  
 
De reden daarvoor is allereerst dat Bonaire, Sint Eustatius en Saba geen 
gemeenten, maar openbare lichamen binnen Nederland zijn. De bestuursorganen 
op deze eilanden zijn dus niet de gemeenteraad of het college van burgemeester en 
wethouders, maar de eilandsraad respectievelijk het bestuurscollege. 
 
Daarnaast zijn er voor kinderen in de basisschoolleeftijd in Caribisch Nederland 
2
geen scholen voor speciaal onderwijs of speciale scholen voor basisonderwijs. Het 
onderwijs aan leerlingen met een specifieke onderwijsbehoefte wordt binnen de 
scholen voor basisonderwijs verzorgd en zo nodig binnen het expertisecentrum 
onderwijszorg. 
Voor een nadere uiteenzetting hiervan en de gedachte hierachter wordt verder 
verwezen naar de memorie van toelichting bij de wet die de Wet primair onderwijs 
BES (hierna: WPO BES) wijzigde in verband met de nieuwe staatsrechtelijke positie 
3
van Bonaire, Sint Eustatius en Saba als openbaar lichaam binnen Nederland. 
 
Van de bovenstaande voorgestelde wijzigingen wordt het volgende overgenomen in 
de WPO BES: 
- de mogelijkheid voor een verzelfstandigd bestuur om een openbare school op te 
heffen na het melden van het voornemen daartoe aan de eilandsraad, en  
- het initiatiefrecht van ouders om een openbare school voor basisonderwijs te 
laten stichten. 
   
De andere voorgestelde wijzigingen worden niet voorgesteld voor de WPO BES, 
omdat die wet al stichtingsmogelijkheden voor verzelfstandigde besturen kent. Ook 
hierop zal in paragraaf 4 nader worden ingegaan. 
 
2. Stichten en opheffen openbare school door verzelfstandigd bestuur en 
initiatiefrecht ouders voor stichten openbare school voor basisonderwijs 
 
2.1 Aanleiding  
 
Stichten en opheffen openbare school door verzelfstandigd bestuur  
In de afgelopen decennia zijn er in het onderwijs de nodige ontwikkelingen geweest 
op het bestuurlijke vlak. Deze ontwikkelingen beoogden onder andere meer 
maatwerk mogelijk te maken binnen de school. Hierdoor kunnen scholen meer dan 
                                           
2
 In Caribisch Nederland zijn er ook geen scholen voor voortgezet speciaal onderwijs of 
scholen voor speciaal en voortgezet speciaal onderwijs. 
3
 Kamerstukken II 2009/10, 32 419, nr. 3, blz. 63-64. 
 W2765.K-2 9 
OCW  10929 

 
In overeenstemming met bovenstaand uitgangspunt zal de besluitvorming over de 
opheffing van een openbare school die in stand wordt gehouden door een 
verzelfstandigd bestuur, worden neergelegd bij dit bestuur. Een openbare 
basisschool kan pas worden opgeheven door een verzelfstandigd bestuur als de 
gemeenteraad de kans heeft gekregen de school over te nemen, maar daartoe niet 
besluit. De gemeenteraad dient immers vanuit zijn verantwoordelijkheid voor 
voldoende en kwalitatief goed openbaar onderwijs in een gemeente die 
mogelijkheid te hebben. Hiertoe dient het verzelfstandigd bestuur het besluit tot 
opheffing aan de gemeente te melden. Voor het opheffen van een speciale school 
voor basisonderwijs of een school voor (voortgezet) speciaal onderwijs is een 
dergelijke meldingsplicht niet nodig, omdat voor het opheffen van deze scholen al 
waarborgen gelden. Voor het opheffen hiervan is namelijk de goedkeuring van de 
minister of gedeputeerde staten nodig. Zij verlenen alleen goedkeuring als er 
sprake blijft van voldoende openbaar onderwijs. 
 
Initiatiefrecht ouders voor stichten openbare school voor basisonderwijs 
Voor ouders in de sectoren van het speciaal (voortgezet) onderwijs of voortgezet 
onderwijs staat in de wet dat zij het betreffende lokaal bestuur kunnen verzoeken 
een openbare school op te richten. Als aan bepaalde voorwaarden is voldaan, zal 
dat lokale bestuur de openbare school daadwerkelijk stichten. Voor ouders met 
kinderen in het basisonderwijs is dat niet geregeld. Ook hierbij ligt het in de rede 
dat ook die ouders het initiatief kunnen nemen tot het laten stichten van een 
openbare school voor basisonderwijs. 
 
Voor speciale scholen voor basisonderwijs wordt geen initiatiefrecht voor ouders 
geregeld. Dit houdt verband met het feit dat voor deze scholen geen 
stichtingsnormen (en geen opheffingsnormen) in het leven zijn geroepen. Dit 
omdat dergelijke normen niet passen bij de gedachte waarin het 
samenwerkingsverband zelf beslist over de inzet van formatie bij deze scholen. Een 
speciale school voor basisonderwijs kan pas worden gesticht als alle bevoegde 
gezagsorganen in het samenwerkingsverband met het verzoek tot stichting 
instemmen. Voorts is er volgens de parlementaire geschiedenis geen noodzaak om 
nieuwe speciale scholen voor basisonderwijs te stichten. Met het bestaande bestand 
is het haalbaar om binnen de samenwerkingsverbanden plaatsingsbeleid te voeren 
7
dat recht doet aan de behoefte aan extra ondersteuning van leerlingen. 
 
2.2 Doelen en noodzaak 
 
Stichten en opheffen openbare school door verzelfstandigd bestuur  
Dit wetsvoorstel beoogt de WPO en WEC meer in lijn met de bestaande bestuurlijke 
praktijk te brengen. Een praktijk waarin het overgrote deel van de openbare 
scholen wordt geleid door een verzelfstandigd bestuur. Maar op grond van de 
huidige wetgeving heeft dit bestuur geen mogelijkheid een openbare school te 
                                           
7
 Kamerstukken II 1996/97, 25 409, nr. 3. 
 W2765.K-2 11 
OCW  10929 

2.3 Wettelijke uitwerking 
 
Huidige stichtingssystematiek  
Een openbare of bijzondere school kan alleen voor bekostiging in aanmerking 
komen als de school is opgenomen op een plan van scholen. 
 
Voor basisscholen stelt de gemeenteraad het plan van nieuwe scholen vast (artikel 
74 van de WPO). Het verzoek aan de gemeenteraad tot opname van een nieuwe 
openbare basisschool kan nu alleen worden gedaan door het college van 
burgemeester en wethouders (artikel 75 van de WPO). 
 
Bij scholen voor speciaal onderwijs, scholen voor voortgezet speciaal onderwijs of 
scholen voor speciaal en voortgezet speciaal onderwijs is de stichtingsprocedure 
afhankelijk van de doelgroep kinderen waarvoor de school is bedoeld. Voor scholen 
voor slechthorende kinderen, lichamelijk gehandicapte kinderen, langdurig zieke 
kinderen, zeer moeilijk lerende kinderen, zeer moeilijk opvoedbare kinderen en 
meervoudig gehandicapte kinderen geldt dat provinciale staten het plan van nieuwe 
scholen vaststelt op voordracht van gedeputeerde staten (artikel 78 van de WEC). 
Bij scholen voor dove kinderen, kinderen met ernstige spraakmoeilijkheden of die 
verbonden zijn aan pedologische instituten en instellingen stelt de minister een plan 
van nieuwe scholen vast (artikel 86 van de WEC). Volgens de WEC kunnen alleen 
de gemeenteraad of ouders een verzoek indienen bij gedeputeerde staten of de 
minister tot opname van een dergelijke openbare school (artikelen 81 en 86, derde 
11
lid). 
 
Voorstel stichtingsmogelijkheid verzelfstandigd bestuur 
Een verzelfstandigd bestuur kan kortom geen openbare school stichten. Daarom 
wordt voorgesteld om het ook voor verzelfstandigde besturen mogelijk te maken 
een verzoek aan het betreffende lokaal bestuur of de minister te richten tot opname 
van een openbare school op het plan van nieuwe scholen. 
 
Dit betekent wat betreft de stichtingsmogelijkheid dat naast het college van 
burgemeester en wethouders ook een verzelfstandigd bestuur een verzoek kan 
indienen tot opneming van een openbare school op het plan van nieuwe scholen. 
 
Huidige opheffingssystematiek  
Een verzelfstandigd bestuur heeft verder dezelfde taken en bevoegdheden die een 
gemeente als bevoegd gezag heeft ten aanzien van openbare scholen. Uitzondering 
hierop is echter de besluitvorming over de opheffing van een openbare school. Die 
bevoegdheid heeft thans - ook als het om een openbare school van een 
verzelfstandigd bestuur gaat - de gemeenteraad (zie de artikelen 47, 48, 159 en 
162 van de WPO en 50, 51 en 149 van de WEC). 
 
                                           
11
 Opgemerkt zij dat op grond van artikel 75 van de WEC de planningsprocedure voor WEC-scholen tot 
een bij wet te bepalen datum niet van toepassing is. In die periode kan de minister in uitzonderlijke 
situaties een WEC-school voor bekostiging in aanmerking brengen (artikel 75, tweede lid, van de WEC). 
 W2765.K-2 13 
OCW  10929 

wethouders. Dit wetsvoorstel regelt dat het college van burgemeester en 
wethouders een onderzoek naar de haalbaarheid van het stichten van een openbare 
school moet uitvoeren als een ouder in totaal minimaal 50 schriftelijke verklaringen 
van verschillende ouders kan overleggen. Dit betekent ook dat beide ouders van 
een kind een verklaring kunnen afgeven. De verklaringen moeten wel afkomstig 
zijn van ouders van kinderen in de leeftijd tot en met 12 jaar. 
 
Het onderzoek van het college van burgemeester en wethouders resulteert in een 
regulier voorstel voor plaatsing op het plan van nieuwe scholen dat dit college 
indient bij de gemeenteraad. Dit betekent dat de ouders slechts hun verzoek 
kenbaar hoeven te maken. Indien voldaan is aan de wettelijke eisen voor het 
ouderinitiatief zal het college van burgemeester en wethouders dit verzoek verder 
uitwerken tot een voorstel aan de gemeenteraad tot opneming van een openbare 
school in het plan van nieuwe scholen. Het college van burgemeester en 
wethouders stelt dus een prognose op van het te verwachten aantal leerlingen. 
 
Het voorstel dat het college van burgemeester en wethouders indient naar 
aanleiding van een ouderinitiatief, wordt door de gemeenteraad getoetst aan 
dezelfde eisen die gelden voor verzoeken die het college van burgemeester en 
wethouders op eigen initiatief bij de gemeenteraad indient. De gemeenteraad toetst 
het voorstel van burgemeester en wethouders dus aan de voor de gemeente 
geldende stichtingsnorm en aan de overige eisen (artikel 75 juncto 77, eerste lid, 
WPO). Vervolgens neemt de gemeenteraad de school in het plan op indien aan de 
voorwaarden is voldaan. 
 
2.4 Relatie tot artikel 23 Grondwet 
Het wetsvoorstel wijzigt de huidige systematiek van het opheffen van openbare 
scholen en raakt daardoor aan artikel 23 Grondwet. De Grondwet bepaalt dat in 
elke gemeente van overheidswege voldoende openbaar onderwijs moet worden 
gegeven. Het uitbreiden van de bevoegdheid van het opheffen van openbare 
scholen naar de verzelfstandigde besturen voor openbaar onderwijs is niet strijdig 
met de Grondwet. In de bepaling over het opheffen van scholen is opgenomen dat 
een voorgenomen besluit tot sluiting van een school tijdig aan de gemeente dient 
te worden voorgelegd. De gemeente is vervolgens in de gelegenheid om zich te 
beraden op de wenselijkheid van de sluiting. Mocht de gemeente concluderen dat 
het sluiten van de school onwenselijk is, dan kan de instandhouding worden 
overgedragen aan de gemeente. De gemeente blijft hierdoor in positie om haar 
garantiefunctie ten aanzien van voldoende openbaar onderwijs waar te maken. 
 
Herziening van de WPO binnen de kaders van artikel 23 Grondwet is noodzakelijk. 
Het verzelfstandigd bestuur voor het openbaar onderwijs heeft conform de WPO 
alle taken van het bevoegd gezag overgenomen, alleen de zeggenschap over 
opheffing van scholen is daarvan uitgezonderd. Deze uitzondering is destijds in de 
wet opgenomen om de invloed van de overheid op voldoende aanbod van openbaar 
onderwijs te garanderen. In de praktijk zijn de verzelfstandigde besturen integraal 
verantwoordelijk voor de kwaliteit van het onderwijs en de financiële continuïteit 
 W2765.K-2 15 
OCW  10929 

 
De VNG is van mening dat zowel verzelfstandigde besturen als het college van 
burgemeester en wethouders (of de gemeenteraad) het initiatief moeten kunnen 
nemen tot het doen van een verzoek tot opneming van een openbare school op het 
plan van nieuwe scholen. Bij meerdere verzoeken, die verschillende nieuwe scholen 
aangaan, maakt de gemeenteraad (of gedeputeerde staten) de afweging welke 
school wordt opgenomen op het plan. 
 
3.2 Initiatiefrecht ouders voor stichten openbare school voor basisonderwijs 
Alle in paragraaf 3.1 genoemde organisaties zijn het erover eens dat aanvullend op 
bovenstaande varianten moet worden geregeld dat, net als in het (voortgezet) 
speciaal onderwijs en het voortgezet onderwijs, ouders kunnen optreden wanneer 
er naar hun mening behoefte is aan openbaar basisonderwijs en hierin niet wordt 
voorzien. 
 
4. Scholen Caribisch Nederland 
 
4.1 Stichten en opheffen openbare school door verzelfstandigd bestuur 
In Caribisch Nederland is er ten opzichte van de stichtingssystematiek in Nederland 
een vereenvoudigde systematiek. Voor het stichten van een openbare school in 
Caribisch Nederland kan een verzoek worden ingediend bij de minister door zowel 
het bestuurscollege als een verzelfstandigd bestuur. Aanpassing van de WPO BES 
op dit punt is dus niet nodig (artikel 72 van de WPO BES). 
 
Net als voor het basisonderwijs in continentaal Nederland bepaalt dit wetsvoorstel 
wel dat een verzelfstandigd bestuur in Caribisch Nederland de bevoegdheid zal 
krijgen om een door dit bestuur in stand gehouden openbare school te kunnen 
opheffen. In lijn met de beschrijving in paragraaf 2.3 zal opheffing alleen mogelijk 
zijn als de eilandsraad via een melding de mogelijkheid heeft gekregen de openbare 
school zo nodig over te nemen. 
 
4.2 Initiatiefrecht ouders voor stichten openbare school voor basisonderwijs 
Net als in continentaal Nederland kunnen ouders in Caribisch Nederland op dit 
moment het stichten van een openbare school voor basisonderwijs niet afdwingen. 
Ook zij zullen deze mogelijkheid krijgen die op een vergelijkbare manier wordt 
ingevuld als het initiatiefrecht van ouders bij het stichten van een openbare school 
voor basisonderwijs. Zie ook de toelichting in paragraaf 2.3 onder het kopje 
‘Initiatiefrecht ouders voor stichten openbare school voor basisonderwijs’. 
 
5. Uitvoerbaarheid en handhaafbaarheid 
 
Een ontwerp van dit wetsvoorstel is voor een toets op uitvoerbaarheid en 
handhaafbaarheid voorgelegd aan DUO, de Inspectie van het onderwijs en de 
Auditdienst. DUO heeft geoordeeld dat het wetsvoorstel uitvoerbaar is. De inspectie 
en de Auditdienst hadden geen opmerkingen. 
 
 W2765.K-2 17 
OCW  10929 

Het initiatiefrecht van ouders om een openbare school te stichten sluit wat de 
Onderwijsraad betreft aan bij zijn advies Artikel 23 Grondwet in maatschappelijk 
perspectief. Ten aanzien van de ouderverklaringen vraagt de raad zich wel af of het 
benodigde aantal verklaringen niet afhankelijk gemaakt zou moeten worden van de 
stichtingsnormen. De drempel van 50 ouderverklaringen die in dit wetsvoorstel 
wordt voorgesteld, dient om de belangstelling van ouders voor een nieuwe 
openbare school te meten. Het is daarmee een indicatie of het initiatief voor een 
nieuwe openbare school breder leeft binnen een gemeente. Het is niet bedoeld om 
te bepalen of er voldoende kinderen naar de school zullen gaan. Daarvoor dient het 
college van burgemeester en wethouders nog steeds een prognose overeenkomstig 
artikel 75, eerste lid, onderdeel a, juncto derde lid, van de WPO te maken. Indien 
de prognose niet voldoet aan de in de wet gestelde eisen wordt de school niet op 
het plan van scholen geplaatst. 
 
Daarnaast pleit de regering voor duidelijkheid, kenbaarheid en zo min mogelijk 
regels. Daarom is er niet geopteerd voor een stelsel dat het aantal verklaringen 
bijvoorbeeld een kwart van de betreffende stichtingsnorm moet zijn (anders zou 
het betekenen dat bij elke herziening van de opheffingsnorm de gemeente de 
drempel voor het uitvoeren van een haalbaarheidsonderzoek moet aanpassen). 
 
De raad vraagt zich af of het wenselijk is verzelfstandigde besturen de mogelijkheid 
te geven om scholen op te heffen zonder toestemming van de gemeente. De raad 
heeft vraagtekens bij de mogelijke dubbelrol waar de gemeente weer in terecht 
komt. Het recht van een verzelfstandigd bestuur om een school te sluiten is van 
belang omdat het verzelfstandigd bestuur verantwoordelijk is voor de kwaliteit en 
het financieel beheer van de school. Het is dan ter beoordeling aan het 
schoolbestuur of het openhouden van de school vanuit het oogpunt van kwaliteit en 
doelmatigheid nog langer verantwoord is.  
 
De opheffingsnormen geven de wettelijke ondergrens aan voor het in stand houden 
van een school. Daarnaast kent de wet tal van uitzonderingsbepalingen die het 
mogelijk maken om scholen onder de opheffingsnorm in stand te houden. 
Schoolbesturen zijn niet verplicht om van deze bepalingen in de wet gebruik te 
maken, zij hebben een eigen verantwoordelijkheid voor de kwaliteit en de 
doelmatigheid van het onderwijsaanbod.  
 
Als een schoolbestuur goede overwegingen heeft om de school op te heffen, 
voorziet het wetsvoorstel erin dat de gemeente er voor kan kiezen de school open 
te houden in eigen beheer. Dat de school dan onder bevoegd gezag van de 
gemeente komt is nodig, omdat het schoolbestuur anders de verantwoordelijkheid 
houdt voor de kwaliteit en het financieel beheer van de school, terwijl het 
schoolbestuur in het algemeen zal hebben besloten tot sluiting, juist omdat de 
kwaliteit en de financiële gezondheid van de school te veel onder druk staan. Als de 
gemeente kan beslissen dat de school open blijft onder bevoegd gezag van een 
verzelfstandigd bestuur, dan is het bestuur wel verantwoordelijk, maar heeft het 
niet de volledige zeggenschap om die verantwoordelijkheid waar te kunnen maken. 
 W2765.K-2 19 
OCW  10929 

aanbieden aan de betreffende gemeente. De administratieve lasten zijn in dat geval 
verwaarloosbaar. 
 
8. Financiële gevolgen 
 
Aan de mogelijkheid voor een verzelfstandigd bestuur van openbare scholen om 
een openbare school te stichten of op te heffen, en aan het initiatiefrecht van 
ouders voor het stichten van een school voor openbaar basisonderwijs zijn geen 
extra kosten verbonden. 
 
 
II. ARTIKELSGEWIJS 
 
Artikel I, onderdelen A, B, I en J (artikelen 17, 17d, 47, 48, 159 en 162 WPO) 
Tot nog toe zijn verzelfstandigde besturen niet bevoegd om zelf te besluiten over 
de opheffing van een onder hun bestuur vallende openbare school. Door het 
schrappen van de uitzondering die hierover is opgenomen in de artikelen 17, 47 en 
48 wordt het verzelfstandigde besturen toegestaan om ook over opheffing van een 
openbare school zelf te besluiten. Hiermee worden de bevoegdheden van 
verzelfstandigde besturen van openbare scholen meer in lijn gebracht met de 
bevoegdheden van besturen van bijzondere scholen, die immers ook zelf over 
instandhouding kunnen beslissen. 
 
In artikel 17d, eerste lid, wordt verwezen naar de uitzondering in de artikelen 17, 
derde lid, 47, derde lid, en 48, vijfde lid. Nu in die artikelen de uitzondering met 
betrekking tot besluitvorming over opheffing wordt geschrapt, kan de verwijzing 
daarnaar in artikel 17d ook vervallen. 
 
Wel moet de gemeenteraad voorafgaand aan de opheffing van een openbare 
basisschool door een verzelfstandigd bestuur worden geïnformeerd (artikel 159, 
tweede lid, van de WPO). De gemeente is immers grondwettelijk verplicht te zorgen 
voor voldoende aanbod van basisonderwijs (artikel 23, vierde lid, van de 
Grondwet). Indien de gemeenteraad de school in stand wenst te houden, wordt 
deze niet opgeheven door het verzelfstandigd bestuur, maar wordt het bevoegd 
gezag over die school overgedragen aan de gemeente. Artikel 49 van de WPO is 
van toepassing op de bestuursoverdracht aan de gemeente. De overdracht 
geschiedt bij notariële akte. Daarbij worden ook de rechten ten aanzien van 
gebouwen en terreinen alsmede de roerende zaken overgedragen (artikel 49, 
tweede lid). 
 
Wat betreft de opheffing van de laatste openbare speciale school voor 
basisonderwijs van een samenwerkingsverband door een verzelfstandigd bestuur is 
goedkeuring van de minister vereist (artikel 162 van de WPO). 
 
 W2765.K-2 21 
OCW  10929 

scholen. Voor het voorstel gelden dezelfde eisen als de eisen die worden gesteld 
aan voorstellen die het college van burgemeester en wethouders op eigen initiatief 
indient bij de gemeenteraad. Het college stelt dus onder andere de prognose op. 
 
De gemeenteraad besluit welke scholen worden opgenomen op het plan van nieuwe 
scholen. Ouders die het college van burgemeester en wethouders hebben verzocht 
om een nieuwe openbare school te stichten, kunnen ten aanzien van dit besluit van 
de gemeenteraad niet gezien worden als belanghebbenden in de zin van de 
Algemene wet bestuursrecht. In het belang dat zij hebben bij het besluit om een 
school al dan niet op te nemen in het plan van nieuwe scholen onderscheiden ze 
zich niet van grote aantallen andere ouders. 
 
Voor Caribisch Nederland geldt dat ouders het bestuurscollege kunnen verzoeken 
om een aanvraag tot bekostiging van een school te doen bij de minister. 
 
In de WEC is al voorzien in een mogelijkheid voor ouders om het initiatief tot het 
stichten van een openbare school te nemen. Artikel 81 van de WEC wordt op dit 
punt dan ook niet aangepast. 
 
Artikel I, onderdelen E tot en met H (artikelen 76, 79, 83 en 84a WPO) 
De voorgestelde wijzigingen in de artikelen 76, 79, 83 en 84a van de WPO betreffen 
slechts aanpassingen van de verwijzingen naar artikel 75 van die wet, die 
samenhangen met de invoeging van twee nieuwe leden in dat artikel. 
 
Artikel II, onderdelen A, B en G (artikelen 28, 28j, 50, 51 en 149 WEC) 
De wijzigingen in de artikelen 28, 28j, 50, 51 en 149 van de WEC hebben 
betrekking op de opheffing van een openbare school voor (voortgezet) speciaal 
onderwijs door het verzelfstandigd bestuur van die school. Met betrekking tot de 
opheffing van een school voor (voortgezet) speciaal onderwijs is altijd goedkeuring 
vereist van gedeputeerde staten respectievelijk de minister. 
 
Op grond van de huidige tekst van artikel 149 van de WEC zou het besluit tot 
opheffing van een school genomen moeten worden voor 16 februari voorafgaand 
aan het schooljaar waarin de opheffing geschiedt (tweede lid). Goedkeuring van dit 
besluit door gedeputeerde staten, respectievelijk de minister, dient vervolgens 
plaats te vinden voor 16 februari daaropvolgend (derde lid). Die laatste datum ligt 
echter ná het moment van opheffing van de school. 
 
Eerder blijkt abusievelijk een onjuiste datum in een voorloper van het huidige 
artikel 149, tweede lid, WEC terechtgekomen te zijn. Artikel 149 van de WEC vindt 
zijn oorsprong in artikel 104b van de Interimwet op het speciaal onderwijs en het 
13
voortgezet speciaal onderwijs (ISOVSO). Bij nota van wijziging is de in artikel 
104b, tweede lid, van de ISOVSO opgenomen datum destijds gewijzigd van 1 
                                           
13
 Kamerstukken II 1990/91, 22 106, nr 7; Nota van wijziging bij de Wijziging van de Wet op het 
basisonderwijs en de Interimwet op het speciaal onderwijs en het voortgezet speciaal onderwijs in 
verband met wijziging van de teldatum. 
 W2765.K-2 23 
OCW  10929 

