Aan de Voorzitter van de
Directie Westelijk Halfrond
Bezuidenhoutseweg 67
Tweede Kamer der Staten-Generaal
2594 AC Den Haag
Binnenhof 4
Postbus 20061
Den Haag
Nederland
www.rijksoverheid.nl
Onze Referentie
minbuza.2013.356520
Bijlage(n)
1
Datum 20 december 2013
Betreft Kabinetsreactie IOB evaluatie buitenlands beleid in Latijns-Amerika
Geachte Voorzitter,
De Inspectie Ontwikkelingssamenwerking en Beleidsevaluatie (IOB) heeft in
september 2013 een onderzoek afgerond naar het Nederlandse buitenlandbeleid
in Latijns-Amerika in de periode 2004-2010. Met deze brief stuurt het kabinet u
het rapport van de IOB en geeft het kabinet een beleidsreactie op de bevindingen
van het rapport.
Onderzoeksvragen en evaluatieperiode
De evaluatie beoogt na te gaan:
a) hoe Nederland in de periode 2004-2010 in zijn buitenlands beleid ten aanzien
van Latijns-Amerika heeft gereageerd op politieke en sociaal-economische
veranderingen in de regio;
b) in hoeverre de beleidsintenties in de regio zijn uitgevoerd; en
c) welke resultaten daarbij zijn geboekt.
De evaluatie heeft betrekking op de periode 2004-2010. Het kabinet constateert
dat in het rapport van de IOB frequent ook wordt ingegaan op actuele
ontwikkelingen, zowel in de regio als in het Nederlandse buitenlands beleid. Dit
maakt het beeld soms minder scherp, aangezien lopende beleidsvorming en -
uitvoering zich moeilijk laat evalueren.
Reikwijdte
De vier deelstudies richten zich op (a) de politieke en diplomatieke betrekkingen
met Argentinië, Brazilië en Mexico (b) economische diplomatie in Brazilië (c)
mensenrechten en vredesopbouw in Colombia en Guatemala en (d) de bijdragen
aan coherentie en duurzame ontwikkelingen in Brazilië, Colombia en Bolivia. De
evaluatie geeft daarmee geen compleet beeld van het buitenlands beleid ten
aanzien van de zeer gedifferentieerde regio. Ook wordt geen rekening gehouden
met het feit dat het geen Nederlands buitenlands beleid is, maar buitenlands
beleid ten behoeve van het gehele Koninkrijk. In de evaluatie wordt met name
voorbij gegaan aan de bijzondere positie van het Koninkrijk, met een Europees
Pagina 1 van 7

2. Zonder aanvullende maatregelen te treffen hebben het sluiten van de
Directie Westelijk Halfrond
ambassades en de bezuinigingen op personeel tot gevolg dat de toekomstige
opties voor Nederlandse belangenbehartiging in Latijns-Amerika aanzienlijk Onze Referentie
minbuza.2013.356520
beperkt worden.
Dit is een logische constatering die het kabinet alleen maar kan onderschrijven.
Het is ook een constatering die niet alleen op de bestudeerde regio betrekking
heeft. Het kabinet verwijst graag naar de brief ‘Voor Nederland, wereldwijd’,
waarin de modernisering van de Nederlandse diplomatie wordt omschreven. De
hierin omschreven ambities gelden uiteraard ook voor een voor het Koninkrijk zo
belangrijke regio als Latijns-Amerika en de Cariben.
3. Economische diplomatie heeft een positief effect op de handelsbetrekkingen in
de regio. De strategische inzet op economische diplomatie heeft Nederland in
staat gesteld op deel terreinen een concurrentievoordeel te ontwikkelen. Bij de
heroriëntatie van het Nederlandse buitenlands beleid na 2011 is de nadruk soms
te eenzijdig op economische diplomatie komen te liggen.
Het kabinet verwelkomt de positieve bevindingen van de IOB ten aanzien van de
effectiviteit van economische diplomatie. Daarnaast onderschrijft het kabinet het
beeld dat met de geleidelijke afbouw van OS-programma’s en een versterkte
focus op versterking van de handelsbetrekkingen, de nadruk steeds meer op
economische diplomatie is komen te liggen. Dit is een verschuiving die naar het
oordeel van het kabinet recht doet aan de ontwikkelingen in zowel de regio als in
Nederland. Het kabinet vindt niet dat na 2011 de nadruk te eenzijdig is komen te
liggen op economische diplomatie – nog los van het feit dat deze bevinding
feitelijk buiten de onderzoeksperiode valt. Weliswaar is de
ontwikkelingssamenwerking met de regio aanzienlijk verminderd, maar is de
politieke samenwerking met de regio – ook in multilaterale fora – steeds
belangrijk gebleven. Daarnaast zijn politieke en economische betrekkingen geen
gescheiden circuits of elkaar uitsluitende processen. Integendeel, zij kunnen niet
zonder elkaar en versterken elkaar; het zijn twee kanten van dezelfde medaille.
4. Het besluit om de ontwikkelingssamenwerkingsrelatie met Latijns-Amerika af te
bouwen is in overeenstemming met de afnemende relevantie van bilaterale
ontwikkelingssamenwerking in de regio.
Het kabinet verwelkomt en onderschrijft deze constatering.
5. Nederland heeft zijn doelstellingen voor een actief mensenrechtenbeleid
uitgevoerd, maar er is zorg over de blijvende aandacht voor universele
mensenrechten en de continuïteit van de Nederlandse bijdragen in Guatemala en
Colombia.
Het kabinet deelt de constatering in het rapport dat, ondanks de duidelijke
vooruitgang op dit terrein, steun aan bijvoorbeeld kwetsbare organisaties,
vakbonden en, personen die opkomen voor mensenrechten in beide landen nog
steeds belangrijk is. Ondanks de reductie van fondsen, blijft het kabinet zich
daarom inzetten om mensenrechtenverdedigers in beide landen te helpen. In
Guatemala gebeurt dit onder andere via het regionale Midden-Amerika
Programma en in Colombia via het mensenrechtenfonds.
Pagina 3 van 7

illegale houtkap voor export naar de EU markt. Nederland is daarom actief
Directie Westelijk Halfrond
betrokken bij het EU Forest Law Enforcement, Governance and Trade (FLEGT)
Actie Plan. Vrijwillige Partnerschap Overeenkomsten zijn in voorbereiding met Onze Referentie
minbuza.2013.356520
name in Guyana en Honduras, en ook in andere landen zoals Peru en Colombia
bestaat er groeiende interesse.
9. De optie om het buitenlandbeleid met betrekking tot de grote Latijns-
Amerikaanse landen in toenemende mate in EU-verband uit te voeren, werkt in de
praktijk (nog) niet goed omdat de effectiviteit van het EU-beleid beperkt is.
Deze constatering behoeft naar het oordeel van het kabinet enige nuance. Het is
namelijk niet zo dat de Nederlandse inzet via het EU-kanaal ten koste is gegaan
van de bilaterale inspanningen van Nederland; de inzet om via Brussel zaken aan
te kaarten is veelal complementair aan ons bilaterale beleid. Daarnaast moet niet
uit het oog verloren worden dat de weerstand tegen bepaalde Nederlandse
prioriteiten, zoals het liberaliseren van handel, in sommige landen in de regio erg
groot is. Zonder de versterkte stem die de EU ons biedt zou onze inzet op die
gebieden minder kans van slagen hebben.
Aandachtspunten voor toekomstig beleid
De IOB schetst de risico’s voor de betrekkingen met Latijns-Amerika die een
verminderde aanwezigheid met zich meebrengt. In lijn met de aanbeveling in het
rapport wil het kabinet deze risico’s mitigeren binnen de smalle marges van
beschikbare menskracht en middelen. Het kabinet zal dit doen met een nadruk op
flexibele inzet van posten en mensen, door gebruik te maken van niche diplomatie
binnen een nog scherpere beleidsfocus en door hierbij maximaal gebruik te maken
van onze netwerken en goodwill in de regio. Deze insteek doet recht aan het
opkomende belang van de regio maar wijkt overigens niet af van ons algemene
streven de diplomatie wereldwijd te moderniseren, zoals verwoord in de brief
‘voor Nederland, wereldwijd’. Het kabinet dankt de IOB voor de vele suggesties
voor de regio, waarvan sommige al zijn overgenomen en andere nader bestudeerd
zullen worden.
1. Binnen de smalle marges van teruglopende middelen zijn scherpe keuzes in het
regiobeleid noodzakelijk. Deze dienen recht te doen aan de differentiatie binnen
het continent. Latijns-Amerika leent zich er goed voor om te experimenteren met
andere vormen van samenwerking en diplomatieke aanwezigheid dan het
reguliere postennetwerk.
Het kabinet deelt de mening van de IOB dat bij toekomstige beleidsvorming
scherpe keuzes noodzakelijk zijn. Tegelijkertijd moet keuzevorming niet tot
starheid leiden: het kabinet zal snel en flexibel reageren op (economische en
politieke) kansen uit onvoorziene hoek. De suggestie om waar mogelijk vanuit een
regionale benadering te werken wordt in de praktijk al uitgewerkt in Midden-
Amerika waar de ambassade te San José een regionale rol vervult op het gebied
van veiligheid, justitie en mensenrechten en in de Andes-regio waar de
ambassade te Lima een economisch netwerk onderhoudt in Bolivia en Ecuador.
Daarnaast heeft het Koninkrijk de waarnemersstatus bij de Pacific Alliance
aangevraagd – en op 6 november jl. ook verkregen – om ook bij deze economisch
en politiek gelijkgezinde landen nauwer aan te sluiten. Samenwerking met
traditionele like minded landen (zoals b.v. in Brazilië met België, Denemarken en
Zweden) vindt al plaats (o.a. op mensenrechten- en milieugebied) maar ook zal
Pagina 5 van 7

Vooruitblik
Directie Westelijk Halfrond
De regio Latijns-Amerika, met de Cariben in zijn kielzog, wordt steeds
belangrijker. De beelden van armoede en dictaturen zijn grotendeels achterhaald. Onze Referentie
minbuza.2013.356520
Deze landen laten een vaak indrukwekkende democratische, sociale en
economische vooruitgang zien, met alle groeipijnen die daarbij horen. Een regio
die daarnaast vrij is van nucleaire wapens en militaire conflicten (en er wordt hard
gewerkt aan de oplossing van het laatste grote conflict in de regio - Colombia).
Regionale en politieke stabiliteit, opkomende middenklassen en
grondstoffenrijkdom (i.a. olie, gas, lithium) schragen deze trends. De stabiliteit in
en het zelfvertrouwen van de regio leidt tot een grotere samengebalde
economische en geopolitieke macht. De voortgaande integratieprocessen (o.a.
Mercosur, Pacific Alliance) versterken dit proces. Latijns-Amerika krijgt steeds
meer invloed op allerlei globale besluitvormingsprocessen en deze tendens zal in
de nabije toekomst doorzetten.
Met de IOB vindt het kabinet dat het Koninkrijk moet blijven anticiperen hierop –
in ons eigen belang. Niet alleen omdat de regio een belangrijke economische
groeimarkt vormt en omdat onze Caribische landen tot de regio behoren. Maar
ook omdat de Latijns-Amerikaanse landen relatief vaak gelijkgestemde partners
zijn in een steeds sneller veranderende wereldorde. Op tal van terreinen,
variërend van mensenrechten, thema’s van vrede en veiligheid, tot
klimaatdiscussies, zitten we (steeds meer) op een lijn en het is van groot belang
dat we deze bestaande allianties blijven voeden en waar mogelijk uitbreiden. Dit
alles uiteraard binnen de marges die de bezuinigingen ons voorschrijven, maar
met de ambitie zoals verwoord in de brief ‘voor Nederland, wereldwijd’.
Dit betekent dat onze diplomatieke presentie in de regio flexibel zal worden
ingezet om de behartiging van onze belangen te optimaliseren. Dit zal vorm
krijgen door meer sub-regionale samenwerking en samenhang van het
postennetwerk, ‘smart diplomacy’ zoals bij voorbeeld trilaterale samenwerking op
mensenrechtengebied met gelijkgestemde partners in de regio. Daarnaast zal het
kabinet een scherpe focus hanteren ten behoeve van die sectoren waar Nederland
goed in is en waar in de regio grote behoefte aan bestaat: agro, water en
logistiek, en zullen wij een intensivering van wetenschappelijke samenwerking
stimuleren.
Naast de regelmatige bezoeken (al dan niet met handelsmissies) aan Brazilië,
zullen Nederlandse (politieke en hoogambtelijke) bezoeken aan andere landen in
frequentie toenemen, juist omdat dergelijke bilaterale bezoeken een belangrijke
impuls vormen op de betrekkingen. Deels is hier al een start mee gemaakt door
recente reizen aan Chili, Colombia, Panama en Venezuela. Ook zullen wij trachten
vaker Latijns-Amerikaanse collega’s in Nederland te ontvangen. Net als de IOB
ziet het kabinet dat dergelijke inkomende bezoeken een groot positief effect
kunnen hebben op de (handels)relaties. Het kabinet zal met inkomende bezoeken
strategisch omgaan en flexibel reageren op de individuele en vaak onvoorziene
kansen die dergelijke bezoeken bieden.
Wij zullen uw Kamer blijven informeren over onze inzet.
De Minister van Buitenlandse Zaken, De Minister voor Buitenlandse Handel
en Ontwikkelingssamenwerking,
Frans Timmermans Lilianne Ploumen
Pagina 7 van 7

