Aan de Voorzitter van de
Directie Multilaterale
Instellingen en
Tweede Kamer der Staten-Generaal
Mensenrechten
Binnenhof 4
Bezuidenhoutseweg 67
Den Haag
2594 AC Den Haag
Postbus 20061
Nederland
www.rijksoverheid.nl
Contactpersoon
Christien Aben
T 070 348 5705
F 070 348 5049
Christien.Aben@minbuza.nl
Onze Referentie
Datum 30 augustus 2013
DMM/MP-569/13
Betreft Uw verzoek inzake beantwoording vragen beleidsbrief "Respect en recht
Uw Referentie
voor ieder mens"
32735-78/2013D30971
Bijlage(n)
1
Graag bied ik u hierbij, mede namens de minister voor Buitenlandse Handel en
Ontwikkelingssamenwerking, de reactie aan op het verzoek van de vaste
commissie voor Buitenlandse Zaken van 17 juli 2013 met kenmerk 32735-
78/2013D30971 inzake beantwoording vragen met betrekking tot de beleidsbrief “
Respect en recht voor ieder mens”.
De Minister van Buitenlandse Zaken,
Frans Timmermans
Pagina 1 van 1

Antwoord
Op de volgende pagina’s treft u het volledige overzicht over 2011 en 2012 van
de ambassades waar het mensenrechtenfonds is ingezet. De cijfers geven de
uitgaven per ambassade weer. De gegevens over 2013 zullen worden
meegenomen in de mensenrechtenrapportage, begin volgend jaar. In die
rapportage zal het kabinet ook ingaan op resultaten. Hiervoor verwijst het
kabinet ook naar de recente Inspectie Ontwikkelingssamenwerking en
Beleidsevaluatie (IOB-evaluatie). Bedragen zijn in euro’s.
In de eerste tabel staan de landen van de huidige landenlijst. In de tweede
tabel staan de landen die niet (meer) op de landenlijst staan. Voor deze
landen geldt dat er nog betalingsverplichtingen voor aflopende activiteiten
waren of dat uitgaven zijn gedaan voor projecten bestemd voor buiten het
land, projecten met een regionale of met een mondiale focus. Zo is in Dublin
het geld besteed aan een wereldwijd mensenrechtenverdedigersproject.
Diverse ambassades over de hele wereld hebben rond 10 december
(internationale dag voor de mensenrechten) en rond 13 mei (internationale
dag tegen homofobie) activiteiten georganiseerd. Zie voor meer details en een
overzicht van de activiteiten rond 10 december de mensenrechtenrapportages
van 2011, 2012 en 2013 en de IOB evaluatie. Onder de tabellen zal
uitgebreider ingegaan worden op projecten per regio en per land.
Eind 2012 is bij de begrotingsbehandeling aangegeven dat de landenlijst na
de IOB beleidsevaluatie en in samenhang met het nieuwe
mensenrechtenbeleid zou worden bezien. Resultaat hiervan is dat de
landenlijst is teruggebracht van 57 landen naar 47 landen. De landenlijst is
vastgesteld op basis van de volgende criteria: de ernst van de schendingen in
relatie tot een effectieve mensenrechteninzet, landen die deel uitmaken van
de beleidsintensivering MVO en godsdienstvrijheid. Hierbij is aandacht voor
regionale spreiding met extra aandacht voor de MENA-regio.
De volgende landen zijn bij het terugbrengen van de landenlijst afgevallen:
Afghanistan, Burundi, Benin, Ethiopië, Ghana, Mali, Mozambique, Uganda,
e
Rwanda en Eritrea (in de 2 tabel aangegeven met een asterisk). Bij de
evaluatie van de landenlijst bleek dat er in 2011 en 2012 voor deze landen
géén beroep is gedaan uit het mensenrechtenfonds omdat er andere middelen
(met name OS-middelen) voor mensenrechten beschikbaar zijn. In deze
landen heeft Nederland wel mensenrechtenactiviteiten lopen, maar die
worden niet vanuit het gedelegeerde mensenrechtenfonds gefinancierd.
Er is op dit moment geen reden om de landenlijst verder te wijzigen. De IOB-
evaluatie geeft een positief beeld van de Nederlandse steun via
mensenrechtenprojecten. De algehele conclusie is dat de financiering van
programma’s en projecten daadwerkelijk bijdraagt aan het realiseren van de
doelstellingen van de mensenrechtenstrategie.
Lijst van vragen en antwoorden beleidsbrief “Respect en recht voor ieder mens” 2/53

Tabel 2: uitgaven van ambassades ten behoeve van landen die niet (langer)
op de landenlijst (betreft doorlopende verplichtingen) of t.b.v. organisaties
gevestigde in een bepaald land maar voor activiteiten met een regionale of
mondiale focus.
Land Ambassade 2011 2012
Afghanistan Kaboel - -
Albanië Tirana 40.211 4.196
Angola Luanda 403.841 202.756
Argentinië Buenos Aires 34.262 24.396
Benin Cotonou - -
Bolivia La Paz 43.463 160.000
Bosnië en Herzegovina Sarajevo 584.000 290.112
Bulgarije Sofia 19.326 -
Burkina Faso Ouagadougou 81.908 81.006
Burundi Bujumbura - -
Chili Santiago de Chili 93.524 17.382
Denemarken Kopenhagen 35.000 -
Dominicaanse Republiek Santo Domingo 12.372 -
Ecuador Quito 236.723 41.136
Eritrea Asmara 49.262 -
Ethiopië Addis Abeba - -
Filipijnen Manilla 112.921 15.860
Ghana Accra - -
Guatemala Guatemala City 394.347 -
Hongarije Boedapest 49.794 5.954
Ierland Dublin 350.000 35.000
Italië Rome 24.800 -
Japan Tokio 2.400 -
Kroatië Zagreb 125.101 23.542
Letland Riga 64.945 -
Litouwen Vilnius 122.850 13.701
Macedonië Skopje 7.872 7.621
Mali Bamako - -
Mozambique Maputo - -
Nieuw Zeeland Wellington 53.886 14.000
Oostenrijk Wenen 187.150 197.322
Peru Lima 534.570 212.154
Portugal Lissabon 13.000 -
Roemenië Boekarest 141.586 -
Rwanda Kigali - -
Senegal Dakar 67.000 -
Servië Belgrado - 27.149
Singapore Singapore 11.554 -
Slovenië Ljubljana 10.000 -
Slowakije Bratislava 5.868 -
Spanje Madrid 5.000 -
Sri Lanka Colombo 470.454 52.240
Suriname Paramaribo 45.566 2.772
Uganda Kampala - 275.000
Verenigde Staten Washington 163.902 418.750
Lijst van vragen en antwoorden beleidsbrief “Respect en recht voor ieder mens” 4/53

Gebieden. Het consortium heeft in de periode 2010-2012 verschillende
mensenrechten-ngo’s en individuele projecten ondersteund. Voorbeelden van
behaalde resultaten zijn invrijheidstelling van Palestijnen die onterecht in
voorarrest zaten, het voorkomen van de legalisatie van een illegale nederzetting,
het verkrijgen van Israëlische reisvergunningen voor Gazanen en het voorkomen
van de sloop van Palestijnse huizen en gebouwen door de Israëlische autoriteiten.
In Israël zijn verschillende projecten van onder meer de Association for Civil Rights
in Israël (ACRI), HaMoked en IT WORKS gefinancierd, met als doel het verbeteren
van de situatie van de Arabische minderheid (vrouwen en jongeren in het
bijzonder), asielzoekers en vluchtelingen. Dit betreft onder meer activiteiten
gericht op bewustwording, training en belangenbehartiging. Daarnaast heeft
Nederland projecten met onder andere het Israel/Palestine Center for Research
and Information (IPCRI) gefinancierd, ter ondersteuning van het Midden-Oosten
Vredesproces. Deze projecten hadden als doel het monitoren van
nederzettingenbouw en mensenrechtenschendingen in bezette gebieden en het
stimuleren van bewustwording en dialoog binnen als ook tussen de Israëlische en
Palestijnse samenlevingen.
Projecten gesteund in Saoedi-Arabië
Er zijn vanuit het mensenrechtenfonds geen activiteiten gefinancierd in Saoedi-
Arabië in 2011 en 2012. Er was in 2011 en 2012 een budget van respectievelijk €
20.000 en € 12.000 aangevraagd door de ambassade om lokale activiteiten te
financieren. Dit geld werd uiteindelijk niet gebruikt, omdat het vrijwel onmogelijk
is gebleken lokaal activiteiten te financieren. Geen van de EU lidstaten heeft in
2012 lokaal activiteiten op mensenrechten gebied gefinancierd, ondanks de wens
daartoe. Het is voor lokale organisaties in Saoedi Arabië niet toegestaan
activiteiten door buitenlandse ambassades te laten financieren. Er zijn evenmin
voorstellen ontvangen die gefinancierd konden worden vanuit Den Haag. De
Ambassade zal zich blijven inzetten om indien mogelijk goede projecten te
identificeren en te ondersteunen, waar mogelijk ook ten behoeve van Saoedische
mensenrechtenverdedigers.
Vraag 5
Kunt u een categorisering maken van de verschillende Nederlandse
mensenrechtenprojecten door een onderscheid te maken tussen zeer kleine
en zeer grote projecten?
Antwoord
Vanuit het centrale gedeelte van het mensenrechtenfonds worden over het
algemeen, maar niet uitsluitend, de grotere regionale projecten gefinancierd.
Hiervoor wordt een tender uitgeschreven waarbij projecten tot een maximum
bedrag van € 2 miljoen voor 4 jaar kunnen worden ingediend. Vanuit de
Nederlandse ambassades worden over het algemeen kleinere projecten
gefinancierd.
Vraag 6
Hoe staat het met de toegezegde evaluatie van de twee pilots inzake de
receptorbenadering?
Antwoord
Zoals ook op 17 december 2012 per brief aan de Kamer gecommuniceerd
(kamerstuk 31271, nr. 8), zal de pilot receptorbenadering begin 2014
tussentijds wordt geëvalueerd.
Vraag 7
Lijst van vragen en antwoorden beleidsbrief “Respect en recht voor ieder mens” 6/53

Vraag 11
Beschouwt u de radicale islam als een toenemende, ernstige bedreiging voor
de mensenrechten? Zo ja, waarom benoemt u deze dreiging niet in uw nota?
Antwoord
In de nota schetst het kabinet dat Nederland zich verzet tegen inperking van
fundamentele rechten, ook als dat gebeurt op basis van traditionele of
religieuze waarden. Het kabinet maakt daarbij geen onderscheid naar religie
of levensovertuiging; dergelijke inperking is altijd onacceptabel.
Vraag 12
Heeft u kennis genomen van de Ranglijst Christenvervolging, waaruit blijkt
dat alle nieuwe landen op de ranglijst, te weten Mali, Tanzania, Kenia, Uganda
en Niger, in Afrika liggen?
(http://www.opendoors.nl/vervolgdechristenen/ranglijst-christenvervolging-
2013/verdieping/negen-feiten-over-de-ranglijst-christenvervolging-2013/)
Hoe verklaart u dit? Heeft dit volgens u iets met de opmars van de radicale
islam in Afrika te maken?
Antwoord
Het kabinet heeft kennis genomen van de ranglijst, en heeft er met uw Kamer
een Algemeen Overleg aan gewijd. Tijdens dat AO is ook geschetst dat het
belang van dergelijke lijsten voor het buitenlands beleid genuanceerd kan
worden, omdat vervolging niet altijd, of exclusief, gebeurt op grond van
religieuze identiteit. Het kabinet laat daarom conclusies graag aan de
opstellers van de lijst.
Vraag 13, 17 en 61
Klopt het dat de wereldwijde vervolging van christenen toeneemt, terwijl de
situatie voor christenen in alle communistische landen, met uitzondering van
Noord-Korea, verbetert? In hoeverre spelen volgens u de ontwikkelingen in de
islamitische wereld een rol in de toename van vervolging van christenen?
Waarom stelt u dat vrijheid van godsdienst ‘onverminderd belangrijk blijft’,
terwijl het niet langer tot uw prioriteiten behoort? Is er sprake van een
accentverschuiving ten opzichte van het beleid van het vorige kabinet?
Waarom behoort de vrijheid van godsdienst niet langer tot de prioriteiten?
Welke ontwikkelingen op het gebied van mensenrechten geven daar
aanleiding toe? Klopt het dat de vrijheid van godsdienst de laatste jaren juist
verder onder druk is komen te staan, door bijvoorbeeld de ontwikkelingen in
de Arabische wereld?
Antwoord
Zoals vermeld in de mensenrechtenbrief en benadrukt tijdens het AO
godsdienstvrijheid van 15 mei jl. is vrijheid van godsdienst en
levensovertuiging een belangrijk thema binnen het mensenrechtenbeleid.
Verschillende bronnen wijzen erop dat de vrijheid van godsdienst en
levensovertuiging wereldwijd niet verbetert, en waarschijnlijk zelfs
verslechtert. Inderdaad hebben christelijke groeperingen daar ook onder te
lijden. Het kabinet kan niet bevestigen dat de situatie voor christenen in ‘alle
communistische landen’ verbetert, maar heeft wel kennis genomen van
gematigd positievere berichten uit bijvoorbeeld China en Cuba.
Lijst van vragen en antwoorden beleidsbrief “Respect en recht voor ieder mens” 8/53

Impliceert het uitgangspunt dat mensenrechten het fundament vormen van
de menselijke waardigheid, vrijheid en ontwikkeling, dat mensenrechten en
kinderrechten aan de kerndoelen van het onderwijs in Nederland worden
toegevoegd en verplicht worden gesteld?
Antwoord
Dit betreft een verantwoordelijkheid van de Minister van Onderwijs, Cultuur
en Wetenschappen (OCW). De Staatssecretaris van OCW zal het voorstel om
de mensenrechten, waaronder kinderrechten, in de kerndoelen expliciet te
benoemen welwillend bezien. Mensenrechten zijn een belangrijk uitgangspunt
van onze democratische samenleving.
Vraag 19, 159 en 164
In de nota over handel en ontwikkelingssamenwerking ‘Wat de wereld
verdient’ staat dat de inzet van de ambassades op economische diplomatie
cruciaal is en dat dit aspect wordt meegenomen bij de invulling van de
bezuinigingen op het postennet. In hoeverre strookt dit met de opmerking in
de mensenrechtenbrief dat mensenrechten de hoeksteen zijn van het
buitenlands beleid en dat economische diplomatie en het aankaarten van
mensenrechten geen gescheiden trajecten zijn? Hoe wordt deze
complementaire benadering bijvoorbeeld toegepast bij de bezuinigingen
binnen het postennetwerk, waar de meerwaarde van de post op het gebied
van mensenrechten minder zwaar meeweegt dan de economische
meerwaarde van de post?
Wat zijn de gevolgen van het inkrimpen van het postennetwerk voor de
beschikbare capaciteiten op de posten voor de inzet op mensenrechten?
Hoeveel is de capaciteit voor de inzet op mensenrechten op het
postennetwerk afgenomen?
Hoe rijmt u de bezuinigingen op het postennetwerk met het voornemen om
het uitgebreide bilaterale instrumentarium sterk te benutten?
Antwoord
Bij bezuinigingen op het postennetwerk worden in de taakstelling van de
posten de verschillende prioriteiten van het buitenlands beleid in samenhang
bezien en tegen elkaar afgewogen. Het voornemen ambassades daar waar
mogelijk open te houden, is ook voor de inzet van het bilaterale
instrumentarium voor het mensenrechtenbeleid van groot belang.
Vraag 20
Zal een land als Egypte, dat miljarden aan hulpgelden ontvangen heeft, onder
de indruk zijn van uw prioriteit om op te komen voor rechten van Lesbiennes,
Homo’s, Biseksuelen en Transgenders (LHBT)? Hoe wilt u met een ‘creatieve
aanpak’ resultaten bereiken bij landen die er een totaal andere cultuur en
opvattingen dan Nederland op nahouden?
Antwoord
Cultuur, traditie en religie mogen nooit een excuus vormen voor het schenden
van mensenrechten van LHBT-personen. Nederland spreekt landen daarom
aan, zowel bilateraal als binnen multilateraal verband, op grond van
verplichtingen waaraan staten zichzelf hebben verbonden.
Nederland staat open voor constructieve dialoog en werkt ook samen met
‘niet-Westerse landen.’ Samenwerken met cross-regionale partners is
effectiever omdat de boodschap in landen met andere cultuur en opvattingen
dan mogelijk sneller zal worden geaccepteerd. In de praktijk betekent dit
Lijst van vragen en antwoorden beleidsbrief “Respect en recht voor ieder mens” 10/53

Antwoord
Het eerste deel van deze vraag betreft het rapport dat de Kinderombudsman
onlangs heeft uitgebracht. De Staatssecretaris van Veiligheid en Justitie zal na
de zomer zijn reactie op dit rapport aan u doen toekomen, zoals toegezegd.
Wat betreft het tweede deel van deze vraag verwijst het kabinet naar de
beleidsbrief van 22 juni 2012 met de uitgangspunten voor het nieuwe beleid
voor alleenstaande minderjarige vreemdelingen (amv), dat op 1 juni 2013 in
werking is getreden (kamerstuk 27062, nr. 75).
Vraag 24
U geeft aan zich te verzetten tegen cultuurrelativisme en landen aan te
spreken op grond van verplichtingen waaraan staten zichzelf hebben
verbonden, niet op basis van een moreel superioriteitsgevoel. Tegelijkertijd
zegt u actief op zoek te gaan naar een common ground. Komt deze
benadering niet overeen met de zogeheten receptorbenadering waarin
cultuurrelativisme eveneens wordt verworpen, maar de andere partij wordt
aangesproken op juridische verplichtingen alsmede de lokale context wordt
meegenomen? Kunt u voorts gemotiveerd aangeven waarin de
uitgangspunten op pagina 7 verschillen van deze receptorbenadering?
Antwoord
Nee, dit komt niet overeen met de receptorbenadering. Uitgangspunten van
het mensenrechtenbeleid zijn universaliteit van mensenrechten en afwijzing
van cultuurrelativisme. Wat Nederland nastreeft is dus helder. Om vervolgens
mensenrechten te realiseren is dialoog nodig. Hoe die dialoog aan te gaan kan
per situatie en land verschillen. De receptorbenadering is een specifieke pilot
waarvan de effectiviteit zal worden onderzocht. Zoals bekend zal het kabinet
de Kamer over de uitkomsten informeren.
Vragen 25 en 26
Kunt u een overzicht verstrekken van de niet-westerse partners waarmee de
Nederlandse overheid samenwerkt?
Welke eisen zullen er aan de landen worden gesteld voor samenwerking?
Zullen de toekomstige samenwerkingspartners blijvend worden aangesproken
op mensenrechtenschendingen in eigen land?
Antwoord
Nederland werkt zowel met westerse als niet-westerse landen samen behalve
indien dat politiek dan wel anderszins niet mogelijk is. De lijst van niet-
westerse landen waar de Nederlandse overheid mee samen werkt is niet
limitatief. Deze samenwerking vormt geen beletsel voor het aanspreken van
het betreffende land op mogelijke mensenrechtenschendingen.
Vraag 27
U stelt dat actuele beelden van mensenrechtenschendingen meer overtuigen
dan dikke rapporten. In hoeverre beschouwt u deze tendens als zorgelijk?
Antwoord
Internet en mobiele telefonie maken het dat mensenrechtenschendingen
direct onder de aandacht worden gebracht. Dat is van grote waarde voor de
bevordering van mensenrechten. Rapporten zijn eveneens nodig, omdat zij de
informatie bieden die noodzakelijk is voor een degelijke analyse.
Lijst van vragen en antwoorden beleidsbrief “Respect en recht voor ieder mens” 12/53

Zijn de Verenigde Staten, met het oog op de affaire Snowden en PRISM, nog
steeds een geschikte en wenselijke partner in de Freedom Online Coalitie?
Wat betekent de Nederlandse inzet in de Freedom Online Coalition voor de
Nederlandse positie ten aanzien van het volgen van burgers door Amerikaanse
inlichtingendiensten?
Antwoord
Genoemde kwesties hebben betrekking op het debat over de balans tussen
vrijheid en veiligheid online. De Freedom Online Coalitie is juist een forum om
dergelijke kwesties met partners te bespreken. Daarbij komt ook PRISM ter
sprake.
Vraag 31 en 32
Kunt u een overzicht geven van de trilaterale partnerschappen die reeds zijn
aangegaan en trilaterale partnerschappen die mogelijk worden aangegaan om
mensenrechten verder gerealiseerd te krijgen? Kunt u daarbij aangeven
waarom voor deze trilaterale partnerschappen is / wordt gekozen en waar
hierbij op wordt ingezet?
Is de inzet m.b.t. de trilaterale partnerschappen dat een moeilijke boodschap
steevast mede wordt uitgedragen door de samenwerkingspartner uit de regio
of zal die geregeld ook enkel door de samenwerkingspartner en dus niet door
Nederland worden uitgedragen?
Antwoord
In de mensenrechtenbrief staat een aantal mogelijke trilaterale
samenwerkingsverbanden genoemd, zoals samenwerking met Rwanda en
Brazilië op inzake Responsibility to Protect, met Zuid-Afrika en Brazilië op
LHBT-rechten, met Canada en Senegal ten aanzien van godsdienstvrijheid en
met Frankrijk, Turkije, Brazilië en Zuid-Afrika op vrouwenrechten. Op dit
moment wordt een inventarisatie gedaan van alle opties. Trilaterale
samenwerking wordt gezocht waar Nederland samen met landen in andere
regio’s een verschil kan maken op specifieke mensenrechtenkwesties of
thema’s. Samenwerking met landen in verschillende regio’s kan bijdragen aan
de acceptatie van een bepaalde interventie. De arbeidsverdeling tussen
Nederland en partners zal per geval verschillen. Ten tijde van de
mensenrechtenrapportage 2013 zal een nader overzicht worden gegeven.
Vraag 33
Welke rol hebben zowel Nederlandse als lokale maatschappelijke organisaties
in deze trilaterale samenwerking?
Antwoord
Een geïntegreerde benadering is uitgangspunt van het mensenrechtenbeleid
in het buitenland. Ook bij trilaterale samenwerking wordt ingezet op
samenwerking met verschillende actoren, zoals overheden, het
maatschappelijk middenveld en bedrijven.
Vraag 34 en 35
Op wat voor manier wordt bij het aangaan van trilaterale samenwerking
rekening gehouden met gevoeligheden binnen de regio?
Hoe gaat u ervoor zorgdragen dat in de relatie met landen waarmee een
trilateraal partnerschap wordt aangegaan ook de zorgen over mensenrechten
in het land waarmee men samenwerkt geagendeerd blijven? Hoe gebeurt dat
Lijst van vragen en antwoorden beleidsbrief “Respect en recht voor ieder mens” 14/53

namens het kabinet uitbrengt.
Vraag 38
Hoeveel kost het College voor de Rechten van de Mens? Kunt u een
onderscheid maken in de in 2012 gemaakte kosten en de verwachte kosten
voor 2013 en later?
Antwoord
Het College voor de Rechten van de Mens is een zelfstandig bestuursorgaan.
Het ministerie van Veiligheid en Justitie verzorgt de basisfinanciering. In 2012
heeft het College een bijdrage van het ministerie van Veiligheid en Justitie
ontvangen van € 6.4 mln. Zoals uit het jaarverslag 2012 is op te maken
diende het College voor 2012 een sluitende begroting in voor dit bedrag
(http://www.mensenrechten.nl/publicaties/zoek?categorie[0]=434555).
In 2013 bedraagt de bijdrage van het ministerie van Veiligheid en Justitie aan
het College voor de Rechten van de Mens € 6.1 mln. Conform de begroting
van het ministerie van Veiligheid en Justitie 2013 is het budget van het
College voor de Rechten van de Mens € 6,8 mln. Het verschil is te verklaren
door het feit dat hierin de huisvestingskosten zijn opgenomen, die door het
ministerie rechtstreeks aan de Rijksgebouwendienst worden betaald.
Uitgangspunt voor de begroting van het College voor de Rechten van de Mens
is het Meerjarenplan 2012 – 2015.
Vraag 39
Op welke manier kan het College voor de Rechten van de Mens, dat onder
meer toezicht houdt op het mensenrechtenbeleid van de overheid, zich
onderscheiden van andere – soms door ons gesteunde – Nederlandse
mensenrechtenorganisaties?
Antwoord
Het College voor de Rechten van de Mens bevordert de naleving van
mensenrechten (inclusief gelijke behandeling) in praktijk, beleid en
wetgeving, en vergroot het bewustzijn van mensenrechten in Nederland. Het
College speelt een belangrijke rol omdat het vanuit zijn onafhankelijke positie
advies en opinie levert en onderzoek en voorstellen doet naar
mensenrechtelijke vraagstukken in de volle breedte en samenhang. Daarnaast
heeft het een oordelende functie op het terrein van de gelijke
behandelingswetgeving.
Vraag 40
Is het kabinet voornemens om het Facultatief Protocol bij het Verdrag inzake
Economische, Sociale en Culturele Rechten dit jaar te ratificeren? Indien neen,
waarom niet?
Antwoord
Zoals gemeld hecht het kabinet aan spoedig onderzoek naar de gevolgen van
ratificatie van het Facultatief Protocol bij het Internationaal Verdrag inzake
Economische, Sociale en Culturele Rechten. De Kamer zal hierover worden
geïnformeerd.
Vraag 41
Hoe verhoudt de voorzichtige opstelling ten aanzien van de afdwingbaarheid
van ESC-rechten zich tot het onderstrepen van het (toegenomen) belang van
economische, sociale en culturele rechten en het evidente verband hiervan
Lijst van vragen en antwoorden beleidsbrief “Respect en recht voor ieder mens” 16/53

Dat gebeurt op verschillende manieren. Internationaal groeit de steun voor
het maken van afspraken die minimum eisen stellen aan het tegengaan van
negatieve consequenties van de wijze van productie van grondstoffen. De
OESO richtlijnen voor multinationale ondernemingen, die in 2011 onder
Nederlands voorzitterschap in lijn zijn gebracht met de UN Guiding Principles
on Business and Human Rights, en de OESO Due Diligence richtlijnen zijn
hiervan voorbeelden. Van internationaal opererende bedrijven wordt verwacht
dat zij deze richtlijnen naleven.
Nederland is initiatiefnemer van het Conflict-Free Tin Initiative, een in 2012
opgezette pilot voor het winnen van conflictvrij tin uit Zuid-Kivu (DRC). Het
initiatief vormt een goed voorbeeld van een multi-stakeholder
samenwerkingsverband tussen overheid, bedrijfsleven en kennisinstellingen
en introduceert een strak gecontroleerde conflictvrije toeleveringsketen buiten
controle van de gewapende groepen in de DRC. Het biedt een eerste stap op
weg naar hernieuwde economische activiteit en hoop voor de vele werkloze
mijnwerkers.
Nederland is voorts sinds 2001 actief lid van het multi-stakeholder initiatief
van de ‘Voluntary Principles on Security and Human Rights’ (VPs), gericht op
het bevorderen van mensenrechten bij de beveiliging van
grondstoffenbedrijven in conflictgebieden. De VP deelnemers voeren een
actief beleid om meer landen, bedrijven en maatschappelijke organisaties met
een profiel in de extractieve sector (een sector die gevoelig is voor
mensenrechtenschendingen) aan het initiatief te laten deelnemen. Op 24 juni
jl. is de Kamer het jaarverslag over de activiteiten binnen de VPs in 2012
toegekomen (kamerstuk 33226, nr. G).
Vraag 45
Kunt u een tijdpad geven voor de ratificatie en bekrachtiging van het VN-
verdrag voor mensen met een handicap?
Antwoord
Momenteel wordt gewerkt aan ratificatie van het Verdrag voor de rechten van
personen met een handicap, een van de voornemens uit het regeerakkoord.
Tot en met 16 augustus 2013 vindt een consultatieronde plaats voor de
wetten die het Verdrag moeten ratificeren. In deze consultatie worden de
conceptwetsvoorstellen voorgelegd die nodig zijn om het VN-verdrag inzake
rechten van personen met een handicap (hierna: het verdrag) te kunnen
ratificeren. Het gaat hier om een conceptwetsvoorstel tot goedkeuring van het
verdrag en een conceptwetsvoorstel tot uitvoering van het verdrag (zie
www.internetconsultatie.nl/vnverdraghandicap). Hierna zal het
wetgevingsproces worden vervolgd. Naar verwachting zullen de
wetsvoorstellen na de zomer voor advies naar de Raad van State worden
gestuurd; streven is om de wetsvoorstellen voor eind 2013 in te dienen bij de
Tweede Kamer. Daarnaast zal het kabinet zijn standpunt bepalen ten aanzien
van toetreding tot het facultatief protocol.
Vraag 46
Aan welke mensenrechteninstituten, nationaal en internationaal, denkt u
wanneer u spreekt over capaciteitsopbouw van mensenrechteninstituten door
het College voor de Rechten van de Mens? Zijn hier eisen aan verbonden?
Beslist het College zelf over samenwerkingsverbanden?
Antwoord
Het College voor de Rechten van de Mens beslist zelf over
samenwerkingsverbanden met andere nationale mensenrechteninstituten. Het
Lijst van vragen en antwoorden beleidsbrief “Respect en recht voor ieder mens” 18/53

Antwoord
De EU beschikt over meerdere instrumenten die zich specifiek richten op
mensenrechten. Daarbij kan gedacht worden aan de EU-
mensenrechtendialogen met derde landen, de EU Speciaal Vertegenwoordiger
voor Mensenrechten, de mensenrechten-landenstrategieën en het Europees
Instrument voor Democratie en Mensenrechten waarmee de EU
mensenrechtenprojecten financiert. Daarnaast worden mensenrechten steeds
meer door het gehele EU-beleid geweven. Zo worden bijvoorbeeld
vrijhandelsverdragen, Economic Partnership Agreements,
ontwikkelingssamenwerkingsverdragen (en de politieke dialogen die daaraan
verbonden worden) en GBVB-missies benut ter bevordering van de
mensenrechten.
Vraag 51
Kunt u aangeven welke landen het afgelopen jaar door Nederland zijn
aangesproken op het niet nakomen van verplichtingen waaraan ze zichzelf
hebben verbonden?
Antwoord
Nederland spreekt in principe ieder land aan bij het niet nakomen van
mensenrechtenverplichtingen waaraan ze zichzelf hebben verbonden. Dit
gebeurt zowel bilateraal bijvoorbeeld tijdens de bezoeken van de
bewindslieden en de mensenrechtenambassadeur als multilateraal
bijvoorbeeld via de Universal Periodic Review. Een uitputtende lijst is hiervan
niet te geven.
Vraag 52
Op het gebied van welke concrete mensenrechtensituaties in EU-lidstaten
meent Nederland dat met prioriteit stappen dienen te worden ondernomen?
Antwoord
In de mensenrechtenbrief zijn helder de Nederlandse prioriteiten voor
mensenrechtenbeleid opgenomen. Deze prioriteiten gelden onverkort ook voor
de EU-lidstaten. Afhankelijk van de mensenrechtensituatie moet worden
bezien of actie in VN-kader, RvE-kader of bilateraal kader in de rede ligt.
Vraag 53
Welke kritiek heeft u op de effectiviteit van de opzet van de EU-
mensenrechtendialogen? Welke specifieke EU-mensenrechtendialogen betreft
dit?
Antwoord
Het kabinet is van mening dat de EU-mensenrechtendialogen met derde
landen onvoldoende tweerichtingsverkeer zijn, waarbij de EU onvoldoende
openstaat voor kritiek. Dat maakt de EU-mensenrechtendialogen momenteel
teveel tot monologen die weinig effect sorteren. Ook worden lidstaten nog
onvoldoende betrokken in de voorbereiding van en tijdens de dialogen.
Daarbij zouden de EU-dialogen en de bilaterale dialogen die lidstaten met
derde landen voeren beter op elkaar aan kunnen sluiten. Ook zal de
betrokkenheid van het maatschappelijk middenveld bij de dialogen verder
versterkt moeten worden. De dialogen met Rusland en China zijn voorbeelden
van EU-mensenrechtendialogen die moeizaam verlopen.
Vraag 54
Lijst van vragen en antwoorden beleidsbrief “Respect en recht voor ieder mens” 20/53

en de agenda van de dialoog kunnen vormgeven. De EU kan het
maatschappelijk middenveld, zowel in Brussel als in het betreffende land,
voorafgaand aan de dialoog raadplegen over de mensenrechtensituatie in het
land. Een positieve ontwikkeling is dat de EU dit steeds vaker doet. Ook de EU
Speciaal Vertegenwoordiger voor mensenrechten, die namens de EU ook
mensenrechtendialogen met derde landen voert, gaat veelvuldig in gesprek
met het maatschappelijk middenveld in de landen die hij bezoekt. Na de
zomer zal de Raadswerkgroep mensenrechten (COHOM) een strategische
discussie houden over hoe de EU-mensenrechtendialogen effectiever kunnen
worden vormgegeven. Nederland zal daarbij inzetten op het versterken van
de betrokkenheid van het maatschappelijk middenveld bij de EU-
mensenrechtendialogen.
Vraag 57, 58 en 59
Wanneer zal het kabinet zijn standpunt bepalen inzake het ondertekenen en
ratificeren van het derde Facultatief Protocol bij het VN-Verdrag voor de
Rechten van het Kind?
Onderkent het kabinet het belang van het derde Facultatief Protocol bij het
VN-Verdrag voor de Rechten van het Kind, namelijk dat kinderen een klacht of
probleem waarvoor zij in eigen land geen gehoor vinden, kunnen voorleggen
aan het VN Comité inzake de Rechten van het Kind?
Onderkent het kabinet tevens het belang van de Kennisgevingsprocedure voor
het vergroten van het inzicht in wereldwijde schendingen van kinderrechten
door het Kinderrechtencomité?
Antwoord
Het kabinet zal dit jaar zijn standpunt bepalen inzake het ondertekenen en
ratificeren van het derde Facultatief Protocol bij het VN-Verdrag inzake de
Rechten van het Kind.
Vraag 60
Zal ook inzet ten aanzien van bedrijfsleven en mensenrechten deel uitmaken
van de versterking van de interdepartementale samenwerking op het terrein
van mensenrechten?
Antwoord
Tijdens de consultaties voor het nationaal actieplan bedrijfsleven en
mensenrechten is naar voren gekomen dat sterkere beleidscoherentie
gewenst is, zowel nationaal als internationaal. De interdepartementale
werkgroep die het nationaal actieplan uitwerkt, zal hier specifiek aandacht aan
besteden.
Vraag 61 – zie onder 13
Vraag 62, 63 en 66
Wereldwijd zitten vermoedelijk minstens een miljoen kinderen vast in
gevangenissen, vaak voor lichte vergrijpen en onder erbarmelijke
omstandigheden. Hoe werkt het kabinet aan het terugbrengen van het hoge
aantal minderjarigen in detentie wereldwijd?
Zet het kabinet zich er internationaal voor in om ervoor te zorgen dat
vrijheidsbeneming alleen wordt gehanteerd als uiterste maatregel en er
wereldwijd rekening wordt gehouden met de rechten van minderjarige
verdachten en veroordeelden?
Lijst van vragen en antwoorden beleidsbrief “Respect en recht voor ieder mens” 22/53

Welke bijdrage levert het kabinet aan het bevorderen van instellingen die
bedoeld zijn voor de detentie van kinderen en de training van personeel in de
rechtspraak, de politie en het gevangeniswezen?
Antwoord
Instellingen van het ministerie van Veiligheid en Justitie en de rechtspraak
werken intensief samen met partnerorganisaties in het buitenland. Justitiële
capaciteitsopbouw verloopt in afstemming met het ministerie van
Buitenlandse Zaken, de Nederlandse ambassades en/of in EU-verband. De
vormen van samenwerking zijn niet specifiek gericht op de situatie van
kinderen maar meer in het algemeen op het verbeteren van de rechtsstaat.
Samenwerking heeft daarmee impliciet effect op de verbetering van
detentieomstandigheden bijvoorbeeld door het introduceren van
differentiatieregimes of de behandeling van seksueel delinquenten, de
onafhankelijkheid van de rechter en bijvoorbeeld het herkennen en aanpakken
van mensenhandel. Het onlangs door BZ geïntroduceerde MATRA-programma
Cooperation Program on the Rule of Law (COPROL) is hiervoor bij uitstek
geschikt.
Vraag 68
Hoe gaat Nederland, in het licht van de prioritaire thema’s bescherming van
mensenrechtenverdedigers, gelijke rechten voor en geweld tegen vrouwen,
vrijheid van godsdienst, fundamentele arbeidsrechten, kinderarbeid, doodstraf
en foltering prioriteit geven aan de circa 300 miljoen Dalits (‘kastelozen’),
vooral in Zuid-Azië, die het slachtoffer zijn van alle aan die thema’s
gerelateerde schendingen, zoals ook de Kamer in haar motie van 29 juni
2011 heeft uitgesproken?
Antwoord
Nationale wetgeving voor de bescherming van Dalits is voldoende aanwezig,
implementatie van deze wetgeving stuit echter vaak nog op gebrekkige lokale
uitvoering, vooral in landelijke gebieden. De recent in het Europees Parlement
aangenomen resolutie over de positie van Dalits geeft duidelijke
aanbevelingen voor het EU mensenrechtenbeleid. Nederland gaf naar
aanleiding van genoemde motie een extra financiële bijdrage aan de
organisatie International Dalit Solidarity Network (IDSN).
Vraag 69
Wordt het Shelter City programma in Nederland ook verder uitgebreid als het
gaat om verblijfsduur? Wat is de specifieke inzet van het kabinet met
betrekking tot de uitbreiding van het Shelter City programma? Zijn er al
potentiële steden geïdentificeerd en zo ja, welke? Hoeveel animo is er onder
mensenrechtenverdedigers voor het Shelter City programma? Wat is de
gemiddelde duur van een aanvraag voor een plaats in het Shelter City tot de
daadwerkelijke plaatsing? Welke kosten zijn er verbonden aan het Shelter City
programma en hoe zijn deze kosten verdeeld? Bent u bereid om u in te zetten
voor harmonisatie van de visumregelgeving voor mensenrechtenverdedigers
in de EU? Zo ja, hoe gaat u dit doen en binnen welke termijn? Zo nee,
waarom niet?
Antwoord
De specifieke inzet van het kabinet met betrekking tot het Shelter City
programma staat beschreven in de mensenrechtenbrief en behelst uitbreiding
naar 10 plekken per jaar voor de opvang van mensenrechtenverdedigers in
nood in meerdere steden. Het kabinet hecht eraan dat steden en organisaties
zelf het initiatief nemen om opvang aan mensenrechtenverdedigers in nood te
bieden, zodat het initiatief ook lokaal gedragen wordt en de
mensenrechtenverdediger het maximale uit het verblijf in NL kan halen dat
Lijst van vragen en antwoorden beleidsbrief “Respect en recht voor ieder mens” 24/53

de orde te stellen.
Vraag 72 – zie onder 70
Vraag 73
Bent u bereid de visa van mensenrechtenverdedigers te verlengen wanneer
de situatie daar aanleiding toe geeft? Indien nee, waarom niet?
Antwoord
Als een mensenrechtenverdediger op basis van een regulier Schengenvisum in
Nederland verblijft en de omstandigheden tijdens het verblijf zodanig zijn
gewijzigd dat de tijdige terugkeer een gevaar zou betekenen voor de
mensenrechtenverdediger, biedt de regelgeving de mogelijkheid het verblijf
met maximaal 3 maanden te verlengen. Het gaat dan uitdrukkelijk niet om
omstandigheden die bij de oorspronkelijke aanvraag al bekend waren.
Vraag 74
Wanneer organiseert Nederland de internationale bijeenkomst op hoog niveau
over mensenrechtenverdedigers? Wat is het doel van deze bijeenkomst? Hoe
zullen de mensenrechtenverdedigers worden geselecteerd die zullen
deelnemen aan de door Nederland te organiseren internationale bijeenkomst
op hoog niveau over en met mensenrechtenverdedigers?
Antwoord
Nederland organiseert in december van dit jaar in het kader van de Dag van
de Rechten van de Mens een internationale bijeenkomst op hoog niveau over
en voor mensenrechtenverdedigers. Het doel van de bijeenkomst is
mensenrechtenverdedigers meer stem te geven, zowel in internationale fora
als in eigen land. Op dit moment wordt gewerkt aan de precieze invulling van
de conferentie.
Vraag 75
In hoeverre blijft de mensenrechtenprijs een prijs voor
mensenrechtenverdedigers, gelet op de nieuwe, brede, formulering van de
prijs en plaatsing onder titel 3.1 Mensenrechtenverdedigers?
Antwoord
In de mensenrechtenbrief worden mensenrechtenverdedigers gedefinieerd als
“personen, groeperingen en maatschappelijke instanties die zich inzetten om
universeel erkende mensenrechten en fundamentele vrijheden, of het nu gaat
om burgerlijke en politieke rechten of economische, sociale en culturele
rechten, te bevorderen en beschermen” (blz. 13). De nieuwe
mensenrechtenprijs gaat uit van deze definitie en richt zich op diegenen die
de mensenrechten bevorderen of beschermen door een
mensenrechteninnovatie. Daarmee blijft de prijs op
mensenrechtenverdedigers gericht. Wel is het zo dat deze definitie ruimer is
dan de criteria die golden voor mensenrechtenverdedigers die in aanmerking
konden komen voor de Mensenrechtentulp.
Vragen 76, 77, 78 en 79
Waarom is besloten dat de jaarlijkse mensenrechtenprijs een nieuw karakter
krijgt? Welke kritiek heeft u op de prijs zoals die hiervoor was?
Wat was de opzet en uitkomst van de evaluatie van de Mensenrechtenprijs?
Lijst van vragen en antwoorden beleidsbrief “Respect en recht voor ieder mens” 26/53

gedefinieerd.
Vraag 82
Middels (het steunen van) welke initiatieven bevordert Nederland de sociale
acceptatie van homoseksualiteit in Afrika? Houdt u ook rekening met de zorg
in de homorechtenbeweging dat deze initiatieven in sommige gevallen
averechts kunnen werken, zoals de ervaring van Uganda leert?
Antwoord
Afrika is één van de prioritaire regio’s. Een belangrijke rol is weggelegd voor
de ambassades. Zij monitoren de situatie in het land, brengen gelijke rechten
voor LHBT personen op in politieke dialoog, en ondersteunen, lokale LHBT
organisaties en activisten in nood.
Naast bovengenoemde rol van ambassades ondersteunt BZ bevordering van
sociale acceptatie in Afrika via het mensenrechtenfonds. Het regionale Hivos-
project ‘ Free to be me’ ontvangt via het MRF financiering (€ 1,5 miljoen).
Doelstelling van het project is het vergroten van sociale acceptatie van LHBT
personen in 14 landen in Oost en Zuid-Afrika.
Vraag 83
In hoeverre neemt u bij uw LHBT-beleid de uitgangspunten van de
aangenomen motie Bonis-Ten Broeke (33400 V, nr. 63) mee?
Antwoord
De uitgangspunten van de motie worden meegenomen in het beleid dat
Nederland voert. Het beschermen en bevorderen van de rechten van LHBT
personen is een speerpunt van het mensenrechtenbeleid. Den Haag en
ambassades wereldwijd zetten zich stelselmatig voor LHBT rechten in.
Nederland speelt duidelijk een voortrekkersrol. Daarnaast ondersteunt
Nederland LHBT-koepelorganisaties.
Via het mensenrechtenfonds steunt Nederland LHBT-activiteiten van het COC
en Hivos. Beide kunnen dankzij deze bijdrage hun netwerk en contacten
verbeteren en uitbreiden. Via deze netwerken blijft Nederland op de hoogte
van de laatste ontwikkelingen zowel nationaal als internationaal en kunnen
ambassades en lokale ngo’s met elkaar in contact worden gebracht. Ook
ondersteunt Nederland de International Lesbian and Gay Association (ILGA).
ILGA is een organisatie van nationale, lokale, regionale en transnationale
organisaties op LHBT-gebied. Het project dat BZ financiert heeft als doel het
decriminaliseren van homoseksualiteit in diverse landen, zoals Bangladesh, Sri
Lanka, Botswana en Burundi.
Vraag 84
Wat is uw inzet wat betreft de acceptatie van LHBT’s binnen de EU? In welke
EU-landen moet volgens u de acceptatie van LHBT's verbeterd worden? Hoe
gaat u deze landen hierop aanspreken? Streeft u naar een "tailor made
approach"?
Antwoord
De Nederlandse inzet binnen de EU regio richt zich op het vergroten van
sociale acceptatie en het tegengaan van discriminatie en geweld. De Oost-
Europese regio (zowel EU als niet-EU lidstaten) is een prioritaire regio voor
Nederland. Discriminatie van LHBT-personen is binnen de gehele EU nog een
probleem. Dit blijkt ook uit een onlangs gepubliceerde studie van het
Lijst van vragen en antwoorden beleidsbrief “Respect en recht voor ieder mens” 28/53

Antwoord
Bij Raadsbesluit van 2010 hebben de Europese Commissie, de lidstaten en
EDEO afgesproken om hun inzet voor verbetering van de positie van vrouwen
in het kader van ontwikkelingssamenwerking te versterken. Daartoe is het EU
Plan of Action for Gender Equality and Women’s Empowerment ontwikkeld. Op
basis van negen specifieke doelstellingen en daarbij behorende indicatoren
wordt jaarlijks aan de Raad gerapporteerd. Zo levert Nederland informatie aan
over ondersteuning van vrouwenorganisaties wereldwijd en in het bijzonder in
de Arabische regio, het Nationaal Actieprogramma 1325 over Vrouwen, Vrede
en Veiligheid, onze bijdrage aan UN Women en onze inspanningen om het
genderperspectief te integreren in de mensenrechten-, handels- en OS-
activiteiten.
Nederland speelt verder een zeer actieve rol in de EU en in fora zoals de
Mensenrechtenraad, de Algemene Vergadering van de VN, Commission on the
Status of Women, Cairo+20, Rio+20 en de Post-2015 agenda.
Vraag 88 en 90
In hoeverre worden meisjes, bij bevordering van toegang tot onderwijs en
informatie voor vrouwen, aanpak van geweld tegen vrouwen, bestrijding van
kindhuwelijken, genitale verminking en mensenhandel, aangemerkt als
specifieke doelgroep van het Nederlandse mensenrechtenbeleid?
Kunt u bevestigen dat voor bescherming van vrouwenrechten expliciete
bescherming van meisjesrechten op basis van het VN Verdrag inzake de
Rechten van het Kind noodzakelijk is, aangezien het vrouw zijn in vele landen
eerder begint dan op 18 jarige leeftijd?
Antwoord
Het bestrijden van geweld tegen vrouwen staat in hoge mate gelijk aan het
tegengaan van geweld tegen meisjes. Nederland is partij bij zowel het
vrouwenrechtenverdrag (CEDAW) als het verdrag voor de bescherming van de
rechten van het kind. De inzet op vrouwenrechten en de rechten van meisjes
houdt in dat Nederland zich inzet voor de bestrijding van seksueel en ander
geweld tegen vrouwen, kindhuwelijken, vrouwenbesnijdenis en
mensenhandel. Nederlandse bijdragen aan UNICEF, UN Women en UNFPA zijn
ook gedeeltelijk gericht op bestrijding van geweld tegen vrouwen en meisjes
(zoals de bijdrage aan het UN trust fund to eliminate violence against women
van UN Women). Nederland zet zich ook in voor de effectieve uitwerking van
de EU-richtsnoeren over geweld tegen vrouwen en meisjes en werkt samen
met de Girls not brides-campagne.
Vraag 89
Op welke wijze worden de rechten van vrouwen met een handicap ingepast in
het genderbeleid?
Antwoord
Gehandicapte vrouwen en meisjes vormen een kwetsbare groep die speciale
aandacht krijgt binnen de programma’s van multilaterale instellingen zoals UN
Women en UNICEF waaraan Nederland met ODA-middelen bijdraagt. Zo heeft
UN Women tijdens een bijeenkomst op 7 september 2012 toegezegd het
strategisch plan ‘disability-inclusive’ te maken. Middelen uit de Nederlandse
algemene bijdrage aan UNICEF worden op vergelijkbare wijze gebruikt voor
het integreren van de rechten van meisjes met een handicap binnen het werk
van UNICEF.
Lijst van vragen en antwoorden beleidsbrief “Respect en recht voor ieder mens” 30/53

mensenrechten.
Mede dankzij Nederlandse inzet heeft de WHO in juni 2012 richtlijnen
gepubliceerd voor Safe Abortion. Nederland steunt de WHO (o.a. via het
Human Reproduction Research Programme) bij de verdere verspreiding en
uitvoering van deze richtlijnen. Daarnaast steunt Nederland met ODA-
middelen organisaties zoals IPAS, die publieke dienstverlening voor veilige
abortus toegankelijk maken. Nederland steunt o.a. via de Concept Foundation
de ontwikkeling en beschikbaarstelling van medabon, een generieke
combinatie van twee medicijnen die veilige afbreking van zwangerschap
mogelijk maakt.
Vraag 93
Op welke wijze draagt u actief het standpunt uit, zowel in EU- als VN-verband,
dat verkrachte vrouwen en meisjes in oorlogsgebieden recht hebben op
noodzakelijke medische zorg van goede kwaliteit inclusief veilige afbreking
van zwangerschappen, zoals toegezegd in uw antwoorden op schriftelijke
vragen van het lid Sjoerdsma over het recht op veilige abortus voor
verkrachte vrouwen in oorlogsgebieden (Aanhangsel Handelingen 2012-2013,
nr. 2019)?
Antwoord
Nederland droeg dit uit tijdens de Commission on the Status of Women in
maart van dit jaar, waar het thema seksueel geweld tegen vrouwen op de
agenda stond. Nederland heeft zich daar met succes ingezet voor erkenning
van het belang van veilige abortus en emergency contraception in de Agreed
Conclusions.
De minister voor Buitenlandse Handel en Ontwikkelingssamenwerking vraagt
ook bij de noodhulporganisaties OCHA en UNHCR aandacht voor de specifieke
noden en behoeften van vrouwen en meisjes, laatstelijk nog voor de situatie
in Goma.
Vraag 94
Mensen die met HIV leven vallen niet onder de key populations, terwijl zij
(met name jongeren en vrouwen) vanwege hun HIV-status wel worden
gemarginaliseerd. Op welke wijze neemt u deze groep mee in uw beleid en
gaat u zich inzetten voor de rechten van HIV–positieve jongeren en vrouwen?
Antwoord
Sinds 1994 hanteert Nederland het GIPA-principe. Dit staat voor ‘Greater
Involvement of People living with hiv/aids’ in beleidsformulering, planning,
programma-uitvoering en evaluatie. Programma’s die vallen onder het
speerpunt ‘Vrouwenrechten en Seksuele en Reproductieve Gezondheid en
Rechten’ stellen vrouwen en jongeren met HIV in staat om op te komen voor
hun rechten, zodat ze invloed hebben op beleidsbeslissingen en programma’s
die van invloed zijn op hun leven. Een voorbeeld van een dergelijk
programma is ‘Link-up’, een initiatief van de International HIV/Aids Alliance,
een samenwerkingsverband met o.a. Stop AIDS NOW!, dat zich onder meer
inzet voor betere gezondheidszorg en rechten voor jongeren met HIV.
Vraag 95
Waarom ligt het accent van de Nederlandse ondersteuning van
vrouwenrechten op de Arabische regio en de 15 OS-partnerlanden?
Antwoord
Lijst van vragen en antwoorden beleidsbrief “Respect en recht voor ieder mens” 32/53

Antwoord
Het kabinet stelt vast dat R2P wereldwijd in toenemende mate wordt gezien
als een beginsel van internationale betrekkingen. De internationale
gemeenschap heeft een verantwoordelijkheid staten te ondersteunen bij het
beschermen van de bevolking tegen massale wreedheden. Wanneer een staat
niet kan of wil ingrijpen heeft de internationale gemeenschap via de VN een
verantwoordelijkheid om collectief, tijdig en vastberaden op te treden op basis
van het VN-Handvest. Alle landen dienen bij te dragen aan de toepassing van
dit beginsel, met daarbij een beslissende rol voor de VN-Veiligheidsraad.
In overeenstemming met de kabinetsreactie op het AIV-advies ‘Nederland en
de Responsibility to Protect’ zal Nederland zich blijven inzetten voor de
verdere operationalisering van R2P. Ook zet Nederland zich in om het begrip
R2P onder de aandacht te houden van de internationale gemeenschap.
Hiertoe is Nederland medevoorzitter van de Group of Friends van de R2P. Ook
is Nederland voornemens tijdens de 68ste AVVN een side event te organiseren
over R2P op politiek niveau.
Vraag 98
Hoe vindt u dat het R2P-principe zich heeft ontwikkeld sinds het Libië-
precedent n.a.v. VNVR-resolutie 1973?
Antwoord
Na resolutie 1973 heeft de VN-Veiligheidsraad zevenmaal een resolutie
aangenomen waarin wordt verwezen naar het R2P-beginsel. De internationale
gemeenschap is echter niet altijd in staat het beginsel effectief toe te passen.
Een voorbeeld hiervan is de situatie in Syrië. Ondanks de gruwelijkheden die
in het land plaats vinden, slaagt de VN-Veiligheidsraad er niet in
overeenstemming te bereiken over een resolutie die bijdraagt aan de
bescherming van de burgerbevolking.
Vraag 99 en 104
U stelt dat in het kader van terrorismebestrijding mensenrechten altijd
moeten worden gerespecteerd. Zijn er wat u betreft geen situaties denkbaar
waarin individuele rechten in enige mate zouden kunnen lijden onder het
belang van velen?
Kunt u garanderen dat in het kader van terrorismebestrijding mensenrechten
te allen tijde gerespecteerd worden? Zo ja, hoe gaat u dit doen? Zo nee,
waarom niet en wat is hier uw oordeel over?
Antwoord
Bestrijding van terrorisme dient binnen de kaders van het internationaal,
Europees en nationaal recht (met inbegrip van de mensenrechten) plaats te
vinden.
Binnen het mensenrechtenregime bestaat de mogelijkheid dat bepaalde
rechten worden beperkt ten behoeve van bijvoorbeeld de bescherming van de
nationale veiligheid. Of bij de bestrijding van terrorisme beperkingen op de
mensenrechten aanvaardbaar worden geacht, hangt mede af van de vraag of
voldaan is aan de eisen van subsidiariteit en proportionaliteit. Zeker in het
geval dat de inzet van geweld mogelijk tot burgerslachtoffers kan leiden, dient
die afweging uiterst zorgvuldig gemaakt te worden. Voor het kabinet geldt in
ieder geval als uitgangspunt dat bij de opsporing en vervolging van diegenen
die de beginselen van democratie, mensenrechten en de rechtsstaat proberen
te ondermijnen, het van groot belang is om juist zelf aan die grondbeginselen
vast te houden. Mede hierom zijn de strafrechtelijke maatregelen ter
Lijst van vragen en antwoorden beleidsbrief “Respect en recht voor ieder mens” 34/53

worden geëvalueerd.
Vraag 104 – zie onder 99
Vraag 105 en 106
Kunt u toelichten welke activiteiten gericht op jongeren van Radio Nederland
Wereldomroep door Nederland ondersteund worden? Wat zijn de
doelstellingen van deze activiteiten? Kunt u per activiteit aangeven met welk
bedrag Nederland deze activiteit ondersteunt?
Kunt u aangeven hoe de financiering van Radio Nederland Wereldomroep er
überhaupt voor staat?
Antwoord
Radio Nederland Wereldomroep (RNW) zet zich sinds 1 januari 2013 in voor
de nieuwe missie: de verspreiding van het ‘vrije woord’, zijnde het voorzien in
onafhankelijke informatie in landen waar de persvrijheid en toegang tot
informatie ernstig beperkt zijn. Hiertoe zal RNW programma’s met informatie
en discussie aanbieden via eigen platforms en platforms van lokale partners.
RNW belicht onderwerpen waar door wetgeving of taboes lokaal niet vrijelijk
over gesproken kan worden en die met Nederland geassocieerd worden.
Daarbij ligt de focus op drie centrale thema’s: democratie en goed bestuur,
mensenrechten en seksuele rechten. Lokale perspectieven en
informatiebehoeften zijn leidend bij het produceren van content. De doelgroep
van RNW bij het uitvoeren van alle activiteiten zijn jongeren en jong
volwassenen. De subsidie van het ministerie van Buitenlandse Zaken voor de
periode 2013 t/m 2016 is conform afspraak maximaal € 14 miljoen per jaar.
Vraag 107
Kunt u aangeven of voor 2014 de financiering van Radio Zamaneh is
opgenomen?
Vraag 108 – zie onder 28
Antwoord
De subsidie aan Radio Zamaneh loopt op 31 december 2013 af. Er is nog geen
subsidieaanvraag van de organisatie ontvangen voor een eventueel vervolg.
Vraag 109
Is er door Nederland ooit aandacht gevraagd voor de in partnerland Jemen
gevangengenomen journalist Abdulelah Haider Shaye? Indien neen, waarom
niet? Indien ja, op welke wijze gebeurde dit?
Antwoord
Abdulelah Haider Shaye is onlangs vrijgelaten. Mede op initiatief van
Nederland hebben de EU-lidstaten de situatie van Abdelelah Haider Shaye
nauwlettend gevolgd. In verband met de toen lopende rechtsgang is besloten
om geen demarche uit te voeren.
Vraag 110 – zie onder 30
Vraag 111
Gaan de ambassades gebruik maken van de expertise, het netwerk en de
kennis van lokale organisaties bij het steunen van de onafhankelijke positie
van journalisten en mediaorganisaties? Welke rol is hier ook weggelegd voor
Lijst van vragen en antwoorden beleidsbrief “Respect en recht voor ieder mens” 36/53

Armenië, Nigeria, Noord-Korea, Pakistan en Sudan?
Antwoord
De resultaten in deze negen landen verschillen omdat de eerste vier hun
activiteiten in het kader van vrijheid van godsdienst en levensovertuiging al
langere tijd hebben opgenomen in hun reguliere mensenrechtenportefeuille.
De resultaten van de eerste fase van de pilot in deze vier landen zijn op 16
maart 2012 aan uw Kamer gestuurd (kamerstuk 32735, nr. 49). De overige
vijf landen hebben - met uitzondering van Noord-Korea waar mogelijkheden
voor concrete activiteiten uiterst beperkt zijn een analyse afgerond. Op basis
daarvan bezien deze ambassades de mogelijkheden voor concrete
interventies. Ook in de mensenrechtenrapportage van 2012 en in de komende
rapportage van 2013 worden de activiteiten van de pilotlanden behandeld.
Vraag 115
Nederland heeft in Europees verband gepleit om de rechten van niet-
religieuzen op te nemen in de EU-richtlijnen over godsdienstvrijheid. Wat is nu
de stand van zaken van deze richtlijnen? Wat betekenen deze richtlijnen nu
concreet voor de Europese landen die niet-religieuzen discrimineren? Wat
wordt verder de inzet voor niet religieuzen? Bent u ook bereid om de rechten
van niet-religieuzen expliciet tot uitdrukking te laten komen in de richtlijn van
de UNHCR over godsdienstvrijheid?
Antwoord
Deze richtsnoeren zijn bij de RBZ van 24 juni jl. aangenomen en moeten een
concreet handvat bieden voor het mensenrechtenwerk, in dit geval specifiek
ten aanzien van godsdienstvrijheid, van EU-delegaties en ambassades van
lidstaten van de EU. Nederland zal er consequent naar blijven streven om de
rechten van niet-religieuzen intrinsiek in te bedden in de gehele bilaterale en
multilaterale inzet t.a.v. de vrijheid van godsdienst en levensovertuiging.
De rechten van niet-religieuzen staan al expliciet vermeld in de richtlijnen van
de UNHCR (zie UNHCR document HCR/GIP/04/06, paragraaf 5 en 6).
Vraag 116
Waarin zal de inzet van de regering op het gebied van vrijheid van godsdienst
en levensovertuiging verschillen met de inzet van het vorige kabinet?
Antwoord
Het kabinet bevordert de vrijheid van godsdienst en levensovertuiging als een
individueel recht vanuit een inclusieve mensenrechtenbenadering, zonder
daarbij aanhangers van specifieke religieuze groepen of levensovertuigingen
uit te lichten. Zie voor meer details ook de kamerbrief van 1 februari 2013
over de ranglijst christenvervolging (kamerstuk 32735, nr. 74).
Vraag 117
Welke concrete initiatieven zijn er, in het kader van de pilot
godsdienstvrijheid, tot nu toe in EU-verband en met andere like-minded
landen ondernomen? Hoe staat het onder meer met de toepassing van de EU-
toolkit?
Antwoord
De pilot godsdienstvrijheid is allereerst een bilaterale beleidsintensivering als
aanvulling op de Nederlandse multilaterale inzet. Uiteraard zoeken
ambassades bij de uitvoering van de pilot naar mogelijkheden voor
Lijst van vragen en antwoorden beleidsbrief “Respect en recht voor ieder mens” 38/53

In de MVO visie van het kabinet (“maatschappelijk verantwoord ondernemen
loont”), die de Kamer op 28 juni jl. is toegekomen, en in de
mensenrechtenbrief is uiteengezet hoe het kabinet bedrijven ondersteunt om
hun verantwoordelijkheid binnen de gehele productieketen te nemen, ook ten
aanzien van het respecteren van mensenrechten.
Ambassades hebben als belangrijke taak om voorlichting te geven over MVO
aan Nederlandse en lokale ondernemers. Om het postennet daarbij te
ondersteunen, wordt een Engelstalige brochure gemaakt, waarvan de OESO
Richtlijnen, mensenrechten en due diligence expliciet onderdeel zullen
uitmaken. Ambassades kunnen dit basismateriaal aanpassen aan de lokale
context en uitbreiden met voorbeelden van Nederlandse bedrijven.
Transparantie en een dialoog met belanghebbenden zijn wezenlijke elementen
van MVO. Bedrijven die kenbaar maken hoe zij waarde creëren voor de
organisatie en de maatschappij en daarover overleg voeren met stakeholders,
investeren daarmee in hun reputatie en in goede relaties van hun bedrijf met
aandeelhouders, stakeholders (waaronder inheemse volken) en de
maatschappij. Bedrijven die stakeholders weten te betrekken presteren ook
vaak beter. Bedrijven kunnen hun MVO-beleid op verschillende manieren
kenbaar maken, bijvoorbeeld via websites, jaarverslagen, keurmerken,
brochures, via het organiseren van stakeholderdialoog en via de inzet van
nieuwe media. De vorm waarin bedrijven deze informatie aanbieden moet
aansluiten bij de informatiebehoefte van de doelgroep: burgers,
consumenten, werknemers, beleggers, omwonenden of maatschappelijke
organisaties.
Het kabinet vindt dat het bedrijfsleven helder moet hebben wat er in hun
productieketens gebeurt. Samen met stakeholders moeten bedrijven de
transparantie van de keten vergroten. In hoofdstuk 3 van de MVO visie over
transparantie en stakeholderdialoog is uiteengezet op welke wijze het beleid
hieromtrent wordt vormgegeven. Eén van de manieren om dat te doen is
maatschappelijke verslaglegging, bijvoorbeeld over de wijze waarop het
bedrijf mensenrechten respecteert in de nationale en internationale
activiteiten.
Zoals aangegeven in de MVO beleidsbrief en de mensenrechtenbrief, zijn
bedrijven verantwoordelijk voor het respecteren van mensenrechten. Het
kabinet acht het van groot belang dat Nederlandse bedrijven zelfregulering
betrachten in overeenstemming met de OESO Richtlijnen voor Multinationale
Ondernemingen, waarin de verantwoordelijkheid voor het respecteren van
mensenrechten conform de UN Guiding Principles is opgenomen. Uitgangspunt
van de UN Guiding Principles is dat de verantwoordelijkheid om de
mensenrechten te respecteren een mondiale gedragsnorm is waaraan alle
bedrijven geacht worden zich te houden, waar ze ook actief zijn. Ze staat los
van het vermogen en/of de bereidheid van staten hun eigen verplichtingen
inzake de mensenrechten na te komen en doet aan die verplichtingen niets af.
In hoofdstuk 4 van de MVO visie wordt ingegaan op het toezicht en de
naleving van de OESO Richtlijnen. Bij het Nationaal Contact Punt (NCP)
kunnen belanghebbenden meldingen doen van situaties waarin naar hun
mening de richtlijnen niet worden nageleefd.
Het kabinet brengt later dit jaar het nationaal actieplan bedrijfsleven en
mensenrechten uit ter implementatie van de UN Guiding Principles on
Business and Human Rights. Met dit nationaal actieplan geeft het kabinet
inzicht in de invulling en uitvoering van de UN Guiding Principles. Daarin zal
het kabinet de bestaande zorgplicht van bedrijven nader toelichten.
Vraag 120
Hoe werkt u aan de bevordering en ondersteuning van “child labour free
zones”?
Lijst van vragen en antwoorden beleidsbrief “Respect en recht voor ieder mens” 40/53

Vraag 122 en 123 – zie onder 119
Vraag 124
Welke leidraad hanteren ambassades bij het geven van voorlichting over
Maatschappelijk Verantwoord Ondernemen (MVO) en mensenrechten aan
handelsmissies?
Antwoord
Op 4 juli jl. is de Kamer een brief toegekomen over Maatschappelijk
Verantwoord Ondernemen (MVO) in economische missies (MINBUZA.2013-
5665). Om te borgen dat Internationaal Maatschappelijk Verantwoord
Ondernemen (IMVO) structureel wordt meegenomen in economische missies,
is een IMVO-kader opgesteld. Dit IMVO kader is gepubliceerd op de website
van Agentschap.nl.
Zoals in de brief is aangegeven kent de voorbereiding en uitvoering van
economische missies vier fases (voorbereiding, uitvoering in Nederland,
uitvoering in het buitenland en rapportage). Voor elk van die fases is in het
IMVO kader aangegeven hoe MVO daarin aan de orde komt.
Tijdens een missie wordt op verschillende manier aandacht besteed aan MVO.
De posten spelen hierbij een belangrijke rol. Tijdens de briefing op de
ambassade staan lokale MVO-uitdagingen op de agenda. MVO wordt een
relevante plaats gegeven in het programma van de missie bijvoorbeeld door
een seminar, bedrijfs- of veldbezoek. De Kamer is op 5 maart jl. een brief
toegekomen over de rol van ambassades bij MVO (kamerstuk 26485, nr.
152).
Vraag 125
Kunt u aangeven wat de inzet ‘meer ambassades steunen lokale MVO
initiatieven’ in de praktijk betekent? Om hoeveel en welke ambassades gaat
het? Hoe wordt dit gerealiseerd in de context van de bezuinigingen op de
posten?
Antwoord
Nederland bevordert MVO en mensenrechten via het werk van alle
ambassades. Intensivering van het beleid ter bevordering van mensenrechten
in het kader van ondernemen is eind 2009 ingezet door de ambassades in Abu
Dhabi, Ankara/Istanbul, Bogota, Brasilia, Moskou, New Delhi, Peking en
Pretoria, en medio 2012 uitgebreid naar de ambassades in Dhaka, Bangkok
(voor Birma), Amman, Astana, Abuja, Panama en Tunis. De betreffende
posten faciliteren op een open en constructieve wijze de samenwerking tussen
autoriteiten en bedrijven om gezamenlijk respect voor mensenrechten in het
productie- en handelsproces naar een hoger plan te tillen. Het betreft
‘inspanningsverplichtingen’ van een bescheiden karakter, waarbij de posten
zelf de drijvende kracht zijn en met weinig menskracht en financiële middelen
proberen effectief te zijn.
Vraag 126 – zie onder 119
Vraag 127 – zie onder 121
Vraag 128 en 129 – zie onder 119
Vraag 130
Wie heeft het voortouw wat betreft economische diplomatie en het aankaarten
van mensenrechten(schendingen), de minister voor Buitenlandse Handel en
Lijst van vragen en antwoorden beleidsbrief “Respect en recht voor ieder mens” 42/53

Zoals in de mensenrechtenbrief gesteld is de stem van de Europese Unie als
geheel krachtiger dan de stem van Nederland alleen. Nederland streeft dan
ook een krachtdadig EU-mensenrechtenbeleid na, op basis van het EU
Strategisch Raamwerk en Actieplan voor Mensenrechten en Democratie van
2012. Dit zal het gezamenlijk optreden op het terrein van de mensenrechten
vergroten. Uitgangspunt daarbij is dat lidstaten de inzet van de EU bilateraal
aanvullen. De Nederlandse mensenrechtenprioriteiten, in het bijzonder LHBT-
rechten, vrouwenrechten en mensenrechtenverdedigers, vormen een
aanvullende nationale inzet. Het kabinet acht het niet waarschijnlijk dat het
EU-beleid het nationaal mensenrechtenbeleid in de nabije toekomst geheel zal
vervangen maar streeft naar een sterker gezamenlijk beleid waarin Nederland
zich zo goed mogelijk herkent.
Vraag 135
Wat voor plaats hebben mensenrechten op de officiële agenda van
bijeenkomsten van de EU met de Gulf Cooperation Council (GCC)? Waaruit
bestond de Nederlandse inzet om mensenrechten hoog op de agenda van de
recente EU-GCC bijeenkomst te krijgen?
Antwoord
In aanloop naar de recente EU-GCC Ministeriele in Bahrein eind mei dit jaar,
bleek dat de GCC-landen niet bereid waren om mensenrechten als apart
onderwerp op de agenda te plaatsen, omdat zij menen dat dit specifieke
gremium niet de juiste plaats is om deze thematiek te bespreken. Het
opbrengen van individuele of landenspecifieke zaken bleek voor hen
onacceptabel. Afgesproken werd dat mensenrechten konden worden
besproken onder het agendapunt ‘global issues’.
Vraag 136
Betekent het feit dat mensenrechten hoog op de agenda staan van o.m.
handels- en OS- akkoorden tussen de EU en derde landen of andere regionale
organisaties, dat de Nederlandse inzet is om deze akkoorden niet te sluiten
als over mensenrechten geen duidelijk toetsbare en/of afdwingbare afspraken
kunnen worden gemaakt?
Antwoord
Het is de inzet van Nederland in politieke akkoorden met derde landen
afspraken te maken over de naleving van mensenrechten. In
ontwikkelingssamenwerkingsverdragen van de EU met derden is dat niet
anders. In het Cotonou verdrag tussen de EU en de ACS-landen is er sprake
van duidelijke conditionaliteit met betrekking tot eerbiediging van de rechten
van de mens, de democratische beginselen en de rechtsstaat. De hulprelatie
kan onder artikel 96 van het verdrag onmiddellijk worden opgeschort bij
ernstige schending van deze elementen.
Dit geldt ook voor de Economische Partnerschapsakkoorden (EPA’s) tussen de
EU en ACS-landen. Deze akkoorden bouwen voort op het Cotonou verdrag.
Het Caribisch gebied is vooralsnog de enige regio waar een volledig EPA reeds
in werking is. Dit EPA met CARIFORUM is d.m.v. de artikelen 2 en 241
expliciet gekoppeld aan het Cotonou verdrag, waarbij bepaald wordt dat het
verdrag kan worden opgeschort als onderdeel van de artikel 96 procedure
onder het Cotonou verdrag. Ook de interim-EPA’s met de overige regio’s
bevatten deze opschortingsclausule. Wanneer de EU een handelsakkoord
afsluit gecombineerd met een politiek akkoord, wordt gestreefd naar een
koppeling tussen beide akkoorden, zodat bij ernstige schending van de
mensenrechten ad ultimo de hele verdragsrelatie, inclusief het
handelsakkoord, kan worden opgeschort. Mocht er geen overkoepelend
politiek akkoord worden gesloten tussen de EU en het betreffende derde land
of regio, is het EU-streven om de afspraken over de mensenrechten in het
Lijst van vragen en antwoorden beleidsbrief “Respect en recht voor ieder mens” 44/53

gaat?
Antwoord
De Raadswerkgroep mensenrechten (COHOM) is de afgelopen periode meer in
thematische Taskforces gaan werken, waarbij landen met een sterk profiel op
een bepaald mensenrechtenthema meer voorwerk zijn gaan verrichten in
kleinere informele werkgroepen. Nederland is onder meer actief in de
werkgroepen over LHBT-rechten, vrouwenrechten, mensenrechtenverdedigers
en vrijheid van meningsuiting off- en online. Na de zomer zal de COHOM weer
bespreken hoe het de taken verder kan verdelen en efficiënter te werk kan
gaan middels een systeem van “burdensharing”. De Nederlandse inzet is om
op de nationale mensenrechtenprioriteiten een voortrekkersrol te vervullen.
Vraag 141
Zet het kabinet de geoormerkte steun aan de VN-Rapporteur voor Geweld
tegen Kinderen voort? Om welk bedrag gaat het?
Antwoord
Gedurende de periode 2009-2012 werd een bijdrage aan de uitvoering van
het mandaat van de Speciaal Vertegenwoordiger inzake Geweld tegen
Kinderen van € 1.088.000 geleverd.
Vraag 142
Hoe wilt u het functioneren van de Mensenrechtenraad van de VN precies
verbeteren?
Antwoord
Nederland ziet graag een Raad die werkt op basis van effectiviteit en dialoog.
Het is belangrijk dat de Raad optreedt als besluitvaardig orgaan dat krachtig
en snel kan reageren op urgente mensenrechtensituaties. De afgelopen jaren
hebben er al positieve ontwikkelingen plaatsgevonden; zo hield de Raad
tijdens de afgelopen sessie in juni een spoeddebat over de urgente situatie in
de Syrische stad Al-Qusayr. Daarnaast is het functioneren van de Speciale
Procedures ( onder meer werkgroepen, individuele experts en speciale
rapporteurs met een mandaat voor een specifiek onderwerp) voor Nederland
prioriteit. De steun voor die procedures uit zich onder meer in de specifiek
daarvoor bedoelde Nederlandse geoormerkte bijdrage van € 2,5 miljoen aan
het Hoge Commissariaat voor de Mensenrechten. Ook hecht Nederland aan
follow up van punten die over landen worden opgebracht in de Universal
Periodic Reviews van landensituaties. Tot slot hecht Nederland aan een
stevige positie van ngo’s in de Raad.
Vraag 143
Op welke wijze bevordert Nederland dat door het Internationaal Strafhof
verdachte personen, tegen wie een arrestatiebevel is uitgevaardigd,
daadwerkelijk voor het gerecht gebracht worden?
Antwoord
Het kabinet hecht veel waarde aan de uitvoering van de aanhoudingsbevelen
van het Internationaal Strafhof. Nederland bevordert uitvoering van ICC-
aanhoudingsbevelen onder meer door landen in bilateraal en in EU-verband
aan te spreken op hun verantwoordelijkheden onder het Statuut van Rome.
Daarnaast verleent Nederland waar nodig ondersteuning. Zo heeft Nederland
recentelijk bijgedragen aan de overbrenging van ICC-verdachte Bosco
Lijst van vragen en antwoorden beleidsbrief “Respect en recht voor ieder mens” 46/53

Antwoord
Nederland is één van de landen geweest die de Secretaris-Generaal heeft
geholpen dit onderwerp op de agenda van het Comité van Ministers te krijgen,
en is actief in zowel informele consultaties als formeel overleg. Dit heeft geleid
tot besluitvorming van het Comité van Ministers op 16 mei jl., waaraan de
minister van Buitenlandse Zaken heeft deelgenomen. De Secretaris-Generaal
wordt enerzijds aangemoedigd tot optimalisering van de
monitoringsmechanismen van de Raad van Europa en een effectiever gebruik
van hun conclusies; anderzijds wordt hij verzocht de ministers regelmatig een
overzicht van de stand van zaken te presenteren, gebaseerd op de
bevindingen van de monitoringsorganen en vergezeld van voorstellen voor
actie door de Raad van Europa.
Nederland zal zich opnieuw constructief opstellen in de discussie over de
monitoringsmechanismen en in de aanloop naar en ten tijde van de
bijeenkomst van het Comité van Ministers in mei 2014, waar voor de eerste
keer een overzicht van de mensenrechtensituatie in Europa besproken zal
worden.
Vraag 148
In welke situaties en op welke manier dringt Nederland aan op betere
naleving van toezeggingen op gebied van mensenrechten, democratie en
rechtsstaat?
Antwoord
Daartoe zet Nederland het hele beschikbare palet aan
mensenrechteninstrumenten in, zowel multilateraal als bilateraal. Zo wordt
bijvoorbeeld in de Universal Periodic Review aandacht besteed aan gedane
toezeggingen van landen en ziet ook de EU- mensenrechtenstrategie per land
toe op naleving. Het kabinet stelt zaken bilateraal aan de orde en ondersteunt
frequent maatschappelijke initiatieven die gericht zijn op implementatie van
maatregelen ter bevordering van mensenrechten, democratie en rechtsstaat.
Vraag 149 en 150
Op welke wijze en onder welke voorwaarden wil het kabinet de
intergouvernementele mensenrechtencommissie van de ASEAN (AICHR)
ondersteunen? Hoe wordt bij het ondersteunen van de AICHR rekening
gehouden met het feit dat de Verklaring die deze commissie onlangs heeft
opgesteld zeer omstreden is onder Aziatische ngo’s en internationale ngo’s
zoals de International Commission of Jurists, Amnesty International en Human
Rights Watch?
Antwoord
De ASEAN Intergovernmental Commission on Human Rights (AICHR) bestaat
sinds 2009. Mandaat en instrumentarium zijn beperkt. Er is groeiende
aandacht voor de mensenrechten in de Zuidoost-Aziatische landen, maar het
blijft een moeilijk en politiek gevoelig onderwerp, zoals bleek uit de
totstandkoming van de ASEAN Mensenrechten Verklaring. Nederland heeft de
Verklaring met de Europese Unie verwelkomd, maar dringt tegelijkertijd aan
op aanpassing van een aantal artikelen zodat de ASEAN Verklaring voldoet
aan de Universele Verklaring van de Rechten van de Mens. Nederland en de
EU zetten in op een constructieve en actieve dialoog met AICHR. In dit kader
heeft EUSR Lambrinidis in mei jl. een bezoek gebracht aan AICHR en
gesproken over samenwerking met de EU, in het bijzonder in relatie tot de
ASEAN Verklaring. Als enige mensenrechtencommissie in Azië heeft AICHR
een voorbeeldfunctie, welke in beginsel ondersteuning verdient. Nederland
onderzoekt nog of er mogelijkheden zijn om AICHR te ondersteunen,
bilateraal dan wel in EU- verband. Nederland heeft eerder de
Lijst van vragen en antwoorden beleidsbrief “Respect en recht voor ieder mens” 48/53

tijdens zakelijke en andere directe contacten met de Saoedische bevolking
bespreekt de Nederlandse ambassade op meer informele wijze
mensenrechtenonderwerpen. Uit deze contacten blijkt dat ook binnen de
Saoedische samenleving mensenrechten een onderwerp van discussie is.
Of, en zo ja welke, officiële actie effectief en wenselijk is, wordt per geval bepaald.
Met betrekking tot Saoedi Arabië wordt veelal de voorkeur gegeven de autoriteiten
bewegingsruimte te bieden voor pragmatische oplossingen door achter de
schermen te opereren. De ervaring leert namelijk dat in veel situaties openlijke
kritiek de dialoog verstomt en contraproductief werkt. In sommige gevallen, zoals
bij dhr. Kashgari, wordt een publieke uitspraak door HR Ashton weer wel
opportuun geacht.
Met betrekking tot de specifieke inzet van stille diplomatie bij
mensenrechtenverdedigers doe ik in het openbaar geen mededelingen.
Vraag 158
Kunt u aangeven wat deze kabinetsperiode het (beoogde) reisschema is van de
Mensenrechtenambassadeur? Op basis waarvan is tot dit reisschema besloten?
Antwoord
De Mensenrechtenambassadeur maakt twee soorten reizen. Hij bezoekt landen om
met de autoriteiten, mensenrechten organisaties, ngo’s, academici en
mensenrechtenactivisten te spreken over de mensenrechtensituatie. De keuze
voor deze landen is gebaseerd op overleg met uw Kamer en op de bekende
mensenrechtenproblemen in die landen. Sinds november 2012 heeft de
Mensenrechtenambassadeur in dat kader onder meer de volgende landen bezocht:
China, Pakistan en Colombia. De planning voor verdere bezoeken in deze
kabinetsperiode ligt nog niet vast en hangt mede af van de actuele ontwikkelingen
in de mensenrechtensituatie in de wereld. In ieder geval staat gepland een bezoek
aan Saoedi Arabië zoals al gemeld tijdens het Wetgevingsoverleg van 13 juni
2013. Verder zal hij China bezoeken voor bilaterale mensenrechtenconsultaties
zodra de Chinese autoriteiten de datum hebben vastgesteld. Hij brengt ook een
bezoek aan Indonesië, conform de toezegging aan uw Kamer, om de
mensenrechtensituatie in Papua en de Molukken te bespreken. De Indonesische
autoriteiten zijn op de hoogte van deze wens, maar hebben nog geen concrete
voorstellen gedaan.
In verband met de rol die de Mensenrechtenambassadeur speelt binnen het
internationale en multilaterale overleg over mensenrechten vertegenwoordigt hij
Nederland bij conferenties en high-level bijeenkomsten. Sinds november 2012
bezocht hij in dat kader Azerbeidzjan (Internet Governance Forum), New York
(zitting 3e Commissie VN), Londen (conferentie over Freedom of Religion and
Belief), Parijs (Unesco conferentie over internetvrijheid), Genève (zitting
Mensenrechtenraad), Wenen (Alliance of Civilizations), Oslo (conference on Human
Rights, Sexual Orientation and Gender Identity), Jerusalem (Global Forum on Anti-
Semitism) en Madrid (5th World Congress against Death Penalty). De komende
maanden staat onder meer deelname aan de OVSE/Human Dimension
Implementation Meeting in Warschau, de Raad van Europa bijeenkomst over
Freedom of Expression and Democracy in the Digital Age in Belgrado op het
programma. Verder zal de komende periode ook de campagne voor een
Nederlandse zetel in de Mensenrechtenraad (2015-2017) de nodige internationale
inzet van de Mensenrechtenambassadeur vergen.
Vraag 159 – zie onder 19
Vraag 160
Op welke manier draagt de Nederlandse ambassade in Costa Rica bij aan de
bescherming en bevordering van mensenrechten in Midden-Amerika? Welke
capaciteit is daarvoor in 2013 beschikbaar (middelen en fte's). Hoe verhoudt zich
Lijst van vragen en antwoorden beleidsbrief “Respect en recht voor ieder mens” 50/53

Vraag 163 – zie onder 1
Vraag 164 – zie onder 19
Vraag 165
Hoe ziet u de rol van de Nederlandse Mensenrechtenambassadeur ten opzichte van
en in samenwerking met de EU Speciaal Vertegenwoordiger voor Mensenrechten?
Antwoord
De Mensenrechtenambassadeur heeft een belangrijke bilaterale rol als beschreven
in de mensenrechtenbrief. Hij heeft geregeld contact en afstemming met de EU
speciaal vertegenwoordiger alsook met Mensenrechtenambassadeurs van andere
(EU)-landen.
Vraag 166
Waar staat in de IOB Beleidsevaluatie van de Nederlandse steun aan
mensenrechtenprojecten 2008-2011 de aanbeveling om het aantal landen,
waarvoor het fonds openstaat verder te verminderen?
Antwoord
De IOB beleidsevaluatie bevat geen directe aanbevelingen over het aantal landen
waar het mensenrechtenfonds voor openstaat.
Vraag 167
Wat zijn in de toekomst de mogelijkheden voor steun aan mensenrechtenprojecten
in de landen die afvallen?
Antwoord
In landen die niet meer voorkomen op de landenlijst van het mensenrechtenfonds
kunnen mensenrechtenprojecten worden gefinancierd via bijvoorbeeld EU-fondsen
als het European Instrument for human Rights and Democracy) en fondsen van
andere donoren.
Vraag 168
Kan er van worden uitgegaan dat de EU richtsnoeren voor
mensenrechtenverdedigers onverkort gelden en dat de inzet zoals genoemd onder
het actiepunt ‘contact onderhouden met mensenrechtenverdedigers en
internationale organisaties’ slechts een samenvatting daarvan is?
Antwoord
Ja. Zoals in de mensenrechtenbrief ook is aangegeven is de Nederlandse
ondersteuning van mensenrechtenverdedigers gebaseerd op de EU-richtsnoeren
(2008) en het Nederlandse Actieplan-Mensenrechtenverdedigers (2012).
Capaciteitsopbouw, innovatie en veiligheid staan hierbij centraal. Een sterk
gezamenlijk EU-optreden is cruciaal, en Nederland zet ook in op een jaarlijkse
bijeenkomst op landenniveau van de EU, lidstaten en mensenrechtenverdedigers,
zoals ook in de EU richtsnoeren staat vermeld.
Vraag 169 – zie onder 1
Vraag 170
Lijst van vragen en antwoorden beleidsbrief “Respect en recht voor ieder mens” 52/53

