Wijziging van Rijkswet op het Nederlanderschap ter verruiming van de 
mogelijkheden voor het ontnemen en verlies van het Nederlanderschap 
bij terroristische activiteiten 
 
 
 
 
 
 
 
 
 
 
Allen, die deze zullen zien of horen lezen, saluut! doen te weten: 
Alzo Wij in overweging genomen hebben, dat het wenselijk is enige bepalingen 
van de Rijkswet op het Nederlanderschap te wijzigen ter verruiming van de 
mogelijkheden voor het ontnemen en verlies van het Nederlanderschap bij terroristische 
activiteiten, Zo is het, dat Wij, de Afdeling advisering van Raad van State van het 
Koninkrijk gehoord, en met gemeen overleg der Staten-Generaal, de bepalingen van het 
Statuut voor het Koninkrijk in acht genomen zijnde, hebben goedgevonden en verstaan, 
gelijk Wij goedvinden en verstaan bij deze: 
 
 
 
Artikel I 
 
De Rijkswet op het Nederlanderschap wordt als volgt gewijzigd: 
 
A 
 
Artikel 14, tweede lid, onderdeel b wordt als volgt gewijzigd: 
1. Na de zinsnede ‘artikel 83’ wordt ingevoegd: , 134a.  
2. Na de zinsnede ‘Strafrecht’ wordt ingevoegd: , met uitzondering van een 
onherroepelijke veroordeling wegens artikel 140a van het Nederlandse Wetboek van 
Strafrecht. 
 
B 
 
Artikel 15 wordt als volgt gewijzigd: 
1. In het eerste lid wordt, onder verlettering van onderdeel f tot onderdeel g een nieuw 
onderdeel ingevoegd, luidende: 
f. indien hij onherroepelijk veroordeeld is wegens een misdrijf als bedoeld in artikel 140a 
van het Nederlandse Wetboek van Strafrecht dan wel een misdrijf dat soortgelijk is aan 
dit misdrijf in de strafwet van een van de landen van het Koninkrijk. 
2. Na het vierde lid wordt een nieuw lid ingevoegd, luidende: 
5. Het Nederlanderschap gaat niet verloren indien staatloosheid daarvan het gevolg zou 
zijn. 
 
 
 

Memorie van toelichting 
 
Algemeen 
Met dit voorstel van Rijkswet wordt uitvoering gegeven aan de motie Dijkhoff 
(Kamerstukken II 29754, nr. 224) om het Nederlanderschap in te trekken bij deelname 
aan een terroristische organisatie. Het Nederlanderschap gaat verloren bij deelname aan 
een vreemde statelijke krijgsdienst. Het is wenselijk dat het Nederlanderschap tevens 
verloren gaat bij deelname aan een terroristische organisatie, niet zijnde een statelijke 
krijgsdienst.  
 
Hierom worden de verliesgronden in artikel 15 van de Rijkswet uitgebreid, met een 
nieuwe verliesgrond, strekkende tot verlies van het Nederlanderschap bij 
onherroepelijke strafrechtelijke veroordeling wegens deelneming aan een organisatie die 
tot oogmerk heeft het plegen van terroristische misdrijven (artikel 140a van het 
Nederlandse Wetboek van Strafrecht. Daarnaast wordt de mogelijkheid voor intrekking 
van het Nederlanderschap ingevoerd bij een onherroepelijke veroordeling op grond van 
artikel 134a van het Nederlandse Wetboek van Strafrecht. Het gaat hier om het 
verschaffen of trachten te verschaffen van gelegenheid, middelen of inlichtingen ter 
voorbereiding of vergemakkelijking van een terroristisch misdrijf, of het overbrengen of 
verwerven kennis of vaardigheden daartoe.  
 
Verlies van rechtswege wegens deelname aan een terroristische organisatie  
Reeds onder de Wet op het Nederlanderschap van 1892 was verlies van het 
Nederlanderschap het gevolg van het “zonder Ons verlof zich te begeven in vreemde 
krijgs- of staatsdienst”. Deze bepaling kwam te vervallen bij de invoering van de 
Rijkswet op het Nederlanderschap (Stb. 1984, 628), maar werd opnieuw in de wet 
opgenomen in 2000 (Stb. 2000, 618). Het Nederlanderschap gaat verloren indien 
iemand zich vrijwillig in vreemde krijgsdienst begeeft van een staat die betrokken is bij 
gevechtshandelingen tegen het Koninkrijk dan wel tegen een bondgenootschap waarvan 
het Koninkrijk lid is. 
 
Deze bepaling is bij amendement (Kamerstukken II 1999-2000, 25891, nr. 30) in de 
RWN opgenomen. Uit de tekst en de parlementaire discussie hierover valt af te leiden 
dat het hier inderdaad slechts gaat om krijgsdienst bij een statelijke actor. Deelname 
aan paramilitaire groeperingen of guerrillagroepen werd hier expliciet van uitgezonderd. 
Het belangrijkste argument hiervoor was dat de feiten waarop een dergelijke 
verliesgrond berust zeer lastig te bewijzen zijn, terwijl aan bewijs van deze feiten, 
vanwege de ingrijpendheid van het verlies van nationaliteit, de hoogste eisen moeten 
worden gesteld.  
 
Veranderde maatschappelijke opvattingen over deze paramilitaire of terroristische 
groeperingen geven echter aanleiding om dit uitgangspunt te heroverwegen. 
Onverminderd geldt daarbij dat aan het bewijs van deelname aan deze groeperingen 
hoge eisen moeten worden gesteld, vanwege de ingrijpendheid van het gevolg van 
verlies van het Nederlanderschap. Hierom wordt voorgesteld om de nationaliteit verloren 
te laten gaan na een onherroepelijke strafrechtelijke veroordeling wegens deelname aan 
een organisatie die tot oogmerk heeft het plegen van terroristische misdrijven (artikel 
140a van het Nederlandse Wetboek van Strafrecht dan wel een misdrijf dat soortgelijk is 
aan dit misdrijf in de strafwet van een van de landen van het Koninkrijk). Met een 
strafrechtelijke veroordeling staat de feitelijke grondslag die het verlies van het 
Nederlanderschap rechtvaardigt, voldoende vast. Zo kan voor niemand onduidelijkheid 
 
3 

uitgangspunt, en is gewaarborgd in artikel 14, zesde lid voor wat betreft de intrekking 
van het Nederlanderschap.  
 
Bij het verlies van het Nederlanderschap in artikel 15 was deze waarborg tot nu toe niet 
in de Rijkswet opgenomen, omdat de verliesgronden impliceerden dat er sprake was van 
een andere nationaliteit. Dit is echter bij deelname aan een terroristische groepering niet 
noodzakelijkerwijs het geval. Hierom wordt in het vijfde lid toegevoegd dat verlies van 
het Nederlanderschap niet optreedt indien dit staatloosheid tot gevolg zou hebben. 
 
Uitvoerbaarheid 
Het verlies of de intrekking van het Nederlanderschap onder dit wetsvoorstel volgt op 
een strafrechtelijke veroordeling. Het OM heeft voldoende wettelijke instrumentarium 
om samen met de politie en in afstemming met de AIVD, daar waar mogelijk, 
strafrechtelijk op te treden. In internationale strijdgebieden is het doen van 
strafrechtelijk onderzoek niet of nauwelijks mogelijk. Bewijsgaring is als gevolg daarvan 
niet eenvoudig. Hoewel verzameling van bewijzen in internationale strijdgebieden 
problematisch is, wordt alles op alles gezet om het bewijs de bewijslast in concrete 
gevallen rond te krijgen. 
  
Artikelen 
 
Artikel I 
 
Onderdeel A (wijziging artikel 14) 
In onderdeel A worden twee zaken geregeld. Ten eerste wordt een onherroepelijke 
veroordeling wegens artikel 134a van het Nederlandse wetboek van strafrecht 
aangemerkt als intrekkingsgrond. Ten tweede wordt een onherroepelijke veroordeling 
wegens artikel 140a van het Nederlandse wetboek van strafrecht geschrapt als 
intrekkingsgrond.  
 
Onderdeel B (wijziging artikel 15) 
In dit onderdeel wordt ten eerste een onherroepelijke veroordeling wegens artikel 140a 
van het Nederlandse wetboek van strafrecht opgenomen als verliesgrond. Ten tweede 
wordt bepaalt dat verlies van het Nederlanderschap niet optreedt indien dit staatloosheid 
tot gevolg zou hebben.  
 
Artikel II 
 
In dit artikel wordt het overgangsrecht geregeld. Misdrijven die voor inwerkingtreding 
van deze wet zijn gepleegd, zullen niet tot intrekking van het Nederlanderschap kunnen 
leiden. Dit geldt niet voor de toepassing van de nieuwe verliesgrond: omdat er op grond 
van de oude Rijkswet reeds kon worden ingetrokken, zou dit ertoe leiden dat een 
misdrijf als in artikel 140a, gepleegd voor inwerkingtreding van deze wet, maar pas 
onherroepelijk veroordeeld na inwerkingtreding, niet tot intrekking, en niet tot verlies 
zou kunnen leiden. Dit zou onwenselijk zijn. Door het ontbreken van deze 
overgangsregeling wordt bereikt dat ook in de hierboven omschreven gevallen het 
Nederlanderschap van rechtswege verloren kan gaan. 
 
Artikel III 
 
Deze Rijkswet treedt in werking op een bij koninklijk besluit te bepalen tijdstip. 
 
 
5 

