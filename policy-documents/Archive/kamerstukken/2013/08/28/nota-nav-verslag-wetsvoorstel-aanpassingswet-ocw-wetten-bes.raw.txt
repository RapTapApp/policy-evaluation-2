TWEEDE KAMER DER STATEN-GENERAAL 
 
Vergaderjaar 2012/13 
 
 
33 645 Aanpassing van een aantal OCW-wetten voor Bonaire, Sint Eustatius en Saba 
voornamelijk in verband met wijzigingen in de equivalente onderwijswetten voor 
Europees Nederland (Aanpassingswet OCW-wetten BES) 
 
 
Nr.  Nota naar aanleiding van het verslag 
 
 
Ontvangen 
 
 
Graag dank ik de leden van de verschillende fracties voor hun bijdrage aan het 
voorliggende wetsvoorstel. Hierna ga ik in op de vragen en opmerkingen. 
 
Inhoud 
 
ALGEMEEN 
1. Inleiding 
2. Referentieniveaus 
3. Overig  
 
1. Inleiding 
Tot mijn genoegen constateer ik dat de leden van de VVD-fractie hebben kennisgenomen 
en de fracties van de PvdA en de ChristenUnie met interesse en belangstelling hebben 
kennisgenomen van het voorliggende wetsvoorstel.  
 
2. Referentieniveaus 
De leden van de VVD-fractie vragen de regering om aan te geven waarom het 
basisonderwijs nog niet klaar is voor invoering van de referentieniveaus voor Nederlandse 
taal en rekenen. 
Zoals in de toelichting op het wetsvoorstel te lezen is, acht de regering het op dit moment 
niet verstandig in Caribisch Nederland voor het basisonderwijs referentieniveaus in te 
voeren. De basisscholen zijn op dit moment hard bezig met de implementatie van de 
Onderwijsagenda Caribisch Nederland. Deze heeft als doel dat in 2016 de 
onderwijskwaliteit van de scholen in Caribisch Nederland op een naar Nederlandse en 
Caribische maatstaven aanvaardbaar niveau is. De basisscholen werken met 
onderwijsverbeterplannen die met name gericht zijn op het verbeteren van het taal- en 
rekenonderwijs. Daarnaast hebben zij de gelegenheid om zelf taalbeleid te ontwikkelen 
waarvoor draagvlak in de samenleving bestaat. Dit is met name belangrijk vanwege de 
bestaande situatie met een tweede, gelijkwaardige instructietaal naast het Nederlands: 
Papiaments op Bonaire en Engels op Sint Eustatius.  
 W10322.NAV 1 

geïnformeerd over het overgangsrecht en is hen meegedeeld dat de WVO-BES geldt voor 
de leerlingen die op 1 augustus 2011 met het eerste leerjaar van het voortgezet 
onderwijs starten. Scholen zijn dus op de hoogte van het feit dat zodra de Nederlandse 
examens worden afgenomen, ook de referentieniveaus zijn opgenomen in het examen 
Nederlands. In het Europese deel van Nederland maken de referentieniveaus al onderdeel 
uit van het eindexamen Nederlands dat in 2014 wordt afgenomen. Voor Caribisch 
Nederland geldt dat de eerste Nederlandse examens voor vmbo worden afgenomen in 
2015, voor havo in 2016 en voor vwo in 2017. Hierdoor is er voor deze leerlingen een 
langere periode om aan de vereisten te voldoen.  
 
Verder willen deze leden weten of de scholen op de BES-eilanden ook de gelegenheid 
krijgen om eerst met pilots te werken.  
De pilots zijn bestemd voor Europees Nederlandse leerlingen die in het schooljaar 
2013/2014 in hun examenjaar zitten. De leerlingen die in Caribisch Nederland in 2011 
met het Nederlandse model zijn gestart, leggen voor wat betreft het vmbo pas 
Nederlandse examens af in 2015, voor wat betreft havo in 2016 en voor wat betreft vwo 
in 2017. De leerlingen die in 2015 een Nederlands examen afleggen, zitten in schooljaar 
2013/2014 in leerjaar 3 en dus nog niet in het examenjaar. De scholen zouden in het 
schooljaar 2013/2014 wel gebruik kunnen maken van proefexamens om te bepalen waar 
de leerlingen staan ten opzichte van de vereiste norm. Tevens zouden ze daarop 
adequate maatregelen kunnen inzetten.  
 
De leden vragen de regering toe te lichten waarom zij kiest voor een trapsgewijze 
invoering te beginnen met het vmbo. 
De getrapte invoering van de referentieniveaus is onlosmakelijk verbonden met de 
overgang van het examensysteem zoals neergelegd in de Landsverordening voortgezet 
onderwijs naar de systematiek van de WVO-BES. De in de WVO-BES opgenomen 
overgangsbepaling regelt dat het nieuwe systeem met ingang van 1 augustus van het 
eerste schooljaar na de transitie van toepassing wordt op het eerste leerjaar van scholen 
voor voortgezet onderwijs. In de praktijk betekent dit dat leerlingen die voor het eerst 
per 1 augustus 2011 zijn toegelaten tot het eerste leerjaar dan ook als eerste volgens de 
nieuwe bepalingen eindexamen doen. De eerste examens volgens de WVO-BES worden 
dan ook voor het vmbo in 2014/2015 afgenomen, voor de havo in 2015/2016 en voor het 
vwo in 2016/2017. 
 
De genoemde leden vragen hoe de regering de invoering beziet van de referentieniveaus 
en eindexamens in het Nederlands in combinatie met het gegeven basisonderwijs op de 
BES-eilanden in andere talen dan het Nederlands.  
Het feit dat op de basisscholen in Bonaire en Sint Eustatius ook andere talen dan het 
Nederlands instructietaal zijn (Papiaments respectievelijk Engels), doet niet af aan de 
doelstelling om een zodanig niveau in het Nederlands te bereiken dat leerlingen zijn 
toegerust voor het volgen van het voortgezet onderwijs met Nederlands als instructietaal. 
Dit is de inzet van de verbetertrajecten die door de scholen op basis van de 
Onderwijsagenda voor Caribisch Nederland zijn ingezet.  
Voor Saba geldt voor het voortgezet onderwijs een afwijkende regeling. In het Tijdelijk 
Besluit Saba Comprehensive School BES is bepaald dat de vóór 10 oktober 2010 
 W10322.NAV 3 

De Inspectie van het Onderwijs monitort de voortgang in de verbetering van de kwaliteit 
van het onderwijs op de scholen in Caribisch Nederland. Zij bezoekt daartoe twee keer 
per jaar de scholen in Caribisch Nederland. In 2011 heeft de minister van OCW met de 
schoolbesturen en gedeputeerden van Onderwijs in Caribisch Nederland de 
Onderwijsagenda voor Caribisch Nederland ondertekend (Kamerstuk 32500-VIII, nr. 
166). Hierin is afgesproken om in 2016 de basiskwaliteit van het onderwijs op orde te 
hebben. Jaarlijks wordt de voortgang van de acties uit de Onderwijsagenda geëvalueerd 
met de betrokkenen en worden de Eerste en Tweede Kamer hierover op hoofdlijnen 
geïnformeerd. De bevindingen van de Inspectie van het Onderwijs worden hierin 
meegenomen. Vorig jaar zijn de Eerste en Tweede Kamer door de minister van OCW 
geïnformeerd over de voortgang (Kamerstuk 31 568, nr. 103). In september krijgt de 
Kamer van mij de volgende rapportage over de voortgang van de acties uit de 
Onderwijsagenda.    
 
Verder vragen deze leden of de regering kan omschrijven wat de praktische problemen 
zijn waar scholen tegenaan lopen, in hoeverre de regering het wenselijk acht om de 
scholen ondersteuning te bieden bij het oplossen van de problemen en wat de 
mogelijkheden zijn voor de regering indien blijkt dat de gewenste resultaten 
achterblijven. 
Voorbeelden van praktische problemen waar de scholen op de eilanden tegenaan lopen, 
zijn de taalproblematiek, de omvang van de zorgproblematiek en de achterstanden in 
onderwijshuisvesting. In de Onderwijsagenda staat aangegeven op welke manier de 
regering de scholen ondersteuning biedt, bijvoorbeeld door de ontwikkeling van een 
taalmethode voor Nederlands als vreemde taal, door de inzet van het Expertisecentrum 
Onderwijszorg (EOZ) dat scholen ondersteunt bij het begeleiden van leerlingen die 
bijzondere aandacht nodig hebben en via huisvestingsplannen voor de scholen. Ook 
worden scholen ondersteund door school-, bestuurs- en docentcoaches. De inspectie zal 
naar verwachting begin 2014 een themarapportage uitbrengen met een tussenstand op 
hoofdlijnen van de onderwijsontwikkeling in Caribisch Nederland. Op basis daarvan zal ik 
in overleg met de betrokkenen op de eilanden bezien of extra maatregelen nodig zijn. 
 
 
 
De Staatssecretaris van Onderwijs, 
Cultuur en Wetenschap, 
 
 
 
 
 
Sander Dekker 
 W10322.NAV 5 

