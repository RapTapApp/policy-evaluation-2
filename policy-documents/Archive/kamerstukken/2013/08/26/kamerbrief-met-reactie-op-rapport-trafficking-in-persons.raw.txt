> Retouradres Postbus 20011 2500 EA Den Haag 
 
Directie Koninkrijksrelaties 
De Voorzitter van de Tweede Kamer der Staten-Generaal 
Postbus 20018 Turfmarkt 147 
Den Haag 
2500 EA   Den Haag 
Postbus 20011 
2500 EA  Den Haag 
Kenmerk 
2013-0000441830 
Uw kenmerk 
2013Z13443 / 2013D27480 
  
Datum 22 augustus 2013 
Betreft Verzoek schriftelijke reactie op het rapport “Trafficking in 
Persons" 
 
 
In de procedurevergadering van de vaste commissie voor Koninkrijksrelaties van 
26 juni 2013 heeft de commissie  een schriftelijke reactie van mij verzocht op de 
passages uit het onlangs verschenen Trafficking in Persons Report van het U.S. 
Department of State die betrekking hebben op Aruba, Curaçao en Sint Maarten. 
Door middel van deze brief ga ik in op dat verzoek. 
 
Nederland hecht sterk aan de bestrijding van mensenhandel. In het kader van de 
samenwerking met de drie landen binnen het Koninkrijk levert Nederland daaraan 
een bijdrage. Mijn reactie komt voort uit de verantwoordelijkheid die de minister 
van Binnenlandse Zaken en Koninkrijksrelaties draagt voor instrumenten die 
preventief worden ingezet in het kader van de waarborgfunctie, zoals de 
Kustwacht Caribisch Gebied, het Recherche Samenwerkingsteam en de flexibele 
pool van de Koninklijke Marechaussee. Deze organisaties zijn ook actief op het 
gebied van de bestrijding van mensenhandel en –smokkel.   
 
Op 20 juni 2011 ondertekenden de ministers van Justitie van Aruba, Curaçao, Sint 
Maarten en Nederland een nieuw Memorandum of Understanding inzake 
samenwerking bij het voorkomen en bestrijden van mensenhandel en -smokkel. 
Voor specifieke vragen over de werking van dit MoU verwijs ik u naar mijn 
ambtsgenoot van Veiligheid en Justitie.  
 
Het jaarlijkse Trafficking in Persons Report is een nationaal Amerikaans initiatief 
en kan daarom geen juridisch verbindende maatstaf zijn voor het autonome 
beleidsgebied van de bestrijding van mensensmokkel en –handel door de landen 
van het Koninkrijk. Met het Trafficking in Persons Report probeert de regering van 
de Verenigde Staten andere landen aan te sporen actie te ondernemen en 
internationaal samen te werken op het gebied van de bestrijding van 
mensenhandel. Per land wordt een duiding gegeven van de omvang van het 
probleem en de maatregelen die de betreffende overheid er tegen neemt. Dit leidt 
tot een beoordeling per land door middel een rangschikking (tiers) 1, 2 of 3. Tier 
1
1 betekent dat het betreffende land volledig voldoet aan de minimum eisen ter 
bestrijding van mensenhandel, Tier 2 betekent dat het betreffende land weliswaar 
niet geheel voldoet aan deze eisen, maar wel significante maatregelen neemt om 
hier alsnog volledig aan te voldoen. Landen in Tier 3 worden gezien als landen die 
niet geheel voldoen aan de minimum eisen en ook geen significante maatregelen 
nemen om dit alsnog te bereiken. Aruba, Curaçao en Sint Maarten worden in de 
                                                
1
 Deze zijn vastgelegd in de Trafficking Victims Protection Act of 2000, Div. A of 
Pub. L. No. 106-386, § 108, te raadplegen op 
http://www.state.gov/j/tip/rls/tiprpt/2013/210553.htm 
 
Pagina 1 van 2 
  
 

