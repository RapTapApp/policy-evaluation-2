 
 
 
> Retouradres Postbus 20201 2500 EE  Den Haag 
 
 
Directie Begrotingszaken  
Voorzitter van de Tweede Kamer der Staten-Generaal  
Korte Voorhout 7 
Postbus 20018 
2511 CW  Den Haag 
Postbus 20201 
2500 AE DEN HAAG 
2500 EE  Den Haag  
www.rijksoverheid.nl 
 
 
Ons kenmerk 
BZ2013- 92M 
Uw brief (kenmerk) 
  
 
Bijlagen 
 
Datum 7 maart 2013 
Betreft Beantwoording Kamervragen rapport Algemene Rekenkamer 
"Bezuinigingen op uitvoeringsorganisaties"   
 
 
 
 
 
 
Geachte voorzitter, 
 
 
Met deze brief doe ik Uw Kamer, mede namens mijn collega’s van het kabinet, de 
beantwoording toekomen op de vragen die u heeft gesteld op 8 februari 2013 
aangaande het rapport van de Algemene Rekenkamer ”Bezuinigingen op 
uitvoeringsorganisaties” (Kamerstuk 31 490, nr. 104). 
 
 
Voor de goede orde wijs ik U erop dat de inhoud van de beantwoording de 
verantwoordelijkheid is van de bewindspersoon met de portefeuille waarop het 
antwoord betrekking heeft. 
 
 
 
 
Hoogachtend, 
 
de minister van Financiën, 
 
 
 
 
 
 
 
J.R.V.A. Dijsselbloem 
 
 
 Pagina 1 van 33 
 

 
Directie Begrotingszaken 
 
  
Ons kenmerk 
 
BZ2013-92M 
3. 
 
Bij een aantal uitvoeringsorganisaties zijn de bezuinigingen als percentage van het 
 
budget opvallend hoog. Specifiek kan daarbij gewezen worden op Agentschap NL 
(26,5%), Centraal Orgaan opvang Asielzoekers (26,9%), Uitvoeringsinstituut 
Werknemersverzekeringen (18,8%), Nederlandse Publieke Omroep (18,1%) en 
Rijkswaterstaat (15,8%). Kan het kabinet voor elk van deze 
uitvoeringsorganisaties beargumenteren waarom daar een relatief hoge 
taakstelling gerechtvaardigd is? 
 
Antwoord vraag 3 
 
RWS 
Het regeerakkoord Rutte I bevat een apparaattaakstelling van 16% (6% efficiency 
en 10% additioneel) en bedraagt samen met de doelmatigheidskorting uit de 
toenmalige Augustusbrief en Aanvullend beleidsakkoord uitgedrukt in een 
percentage van de totale apparaatbudgetten 2012 in totaal ruim 19%. Bij het 
toedelen van de taakstelling is in lijn met de in het Regeerakkoord opgenomen 
uitgangspunten, gedifferentieerd naar de domeinen Beleid (25%), Handhaving  
(10%), Bedrijfsvoering (35%) en Kennis & Raden (25%), Beleids- en 
bestuursondersteuning (35%) en Uitvoering (17,5%). Het in het ARK rapport 
opgenomen percentage van 15,8% ligt iets lager omdat bij die berekening wordt 
uitgegaan van een andere (kortere) periode. Het in het ARK rapport opgenomen 
percentage van 15,8% van RWS (t/m 2016) is in lijn met het uitgangspunt van de 
korting van 17,5% voor het domein uitvoering(organisaties) t/m 2018. 
 
Agentschap NL (AgNL) 
Gezien de omvang van de apparaattaakstelling op heel EZ is de taakstelling 
specifiek en gericht ingevuld in lijn met het Regeerakkoord. Op basis van een 
aantal redeneerlijnen is gekomen tot een specifieke invulling van de 
apparaattaakstelling. De relatief hoge taakstelling bij AgNL wordt met 
name veroorzaakt door twee redeneerlijnen.  
- Het grootste gedeelte van de opgelegde taakstelling komt voort uit de 
ombuiging van €550 mln.  op ‘subsidies voor innovatie en 
ondernemerschap’, waardoor ook gekort kan worden op de uitvoeringskosten 
van die subsidieregelingen. Omdat AgNL deze subsidieregelingen 
uitvoert, werkt de forse subsidietaakstelling specifiek door in de aan AgNL 
opgelegde taakstelling.  
- Daarnaast kunnen door de samenwerking tussen Dienst Regelingen (DR) en 
Agentschap NL (AgNL) besparingen gerealiseerd worden. De inzet is om de 
agentschappen DR en AgNL op te laten gaan in DG-Uitvoering om de 
flexibiliteit en slagvaardigheid van uitvoering te vergroten. Dit is in lijn met 
de uitgangspunten van de ‘Compacte Rijksdienst’. In het fusietraject wordt 
gewerkt aan nieuwe lijnen van werken welke besparingen beogen op de 
volgende punten: 
 samenwerking aan de voorkant van het uitvoeringsproces (één 
ondernemersloket);  
 het uniformeren van processen en gezamenlijke huisvesting en ICT; 
 het stroomlijnen van werkdruk door openstellingen van regelingen op 
elkaar af te stemmen. 
  Pagina 3 van 33 

 
Directie Begrotingszaken 
opvangen wanneer de verwachting na toetsing niet haalbaar blijkt en de korting 
gehandhaafd blijft? Verwacht het kabinet niet dat dit ten koste zal gaan van de  
Ons kenmerk 
dienstverlening van deze organisaties? 
BZ2013-92M 
 
 
Antwoord vraag 4 
 
Naast de genomen efficiency maatregelen liggen zowel het UWV als de SVB goed 
op schema wat betreft de invulling van de taakstelling tot en met 2015 met 
vereenvoudigingsmaatregelen. Het UWV-pakket vereenvoudigingsmaatregelen  is 
inmiddels door het parlement aanvaard. Het SVB-pakket is op dit moment in 
behandeling in de Eerste Kamer. Met betrekking tot het SVB-pakket moet nog 
worden vermeld dat de Tweede Kamer dit pakket geamendeerd heeft, wat een  
structureel besparingsverlies van  €1,8 mln. op de uitvoeringskosten tot gevolg 
heeft gehad. De Tweede Kamer zegde daarbij toe alternatieve dekking te zullen 
leveren. Voorstellen daartoe worden nog afgewacht. Los daarvan zijn er geen 
signalen dat de voorziene invulling van de taakstelling met 
vereenvoudigingsmaatregelen niet gerealiseerd zal worden. 
 
5. 
Wat wordt er verstaan onder versobering van de opvang van gezinnen door het 
Centraal Orgaan opvang Asielzoekers? Welke concrete gevolgen heeft deze 
versobering voor de woon- en leefomgeving van gezinnen? 
 
Antwoord vraag 5 
De versobering van opvang van gezinnen uit zich onder andere in het zelf koken 
door bewoners en dat er geen recht is op zakgeld voor de  kinderen. De medische 
zorg voor de ouders is beperkt tot de strikt noodzakelijke medische zorg. 
 
6. 
Hoe wordt bezuinigd op de beveiliging van de locaties van het Centraal Orgaan 
opvang Asielzoekers? Welke concrete gevolgen hebben deze bezuinigingen op de 
veiligheidssituatie? 
 
Antwoord vraag 6 
Er worden op dit moment nog geen concrete voorstellen tot bezuiniging op de 
beveiliging uitgewerkt. Op korte termijn zal hier nog niks in veranderen.  
 
7. 
Op welke manieren zal er bezuinigd worden op de gezondheidszorg voor 
asielzoekers? Betekent dit dat alleen de zorg in asielzoekerscentra zal worden 
versoberd of in alle locaties van het Centraal Orgaan opvang Asielzoekers? 
 
Antwoord vraag 7 
Het ministerie is samen met medewerkers van het COA in gesprek over de 
mogelijkheden tot het realiseren van kostenbesparingen op de gezondheidszorg 
voor asielzoekers. Er wordt in deze besprekingen onder meer gesproken over de 
samenstelling van het zorgpakket, de toepassing van de illegalenregeling Zorg, het 
onderbrengen van asielzoekers onder de Zorgverzekeringswet en de organisatie 
van de zorg. 
 
 
 
  Pagina 5 van 33 

 
Directie Begrotingszaken 
De Inspectie van het Onderwijs is ISO-gecertificeerd. In het kader van deze 
certificering vindt een systematische beoordeling van de (kwaliteit van de)  
Ons kenmerk 
uitvoering van de taken plaats. 
BZ2013-92M 
De NVWA geeft voorrang aan de uitvoering van de wettelijke taak en controleert 
 
zelf zorgvuldig dat deze taak uitgevoerd wordt.  
 
De signalen van de NVWA dat de uitvoering van het toezicht, waaronder de 
wettelijke taak, in het gedrang komen zijn serieus genomen. Er zijn verschillende 
maatregelen genomen om de uitvoeringskosten en beschikbare budgetten in 
1
balans te brengen. Dit is toegelicht in de reactie van staatssecretaris Dijksma op 
2
de motie Jacobi c.s.  
 
De verantwoordelijke ministers hebben verder in dit stadium geen signalen bereikt 
van andere uitvoeringsorganisaties dat zij in de knel komen met de uitvoering van 
wettelijke taken. 
 
11. 
Bestaat er een monitor voor (de vordering van) de taakstellingen? Worden daarin 
ook de taakstelling voor uitvoeringsorganisaties apart beschreven? 
 
Antwoord vraag 11 
Monitoring van deze taakstellingen loopt mee in de reguliere 
verantwoordingssystematiek in de begrotingscyclus ondermeer door gebruik te 
maken van het overzicht van wetgevingsvoorstellen van het ministerie van 
Veiligheid en Justitie. Op deze wijze is de monitoring ingebed in de bestaande 
verantwoordingssystematiek en wordt tevens invulling gegeven aan de toezegging 
van de minister-president in de Eerste Kamer om een overzicht van 
wetgevingsvoornemens met budgettaire consequenties op te stellen. Zie ook het 
antwoord op vraag 16. 
 
12. 
Kan inzicht worden gegeven in hoeverre de taakstellingen op uitvoeringsdiensten 
voor 2011 tot en met 2016 op schema lopen? Zijn er gevallen waarbij de 
oorspronkelijk geraamde taakstellingen niet worden gehaald? 
 
Antwoord vraag 12 
Zie het antwoord op vraag 15. Vraag 12 is gezamenlijk met deze vraag 
beantwoord. 
 
13. 
Wordt de bezuiniging en daarmee terugloop van inkomsten bij het agentschap 
Basisadministratie Persoonsgegevens en Reisdocumenten (BPR) doorgerekend aan 
de afnemers, aangezien documenten afgegeven worden tegen een kostendekkend 
tarief? 
 
Antwoord vraag 13 
Nee, de bezuinigingen voor agentschap BPR zijn reeds ingeboekt en hebben geen 
effect voor de afnemers. Deze zijn deels door efficiencymaatregelen bij BPR en 
deels bij de opdrachtgever (BZK) gerealiseerd.  
                                                
1 
TK 33400 XIII, nr. 66 van 23 januari 2013 
2 
TK 33240 XIII, nr 18 van 4 juli 2012 
 
  Pagina 7 van 33 

 
Directie Begrotingszaken 
Van de taakstelling Rutte/Verhagen is het UWV-pakket vereenvoudigings-
maatregelen onlangs door het parlement aanvaard. Het pakket vereenvoudigings- 
Ons kenmerk 
maatregelen dat betrekking heeft op de SVB is in behandeling bij de Eerste Kamer. 
BZ2013-92M 
Verder zijn er wel plannen voor het aanpassen van wet- en regelgeving (wat ook 
 
een bijdrage zal gaan leveren aan de invulling van de taakstelling voor uitvoerende 
 
organisaties). Concrete voorstellen voor de uitvoering hiervan worden in de 
komende periode uitgewerkt. 
 
17. 
In hoeverre  dragen de voorstellen voor vereenvoudiging van wet- en regelgeving 
van de Belastingdienst  uit het Beheerverslag 2011 bij aan de invulling van de 
bezuinigingen over de periode 2011-2016? Graag een overzicht. 
 
Antwoord vraag 17 
De voorstellen voor vereenvoudiging van wet- en regelgeving leveren een 
substantiële bijdrage aan de invulling van de bezuinigingen voor de periode 2011-
2016. De voornemens voor vereenvoudiging van wet- en regelgeving zijn al deels 
concreet gemaakt in de Belastingplannen, voor het resterend deel wordt deze op 
dit moment uitgewerkt. 
 
In het pakket Belastingplan 2012 zijn de eerste voorstellen tot vereenvoudiging 
van regelgeving opgenomen. Het betreft het opheffen van enkele kleine 
belastingen en de spaarloon en levensloopregeling, de invoering van één 
rekeningnummer en de introductie van een informatieverplichting bij correcties op 
de aangifte. De besparing op de uitvoeringskosten bij de Belastingdienst van dit 
pakket bedraagt structureel € 25 mln. en is ingezet ter invulling van de taakstelling 
voor de Belastingdienst. 
 
4
Bij brief van 3 februari 2012 heeft de staatssecretaris van Financiën de Tweede 
Kamer geïnformeerd over een aantal voornemens tot vereenvoudiging van 
regelgeving en uitvoering door de Belastingdienst. Het betreft de volgende 
voorstellen: digitaal communiceren tussen met burgers en bedrijven, koppeling 
van de zorgtoeslag en kindgebonden budget aan het proces van de 
inkomstenbelasting, digitalisering van de aktenregistratie en digitalisering van de 
verklaring betalingsgedrag. Deze maatregelen leiden gezamenlijk tot een 
structurele besparing in de uitvoeringskosten van de Belastingdienst van ruim € 
100 mln. De laatstgenoemde twee voorstellen zijn inmiddels meegenomen in het 
Belastingplan 2013. 
 
Verder bevat het Belastingplan 2013 voorstellen tot aanpassing van de regels 
inzake het bodemvoorrecht, wijziging van de systematiek van verzuimboetes, het 
tijdsevenredig maken van het premiedeel van de heffingskorting en het niet laten 
doorgaan van vitaliteitssparen. De aanvullende besparing op de uitvoeringskosten 
van deze maatregelen is circa € 15 mln. 
 
Dit voorjaar zal het wetsvoorstel dat het digitaal berichtenverkeer met burgers en 
bedrijven mogelijk maakt bij zowel de belastingen als bij toeslagen, aan de Tweede 
Kamer worden aangeboden. De overige voorstellen worden op dit moment 
uitgewerkt en zullen vervolgens aan de Kamer worden aangeboden. 
 
                                                
4 
Kamerstukken II 2011/12, 31 066, nr. 117 
  Pagina 9 van 33 

 
Directie Begrotingszaken 
de verantwoordelijkheid voor de bedrijfsvoering van het departement naar het 
COA, en ligt daarmee volledig bij de uitvoeringsorganisatie waar deze ook  
Ons kenmerk 
thuishoort. 
BZ2013-92M 
 
 
22. 
 
Welke lopende trajecten zijn er bij het Centrum Indicatiestelling Zorg? 
 
Antwoord vraag 22 
Zoals in het rapport van de Algemene Rekenkamer is aangegeven gaat het vooral 
om vereenvoudigingen in het indicatieproces (systeem), vereenvoudigingen die 
zorgaanbieders in staat stellen snel zelf het onderzoek uit te voeren waarna het 
Centrum Indicatiestelling Zorg “slechts” toetst alvorens het besluit te slaan, of het 
scholen van personeel. 
 
23. 
Wat houden de lopende trajecten van het Centrum Indicatiestelling Zorg precies 
in? 
 
Antwoord vraag 23 
Als aangegeven in het antwoord op vraag 22 gaat het dan om verbeteringen in de 
Aanmeldfunctionaliteit (het digitale systeem waarbinnen de indicatieaanvraag 
wordt gedaan), om verdere verspreiding van de mogelijkheden voor 
zorgaanbieders om zelf indicatieaanvragen te doen (standaard Indicatieprotocollen, 
Herindicaties in Taakmandaat, melding 80+) en interne scholing van 
indicatiestellers die moet leiden tot nog betere besluiten en minder (verloren) 
bezwaar- en beroepzaken. 
 
24. 
Op welke wijze wordt de mandatering van de indicatiestelling vereenvoudigd? 
 
Antwoord vraag 24 
Het gaat niet zozeer om vereenvoudiging van mandatering, het gaat vooral om 
verdere vereenvoudiging en om verbreiding van de mogelijkheid van indiceren in 
mandaat. In de afgelopen jaren heeft het CIZ de volgende vereenvoudigingen 
vorm gegeven: 
Spoedzorg: Als een cliënt direct (meer) zorg nodig heeft, dan kan een normale 
indicatieprocedure te lang duren. In dit geval kan tijdelijk spoedzorg worden 
ingezet.  
Standaard Indicatie Protocol: er is een aantal SIP’s [op dit moment 28]  waar een 
zorgaanmelder middels het invullen van de kernvragen komt tot een 
indicatiebesluit, dat zonder onderzoek wordt afgegeven door het CIZ. Na het 
digitaal invullen van een standaard indicatieprotocol (SIP) kan een zorgaanbieder 
direct zorg inzetten. Het protocol leidt via kernvragen tot een indicatie. Het CIZ zet 
deze indicatie in principe zonder eigen afweging om in een indicatiebesluit. 
Toetsing gebeurt achteraf steekproefsgewijs. Zorgaanbieders, ziekenhuizen, 
zorgloketten etc. kunnen met het CIZ een overeenkomst sluiten om gebruik te 
maken van de standaard indicatieprotocollen. 
Herindicatie in Taakmandaat: alle zorgaanbieders zijn sinds begin 2010 
'gemandateerd' om voor bepaalde cliëntgroepen onder bepaalde voorwaarden 
herindicaties af te geven. Een herindicatie afgeven kan niet bij eerste en complexe 
aanvragen.  
  Pagina 11 van 33 

 
Directie Begrotingszaken 
Antwoord vraag 28 
Het bestrijden van fraude met persoonsgebonden budgetten behoort tot de taak  
Ons kenmerk 
van meerdere organisaties, zoals de ISZW, de zorgkantoren en ook het CIZ. Voor 
BZ2013-92M 
het verkrijgen van een pgb is een AWBZ indicatie nodig. Om te voorkomen dat een 
 
indicatie op onjuiste gronden wordt afgegeven heeft het CIZ een belangrijke taak 
 
om fraude tegen te gaan.  
 
29. 
Wanneer wordt bekend hoeveel geld het Centrum Indicatiestelling Zorg toegekend 
krijgt voor de bestrijding van fraude met persoonsgebonden budgeten? 
 
Antwoord vraag 29 
Op 2 december 2012 is aan uw Kamer het plan van aanpak pgb-fraude 
5
toegestuurd. Dit plan wordt momenteel uitgewerkt met o.a. de zorgkantoren, het 
CIZ en anderen. Een onderdeel van deze uitwerking is de financiële vertaling. Dit 
voorjaar wordt dit duidelijk. 
 
30. 
Op welke wijze gaat het Centrum Indicatiestelling Zorg uitvoering geven aan de 
bestrijding van fraude bij persoonsgebonden budgetten? 
 
Antwoord vraag 30 
In het Begrotingsakkoord 2013 is afgesproken dat het CIZ vanaf 2013 meer 
mensen bij de indicatie gaat zien die bij hun aanvraag hebben aangegeven voor 
een pgb te willen kiezen. Daarnaast gaan het CIZ en de zorgkantoren nauwer 
samenwerken bij het bestrijden van fraude. Zij starten samen pilots om te bezien 
of de relatie tussen indicatiestelling door het CIZ en de zorgtoewijzing door de 
zorgkantoren kan worden versterkt. Daarnaast richt de samenwerking zich ook op 
het eventueel afgeven van een herindicatie als de zorgkantoren een (mogelijke) 
fraudeur constateren. 
 
31. 
Wanneer besluiten het Centrum Indicatiestelling Zorg en het moederdepartement 
welke (neerwaartse) effecten op de uitvoeringskosten van de indicatiestelling 
kunnen worden gemaakt? Wanneer wordt de Kamer hierover geïnformeerd? 
 
Antwoord vraag 31 
Bij het CIZ lopen meerdere trajecten die mogelijk zullen leiden tot een structureel 
lagere instellingssubsidie. Deze staan los van de opgelegde taakstelling ‘kleinere 
overheid’  en zijn gestart als gevolg van eerdere opgelegde , deels beleidsmatige 
taakstellingen. De financiële effecten van deze trajecten worden aan de Kamer 
gecommuniceerd door middel van de begroting van VWS. 
 
32. 
Welke gevolgen heeft de stapeling van bezuinigingen op de tenuitvoerlegging van 
straffen? Wat zal het gevangenispersoneel hier van merken? Wat zullen 
gedetineerden hiervan merken? 
 
Antwoord vraag 32 
Vragen 32 en 33 worden gezamenlijk beantwoord met vraag 34. 
                                                
5
 Kamerstukken II 2012/13, 25 657, nummer 96. 
  Pagina 13 van 33 

 
Directie Begrotingszaken 
Op dit moment wordt door de Dienst Justitiële Inrichtingen een Masterplan 
opgesteld, waarin alle gevolgen van de ombuigingen voor de celcapaciteit van DJI  
Ons kenmerk 
en de gevolgen voor het personeel in kaart worden gebracht. De uiteindelijke 
BZ2013-92M 
hoogte van de te maken kosten voor de afkoop van de boekwaarde van te sluiten 
 
gebouwen en voor de boventalligheid van personeel, waaronder het sociaal-
 
flankerend beleid, hangen af van de specifieke locaties die zullen worden gesloten. 
Dit Masterplan wordt naar verwachting dit voorjaar aan de Tweede Kamer 
toegezonden. De Tweede Kamer is hierover geïnformeerd bij brief van 27 
november 2012. 
 
36. 
Waarom heeft geen ex-ante uitvoeringstoets plaats gevonden, om inzichtelijk te 
maken wat het effect zou zijn van deze bezuinigingen? 
 
Antwoord vraag 36 
De mogelijkheid van toetsing is afhankelijk van de aard van de 
bezuinigingstaakstelling. Zo worden de specifieke taakstellingen uit het kabinet 
Rutte I, zoals versobering gevangeniswezen en invoering ED onderzocht door het 
uitwerken van verschillende scenario’s en uitvoeringstoetsen. 
Generiek opgelegde taakstellingen, zoals efficiency taakstellingen, worden centraal 
opgelegd waarna pas later verdere invulling wordt gegeven aan maatregelen in de 
bedrijfsvoering. Deze laatste taakstellingen lenen zich minder voor ex-ante 
onderzoek.  
 
37. 
Op welke wijze zijn de voorgenomen moderniseringsstappen die de Dienst 
Uitvoering Onderwijs moet zetten te realiseren, wanneer gekeken wordt naar de 
stijging in bezuinigingspercentage de afgelopen jaren? Hoeveel kosten gaan er 
gepaard met de voorgestelde moderniseringsplannen? 
 
Antwoord vraag 37 
De belangrijkste modernisering binnen de Dienst Uitvoering Onderwijs vindt plaats 
door het Programma Vernieuwing Studiefinanciering (PVS). De initieel geschatte 
meerjarige programmakosten bedragen circa € 75 miljoen. 
 
38. 
Is aan te geven op welke wijze de efficiencyverbetering in de praktijk zijn 
uitwerking krijgt? 
 
Antwoord vraag 38 
Het gaat ondermeer om automatisering, digitalisering en bundeling van 
uitvoeringsprocessen, waardoor er efficiencyverbeteringen optreden. Daarnaast 
door meer en beter samen te werken met andere uitvoeringsorganisaties. Ook 
wordt bezuinigd door beter inkopen (tariefreductie inhuur van personeel) en door 
extern personeel te vervangen door intern personeel. 
 
39. 
In hoeverre worden de taken die na taakvermindering wegvallen bij het Dienst 
Uitvoering Onderwijs door andere organisaties opgevangen? Om welke taken gaat 
het? 
 
  Pagina 15 van 33 

 
Directie Begrotingszaken 
Antwoord vraag 43 
Zie het antwoord op vraag 44.   
Ons kenmerk 
 
BZ2013-92M 
44. 
 
Kan de Inspectie Jeugdzorg aan al haar taken voldoen met de huidige capaciteit? 
 
 
Antwoord vragen 43 en 44.  
Mede in verband met de reductie van deze 3,5 fte is de Inspectie Jeugdzorg meer 
risicogestuurd gaan werken waarbij zij scherpe keuzes maakt voor wat betreft 
onderwerp, object, aard en intensiteit van haar toezicht. De inspectie beschikt op 
dit moment over de capaciteit om haar werkzaamheden op de hiervoor beschreven 
risicogestuurde wijze uit te voeren. 
 
45. 
Hoeveel reorganisaties heeft de Inspectie Jeugdzorg de afgelopen jaren gehad en 
hoe zijn die geëvalueerd? 
 
Antwoord vraag 45 
De afgelopen jaren is er geen sprake geweest van reorganisaties. Wel hebben 
verschillende externe en interne ontwikkelingen, zoals de reductie van 3,5 fte en 
het risicogestuurd werken, tot gevolg gehad dat de inspectie haar werkwijze en 
bedrijfsvoering regelmatig heeft geëvalueerd en bijgesteld.  
 
46. 
Hoe ziet het kabinet het aantrekken van medewerkers op basis van tijdelijk 
dienstverband of detachering, in het licht van het voornemen uit het 
regeerakkoord om de verschillen tussen flexibel en vast werken te verkleinen? 
 
Antwoord vraag 46 
Het kabinet streeft naar het verkleinen van de verschillen tussen flexibel en vast 
werken door flexibel minder flexibel te maken en vast minder vast. Het rijk kent nu 
een werkwijze waarbij een groot gedeelte van de werkzaamheden worden 
uitgevoerd door medewerkers met een vast dienstverband op een vaste functie. Bij 
detacheringen is er wel sprake van een vast dienstverband maar flexibiliteit in de 
functie. Hier wordt dus vast minder vast. Tijdelijke dienstverbanden dienen deels 
als vervanging van situaties waarbij nu sprake is van de inhuur van 
uitzendkrachten. Hier wordt flexibel dus minder flexibel. 
 
47. 
Waarom kiest het kabinet er niet voor om voor de opdrachten die de Inspectie 
Leefomgeving en Transport voor derden uitvoert (hoofdzakelijk 
vergunningverlening) een hoger bedrag in rekening te brengen? Zijn de tarieven, 
die in rekening gebracht worden bij derden, kostendekkend? Zo nee, waarom niet? 
 
Antwoord vraag 47 
De tarieven die de ILT in rekening brengt zijn niet volledig kostendekkend. Het Rijk 
streeft naar volledige kostendekkendheid van kosten bij het doorberekenen van 
tarieven. Gegeven de economische omstandigheden is ervoor gekozen de sectoren, 
waar toezicht gehouden wordt, niet te zeer te belasten. 
 
 
  Pagina 17 van 33 

 
Directie Begrotingszaken 
van de organisatie niet stabiel geweest, wat vergelijkingen over de jaren lastig 
maakt. Zodra de inspectie een aantal jaren een constant takenpakket en een  
Ons kenmerk 
constante formatie heeft, is het inzicht wel te geven. 
BZ2013-92M 
 
 
53. 
 
Is er onderzoek gedaan of het een zinvolle bezuiniging is te korten op zogenaamde 
‘shared-service’-organisaties? Hebben naar mening van het Rijk, shared-service 
organisaties zoals bijvoorbeeld het Rijksvastgoed – en ontwikkelingsbedrijf, 
hoogheemraadschappen en diverse samenwerkingsverbanden in den lande niet per 
definitie ontkokering en samenwerking in zich, dat kostenbesparend kan zijn? 
 
Antwoord vraag 53 
Shared service organisaties worden juist vooral vanuit het oogpunt van 
kostenbesparingen kwaliteitsverbetering opgericht. Zij leveren aan de 
gezamenlijke afnemende organisaties diensten en producten  tegen lagere totale 
kosten dan wanneer elke afnemer hier zelf voor zou moeten zorgen.  
De benodigde omvang van een shared service organisatie  (in fte’s en budget) 
wordt bepaald door de omvang van de vraag van de afnemende organisaties. 
Tegen een kostendekkend tarief worden de gevraagde diensten en producten 
geleverd. Via een vergelijking van dit tarief met bijvoorbeeld partijen in de markt 
kan de eigenaar de efficiency van de shared service organisatie bewaken.  
 
54. 
Welke bewegingen zijn er gaande binnen de organisatie van de Inspectie 
Leefomgeving en Transport die volgens de Algemene Rekenkamer verhinderen dat 
inzicht kan worden gegeven in het relatieve aandeel van de verschillende 
bezuinigingsstrategieën? 
 
Antwoord vraag 54 
Fusies (tussen de IVW en de VROM-inspectie), reorganisaties, 
begrotingsherijkingen en taakafstotingen (KIWA, 2010, Domein wonen/ruimte 
2011) maken inzicht in het relatieve aandeel van de verschillende 
bezuinigingsmaatregelen achteraf bezien niet mogelijk. 
 
55. 
Heeft het ministerie van Infrastructuur en Milieu  zelf wel het inzicht in het 
relatieve aandeel van de verschillende bezuinigingsstrategieën? Zo ja, welke zijn 
dat? Zo nee, waarom zou dat niet zorgelijk zijn? 
 
Antwoord vraag 55 
Er is sprake van één bezuinigingsstrategie die uiteenvalt in verschillende 
maatregelen. De fusie, reorganisatie, begrotingsherijking en taakafstotingen 
maken dat het inzicht in het bespaarde bedrag per maatregel er niet is.  
De voor de primaire en ondersteunende taken noodzakelijke capaciteit wordt via 
het Meerjarenplan jaarlijks getoetst aan de begrotingskaders. Uit de toets blijkt dat 
ILT binnen de kaders zijn taken kan realiseren. 
 
56. 
Hoeveel is er bezuinigd door het samenvoegen van de VROM-inspectie en de 
Inspectie Verkeer en Waterstaat tot de Inspectie Leefomgeving en Transport? 
 
  Pagina 19 van 33 

 
Directie Begrotingszaken 
Inspectie van het Onderwijs. Daarnaast betreft het de overdracht van de 
taken van het voormalige Kwaliteitscentrum Examinering KCE. Deels is er  
Ons kenmerk 
ook uitbreiding van taken zoals toezicht op de Voor- en vroegschoolse 
BZ2013-92M 
educatie (VVE). 
 
 
 
61. 
Op welke termijn wordt de Tweede Kamer geïnformeerd over de invulling van de 
takenvermindering bij de Inspectie van het Onderwijs? 
 
Antwoord vraag 61 
Er vindt in beginsel geen taakvermindering plaats. Wel zal de Inspectie van het 
Onderwijs de taken anders gaan invullen. Hiertoe vindt een herontwerp van de 
werkwijze plaats. Onderdeel daarvan is onder andere de differentiatie in het 
toezicht, dat wil zeggen het verschillend omgaan met verschillende typen risico’s, 
nu het aantal zwakke en zeer zwakke scholen en opleidingen snel terugloopt.  
 
62. 
In hoeverre zijn de voorgestelde bezuinigingen op de Inspectie van het Onderwijs 
nog verantwoord, gezien de eerdere efficiencytaakstelling van 20%? Is de 
Inspectie in staat de wettelijke taken te blijven uitvoeren, zoals bijvoorbeeld het 
daadwerkelijk bezoeken van alle scholen eens per vier jaar? 
 
Antwoord vraag 62 
De Inspectie van het Onderwijs is nu en in de toekomst in staat de wettelijke taken 
uit te voeren door op een andere manier te gaan werken. Zie ook antwoord op 
vraag 63. 
 
63. 
Hoe wordt toegezien op een goede uitvoering van de wettelijke taken door de 
Inspectie van het Onderwijs? 
 
Antwoord vraag 63 
De minister ziet toe op de toepassing door de Inspectie van het Onderwijs van de 
geldende regelgeving. De minister is tegenover het parlement verantwoordelijk en 
aanspreekbaar voor de taakuitoefening door de Inspectie van het Onderwijs. 
Jaarlijks stuurt de minister aan de Tweede Kamer het onderwijsverslag van het 
Inspectie van het Onderwijs.  
Binnen die volledige ministeriële verantwoordelijkheid is de professionele 
onafhankelijkheid van de Inspectie van het Onderwijs zo groot mogelijk.  
De activiteiten van de Inspectie van het Onderwijs vinden plaats op basis van een 
jaarlijks Jaarwerkplan en een jaarlijkse managementafspraak met het ministerie 
van OCW. Over de realisatie van de afspraken vindt periodiek overleg plaats. 
De Inspectie van het Onderwijs is ISO-gecertificeerd. In het kader van deze 
certificering vindt een systematische beoordeling van de (kwaliteit van de) 
uitvoering van de taken plaats. 
 
64. 
Hoeveel reorganisaties heeft de Inspectie voor de Gezondheidszorg de afgelopen 
jaren gehad en hoe zijn die geëvalueerd? 
 
 
  Pagina 21 van 33 

 
Directie Begrotingszaken 
bestaande apparaatskosten kunnen dekken, met daarbij aangetekend dat er 
tegelijkertijd sprake is van uitbreiding van activiteiten als gevolg van toenemende  
Ons kenmerk 
meldingen en extra activiteiten die voortvloeien uit scherper toezien en het treffen 
BZ2013-92M 
van de nodige handhavingsmaatregelen.  
 
 
 
68. 
Hoe verhoudt de budgetkorting op de Inspectie voor de Gezondheidszorg zich tot 
twee onderzoeken uit 2012 naar de Inspectie voor de Gezondheidszorg: het 
organisatieonderzoek door de heer Van der Steenhoven en het dossieronderzoek 
door mevrouw Sorgdrager (Kamerstuk 33 149, nr. 15)? 
 
Antwoord vraag 68 en 69 
In april 2012 is de opdracht verstrekt voor onderzoek naar de organisatie van de 
IGZ (dat is uitgevoerd door de heer Van der Steenhoven) en een onderzoek naar 
de afhandeling van dossiers over meldingen bij de IGZ (dat is uitgevoerd door 
mevrouw Sorgdrager). Het doel van de onderzoeken was om vast te stellen of de 
organisatie van de IGZ robuust genoeg is om de Toezichtvisie van de minister van 
VWS, die in januari 2012 aan de Kamer is aangeboden, uit te voeren. In de 
onderzoeken is geen specifieke aandacht besteed aan de budgetkorting op de IGZ, 
maar uit de onderzoeksrapporten blijkt wel dat er efficiencywinsten te behalen zijn. 
De heer Van der Steenhoven beveelt aan om de centralisering van de IGZ door te 
zetten door onder meer de centrale huisvesting door te voeren. Dit zorgt naast een 
betere aansturing ook voor lagere apparaatskosten voor de IGZ, waardoor een 
flink deel van die efficiencykorting ingevuld kan worden. Ook zijn aanbevelingen 
gedaan die de organisatie en werkprocessen efficiënter kunnen laten verlopen. 
Aanzienlijke investeringen in de ICT en opvolging van aanbevelingen uit recente 
rapporten kunnen op termijn tevens bijdragen aan het efficiënter werken van de 
inspectie. Overigens geeft de heer Van der Steenhoven in zijn onderzoeksrapport 
aan dat de IGZ extra capaciteit nodig heeft om zijn aanbevelingen uit te kunnen 
voeren. 
 
De Tweede Kamer heeft een amendement aangenomen dat voorziet in extra 
middelen voor de verbeteringen die binnen de IGZ doorgevoerd moeten worden. 
Daarbij is een belangrijke prioriteit weggelegd voor het versterken van de ICT en 
de opbouw van het Zorgloket. Het verbetertraject van de IGZ brengt tevens meer 
focus in haar werkzaamheden. Dit brengt in de meerjarenbegroting een reallocatie 
van middelen met zich mee.  
 
69. 
Kan de Inspectie voor de Gezondheidszorg aan al haar taken voldoen met de 
huidige capaciteit? Mede gezien de negatieve berichtgeving van de laatste tijd en 
de hoge verwachtingen die leven ten aanzien van de Inspectie voor de 
Gezondheidszorg. 
 
Antwoord vraag 69 
Zie vraag 68. 
 
70. 
Is er binnen of buiten de Inspectie voor de Gezondheidszorg ervaring met het 
plannings- en tijdregistratiesysteem waarmee de inzet van de Inspectie voor de 
  Pagina 23 van 33 

 
Directie Begrotingszaken 
73. 
Welke concrete maatregelen zullen ertoe leiden dat de Inspectie voor de  
Ons kenmerk 
Gezondheidszorg beter in staat zal zijn haar capaciteit gericht in te zetten op die 
BZ2013-92M 
terreinen waar risico’s zich het sterkst manifesteren? 
 
 
 
Antwoord vraag 73 
Zie vraag 72. 
 
74. 
Zijn er voorbeelden van ondoelmatige inzet van de inspectiecapaciteit door de 
Inspectie voor de Gezondheidszorg die er toe hebben geleid dat een doelmatiger 
inzet wordt voorgesteld? 
 
Antwoord vraag 74 
De heer Van der Steenhoven concludeert dat de IGZ doelmatiger kan werken door 
centralisering van de huisvesting, een smallere topstructuur en een andere 
werkwijze (meer aanwezig in het veld). De aanbevelingen uit de rapporten van 
mevrouw Sorgdrager en de heer Van der Steenhoven en de maatregelen uit de 
kabinetsreactie op deze rapporten vormen daarvoor de basis.  
 
75. 
Wordt overwogen om minder vaak en/of met minder personeel inspecties uit te 
voeren door de Inspectie voor de Gezondheidszorg? Zo ja, graag een uitgebreide 
toelichting. 
 
Antwoord vraag 75 
Nee, integendeel. Zoals staat beschreven in de kabinetsreactie op de 
onderzoeksrapporten van de heer Van der Steenhoven en mevrouw Sordgrager, 
zal de IGZ de komende jaren – onder andere op basis van risico-indicaties – vaker 
ter plaatse inspecteren of de zorg kwalitatief niet door de bodem zakt. Dat 
inspecteren doet zij in principe onaangekondigd. Wanneer aankondiging 
noodzakelijk is, zal het bezoek onaangekondigde elementen bevatten. Daarnaast 
gaat het aantal bezoeken dat een inspecteur aflegt omhoog.  
 
76. 
Welke maatregelen zijn getroffen om te voorkomen dat het bewaken van de 
kwaliteit en veiligheid van de gezondheidzorg in het geding komt? 
 
Antwoord vraag 76. 
De kabinetsreactie op de onderzoeksrapporten van de heer Van der Steenhoven en 
mevrouw Sorgdrager bevatten maatregelen die ervoor moeten zorgen dat de IGZ 
in staat is volledig toezicht te houden conform de toezichtsvisie van de minister 
van VWS. Zo is in de kabinetsreactie opgenomen dat IGZ-inspecteurs meer 
bezoeken gaan afleggen en dat deze bezoeken in principe onaangekondigd zullen 
zijn.  De IGZ gaat haar toezichtcapaciteit inzetten op die gebieden waar dat het 
meest effectief is en zal vaker haar handhavingsinstrumentarium inzetten. 
 
77. 
Hoe kan worden verklaard dat er enerzijds sprake is van extra rijksbijdragen aan 
het Nationaal Archief (om de digitale achterstanden te verhelpen), en anderzijds 
van extra bezuinigingen? 
  Pagina 25 van 33 

 
Directie Begrotingszaken 
en de Stichting Vrienden van het Nationaal Archief de beschikking over voldoende 
middelen om deze taken over te nemen?  
Ons kenmerk 
 
BZ2013-92M 
Antwoord vraag 82 
 
Aan het Centraal Bureau Genealogie is per 1-1-2012 de genealogische 
 
dienstverlening van het Nationaal Archief overgeheveld. Van het Nationaal Archief 
waren hier zes medewerkers bij betrokken, waarvan er drie met pensioen zijn. 
Hierbij gaat het om een budget van € 150.000. Deze medewerkers zijn bij het 
Nationaal Archief niet vervangen. Voor de drie andere medewerkers wordt gezocht 
naar ander werk buiten het Nationaal Archief. Er zijn geen budgetten overgeheveld 
naar het Centraal Bureau voor Genealogie, dat de genealogische dienstverlening 
met eigen mensen en middelen uitvoert. 
 
Aan de stichting Vrienden van het Nationaal Archief zijn nog geen taken 
overgeheveld. Het Nationaal Archief werkt, vanwege de bezuinigingen en de 
nieuwe taken, aan een nieuw organisatieplan. In dat kader zal ook het overhevelen 
van taken naar de stichting Vrienden van het Nationaal Archief verder worden 
verkend. 
 
83. 
Op welke wijze blijft de onafhankelijkheid van de Nederlandse Organisatie voor 
Toegepast Natuurwetenschappelijk Onderzoek (TNO) gewaarborgd nu ze voor 
financiering steeds meer afhankelijk raakt van het bedrijfsleven? Hoe wordt hier op 
toegezien? 
 
Antwoord vraag 83 
De eigenstandige positie van TNO is geregeld in de TNO-wet. TNO is daarin een 
ZBO zonder openbaar gezag. De positie van TNO komt onder meer tot uiting in het 
feit dat het elke vier jaar een strategisch plan opstelt met de doelen en hoofdlijnen 
van het beleid. De jaarlijkse rijksbijdrage aan TNO is mede bedoeld om op langere 
termijn in basiskennis te voorzien en om in te kunnen spelen op nieuwe thema's 
die op termijn belangrijk worden voor maatschappij en economie. Voor langere 
termijn onderzoek is in 2013 € 23,8 mln. beschikbaar. Daarnaast komt de 
onafhankelijkheid van TNO ook tot uiting in het initiëren van onderzoeksvoorstellen 
op de maatschappelijke thema's die onder regie staan van de rijksoverheid 
(Duurzame Leefomgeving, Maatschappelijke veiligheid, Arbeid en Gezondheid).  
Tot slot kan TNO ook binnen de programmavorming voor en met de topsectoren 
voorstellen doen die mede bijdragen aan kennisopbouw voor de langere termijn. 
Wat betreft het wetenschappelijk gehalte van het onderzoek heeft TNO daarbij een 
eigen verantwoordelijkheid die onder meer wordt gewaarborgd door periodieke 
monitoring van de wetenschappelijke kwaliteit door externe deskundigen.  
 
84. 
TNO heeft de generieke efficiencykorting en additionele taakstelling aangevochten? 
Wat is de laatste stand van zaken met betrekking tot de rechtszaak? 
 
Antwoord vraag 84 
De Raad van State heeft het hoger beroep van TNO tegen de aankondiging van de 
kortingen ongegrond verklaard. TNO heeft recent de gronden voor het beroep bij 
de rechtbank Den Haag tegen de korting 2012 en voor het bezwaar tegen de 
korting 2013 ingediend. Daarin komen bijvoorbeeld de grondslag, de 
  Pagina 27 van 33 

 
Directie Begrotingszaken 
Het verschil tussen dit bedrag (€ 778,8 miljoen) en het bedrag van de MJB 2011 
van de NPO (€ 798,0 miljoen) is verklaard in paragraaf “1.3 Landelijke Omroep”  
Ons kenmerk 
(onderdeel “Bijdrage landelijke omroep”) van de mediabegrotingsbrief 2011. 
BZ2013-92M 
 
 
87. 
 
Hoe wordt toegezien op een goede uitvoering door de Nederlandse Publieke 
Omroep van de wettelijke taken? 
 
Antwoord vraag 87 
De Mediawet voorziet in een uitgebreid stelsel van beleidsmatige en financiële 
verantwoording. 
De Nederlandse Publieke Omroep (NPO) dient elke vijf jaar een 
Concessiebeleidsplan in bij de minister (artikel 2.20 en volgende Mediawet 2008). 
Daarin staat op welke wijze in de komende vijf jaar de publieke taak wordt 
uitgevoerd, uitgewerkt in kwantitatieve en kwalitatieve doelstellingen voor het 
media-aanbod. Verder staat daarin aard en aantal van alle aanbodkanalen - in de 
ether, op de kabel, via internet -, een overzicht van de benodigde 
organisatorische, personele, materiële en financiële middelen en een beschrijving 
van de samenwerking met regionale en lokale omroepen en anderen. Het deel dat 
betrekking heeft op voorziene nieuwe aanbodkanalen moet expliciet door de 
minister worden goedgekeurd. Over het Concessiebeleidsplan vraagt de minister 
advies aan het Commissariaat voor de Media en de Raad voor Cultuur. 
Op basis van het Concessiebeleidsplan sluit de minister met de NPO een 
Prestatieovereenkomst (artikel 2.22 Mediawet 2008). Daarin worden afspraken 
gemaakt over kwalitatieve en kwantitatieve doelstellingen voor het media-aanbod, 
het publieksbereik, naleving en sancties en een regeling voor tussentijdse 
wijziging. Het Commissariaat is medeondertekenaar van de Prestatieovereenkomst 
en rapporteert over de nakoming van de afspraken. Wanneer de NPO niet voldoet 
aan de afspraken kunnen boetes opgelegd worden. 
Elk jaar dient de NPO vóór 15 september een Meerjarenbegroting in (artikel 2.147) 
bij de minister en het Commissariaat. Daarin wordt een beschrijving gegeven van 
de wijze waarop invulling wordt gegeven aan het media-aanbod, overzicht van 
aard en aan van de aanbodkanalen, de benodigde financiële middelen voor het 
komende jaar en een raming voor de daaropvolgende vier jaar, een toelichting op 
de onderdelen en begrotingsposten en een beschrijving van de samenwerking met 
regionale en lokale omroepen en anderen. In de Meerjarenbegroting kan de NPO 
wijzigingen opnemen ten aanzien van aard en aantal van de aanbodkanalen. Dat 
deel behoeft afzonderlijk goedkeuring van de minister (artikel 2.21, vierde lid, 
Mediawet). Het Commissariaat zendt vóór 15 oktober zijn opmerkingen over de 
begroting aan de minister. De begroting vormt de basis voor de jaarlijkse 
budgettoekenningen. 
Elk jaar stuurt de NPO vóór 1 mei een verslag over het afgelopen jaar aan de 
minister en het Commissariaat (artikel 2.58 Mediawet 2008). Daarin is in ieder 
geval opgenomen een beschrijving van de wijze waarop in het afgelopen jaar 
uitvoering is gegeven aan de publieke mediaopdracht, de samenstelling van het 
media-aanbod op de aanbodkanalen, de realisatie van de prestatieafspraken, de 
naleving van de wettelijke programmavoorschriften en de naleving van de code 
goed bestuur en integriteit van de NPO. 
Daarnaast zendt de NPO elke jaar vóór 1 juni een gewoon jaarverslag over het 
afgelopen kalender naar de minister (artikel 2.17). Daar zit ook een samengevatte 
jaarrekening in (artikel 2.171 Mediawet 2008). 
  Pagina 29 van 33 

 
Directie Begrotingszaken 
In de fase waarin de ontwikkelingen op het terrein van straf- en civiel zich 
bevinden kan nog geen uitspraak worden gedaan over de omvang van mogelijke  
Ons kenmerk 
besparingen. 
BZ2013-92M 
 
 
90. 
 
Hoeveel minder zaken zal het Openbaar Ministerie in behandeling kunnen nemen 
als gevolg van deze bezuinigingen? 
 
Antwoord vraag 90 
De bezuinigingen hebben geen invloed op het aantal zaken welke volgens de 
begroting 2013, door het OM in behandeling kunnen worden genomen 
 
91. 
Waarom wordt er nu pas, onder druk van de bezuinigingen, werk gemaakt van ICT 
en digitalisering bij het Openbaar Ministerie? Is het niet verstandiger dergelijke 
projecten zorgvuldig aan te pakken en op verantwoord tempo in te voeren, los van 
verplichtende bezuinigingstaakstellingen? 
 
Antwoord vraag 91 
Het Openbaar Ministerie maakt al veel werk van ICT en digitalisering. Zo is sinds 
enige tijd het GPS-systeem alsmede het Amber-Systeem bij het OM in gebruik. 
Met deze systemen kan binnen het OM zonder dat daar verder papier aan te pas 
komt ‘digitaal’ aan de dossiers worden gewerkt. Deze digitalisering is onderdeel 
van een strategische visie van het OM van enige jaren geleden. Ook een verdere 
doorontwikkeling waarbij digitale dossier-overdracht vanuit en naar andere 
ketenpartners (zowel aan de kant van de opsporing (politie e.a.) als aan de kant 
van de rechtspraak en de ten uitvoerlegging van sancties (DJI, Reclassering en 
CJIB)) wordt gerealiseerd is deel van deze (nog steeds actuele) visie. Daarmee 
wordt het overbodig om op de zogenoemde koppelvlakken met deze organisaties 
de benodigde informatie op papier te ontvangen respectievelijk te verzenden 
van/naar de ketenpartners. Overigens wordt op dit moment al een 
aantal experimenten uitgevoerd met politie en rechtspraak.  
 
92. 
Levert het verminderen van het aantal vestigingen van het Openbaar Ministerie 
niet extra reiskosten op? Zo ja, hoeveel naar verwachting? 
 
Antwoord vraag 92 
Het verminderen van het aantal vestigingen gaat samen met het concentreren van 
meer medewerkers op de overblijvende locaties. Gelijktijdig wordt in 
overeenstemming met het kabinetsbeleid overgaan tot het zogenoemde flexibel 
werken, wat van invloed is op het aantal reisbewegingen van medewerkers. De 
besparing daarop compenseert naar verwachting de extra reiskosten vanwege de 
grotere afstanden. 
 
93. 
Wat is precies het plan achter het ‘verminderen van de administratieve lasten’ bij 
het Openbaar Ministerie? Welke concrete plannen horen hierbij? 
 
 
 
  Pagina 31 van 33 

 
Directie Begrotingszaken 
stoot. UWV werkt er hard aan om storingen zoveel mogelijk te voorkomen of in 
een zo vroeg mogelijk stadium te detecteren. Dit staat los van de mogelijkheden  
Ons kenmerk 
om te komen tot efficiencyverbeteringen in de bestaande ICT-systemen. Deze 
BZ2013-92M 
besparingsmogelijkheden zijn mede op basis van extern onderzoek in kaart 
 
gebracht door het UWV.          
 
 
 
  
  Pagina 33 van 33 

