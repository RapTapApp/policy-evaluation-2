> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Parnassusplein 5 
2511 VX  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
PG/CI 3153156 
 
Bijlage(n) 
1 
Correspondentie uitsluitend 
 
richten aan het retouradres 
met vermelding van de datum 
en het kenmerk van deze 
Datum 5 maart 2013 brief. 
 
Betreft Standpunt op advies Gezondheidsraad 
 Rijksvaccinatieprogramma Caribisch Nederland 
 
 
 
Geachte Voorzitter, 
Op 16 augustus 2012 heeft de Gezondheidsraad mij het advies “Het 
1
Rijksvaccinatieprogramma in Caribisch Nederland” aangeboden .  
 
Achtergrond 
Sinds oktober 2010 zijn de eilanden Bonaire, St. Eustatius en Saba - samen 
Caribisch Nederland - bijzondere gemeenten van Nederland. Vóór oktober 2010 
behoorden deze eilanden tot de Nederlandse Antillen, een land binnen het 
Koninkrijk der Nederlanden. Deze verandering heeft ertoe geleid dat ik als 
minister van Volksgezondheid, Welzijn en Sport verantwoordelijk ben voor de 
volksgezondheid in Caribisch Nederland. Op basis van de Wet publieke gezondheid 
dient het bestuurscollege ervoor te zorgen dat kinderen een vaccinatieprogramma 
aangeboden krijgen, vergelijkbaar met het Rijksvaccinatieprogramma (RVP) in 
Europees Nederland. Ik stel de inhoud hiervoor vast en het Rijksinstituut voor 
Volksgezondheid en Milieu (RIVM) biedt ondersteuning. Daarnaast biedt ook GGD 
Den Haag algemene ondersteuning in het kader van de opbouw van de GGD-
functie in Caribisch Nederland. 
 
Wellicht zijn er, vanwege de specifieke epidemiologische situatie in Caribisch 
Nederland, redenen om daar af te wijken van de inhoud van het 
Rijksvaccinatieprogramma zoals we dat in Europees Nederland kennen. Daarom 
heb ik de Gezondheidsraad op 24 juni 2011 gevraagd mij hierover te adviseren. 
Daarbij heb ik de Raad verzocht lokale deskundigen en deskundigen van de Pan 
American Health Organization (PAHO) te betrekken bij de oordeelsvorming.  
 
Advies 
De Gezondheidsraad heeft onderzocht of er verschillen zijn tussen het 
Rijksvaccinatieprogramma en het vaccinatieprogramma dat momenteel in 
Caribisch Nederland wordt aangeboden. Daarnaast heeft de Gezondheidsraad 
onderzocht of er in Caribisch Nederland ziekten zijn die door vaccinatie kunnen 
worden voorkomen, maar die niet zijn opgenomen in het 
Rijksvaccinatieprogramma. 
                                                
1
Bijlage 1. Gezondheidsraad. Het Rijksvaccinatieprogramma in Caribisch Nederland. Den 
Haag: Gezondheidsraad, 2012; publicatienr. 2012/13.   
 
Pagina 1 van 4 

Kenmerk 
PG/CI 3153156 
 
 
Standpunt 
Ik neem het advies van de Gezondheidsraad met betrekking tot de invoering van 
de ontbrekende vaccinaties in Caribisch Nederland over. De drie ontbrekende 
vaccinaties worden aan de vaccinatieschema’s toegevoegd. Het betreft vaccinatie 
tegen pneumokokken, meningokokken C en baarmoederhalskanker (HPV). Het 
orale poliovaccin op Bonaire zal vervangen worden door een geïnactiveerd vaccin 
dat intramusculair wordt toegediend.  
 
Ik heb besloten om geen inhaalvaccinatie voor meningokokken C in Caribisch 
Nederland aan te bieden naast toevoeging van deze vaccinatie aan de 
vaccinatieschema’s. De Gezondheidsraad laat de keuze tot het aanbieden van een 
inhaalvaccinatie in het midden en PAHO en CAREC geven hier ook geen algemene 
aanbeveling voor binnen de regio. Er zijn namelijk geen (dreigende) uitbraken in 
de regio, zoals destijds in Europees Nederland. Deze vormden toen een 
belangrijke overweging voor het aanbieden van een inhaalvaccinatie. Daarom ook 
is er op de eilanden onvoldoende draagvlak aanwezig voor deze inhaalvaccinatie.  
 
Ik heb het RIVM verzocht om, in samenwerking met de lokale 
gezondheidsinstellingen en met GGD Den Haag, een plan van aanpak op te stellen 
voor de invoering van HPV-vaccinatie in Caribisch Nederland. Hierbij zal aandacht 
worden besteed aan de specifieke maatschappelijke context en lokale opvattingen 
over vaccinatie tegen baarmoederhalskanker, om zodoende tot een effectieve 
implementatie over te kunnen gaan. Ik deel de mening van de Gezondheidsraad 
dat een effectieve bestrijding van baarmoederhalskanker niet compleet is zonder 
een screeningsprogramma. Een besluit over de introductie van een 
programmatische screening op baarmoederhalskanker kan ik echter niet los zien 
van andere screeningsprogramma’s. De invoering van een bevolkingsonderzoek 
stelt andere eisen aan de organisatie dan een vaccinatie, vooral waar het gaat om 
het borgen van de keten van screening, diagnostiek en behandeling. Momenteel 
vindt een uitvoeringstoets plaats naar de hielprikscreening. De ervaringen uit deze 
toets wil ik ook gebruiken voor toekomstige besluitvorming over andere 
screeningsprogramma’s. Ik volg het advies van de Gezondheidsraad om nu al met 
de invoering van de vaccinatie te starten.  
 
Het advies van de Gezondheidsraad om doelgerichte vaccinatie tegen tuberculose 
voor kinderen met een verhoogd risico in te voeren neem ik over. Deze vaccinatie 
wordt op de eilanden deels al uitgevoerd. Dit vind ik positief. Ik heb de 
bestuurscolleges verzocht om na te gaan of met deze vaccinatie de door de 
Gezondheidsraad aanbevolen doelgroep wordt bereikt en dit indien nodig aan te 
passen. Met betrekking tot mogelijke introductie van een vaccin tegen infectie met 
het rotavirus wacht ik het advies van de Gezondheidsraad af.  
 
Ik vind het van belang dat de vaccinatieprogramma’s in Caribisch Nederland op 
een gedegen manier worden ingebed, waarbij ook aandacht is voor de versterking 
van de andere pijlers van het Rijksvaccinatieprogramma. Naast de uitvoering vind 
ik ook registratie van alle gegeven vaccinaties, monitoring en surveillance, 
veiligheidsbewaking, communicatie en deskundigheidsbevordering belangrijk. De 
Gezondheidsraad geeft aan dat betrouwbare epidemiologische data voor Caribisch 
Nederland nog ontbreekt. Deze informatie is van belang voor toekomstige 
adviezen over het vaccinatieprogramma, maar ook om zicht te krijgen op de mate 
van bescherming, de mogelijkheid van uitbraken en eventuele bijwerkingen. Het 
RIVM zal zich daarom inzetten om toegang tot goede faciliteiten voor diagnose te 
verbeteren en ondersteuning te geven bij het opzetten van een 
 
Pagina 3 van 4 
 
 
 

