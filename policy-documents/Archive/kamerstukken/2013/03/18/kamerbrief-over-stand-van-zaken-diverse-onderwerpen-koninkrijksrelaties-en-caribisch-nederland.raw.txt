> Retouradres    
 
Aan de Voorzitter van de Tweede Kamer der Staten-
Generaal Kenmerk 
2013-0000151282 
Postbus 20018 
Uw kenmerk 
2500 EA  DEN HAAG 
 
  
Datum 18 maart 2013 
Betreft Stand van zaken diverse onderwerpen Koninkrijksrelaties en 
Caribisch Nederland 
 
 
 
 
Tijdens het Algemeen Overleg met de Tweede Kamer op 12 februari 2013 heb ik 
toegezegd de Kamer over verschillende onderwerpen te zullen informeren. Tevens 
wil ik u graag verslag doen van de Caribisch Nederland week die plaatsvond van 
11 tot en met 15 maart 2013. Hieronder geef ik per onderwerp een stand van 
zaken. 
 
Caribisch Nederland 
Tijdens de Caribisch Nederland week van 11 tot en met 15 maart zijn er zoals 
gebruikelijk gesprekken gevoerd door de delegaties van Saba, Sint Eustatius en 
Bonaire met verschillende organisaties en overheden in Europees Nederland. Ook 
met u hebben de delegaties van gedachten kunnen wisselen. Ik heb het wederom 
als een vruchtbare week beschouwd. Door de gesprekken wordt gekomen tot een 
verder begrip van elkaars standpunten zodat het Kabinet en de besturen van 
Caribisch Nederland samen kunnen werken aan een verbetering van de situatie 
van de burgers op Caribisch Nederland. Hoewel er vele afspraken tussen de 
departementen en de Openbare Lichamen zijn gemaakt, wil ik hier graag twee 
belangrijke beslissingen noemen die vanuit het Rijk zijn genomen. Het kabinet 
vindt dat de huidige regels ten aanzien van renteloos lenen geen belemmeringen 
mogen zijn om kansrijke plannen tot uitvoering te brengen. Het kabinet zegt 
daarom toe nader uit te werken hoe investeringen die het openbaar lichaam zelf 
kan bekostigen en/of door verstrekken van renteloze leningen door het Rijk, 
kunnen worden gerealiseerd. Daar geldt dan wel de voorwaarde dat het College 
financieel toezicht constateert dat de aflossingen kunnen worden opgebracht door 
het openbaar lichaam. Tevens is afgesproken dat maatregelen van de 
Rijksoverheid die direct of indirect een effect op de koopkracht van de inwoners 
op Caribisch Nederland zouden kunnen hebben in een vroeg stadium aan de 
ministeries van SZW en BZK worden voorgelegd. Vervolgens worden de 
maatregelen beoordeeld op het effect op de koopkracht van de inwoners van 
Caribisch Nederland en wordt in breder interdepartementaal verband (BZK, FIN, 
SZW, EZ) bezien of compensatie wenselijk en mogelijk is. Bijgevoegd treft u de 
besluitenlijst van het Bestuurlijk Overleg Financiële Verhoudingen met de 
eilandsbesturen van Caribisch Nederland van 14 maart jongstleden.  
 
Sint Maarten 
In het Algemeen Overleg  met de Tweede Kamer op 12 februari jongstleden heb 
 
Pagina 1 van 3 
  
 

 
 
 
besteden aan het (meerjarig) evenwicht op de gewone dienst almede de financiële 
positie, zoals de kapitaaldienst en ontwikkelingen in het vermogen, te betrekken. 
Datum 
18 maart 2013 
Ten slotte worden financiële risico’s op het evenwicht en dat vermogen 
meegenomen in de toezichtanalyse. Tot die risico’s behoren onder meer de 
Kenmerk 
2013-0000151282 
financiële posities van de overheidsvennootschappen. 
 
In de RMR van april zal het recente oordeel van het Cft inzake de begroting van 
Curaçao aan de orde komen. Aangrijpingspunt voor een oordeel zijn de normen uit 
de Rijkswet financieel toezicht Curaçao en Sint Maarten en niet de daaraan ten 
grondslag liggende individuele beleidsbeslissingen. De halfjaarrapportage van het 
Cft over de periode half juli tot en met december 2012 zal ik separaat aan de 
Tweede Kamer doen toekomen. 
 
Motie Van Gent en Van Bochove 
De motie Van Gent en Van Bochove (31 568, nr. 109) verzoekt de regering in goed 
overleg met de Openbare Lichamen en de Landen van het Koninkrijk te 
bevorderen dat er gewerkt wordt aan de goede verhoudingen, saamhorigheid en 
het delen van expertise. Ik kan u mededelen dat met het beleid van het Kabinet 
hier voortdurend invulling aan wordt gegeven. Enkele voorbeelden daarvan zijn in 
deze brief terug te vinden, maar ook met zaken zoals de koninkrijksconferentie en 
het samenwerkingsprotocol met Aruba wordt hier invulling aan gegeven. Het is de 
inzet van dit Kabinet om op deze wijze door te gaan en de banden tussen de  
landen binnen het Koninkrijk te verstevigen en de samenwerking te verbeteren. Ik 
vertrouw hiermee de motie te hebben afgedaan. 
 
 
De minister van Binnenlandse Zaken en Koninkrijksrelaties, 
 
 
 
 
 
dr. R.H.A. Plasterk 
 
 
 
Pagina 3 van 3 
 
 
 pagina’s (inclusief voorblad) 

