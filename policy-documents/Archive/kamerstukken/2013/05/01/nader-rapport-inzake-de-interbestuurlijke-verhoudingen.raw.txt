> Retouradres    
 
Kabinet van de Koning 
Postbus 20016 Directoraat-Generaal 
Koninksrijksrelaties en 
2500 EA Den Haag 
Bestuur 
 
Directie Bestuur, Democratie 
en Financien 
 
Kenmerk 
2013-0000291795 
Uw kenmerk 
 
  
Datum 1 mei 2013 
Betreft Nader rapport inzake het advies van de Afdeling advisering van 
de Raad van State inzake de interbestuurlijke verhoudingen 
 
 
 
Blijkens de mededeling van de Directeur van Uw kabinet van 29 juni 2012,  
nr. 12.001491, machtigde Uwe Majesteit de Raad van State zijn advies inzake de 
interbestuurlijke verhoudingen rechtstreeks aan mij te doen toekomen. Dit advies, 
alsmede mijn reactie hierop, bied ik u hierbij aan. Hierbij is tevens gevoegd de 
gezamenlijke reactie op de beschouwing van VNG, IPO en UvW. 
 
1.  Inleiding 
 
Op 20 december 2012 heeft de Afdeling mij haar derde periodieke beschouwing 
naar de interbestuurlijke verhoudingen doen toekomen. De Afdeling gaat daarin in 
op een veelheid aan onderwerpen, waaronder onderwerpen waarvoor in de 
adviesaanvraag aandacht is gevraagd: de bestuursafspraken 2011-2015 en de 
profielen. Daarnaast gaat de Afdeling onder meer in op het decentralisatiekader, 
de Code Interbestuurlijke verhoudingen, de bestuurlijke inrichting en Europa. Voor 
het eerst heeft de Afdeling ook aandacht besteed aan Caribisch Nederland. 
 
De Afdeling concludeert dat, op grond van haar bevindingen en in het licht van de 
spelregels die voor de interbestuurlijke verhoudingen gelden, de verhoudingen 
sinds 2009 niet verbeterd zijn, maar dat het tot op zekere hoogte te billijken is 
dat vanwege de economische crisis, de afgenomen overheidsinkomsten en de 
urgentie van de te treffen maatregelen de naleving van de regels en het nakomen 
van afspraken onder druk is komen te staan. Dat neemt niet weg dat het volgens 
de Afdeling juist nu des te noodzakelijker is dat wettelijke bepalingen, afspraken 
en omgangsvormen in acht worden genomen. Dit bevordert en versterkt de 
gezamenlijke bestuurskracht van de overheden die dringend vereist is voor een 
succesvolle implementatie van de grote decentralisaties. 
Wat de financiële verhoudingen betreft ziet de Afdeling een verslechtering doordat 
steeds meer beperkingen worden gesteld aan de (vrije) besteding van algemene 
middelen. 
 
Het kabinet herkent het algemene beeld van de Afdeling dat de bestuurlijke 
verhoudingen in de achterliggende periode niet verbeterd zijn en sluit zich aan bij 
de constatering van de Afdeling dat het tot op zekere hoogte te billijken is dat de 
naleving van de regels en het nakomen van afspraken vanwege een aantal 
externe factoren onder druk is komen te staan. Het kabinet acht het wel een 
goede zaak dat het gesprek en overleg met de medeoverheden gedurende de 
 
 
Pagina 1 van 13 
  
 

 
 
 
de Afdeling er met instemming kennis van genomen dat in de bestuursafspraken 
wel enige rekening is gehouden met de eerdere aandachtspunten van de Afdeling. 
Datum 
1 mei 2013 
De Afdeling geeft aan dat het lijkt dat de onderhandelingen over het 
bestuursakkoord de interbestuurlijke verhoudingen onder druk hebben gezet. Dit 
Kenmerk 
2013-0000291795 
kan zijn veroorzaakt door de wijze waarop het kabinet en de decentrale overheden 
hebben onderhandeld en door de openheid over de financiële consequenties van 
de voorgenomen decentralisaties. De Afdeling waardeert deze openheid op zichzelf 
positief.  
 
Het kabinet onderschrijft het belang van een bestuursakkoord, maar in overleg 
met de koepels is afgesproken dat een nieuw bestuursakkoord op dit moment niet 
nodig is en dat de bestuurlijke afspraken 2011-2015 worden uitgevoerd voor 
zover deze niet strijdig zijn met het huidige regeerakkoord.  
 
3. Decentralisatiekader en decentralisaties 
De Afdeling onderschrijft de waarde van een decentralisatiekader met 
afwegingspunten die eraan bijdragen dat diverse relevante aspecten bij 
beslissingen over decentralisaties in ogenschouw worden genomen. Daarnaast is 
de Afdeling positief over het standpunt van het kabinet dat deze afwegingen niet 
alleen door het Rijk maar met de decentrale overheden gemaakt moeten worden.  
De door het kabinet genoemde afwegingspunten doen ter zake voor de 
beslissingen over de vraag of een beleidsterrein gedecentraliseerd kan worden en 
hoe de decentralisatie vervolgens ingevuld wordt. Zij verdienen daarom 
toepassing bij die beslissingen. 
De Afdeling is echter wel kritisch over het gegeven dat de decentrale overheden in 
2010 niet betrokken zijn geweest bij de totstandkoming van het 
decentralisatiekader zelf. Voorts is de Afdeling van mening dat het 
decentralisatiekader een inhoudelijke en abstracte benadering van beslissingen 
over decentralisaties kent. Meer aandacht is nodig voor processen van 
besluitvorming. 
Een andere kanttekening van de Afdeling is dat het eigenlijk niet zou moeten gaan 
om de doelmatigheid en doeltreffendheid van uitvoering op lokaal niveau, maar de 
ondoelmatige en ondoeltreffende uitvoering op centraal niveau. 
De Afdeling merkt ook op dat de afwegingspunten uit het decentralisatiekader 
onderbelicht blijven in de bestuursafspraken en stelt dat de indruk kan ontstaan 
dat anno 2012 nog steeds geen doordacht en alomvattend beleid wordt gevoerd 
ten aanzien van beslissingen of en in welke mate beleidsterreinen voor 
decentralisatie in aanmerking komen, en vervolgens ten aanzien van het 
decentralisatieproces. Onduidelijk is in hoeverre het decentralisatiekader wordt 
toegepast en uit de gevoerde gesprekken blijkt dat de Minister van BZK 
onvoldoende invloed kan uitoefenen. 
 
De decentralisatieopgave onder het huidige kabinet is helder afgebakend. Middels 
de decentralisatiebrief (d.d. 19 februari 2013) heb ik namens het kabinet tevens 
inzicht gegeven in de rijksbenadering van de lopende decentralisaties in het 
sociale domein. Met de Afdeling is het kabinet van mening dat het betrekken van 
de decentrale overheden van groot belang is bij de decentralisatieopgave. Om die 
reden is er in het overhedenoverleg afgesproken om regelmatig op bestuurlijk 
niveau overleg te voeren met de decentrale overheden over de vormgeving, de 
financiële consequenties en de voortgang van de decentralisaties. 
Voor een reactie op de opmerkingen van de Afdeling over de rol van de minister 
van BZK ten aanzien van beleid dat de decentrale overheden raakt verwijs ik naar 
paragraaf 6. 
 
 
Pagina 3 van 13 
 
 
 pagina’s (inclusief voorblad) 

 
 
 
gesloten huishouding voor de provincies opgenomen. Het oogmerk daarvan is dat 
provincies zich concentreren op hun kerntaken ruimte, natuur, economie, verkeer 
Datum 
1 mei 2013 
en vervoer en – waar dit de lokale belangenbehartiging overstijgt - cultuur, ook bij 
de invulling van hun autonome bevoegdheid. Daar hebben provincies 
Kenmerk 
2013-0000291795 
meerwaarde. Het kabinet wil hierover afspraken maken met de provincies.  
 
 
Regio’s 
In haar advies was de Afdeling kritisch over de voorgenomen afschaffing van de 
stadsregio’s, omdat zij die niet draagkrachtig gemotiveerd achtte, terwijl uit twee 
evaluaties van de stadsregio’s een gunstig beeld oprees over het functioneren van 
de regio’s.  
 
Voor wat betreft de afschaffing van de stadsregio’s verwijs ik naar het aanstaande 
nader rapport bij het wetsvoorstel dat de afschaffing van de WGR+ regio’s regelt. 
 
Opschaling  
Ten aanzien van schaalvergroting merkt de Afdeling op dat uit onderzoek blijkt dat 
bestuurskracht minder samenhangt met de schaalgrootte van gemeenten dan 
weleens wordt gedacht. Ook ontbreekt empirisch bewijs voor de stelling dat 
recente gemeentelijke herindelingen tot besparingen hebben geleid. 
 
Verder dient naar haar mening onder ogen te worden gezien welke gevolgen een 
grootscheeps proces van samenvoeging van gemeenten en provincies heeft voor 
het welslagen van de grote decentralisatieoperaties die door het kabinet worden 
voortgezet. De capaciteit, energie en financiën voor stelselwijzigingen zouden niet 
ten koste moeten gaan van een doelmatige en doeltreffende uitvoering van taken. 
Dit pleit ervoor ruimte te bieden aan autonome opschalingsprocessen van 
onderop, onder meer door positieve incentives te bieden. Deze processen zullen 
niet overal op dezelfde wijze verlopen. De Afdeling vraagt zich af of dat een 
probleem is. 
 
De voortgaande schaalvergroting van gemeenten heeft volgens de Afdeling 
feitelijk invloed op het functioneren van provincies en zal hen op enig moment 
voor de vraag stellen in hoeverre hun omvang en schaal nog voldoende aansluiten 
bij hun taken en bevoegdheden. Overigens zal ook de vorming van vijf landsdelen 
ertoe leiden dat bestuurslagen, met inbegrip van het Rijk, zich anders tot elkaar 
gaan verhouden. Dat roept als vanzelf de vraag op naar een optimale 
taakverdeling tussen lagen. 
 
Het kabinet is het met de Afdeling eens dat voorkomen moet worden dat de 
energie volledig uitgaat naar stelselwijzigingen en dat de implementatie van de 
decentralisatieopgave daar onder gaat leiden. Het kabinet streeft dan ook naar het 
faciliteren van herindelingen van onderop en zal geen eigen initiatieven nemen tot 
gemeentelijke opschaling. Maar de decentralisaties vragen wel om een versterking 
van de gemeentelijke uitvoeringskracht. Het kabinet kiest er daarom voor 
gemeenten te vragen op korte termijn samenwerkingsverbanden te vormen voor 
de uitvoering van de decentralisaties.  
 
Verder wordt geenszins beargumenteerd dat een ideale schaal voor gemeenten 
bestaat, maar wel dat er een schaal bestaat waarop veel beleidsuitdagingen 
samenkomen en die op dat niveau het beste kunnen worden aangepakt. Dit kan 
per regio verschillen. Uit onderzoek blijkt dat herindeling op een aantal gebieden 
 
 
Pagina 5 van 13 
 
 
 pagina’s (inclusief voorblad) 

 
 
 
huidige provincies en voor partijen die nu net een zetel halen. Hierbij moet wel in 
ogenschouw worden genomen dat het stemgewicht van de statenleden is 
Datum 
1 mei 2013 
gekoppeld aan het inwonertal en het aantal statenleden. Hoe de gevolgen in een 
concreet geval uitpakken is derhalve niet te voorspellen maar deze zijn niet op 
Kenmerk 
2013-0000291795 
voorhand gunstig voor de ene of de andere partij. Bij herberekening van de uitslag 
van de Eerste Kamerverkiezing op basis van de Provinciale Statenverkiezingen van 
2011, bleek dat de vorming van een Noordvleugelprovincie geen gevolgen zou 
hebben gehad voor de samenstelling van de Eerste Kamer. 
 
Ten aanzien van de opschaling van waterschappen en het streven van het kabinet 
om deze bestuurslaag op lange termijn samen te voegen met de landsdelen wijst 
de Afdeling op de belangrijke rol die waterschappen vervullen op het gebied van 
waterveiligheid, waterkwaliteit, peilbeheer en zuivering van het stedelijk 
afvalwater. Hierbij merkt zij op dat niet alleen het aantal waterschappen sinds 
1950 sterk is afgenomen, maar dat de bestuurslaag de laatste decennia tevens 
aan gewicht heeft gewonnen in het bestuurlijke landschap. Een gedegen 
motivering voor een verder schaalvergroting is volgens de Afdeling dan ook 
gewenst.  
 
Het kabinet deelt de visie dat goed waterbeheer van essentieel belang is voor het 
voortbestaan van Nederland. Een heldere taakverdeling vormt hierbij een 
belangrijke randvoorwaarde. In het Bestuursakkoord Water zijn met de VNG, het 
IPO en de UVW afspraken gemaakt om het waterbeheer efficiënter en effectiever 
vorm te geven. Uitgangspunt is het verminderen van bestuurlijke drukte door het 
beter afbakenen van verantwoordelijkheden en het slimmer combineren van 
werkzaamheden, waardoor doelmatigheidswinst behaald zal worden.  
 
Het lange termijnperspectief van het kabinet is dat in het middenbestuur één 
helder bestuurlijk aanspreekpunt moet zijn voor de ruimtelijk-economische 
opgaven. In dit licht streeft het kabinet er naar om de waterschappen op lange 
termijn te laten opgaan in de vijf nieuw te vormen landsdelen. In aanloop naar dit 
lange termijnperspectief bevordert het kabinet een geleidelijke opschaling tot tien 
à twaalf waterschappen. Beoogd wordt om deze opschaling vanuit een 
inhoudelijke invalshoek te benaderen en van onderop tot stand te laten komen, 
waarmee het initiatief voor fusievoorstellen bij de waterschappen zelf ligt. Bij het 
bepalen van nieuwe waterschapsgrenzen dienen de stroomgebieden te worden 
gebruikt als leidraad. 
 
 
5. Burgerparticipatie  
De Afdeling merkt op dat bij alle aandacht voor interbestuurlijke verhoudingen, uit 
het oog zou kunnen worden verloren dat goede interbestuurlijke verhoudingen 
geen doel op zich zijn, evenmin als decentralisatie, efficiency of integraal beleid in 
zichzelf waarde hebben. Het zijn middelen om de kwaliteit van overheidshandelen 
ten behoeve van de burger te verbeteren. De Afdeling geeft daarbij aan dat een 
compactere, kleinere overheid die over structureel minder financiële middelen kan 
beschikken, voor de aanpak van complexe, maatschappelijke vraagstukken meer 
zal moeten samenwerken met en meer moet overlaten aan burgers en 
maatschappelijke organisaties. De Afdeling stelt dat zoals de rijksoverheid moet 
durven overlaten aan de decentrale overheden, de decentrale overheden evenzo 
moeten durven overlaten aan hun burgers. Naar de overtuiging van de Afdeling  
zal dit ertoe bijdragen dat de hervorming van de verzorgingsstaat niet alleen tot 
zijn behoud en zelfs tot zijn versterking leidt, maar ook tot een herbergzame 
 
 
Pagina 7 van 13 
 
 
 pagina’s (inclusief voorblad) 

 
 
 
instrumenten om opschaling van zowel gemeenten als provincies te faciliteren en 
vorm te geven. 
Datum 
1 mei 2013 
 
 
Kenmerk 
2013-0000291795 
7. Financiële verhoudingen 
 
De Afdeling constateert een verslechtering van de financiële verhoudingen. De 
Afdeling constateert dat onder invloed van de decentralisaties de uitvoering van 
taken in medebewind toeneemt. Aangezien de decentralisaties ondanks eventuele 
efficiencywinst gepaard gaan met onvoldoende middelen om hetzelfde 
voorzieningenniveau te behouden, zijn decentrale overheden genoodzaakt de 
taken op een lager kwaliteitsniveau uit te voeren, een beperkter 
voorzieningenpakket te bieden, of voorzieningen uit hun eigen algemene middelen 
te bekostigen. Hierdoor kan de uitvoering van autonome taken onder druk komen 
te staan. Ook wijst de Afdeling op de tendens bestedingsdoelen aan 
decentralisatie-uitkeringen te verbinden en op de beperkingen die voortvloeien uit 
de Wet Hof en Wet schatkistbankieren.  
De Afdeling houdt voorts vast aan haar eerdere pleidooi voor een verschuiving van 
de inning van de financiën (minder Rijksbelastingen, meer decentrale 
belastingen). Decentrale overheden moeten in staat worden gesteld vraagstukken 
ter hand te nemen en voor de bekostiging daarvan minder afhankelijk te zijn van 
de rijksoverheid.  
 
Het kabinet constateert dat de Afdeling een drietal ontwikkelingen aanvoert voor 
haar oordeel dat de financiële verhoudingen verslechteren. De eerste daarvan – 
de decentralisaties – is opmerkelijk. Ten eerste spreekt het kabinet met zijn 
decentralisatievoornemens een groot vertrouwen uit in de gemeenten met het 
neerleggen bij de gemeenten van de verantwoordelijkheid voor zo’n belangrijk en 
gevoelig pakket. Ten tweede is de uitwerking van de financiën nog in volle gang, 
waarbij bijvoorbeeld de beoogde ontschotting van budgetten in het sociaal domein 
wat het kabinet betreft juist een positief oordeel verdient. Het verdere traject 
voorziet in een gezamenlijke inzet van kabinet en gemeenten om te komen tot een 
zorgvuldige invoering. Daartoe is sprake van veelvuldig overleg op ambtelijk en 
bestuurlijk niveau, met aandacht voor vraagstukken als financiering, monitoring, 
transitie, enzovoorts. 
 
Op het punt van de decentralisatie-uitkeringen herkent het kabinet de bezwaren 
van de Afdeling tegen het opleggen van bestedingsdoelen. De introductie van het 
instrument decentralisatie-uitkering heeft zeer geholpen bij het kabinetsstreven 
om het aantal specifieke uitkeringen te verminderen. Dat is voor een deel gepaard 
gegaan met de door de Afdeling gesignaleerde tendens. Deze situatie heeft de 
aandacht van het kabinet. 
De Afdeling stelt dat door de Wet Hof en de Wet schatkistbankieren steeds meer 
beperkingen worden gesteld aan de besteding van de algemene middelen van de 
decentrale overheden. Het kabinet deelt deze mening niet. In januari 2013 hebben 
het Rijk en de decentrale overheden een financieel akkoord gesloten over een 
aantal samenhangende financiële onderwerpen dat de decentrale overheden raakt, 
waaronder het wetsvoorstel schatkistbankieren en het wetsvoorstel Houdbare 
Overheidsfinanciën. Het akkoord geeft gemeenten en provincies zekerheid doordat 
voor deze kabinetsperiode een EMU-saldopad is overeengekomen waarbij rekening 
is gehouden met hun investeringsbehoefte. De Wet schatkistbankieren is op een 
aantal voor de medeoverheden belangrijke punten aangepast, zoals het mogelijk 
maken van onderling lenen. De beleidsautonomie van de decentrale overheden 
 
 
Pagina 9 van 13 
 
 
 pagina’s (inclusief voorblad) 

 
 
 
 
Ten aanzien van de Raad van Europa wijst de Afdeling er op dat het het begrip 
Datum 
1 mei 2013 
lokale autonomie in het daartoe bestaande Handvest een ruimer bereik heeft dan 
wat daaronder in de Nederlandse context wordt verstaan en constateert zij dat 
Kenmerk 
2013-0000291795 
recente ontwikkelingen op het terrein van de interbestuurlijke verhoudingen zich 
niet goed met het Handvest verhouden. De Afdeling wijst erop dat Nederland 
indertijd voorbehouden heeft gemaakt bij het Handvest en dat eerdere 
aanbevelingen van het Congres niet zijn opgevolgd. 
 
In mei 2013 zal het Congres van de Raad van Europa Nederland monitoren. In de 
voorbereiding daarop worden de voorbehouden zoals bij de totstandkoming van 
het Handvest door Nederland zijn gemaakt, nogmaals met het Congres besproken 
en worden tevens het Nederlandse standpunt en nieuwe ontwikkelingen 
toegelicht. Daarbij zal ook worden gesproken over de in de Code vastgelegde 
interbestuurlijke samenwerking op Europees niveau. Naar verwachting zal 
vervolgens in het najaar van 2013 een rapport van het Congres van de Raad van 
Europa verschijnen waarin op deze materie wordt ingegaan. 
 
 
 
9. Caribisch Nederland 
 
Het kabinet heeft met waardering kennis genomen van het onderdeel Caribisch 
Nederland in de derde periodieke beschouwing van de Afdeling naar de 
interbestuurlijke verhoudingen. Nu de openbare lichamen Bonaire, Sint-Eustatius 
en Saba met ingang van 10 oktober 2010 deel uitmaken van Nederland is het een 
goede zaak dat de Afdeling ook de openbare lichamen betrekt bij zijn 
beschouwingen over de interbestuurlijke verhoudingen. De openbare lichamen 
maken immers onderdeel uit van die verhoudingen.  
 
Veel noties en aandachtspunten die de Afdeling maakt zijn herkenbaar, zoals de 
kwaliteit van bestuur en het ambtenarenapparaat, de regeldruk, de communicatie 
met de bestuurscolleges en de samenwerking met de landen. Het zijn zaken die 
de aandacht hebben van zowel de rijksoverheid als de eilandelijke overheid, 
waarbij het afgelopen jaar de nodige stappen zijn gezet, vooral in het kader van 
de Caribisch Nederland-weken, waar bestuurders en ambtenaren van het Rijk en 
de eilanden elkaar ontmoeten en afspraken maken.  
 
De Afdeling pleit ervoor de in de Code Interbestuurlijke Verhoudingen vastgelegde 
omgangsvormen en overige bestuursafspraken van overeenkomstige toepassing 
te verklaren op de verhouding met de openbare lichamen. 
 
Het kabinet is het eens met de Afdeling dat het in de rede ligt dat ook met de 
openbare lichamen op de voet van de afspraken met de overige medeoverheden 
afspraken worden gemaakt. Uiteraard zal daarbij bezien moeten worden of gelet 
op de specifieke omstandigheden van de gebieden overzee aangepaste afspraken 
moeten worden gemaakt. Een eerste aanzet is tijdens de zogeheten Caribisch 
Nederland Week van 11 tot 15 maart gemaakt door met de openbare lichamen 
afspraken te maken over de uitgangspunten die bij consultatie uit hoofde van 
artikel 209 van de WolBES zullen gelden. Aan de nadere uitwerking daarvan wordt 
thans gewerkt.  
 
De Afdeling besteedt in zijn advies ruim aandacht aan de (nieuwe) functie van de 
 
 
Pagina 11 van 13 
 
 
 pagina’s (inclusief voorblad) 

 
 
 
lening bij een departement.  
 
Datum 
1 mei 2013 
De leningen hebben de aandacht van het kabinet. Het onderwerp wordt onder 
meer meegenomen in het onderzoek taakverlichting en deregulering dat in 
Kenmerk 
2013-0000291795 
opdracht van BZK uitgevoerd wordt. De resultaten komen medio dit jaar 
beschikbaar. Daarnaast heeft het kabinet in het bestuurlijk overleg financiële 
verhoudingen van 14 maart jl. met de bestuurscolleges van de openbare lichamen 
afgesproken dat de huidige regels ten aanzien van renteloos lenen in beginsel 
geen belemmering mogen zijn om kansrijke plannen tot uitvoering te brengen. 
Het kabinet heeft daarom toegezegd nader uit te werken hoe investeringen die het 
openbaar lichaam zelf kan bekostigen en/of door verstrekken van renteloze 
leningen door het Rijk, kunnen worden gerealiseerd. Daar geldt dan wel de 
voorwaarde dat het College financieel toezicht constateert dat de aflossingen 
kunnen worden opgebracht door het openbaar lichaam. Verder geldt ook voor dit 
onderwerp de door de Afdeling bepleite legislatieve terughoudendheid: wijziging 
van wet- en regelgeving is ook voor dit onderwerp voorafgaand aan de evaluatie 
in principe niet aan de orde. 
 
De Afdeling wijst op het belang van een tijdige voorbereiding van de evaluatie.  
 
Het kabinet onderschrijft dit. Ambtelijke voorbereidingen voor de evaluatie zijn 
reeds van start gegaan. De bestuurscolleges van de eilanden zijn 
medeopdrachtgever en worden dus in een vroegtijdig stadium betrokken bij de 
opzet en het vaststellen van thema’s voor de evaluatie. Het instellen van een 
onafhankelijke evaluatiecommissie wordt momenteel als optie bestudeerd.  
 
Ik moge U verzoeken mij te machtigen het advies van de Afdeling en het nader 
rapport aan te bieden aan de Tweede Kamer der Staten-Generaal. 
 
 
De minister van Binnenlandse Zaken en Koninkrijksrelaties, 
 
 
 
 
 
dr. R.H.A. Plasterk 
 
 
 
 
 
 
 
 
 
Pagina 13 van 13 
 
 
 pagina’s (inclusief voorblad) 

