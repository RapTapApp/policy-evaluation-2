> Retouradres Postbus 20401 2500 EK Den Haag
Directoraat-generaal Natuur & 
De Voorzitter van de Tweede Kamer
Regio 
der Staten Generaal
Binnenhof 4
Bezoekadres
Bezuidenhoutseweg 73
2513 AA  's-GRAVENHAGE
2594 AC Den Haag
Postadres
Postbus 20401
2500 EK Den Haag
Factuuradres
Postbus 16180
2500 BD Den Haag
Overheidsidentificatienr
00000001003214369000
Datum 16 mei 2013
T 070 379 8911 (algemeen)
www.rijksoverheid.nl/ez
Betreft Beantwoording kamervragen inzake Bonaire Mariene Park
Ons kenmerk
DGNR / 13082175
Bijlage(n)
4
Geachte Voorzitter,
Hierbij bied ik u de antwoorden aan, van de vragen die gesteld zijn door de leden Van 
Veldhoven en Hachchi over de aantasting van de beschermde status van het Mariene Park bij 
Bonaire (2013Z07502).
1
Wat is uw reactie op de berichtgeving over de voorgenomen wijzigingen in de beschermde 
status van het Bonaire National Marine Park en het Ruimtelijk Ontwikkelingsplan Bonaire 
(ROB)?
Antwoord
In de berichtgeving van Amigoe van 2 april jl. wordt de vrees uitgesproken dat door de 
herziening van het ROB ontwikkelingen worden toegestaan die negatieve gevolgen hebben 
voor de mariene biodiversiteit en het Bonaire Mariene Park. Het Openbaar lichaam Bonaire is 
verantwoordelijk voor een goed beheer, behoud en bescherming van het mariene park 
overeenkomstig de Verordening Natuurbeheer Bonaire en de kaders van de ruimtelijke 
ordening. Wijzigingen in het beheer, als gevolg van bijvoorbeeld een herziening van het ROB 
of het toelaten van bepaalde ontwikkelingen in het Bonaire Mariene Park, kunnen alleen 
genomen worden na zorgvuldige afweging en met een goede onderbouwing. 
2
Heeft u over deze plannen contact gehad met het bestuurscollege van Bonaire of de lokale 
natuurorganisaties, bijvoorbeeld in het kader van het natuurbeleidsplan voor de BES-
eilanden?
Antwoord
Ambtelijk is contact geweest over de plannen van het bestuurscollege in het kader van de 
ontwikkeling van activiteiten in de kustzone van Bonaire.
Pagina 1 van 4

Directoraat-generaal Natuur & 
Regio
DGNR / 13082175
6
Kunt u bevestigen dat Rijkswaterstaat de vergunning voor deze werkzaamheden moet 
verlenen? Op welke termijn gebeurt dit, en is daarbij sprake van een Milieu Effect Rapportage 
of kunt u bij deze vergunningverlening aandringen op het schenken van aandacht aan de 
milieugevolgen van de eventuele bouw?
Antwoord
Voor de aanleg van een nieuwe pier in het Bonaire Mariene Park dienen op grond van de 
vigerende BES wet- en regelgeving verschillende vergunningen te worden aangevraagd bij 
verschillende instanties. De Minister van Infrastructuur en Milieu (Rijkswaterstaat) is 
verantwoordelijk voor vergunningverlening op grond van de Wet maritiem beheer BES. Het 
bestuurscollege van Bonaire is verantwoordelijk voor de vergunningverlening op grond van de 
Verordening Natuurbeheer Bonaire en de Bouw- en woningverordening Bonaire. 
Voor het verlenen van een vergunning op grond van de  Wet maritiem beheer BES  moet de 
Minister van Infrastructuur en Milieu bij de beoordeling van de aanvraag de effecten van de 
aanleg en het gebruik van het voorgenomen bouwwerk op het mariene milieu, de natuur, de 
veiligheid van de scheepvaart en het maritiem archeologisch erfgoed uitdrukkelijk in 
overweging nemen. Een Milieu Effect Rapportage (MER) is bij de aanvraag niet verplicht. Een 
vergunning kan geweigerd worden, indien één of meer belangen op onoverkomelijke wijze in 
het gedrang zouden komen door verlening van de vergunning. Deze beoordeling geschiedt 
voor het aspect natuur in overeenstemming met de Staatssecretaris van Economische Zaken. 
Gebleken is dat de effecten van het voorgenomen bouwwerk op het mariene milieu en natuur 
niet dusdanig zijn dat deze belangen op onoverkomelijke wijze in het gedrang komen. De 
vergunning is onder strikte voorwaarden verleend. De gestelde voorwaarden zijn onder 
andere bedoeld om mogelijke negatieve effecten van de aanleg en het gebruik op het mariene 
milieu en de natuur te voorkomen. Naast een vergunning op grond van de Wet maritiem 
beheer BES dient de initiatiefnemer in het bezit te zijn van alle overige benodigde 
vergunningen alvorens hij kan aanvangen met de aanleg van de nieuwe pier. Op welke termijn 
deze vergunningen verleend zullen worden, ligt aan het bestuurcollege van Bonaire.
7
Kent u het in het artikel aangehaalde rapport van onderzoeksbureau CARMABI over de 
schade aan koraal, onder andere als gevolg van bouwactiviteiten? Is het raadzaam om bij 
nieuwe bouwactiviteiten aan de kust of op het water bij Bonaire steeds specifiek te kijken naar 
de gevolgen voor het koraal?
Antwoord
Ja, het rapport is bij mij bekend en als bijlage bijgevoegd (Environmental impact assessement 
of the Construction of a pier and its future usages near Karel’s Bar, Bonaire; Vermeij; august 
2012). Bij iedere activiteit waarvoor een vergunning noodzakelijk is op grond van de Wet 
maritiem beheer BES zal door mij gekeken worden naar de effecten op het koraal. In 
aanvulling hierop werk ik samen met de Minister van Infrastructuur en Milieu en het openbaar 
lichaam aan het uitvoeren van een Strategische Milieueffect Rapportage voor de kustzone van 
Bonaire. De rapportage zal inzicht  geven over welke toekomstige activiteiten waar en op 
welke wijze plaats kunnen vinden zonder schade te berokkenen aan de natuur en het mariene 
milieu.
Pagina 3 van 4

