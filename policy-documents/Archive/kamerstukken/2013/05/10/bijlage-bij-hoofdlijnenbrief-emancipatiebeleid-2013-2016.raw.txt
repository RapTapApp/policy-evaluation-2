Bijlage bij Hoofdlijnenbrief Emancipatiebeleid 2013-2016 
 
Beleidsmaatregelen  
 
In deze bijlage vindt u de maatregelen in het emancipatiebeleid voor de komende jaren. De 
maatregelen zijn gekoppeld aan de speerpunten van dit kabinet ten aanzien van emancipatie.  
 
A. Participatie in het licht van de gevolgen van de economische crisis 
Het versterken van de economische zelfstandigheid en financiële zelfredzaamheid van vrouwen 
blijven cruciale doelen in het emancipatiebeleid, juist in deze economisch moeilijke tijd. Ook wil het 
kabinet mannen en vrouwen, meisjes en jongens aansporen hun talenten te benutten. Daarnaast 
kan niet vaak genoeg gezegd worden dat diversiteit in bedrijven, instellingen en in de samenleving 
belangrijk is. Het draagt immers bij aan meer flexibiliteit en creativiteit en daarmee ook aan 
weerbaarheid; allemaal belangrijke facetten in crisistijd. In haar rapport Closing the Gender Gap 
(december 2012) spreekt de OECD van een aanzienlijke onderbenutting van het menselijk kapitaal 
in de Nederlandse economie door de veel voorkomende deeltijdarbeid van vrouwen. De OECD 
noemt als mogelijke oplossing het verder verruimen van de mogelijkheden om een toekomstige 
uitbreiding van het personeelsbestand te combineren met uitbreiding van deeltijduren en 
voltijdbanen voor vrouwen: op alle niveaus en in alle segmenten van de arbeidsmarkt.   
 
Samen met de Minister van SZW wil ik inzetten op het verder versterken van de economische 
zelfstandigheid van vrouwen en het verhogen van de arbeidsparticipatie. Dit kan op de eerste 
plaats worden bereikt door het meer gelijk verdelen van onbetaalde arbeid. Uit onderzoek van het 
SCP blijkt dat het denken over traditionele rolverdelingen is veranderd: slechts een op de tien 
mannen en vrouwen heeft bij navraag voorkeur voor het traditionele kostwinnersmodel en een 
duidelijke meerderheid geeft de voorkeur aan een gelijke verdeling van onbetaalde arbeid (zorg- 
en huishoudelijke taken). Mannen en vrouwen willen dus gelijk delen, maar houden in de praktijk 
vast aan een traditionele rolverdeling. Hier is nog veel winst te behalen, bijvoorbeeld door in te 
zetten op een betere combineerbaarheid van arbeid en zorg voor zowel mannen als vrouwen en 
cultuurverandering te bewerkstelligen ten aanzien van de rol van vaders na de geboorte van hun 
kinderen en bij de zorg voor jonge kinderen. 
 
Op de tweede plaats zijn ook de mogelijkheden van belang die vrouwen zelf hebben om werk en 
privé met elkaar in balans te brengen. Daarbij gaat het om zaken als flexibel werken en goede en 
betaalbare kinderopvang. Kinderopvang is daarbij niet alleen van belang voor de arbeidsparticipatie 
van ouders, maar ook voor de ontwikkeling van kinderen. Dit wordt onderschreven door de sector. 
Daarom is er een gezamenlijke kwaliteitsagenda voor de kinderopvangsector opgesteld, waarover 
1
uw Kamer in maart 2012 is geïnformeerd. De Minister van SZW wil in de toekomst verder inzetten 
op een versterking van de pedagogische kwaliteit van de kinderopvang en de inhoudelijke 
samenwerking tussen het onderwijs en de opvang. Hierbij zal specifiek aandacht worden besteed 
aan het leren van de Nederlandse taal door jonge kinderen en de eisen die dit stelt aan de 
beroepskrachten. 
 
2
Door de Task Force deeltijdplus en door de SER zijn in de afgelopen jaren adviezen uitgebracht 
aan de overheid, bedrijven en andere instellingen over de mogelijkheden om arbeid en zorg beter 
te kunnen combineren. De belangrijkste adviezen betroffen mogelijkheden voor sluitende 
dagarrangementen, meer flexibele arbeidstijden en het voeren van een (regionaal) tijdenbeleid, 
dat wil zeggen het afstemmen van de (openings)tijden van allerlei maatschappelijke diensten op de 
omstandigheid dat tegenwoordig vaak beide partners in een gezin werken. Daarbij is van belang 
dat de combineerbaarheid van arbeid en zorg niet uitsluitend een zaak is van de overheid, maar 
ook (en juist vooral) van werkgevers en werknemers, aan de cao-tafel en op de werkvloer. De 
Minister van SZW is met de sociale partners in gesprek over de combinatie van arbeid en zorg. 
 
Later dit voorjaar ontvangt de Kamer van de Minister van SZW een brief waarin nader wordt 
ingegaan op de mogelijkheden om de combineerbaarheid van arbeid en zorg verder te verbeteren.  
                                                
1
 Kamerstukken, 2012-2013, 31322, nr.200 
2
 SER (2011) Tijden van de samenleving 
 1 

mannen en vrouwen ten aanzien van arbeid en zorg, mede in relatie tot het alimentatierecht. De 
uitkomsten van dit paper bespreek ik met de collega’s van SZW en VenJ en zullen worden gedeeld 
met actoren in het veld, waaronder de kennisinstellingen voor emancipatie. 
 
Gelijk loon 
4
Recent onderzoek van het CBS toont aan dat in Nederland nog sprake is van een beloningsverschil 
tussen mannen en vrouwen, dat niet toegerekend kan worden aan baan- en persoonskenmerken. 
5
Vrouwen verdienen, na correctie , bij de overheid 7 procent en bij het bedrijfsleven 8 procent 
minder dan mannen. Deze gecorrigeerde beloningsverschillen kunnen niet worden verklaard, 
omdat niet exact meetbaar is wat arbeid van gelijke waarde en wat gelijke beloning is. Uit het 
onderzoek blijkt dat het ongecorrigeerde beloningsverschil onder de jonge generatie 
(leeftijdscategorie 23-35 jaar) veel kleiner is (5,9%) en in de overheidsector zelfs licht in het 
voordeel van vrouwen uitvalt (0,7%). Dit lijkt erop te duiden dat de huidige generatie jonge 
vrouwen dezelfde loopbaanmogelijkheden heeft als mannen. Beloningsverschillen tussen mannen 
en vrouwen moeten dus met de nodige zorgvuldigheid worden geïnterpreteerd en duiden niet 
zonder meer op beloningsdiscriminatie. Tegelijkertijd is het van belang dat de 
loopbaanmogelijkheden van vrouwen ook daadwerkelijk benut worden en de jongere generatie niet 
alsnog een achterstand oploopt. Er bestaan instrumenten (loonwijzer, managementtools) voor 
werknemers en werkgevers om beloningsverschillen te achterhalen. 
Met de Minister van SZW heb ik de mogelijkheid besproken om binnen bedrijven onderzoek te 
laten doen naar het voorbeeld van onderzoek van het College voor de Rechten van de Mens 
 6
(destijds Commissie Gelijke Behandeling) naar gelijke beloning in de ziekenhuissector in 2011. 
Het onderzoek heeft in beeld gebracht dat beloningsverschillen tussen mannen en vrouwen 
ontstaan door de toepassing van beloningsmaatstaven die geen verband hebben met de waarde 
van de arbeid. Door deze beloningsmaatstaven, zoals aansluiten bij het laatstverdiende salaris, 
onderhandelingen en garantiesalarissen of willekeurige beloningsvormen, te identificeren, kan een 
ziekenhuis eerlijker belonen, waardoor niet langer wordt gediscrimineerd. De Nederlandse 
Vereniging van Ziekenhuizen heeft het onderzoek omarmd en de ziekenhuizen die niet bij het 
onderzoek waren betrokken, geadviseerd audits te laten verrichten met behulp van de 
onderzoeksmethode van het College. FWG-advies, de eigenaar van het functiewaarderingssysteem 
in de gezondheidszorg, adviseert zorginstellingen bij het opzetten en uitvoeren van strategisch HR-
beleid.  
Ik ben voornemens om deze audit en de bijbehorende deskundigheidsbevordering aan te bieden 
aan een aantal bedrijven. Het College kan deze deskundigheid leveren, onder andere door het 
aanbieden van trainingen. Hierbij streef ik naar een brede vertegenwoordiging van sectoren.  
Aan de Sociaal Economische Raad (SER) is bovendien door de Staatssecretaris van SZW onlangs 
een advies gevraagd over discriminatie op de arbeidsmarkt. Daarbij wordt uitdrukkelijk gevraagd 
ook aan te geven welke aanvullende acties van sociale partners kunnen bijdragen aan het 
wegnemen van het loonverschil tussen mannen en vrouwen bij gelijke arbeid.  
 
Vrouwen naar de top 
Vrouwen zijn beperkt vertegenwoordigd in de top van bedrijven. Hiermee doen bedrijven zichzelf 
en vrouwen tekort. Uit onderzoek onder vijfhonderd bedrijven in het mkb blijkt bijvoorbeeld dat 
7
bedrijven beter af zijn als ze geleid worden door gemengde teams. Zo zijn mannen beter in het 
laten (door)groeien van bedrijven, terwijl vrouwen makkelijker terugschakelen in een crisis, iets 
wat vooral in de huidige omstandigheden goed van pas komt.  
Twee initiatieven zijn voor wat betreft dit thema van belang, te weten het vervolg van het Charter 
Talent naar de Top en de inwerkingtreding van het amendement Kalma c.s.  
De financiële ondersteuning door de Rijksoverheid van de Stichting Talent naar de Top loopt door 
tot eind 2014. Inmiddels hebben ruim 200 bedrijven het Charter Talent naar de Top getekend. De 
Stichting streeft naar een verdere uitbreiding van het aantal bedrijven en blijft bedrijven voorzien 
van relevante informatie. Ook zet de Stichting de monitoring van de resultaten voort.  
                                                
4
 CBS (2010), Gelijk loon voor gelijk werk?  
5
 Beloningsverschillen waarbij is gecontroleerd voor achtergrondkenmerken van werknemers en kenmerken van 
banen, worden gecorrigeerde beloningsverschillen genoemd.  
6
 CGB (2011), Gelijke beloning van mannen en vrouwen bij de algemene ziekenhuizen in Nederland 
7
 Adviesbureau Perspexo (2013), M/V = Meerkracht & Veerkracht   
 3 

 
WE CAN Young en jongerenaanpak social media 
Door het vergroten van de relationele en seksuele weerbaarheid van jongeren met de WE CAN 
Young campagne in 15 grote gemeenten zet ik in op preventie van huiselijk en seksueel geweld. 
Het doel is de WE CAN Young aanpak door gemeenten te laten inbedden in het lokale beleid. Deze 
campagne biedt jongeren de kans om zelf acties te bedenken en uit te voeren, om zo te werken 
aan het eigen bewustzijn en de weerbaarheid tegen seksueel overschrijdend gedrag en geweld: 
van graffiti-wall tot een debatmiddag. WE CAN Young biedt jongeren de kans om anderen te 
inspireren. Ik verken op dit moment of WE CAN Young ook een goede aanpak is voor het 
Caribische deel van het Koninkrijk. 
Daarnaast hebben de Minister van VWS en ik Rutgers WPF en SOA AIDS Nederland opdracht 
gegeven om de seksuele gezondheid en weerbaarheid van jongeren te vergroten met de inzet van 
sociale media. Hierbij wordt voortgebouwd op de campagne ‘Maak seks lekker duidelijk’ van de 
afgelopen jaren. Onderdeel van de aanpak is de ontwikkeling van een ‘weerbaarheidstool’ voor 
sociale media die jongeren inzicht geeft in hun weerbaarheidsprofiel en individueel advies geeft, de 
inzet van een online educatieve game ‘Can you fix it’ en ouderondersteuning op het gebied van 
seksuele weerbaarheid. Daarbij wordt een koppeling gemaakt met bestaande structuren zoals de 
inzet van GGD’en op dit terrein en www.sense.info. Dit beleid wordt voortgezet tot en met 2014 en 
dan geëvalueerd.  
 
Deskundigheidsbevordering in het onderwijs 
Met ingang van 1 december 2012 zijn de kerndoelen in primair onderwijs, voortgezet en speciaal 
onderwijs die betrekking hebben op respectvolle omgang met elkaar, aangevuld met een passage 
die aangeeft dat leerlingen leren respectvol om te gaan met seksualiteit en met diversiteit binnen 
de samenleving, waaronder seksuele diversiteit. Deze aanpassing geeft scholen een verdere 
stimulans om aandacht te besteden aan een gezonde seksuele ontwikkeling en het bevorderen van 
de seksuele weerbaarheid. Ik krijg signalen die erop wijzen, dat behoefte is aan 
deskundigheidsbevordering van docenten. Om leraren beter in staat te stellen om deze 
onderwerpen bespreekbaar te maken, wil ik 1) inventariseren hoe lerarenopleidingen aandacht 
besteden aan seksualiteit en seksuele diversiteit en 2) bij- en nascholing voor zittende en 
aankomende docenten stimuleren. Ik ga de mogelijkheden verkennen om hieraan invulling te 
 
geven. 
Ik heb jongeren horen pleiten voor de inzet van leeftijdsgenoten en ervaringsdeskundigen die 
hooguit vijf jaar ouder zijn dan zijzelf. Ik vind dit een interessante gedachte en wil de 
mogelijkheden onderzoeken voor de inzet van bijvoorbeeld hbo-studenten die jongeren kunnen 
voorlichten en de inzet van leerlingen zelf, bijvoorbeeld als het gaat om het bespreken van de 
gevaren van sociale media.  
Daarnaast is onderwijs belangrijk bij de opvang van slachtoffers van loverboys en eergerelateerd 
geweld, zoals Fier Fryslân verzorgt. Het is van belang dat deze meiden, naast zorg en een veilige 
haven, de kans wordt geboden een diploma te halen waarmee ze hun kansen op de arbeidsmarkt 
vergroten. Dat biedt ze meer succes op een geslaagde terugkeer in de samenleving. Er zijn 
knelpunten met betrekking tot het kunnen volgen van onderwijs. Ik organiseer op korte termijn 
samen met de ministeries van VWS, VenJ en SZW een bijeenkomst die inzicht oplevert in ervaren 
belemmeringen op dit punt.  
 
Onderzoek naar preventie van intergenerationeel geweld 
Bij huiselijk geweld is in 58% van de gevallen sprake van een gezinssituatie met kinderen tot 18 
10
jaar. Kinderen die getuige zijn van huiselijk geweld hebben meer kans om als volwassene 
slachtoffer of pleger te worden van huiselijk geweld. Er is dan sprake van intergenerationele 
overdracht van geweld. Het kabinet wil een onderzoek laten uitvoeren naar díe interventies die 
kunnen zorgen voor de preventie van de intergenerationele overdracht van geweld. Daarbij is ook 
nadrukkelijk aandacht voor de positieve rol die mannen kunnen spelen bij het beëindigen van 
geweld. Vanuit het DAPHNE-programma stelt de Europese Commissie middelen ter beschikking 
voor onderzoeken op het terrein van geweld. Ik ben voornemens een aanvraag voor een 
internationaal vergelijkend onderzoek bij de Europese Commissie in te dienen.  
                                                
10
 Ferwerda, H. (2007) Met de deur in huis. Omvang, aard achtergronden en aanpak van huiselijk geweld in 
2006 op basis van landelijke politiecijfers 
 5 

 
Ik heb eerder in deze brief aangegeven dat voor LHBT’s nog aanpassing van bepaalde wet- en 
regelgeving rest. De afgelopen jaren zijn stappen gezet in het ongedaan maken van juridische 
ongelijkheid tussen LHBT’s en heteroseksuelen. Dit heeft erin geresulteerd dat uw Kamer de 
afgelopen periode verschillende wetsvoorstellen in behandeling heeft genomen en dat in sommige 
gevallen de behandeling door uw Kamer reeds is afgerond. Nederland staat binnen Europa op de 
18
zesde plaats als het gaat om de juridische gelijke behandeling van LHBT’s. De ambitie is om in 
2016 te zijn opgeklommen naar een tweede of mogelijk zelfs eerste plaats. Het kabinet zet zich 
dan ook in voor een zo spoedig mogelijke inwerkingtreding van het wetsvoorstel lesbisch 
ouderschap. Daardoor verbetert de juridische positie van lesbische ouders en hun kinderen. De 
sterilisatie-eis voor wijziging van de geslachtsaanduiding in de geboorteakte zal worden geschrapt 
19
uit het Burgerlijk Wetboek. Daarnaast maakt het kabinet zich sterk voor: 
 
Einde aan gewetensbezwaarde ambtenaar 
Het kabinet zal, mede naar aanleiding van concrete (wets)voorstellen die daartoe zijn gedaan, 
ervoor zorg dragen dat gemeenten geen nieuwe gewetensbezwaarde trouwambtenaren aanstellen. 
 
Vervanging enkele feit constructie in de AWGB 
Het kabinet zal de enkele feit constructie uit de Algemene wet gelijke behandeling (doen) 
schrappen. 
 
Verkenning opnemen genderidentiteit en -expressie in AWGB 
Het kabinet zal bezien of, en zo ja op welke wijze, het verbod op discriminatie op grond van 
genderidentiteit en genderexpressie in de Algemene wet gelijke behandeling kan worden 
opgenomen. Uit het rapport van het SCP over transgenders blijkt dat dit van belang is om 
transgenders adequaat te beschermen tegen discriminatie.  
 
Verkenning aanpassing vragenlijst bloeddonatie  
De Minister van VWS heeft bloedbank Sanquin gevraagd onderzoek te doen naar de vraag of het 
als man hebben van seksueel contact met een andere man, zonder meer dient te leiden tot 
levenslange uitsluiting van het bloeddonorschap. Hierbij is van belang dat de veiligheid van de 
ontvanger van bloedproducten vooropstaat. Sommige mannen, die bloed willen doneren, voelen 
zich nu gekwetst door het selectiebeleid van Sanquin. Sanquin zal daarom onder meer onderzoek 
doen naar het effect van aanpassing van de donorvragenlijst op de betrouwbaarheid van de 
gegeven antwoorden en de uitkomsten van dit onderzoek zullen worden meegenomen bij het 
besluit tot eventuele aanpassing van het selectiebeleid. Daarbij zal eveneens de resolutie over 
seksueel risicogedrag van bloeddonoren van de Raad van Europa worden betrokken. 
 
Gelijke behandeling in Caribisch Nederland 
Aan het einde van deze kabinetsperiode is duidelijk op welk moment de gelijke 
behandelingswetgeving (bijvoorbeeld Awgb) en gelijke behandelingsinfrastructuur (anti-
discriminatievoorzieningen en het College van de Rechten van de Mens) in Caribisch Nederland 
worden ingevoerd. Als coördinerend Minister voor Emancipatie steun ik het Pink Orange Akkoord 
van de lokale LHBT-gemeenschap. Dit is gericht op het bespreekbaar maken van homoseksualiteit 
door middel van capaciteitsopbouw van de lokale LHBT-beweging, met ondersteuning van het COC. 
De Nederlands regering zet hiermee in op het van onderop in gang zetten van verandering. 
Daarnaast onderzoek ik, zoals eerder vermeld, of WE CAN Young in het Caribische deel van het 
Koninkrijk kan worden ingezet bij de versterking van weerbaarheid van en de bestrijding van 
geweld tegen meisjes. 
Als coördinerend Minister voor Emancipatie zet ik verder in op: 
 
Koplopergemeenten homo-emancipatie 
Voor emancipatie van LHBT’s op lokaal niveau werk ik samen met 41 koplopergemeenten. Onze 
gezamenlijke doelstelling is het bevorderen van de veiligheid, weerbaarheid en sociale acceptatie 
van LHBT’s in Nederland en indien mogelijk ook internationaal. De samenwerking met 
                                                
18
 ILGA-Europe Rainbow Index, May 2012. 
19
 Bruggen slaan, p. 18. 
 7 

dat de emancipatie van LHBT’s in de eigen gemeenschap essentieel is voor de noodzakelijke 
versterking van de positie van LHBT’s met een niet-westerse achtergrond.  
Zelforganisaties van LHBT’s met een niet-westerse achtergrond zijn momenteel zwak ontwikkeld, 
waardoor zij slecht zichtbaar zijn en daardoor nog weinig bijdragen aan de emancipatie van de 
groep. Het kabinet wil daarom bezien of bestaande lokale zelforganisaties kunnen worden 
ondersteund door een landelijk ondersteuningsplatform. Een platform kan ook bijdragen aan het 
beter informeren van hulpverleners over de problematiek. Dit platform zou moeten voortkomen uit 
een brede maatschappelijke samenwerking tussen verschillende relevante spelers, waarvan de 
ministeries van OCW en van SZW deel uitmaken. 
De familie en vriendenkring spelen een cruciale rol bij de sociale acceptatie en de zelfacceptatie 
van LHBT’s. Allianties tussen ouders/broers/zussen en LHBT’s kunnen bijdragen aan de acceptatie 
binnen migrantengemeenschappen. Zeker als die ouders/broers/zussen het binnen de bredere 
gemeenschap ook opnemen voor hun homoseksuele kind, broer of zus. Het kabinet beziet daarom 
de mogelijkheden om deze allianties op te zetten. 
Verschillende levensbeschouwelijke zelforganisaties voeren reeds projecten uit om de sociale 
22
acceptatie van homoseksualiteit in christelijke kring te bevorderen. Deze inzet ondersteun ik en 
zet ik voort tot en met 2014. Door middel van onderzoek zal ik de ontwikkelingen in deze 
gemeenschappen nauwlettend volgen.  
 
Suïcidepreventie LHBT-jongeren 
In de afgelopen periode is ingezet op het vergroten van de weerbaarheid van LHBT-jongeren via 
een project van MOVISIE en COC. Binnen dit project is een site ontwikkeld met onder meer een 
zelftest, ervaringsverhalen en verwijzing naar professionele hulpverlening 
(www.iedereenisanders.nl). Daarnaast is een digitale brochure (‘Ik wou dat ik dood was’) gemaakt 
en verspreid onder professionals die met jongeren werken. Ook is er een training gegeven aan de 
professionals van Stichting 113online, die online en telefonisch hulp biedt bij suïcidepreventie en 
heeft de Stichting 113online een training gegeven aan vrijwilligers van LHBT-organisaties die zich 
richten op jongeren. Het project wordt in de tweede helft van 2013 afgerond. De inzet op 
suïcidepreventie van LHBT-jongeren is complementair aan het plan van aanpak dat pesten op 
scholen tegen moet gaan. 
 
Ondersteuning veilige ontmoetingsplaatsen 
Veilige online- en offline-ontmoetingsplaatsen ondersteunen LHBT-jongeren die nog in de kast 
zitten of er al uit zijn. Ik geef daarom steun aan www.jongenout.nl. Om landelijk de gewenste 
olievlekwerking en weerbaarheid onder LHBT-jongeren te bevorderen steun ik het initiatief ‘On the 
right track’ van Movisie, NJR (Nationale Jeugdraad), COC en De Kringen tot en met 2015. Dit 
project is een vervolg op de Open Up! campagne van de NJR die zich richtte op het vergroten van 
de sociale acceptatie van homoseksualiteit onder jongeren, onder meer via een tour langs VO-
scholen (zie www.openup.nl).  
 
Goede zorg voor transgenders 
Transgenders die een transitie achter de rug hebben, blijken vaker gelukkig (SCP). Samen de 
Minister van VWS onderschrijf ik het belang van een efficiënte keten van genderzorg. Daarvoor is 
nodig dat de betrokken veldpartijen komen tot (regionale) afspraken en kennisdeling, om ook op 
langere termijn toegankelijkheid en kwaliteit van zorg te garanderen voor transgenders. Het 
ministerie van OCW steunt dit streven naar een regionale aanpak. Het ministerie van VWS zal 
daarnaast een brochure maken voor gemeenten met informatie over genderdysforie en de 
mogelijkheden om binnen de Wmo ondersteuning aan transgenders te bieden. Transgenders 
kunnen deze folder zelf onder de aandacht van gemeenten brengen. Ook verken ik met 
Transgender Netwerk Nederland en Transvisie de mogelijkheden voor het opzetten van een 
maatjesnetwerk om het sociaal isolement te doorbreken. 
 
C. Verschillen tussen jongens en meisjes in het onderwijs 
Jongens en meisjes verschillen van elkaar in hun onderwijsloopbanen. Enerzijds betreft dit het 
opleidingsniveau en de route die wordt doorlopen, anderzijds de opleidingsrichting die hardnekkig 
                                                
22
 LKP, CHJC, ContrariO, Holyfemales.nl en Netwerk Mirre 
 9 

tegen vrouwen en meisjes een bijna onmogelijke opgave. Een aantal landen probeerde de tekst te 
ontdoen van alles wat niet past in hun opvattingen over gezin, vrouwenrechten en seksualiteit. Ook 
iedere verwijzing naar homoseksualiteit bleek onmogelijk. En sommige landen stelden voor elk 
land het soevereine recht te geven om de afspraken uit te voeren ‘met volledig respect voor de 
eigen religieuze en ethische waarden en culturele achtergronden, alsmede voor de nationale wetten 
en ontwikkelingsprioriteiten’. Dit vind ik zeer zorgwekkende ontwikkelingen die met kracht moeten 
worden bestreden. Ik heb in mijn speech bij de VN aangegeven dat het niet te tolereren is dat 
slachtoffers van geweld niet durven spreken over wat hen is aangedaan uit angst voor 
stigmatisering, dat vrouwen geen aanspraak kunnen maken op hun rechten en dat daders niet 
gestraft worden. Geen enkel land mag op culturele, economische of religieuze gronden van dit 
probleem wegkijken. Dit maakt gelukkig ook onderdeel uit van de Agreed Conclusions die vrijdag 
15 maart jongstleden zijn aangenomen. 
  
Het kabinet heeft de ambitie om op deze nieuwe uitdaging in het emancipatiebeleid met andere 
koploperlanden actief een weerwoord te formuleren door op te komen voor de rechten van 
vrouwen en LHBT’s, binnen en buiten de EU en in multilateraal verband. In de Staat van de 
Europese Unie 2013 is het opkomen voor fundamentele waarden als gelijkheid en respect voor 
mensenrechten in het algemeen en van LHBT’s in het bijzonder tot speerpunt van het beleid 
27
gemaakt. 
 
Bevordering van LHBT’s en de rechten van vrouwen zijn een speerpunt van het 
mensenrechtenbeleid van de Minister van Buitenlandse Zaken. De Minister voor Buitenlandse 
handel en Ontwikkelingssamenwerking investeert in rechten van vrouwen en Seksuele en 
Reproductieve Gezondheid en Rechten. Mijn actieve internationale bijdrage als coördinerend 
Minister voor Emancipatie is daaraan complementair. Samen zetten wij de volgende maatregelen 
in: 
 
Capaciteitsversterking en samenwerking in Europa 
Bij het nakomen van de afspraken die in Europa zijn gemaakt tegen discriminatie op grond van 
seksuele geaardheid en genderidentiteit is een belangrijke rol weggelegd voor netwerken die zich 
actief inzetten voor de emancipatie van LHBT’s. Het kabinet zet de steun aan deze netwerken in 
Europa voort. Het European Forum of LGBT Christian Groups krijgt mijn steun om emancipatie in 
levensbeschouwelijke kring te verbeteren. Ons land zal zich met andere lidstaten blijven inzetten 
voor de verankering van aandacht voor LHBT’s binnen de Raad van Europa. Met de Minister van 
VenJ steun ik de verdere aanpak van en aandacht voor geweld tegen LHBT’s in Europa en in het 
bijzonder de positieve bijdrage van de politie daaraan. 
Samen met gelijkgestemde landen zet ik mij in voor de noodzakelijke coherente en 
samenhangende aanpak van LHBT-rechten in de Europese Unie. Zo ontbreekt het op dit moment 
aan wederzijdse erkenning van geregistreerde partnerschappen en huwelijken van paren van 
hetzelfde geslacht. Het initiatief van Nederland om binnen Europa nauwer samen te werken op het 
terrein van LHBT-emancipatiebeleid wordt voortgezet.  
In mei 2013 zal Nederland, tijdens de International Day Against Homophobia in Den Haag, samen 
met andere gelijkgestemde lidstaten, aan de Europese Commissie vragen een toekomststrategie te 
ontwikkelen met betrekking tot LHBT’s. De lidstaten zullen inhoudelijke suggesties doen voor de 
inhoud van deze strategie. 
 
Ook buiten Europa aandacht voor emancipatie en krachtenbundeling 
Ook buiten Europa zet Nederland in op krachtenbundeling. Daarom wordt de nauwe Europese 
samenwerking waar mogelijk uitgebreid naar informele netwerken van gelijkgestemde landen in 
andere continenten. Bovendien wil ik binnen de VN de samenwerking versterken tussen Rainbow 
Cities – koplopergemeenten – in de aanpak van geweld en bevordering van sociale acceptatie. De 
regering zal zich in de VN-mensenrechtenfora blijven inzetten voor non-discriminatie en 
decriminalisering van LHBT’s. In UNESCO-verband zal aandacht worden gevraagd voor het thema 
discriminatie en onderwijs en de achterstelling van LHBT’s in het bijzonder. Mijn steun aan de 
internationale LHBT-beweging op onderwijsterrein wordt voortgezet. Binnen UNICEF zal Nederland 
                                                
27
 Kabinetsbrief “Bruggen slaan in Europa”, 15 februari 2013 
 11 

