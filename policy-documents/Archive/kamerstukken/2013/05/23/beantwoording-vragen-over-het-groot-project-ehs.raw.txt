> Retouradres Postbus 20401 2500 EK Den Haag
Directoraat-generaal Natuur & 
De Voorzitter van de Tweede Kamer 
Regio 
der Staten-Generaal
Directie Natuur en Biodiversiteit
Binnenhof 4
Bezoekadres
Bezuidenhoutseweg 73
2513 AA 's-GRAVENHAGE
2594 AC Den Haag
Postadres
Postbus 20401
2500 EK Den Haag
Factuuradres
Postbus 16180
2500 BD Den Haag
Overheidsidentificatienr
00000001003214369000
Datum 23 mei 2013
T 070 379 8911 (algemeen)
www.rijksoverheid.nl/ez
Betreft antwoorden op de vragen van de vaste commissie voor Economische Zaken over 
het Groot Project EHS
Ons kenmerk
DGNR-NB / 13086148
Uw kenmerk
2013Z08043/2013D17338
Geachte Voorzitter,
Hierbij doe ik u toekomen de antwoorden op de vragen van uw vaste commissie voor 
Economische Zaken over het Groot Project Ecologische Hoofdstructuur (kenmerk 
2013Z080043/2013D17338) d.d. 23 april 2013.
1 en 6
Aan welke Europese verplichtingen of andere internationale verplichtingen moet Nederland op 
natuurgebied voldoen?
Kunt u aangeven welke Europese natuurdoelen zijn vastgesteld, naast de vogel- en 
habitatrichtlijn (Natura 2000)?
Antwoord
1 
Primair van belang zijn de Vogelrichtlijn en de Habitatrichtlijn.
Deze hebben ten doel om kwetsbare habitats en soorten die van Europees belang zijn te 
beschermen door middel van gebiedsbescherming en soortenbescherming. Deze richtlijnen 
zorgen ervoor dat op Europees niveau in een samenhangend systeem invulling wordt 
gegeven aan de doelstellingen en verplichtingen uit verschillende biodiversiteitsverdragen 
waarbij Nederland partij is. Bij deze verdragen gaat het onder meer om de Conventie inzake 
biologische diversiteit (CBD; Rio de Janeiro), het Verdrag inzake het behoud van wilde dieren 
en planten en hun natuurlijke leefomgeving (Bern), het Verdrag inzake de bescherming van 
trekkende wilde diersoorten (Bonn), de Conventie inzake wetlands van internationale 
betekenis (Ramsar) en het Verdrag inzake de bescherming van het mariene milieu in het 
noordoostelijke deel van de Atlantische Oceaan (OSPAR). Op onderdelen brengen de 
betrokken verdragen overigens verdergaande verplichtingen met zich mee dan de 
Vogelrichtlijn en de Habitatrichtlijn. De omzetting in wetgeving van de internationale 
verplichtingen op het vlak van natuur en biodiversiteit heeft in het bijzonder haar beslag 
gekregen in de Natuurbeschermingswet 1998 en in de Flora- en faunawet.
1 2
De Europese Kaderrichtlijn Water en de Kaderrichtlijn mariene strategie inzake de 
waterkwaliteit en de bescherming van het mariene milieu zijn mede van belang voor de 
1
Richtlijn 2000/60/EG van het Europees Parlement en de Raad van 23 oktober 2000 tot vaststelling van een kader voor 
communautaire maatregelen betreffende het waterbeleid (PbEG 2000, L 327).
2
Richtlijn 2008/56/EG van het Europees parlement en de Raad van 17 juni 2008 tot vaststelling van een kader voor 
communautaire maatregelen betreffende het beleid ten aanzien van het mariene milieu (PbEU 2008, L 164).
Pagina 1 van 13

Directoraat-generaal Natuur & 
Regio
Directie Natuur en Biodiversiteit
DGNR-NB / 13086148
Waaraan heeft Nederland zichzelf aanvullend op deze Europese of internationale 
verplichtingen gecommitteerd?
Antwoord
In Nederland worden door Rijk en provincies ook gebieden en soorten beschermd die niet als 
zodanig worden genoemd in de betrokken richtlijnen, maar die mede invulling geven aan de 
meer algemene verplichtingen die voortvloeien uit de verschillende verdragen of die om 
andere redenen beschermenswaardig worden geacht. Het gaat hierbij veelal om de 
zogenoemde ‘rode lijst soorten’. Daarnaast is er bijvoorbeeld de herbeplantingsplicht bij 
houtkap als voorzien in de Boswet. Deze vloeit niet onmiddellijk voort uit een concrete 
internationale verplichting, maar behoud van houtopstanden als doelstelling vindt brede 
maatschappelijke steun en draagt ook bij aan de doelstellingen op het vlak van CO2 en 
klimaat. Voorts gelden er – primair planologische – beschermingsmaatregelen voor bepaalde 
landschappen, waarvoor de provincies verantwoordelijk zijn, waarmee overigens mede 
invulling wordt gegeven aan het Europees Landschapsverdrag (Florence).
4
Welke van Europese of andere internationale verplichtingen vallen rechtstreeks onder de 
verantwoordelijkheid van de provincies, en welke blijven de verantwoordelijkheid van het Rijk?
Antwoord
Het Rijk is verantwoordelijk voor alle Europese en internationale verplichtingen. Conform het 
bestuursakkoord natuur hebben de provincies een grote verantwoordelijkheid voor de 
realisatie van deze verplichtingen, in het bijzonder door de ontwikkeling, inrichting en beheer 
van de Ecologische Hoofdstructuur. 
5
Welke aanvullende (Nederlandse) verplichtingen vallen rechtstreeks onder de 
verantwoordelijkheid van de provincies, en welke blijven de verantwoordelijkheid van het Rijk?
Antwoord
Het Rijk is verantwoordelijk voor de wettelijke kaders als neergelegd in de 
Natuurbeschermingswet 1998, de Flora- en faunawet en de Boswet; de provincies zijn in 
medebewind belast met de uitvoering van een deel van die wetten. Deze wetten vormen in 
belangrijke mate een omzetting van internationale verplichtingen, maar bevatten zoals in het 
voorgaande is aangegeven ook elementen van nationaal beleid. Het eerdergenoemde 
wetsvoorstel natuurbescherming – dat overeenkomstig het regeerakkoord zal worden 
gewijzigd bij nota van wijziging – voorziet in integratie en vereenvoudiging van die wetten en in 
een verdere decentralisatie van bevoegdheden naar provincies. Verder is in het Besluit 
algemene regels ruimtelijke ordening op grond van de Wet ruimtelijke ordening aan de 
provincies opgedragen om de Ecologische Hoofdstructuur te begrenzen en de wezenlijke 
waarden en kenmerken ervan te benoemen, met het oog op doorwerking in de gemeentelijke 
bestemmingsplannen.
7 en 8
Pagina 3 van 13

Directoraat-generaal Natuur & 
Regio
Directie Natuur en Biodiversiteit
DGNR-NB / 13086148
11
In welke mate heeft ook de robuuste EHS externe werking?
Antwoord
De EHS heeft geen externe werking in de zin waarin Natura 2000-gebieden dat hebben, maar 
via de kaders van de Wet ruimtelijke ordening in samenhang met de Wet algemene 
bepalingen omgevingsrecht kunnen in voorkomend geval ook beperkingen worden opgelegd 
aan activiteiten en functies in aangrenzende gebieden.   
12
Kunt u aangeven wat de kwalitatieve doelen van het oorspronkelijke project EHS waren, en of 
deze in de loop der jaren zijn gewijzigd?
Antwoord
Het (kwalitatieve) doel van de oorspronkelijke EHS is het duurzame behoud, herstel en 
ontwikkeling van nationaal en internationaal belangrijke ecosystemen. De kwaliteit van de 
EHS werd uitgedrukt in 27 landelijke natuurdoelen, vermeld in de Beleidsnota ‘Natuur voor 
mensen, mensen voor Natuur’ (2000) en het Meerjarenprogramma voor de Agenda voor een 
Vitaal Platteland (2006). Om de doelen beter te laten aansluiten op de internationale 
verplichtingen (Vogelrichtlijn, Habitatrichtlijn, Kaderrichtlijn Water) is samen met de provincies 
en de terreinbeherende organisaties de Index Natuur en Landschap ontwikkeld. Prioriteit 
hierbij is het in stand houden en het verbeteren van de kwaliteit van habitattypen en 
leefgebieden voor soorten uit de Vogelrichtlijn en Habitatrichtlijn en op het verbeteren van de 
milieucondities.
13
Hoe verhoudt de beleidsdoorlichting van artikel 18 ‘natuur en regio’ in 2015 zich tot de 
gezamenlijke evaluatie van Rijk en provincies in 2016?
Antwoord
Het instrument beleidsdoorlichting, zoals voorzien in 2015 richt zich op de legitimiteit, 
doelmatigheid en doeltreffendheid. De gezamenlijke evaluatie van Rijk en provincies zal 
gericht zijn op het bereiken van kwalitatieve doelen en is bedoeld om het proces van bijsturen 
van beleid goed in te richten.
De beleidsdoorlichting betreft het gehele beleidsterrein van artikel 18 ‘natuur en regio’; de 
gezamenlijke evaluatie heeft betrekking op een deel van dit terrein, namelijk de robuuste EHS, 
natuur buiten de EHS, soortenbescherming en het agrarische natuurbeheer.
14
Bent u bereid een plan van aanpak naar de Kamer te sturen voor de beleidsdoorlichting 
‘Natuur en regio’ conform de vergelijkbare toezegging van uw voorganger bij beleidsartikel 16 
(zie Kamerstuk 33400-XIII, nr. 18)?
Antwoord
Ja, ik ben bereid een plan van aanpak voor de beleidsdoorlichting ‘natuur en regio’, naar de 
Kamer te sturen.
Pagina 5 van 13

Directoraat-generaal Natuur & 
Regio
Directie Natuur en Biodiversiteit
DGNR-NB / 13086148
tegemoet aan de kritiek van de Algemene Rekenkamer m.b.t. de informatiepositie van de 
Tweede Kamer.
20
Gaat u de aanbeveling uit het rapport ‘Provincies, natuurlijk …!’ van de commissie Jansen 
overnemen om te komen tot een eenduidig monitoringssysteem, uitgaande van ‘single 
information en single audit’? Zo ja, op welke wijze?
Antwoord
Ik beschouw deze aanbeveling in het licht van de afspraak uit het bestuurs-akkoord natuur 
over een gezamenlijk eenduidig monitoringssysteem waar ik reeds met provincies aan werk. 
Zie verder de antwoorden op vraag 17 en 18.
21 en 26
Op welke wijze zal hierbij de functie van de Dienst Landelijk Gebied geborgd worden?
Op welke wijze houdt u rekening met het 5e rapport van het Comité van Toezicht (pag. 6) 
waarin wordt aangegeven dat de aansturing van de Dienst Landelijk Gebied een onlogische 
keuze is die specifieke aandacht vraagt?
Antwoord
In het bestuursakkoord natuur is afgesproken dat de provincies vanaf 2015 zeggenschap 
krijgen over een deel van DLG. Rijk en provincies voeren overleg op welke wijze dat het beste 
plaats kan vinden.
22 en 23
Bent u bereid in het jaarverslag en in de begroting van Economische Zaken inzicht geven in 
streefwaarden en effectindicatoren voor de staat en instandhouding van Natura 2000, zoals de 
Rekenkamer aanbeveelt in haar brief van 21 november 2012 (Kamerstuk 31 865, nr. 46)?
Bent u bereid daarbij tevens beleidsconclusies te trekken, zodat de Tweede Kamer voldoende 
zicht krijgt op de vorderingen die gemaakt worden om aan de Europese verplichtingen te 
voldoen?
Antwoord
Het doel van Natura 2000 is het bereiken van de landelijke gunstige staat van instandhouding 
voor desbetreffende natuurwaarden. Op landelijk niveau wordt eens in de zes jaar de balans 
opgemaakt en hierover aan de Europese Commissie gerapporteerd (zie het antwoord op 
vraag 9). Deze gegevens zullen ook dienen als input voor de evaluatie van de Natura 2000-
doelen, die gepland staat voor 2015. Deze evaluatie levert informatie over het behalen de 
doelen. Daar zullen ook de door u gevraagde beleidsconclusies getrokken worden. Aangezien 
het gaat om (dynamische) natuur is het niet zinvol op basis van jaarlijkse gegevens conclusies 
te trekken. Daarom zie ik geen toegevoegde waarde van het rapporteren hierover in het 
jaarverslag en de jaarlijkse begroting van mijn Ministerie. Ik zal uw Kamer hierover 
rapporteren bij de geplande evaluatie van de Natura 2000-doelen en evaluaties die daarop 
zullen volgen.
Pagina 7 van 13

Directoraat-generaal Natuur & 
Regio
Directie Natuur en Biodiversiteit
DGNR-NB / 13086148
30 en 31
Welke aanvullende informatie bent u voornemens naar de Kamer te sturen ter beantwoording 
van de motie Jacobi c.s. (Kamerstuk 33240-XIII, nr. 17), gezien het feit dat het Comité van 
Toezicht ILG in zijn 6e rapportage aangeeft dat er op dit moment onvoldoende basis is voor 
het gewenste inzicht in de aanwending van de ILG-gelden tot en met 2011?
Wanneer kan de Kamer de definitieve rapportage van het Comité van Toezicht tegemoet zien. 
Op welke wijze bent u voornemens om de definitieve rapportage van het Comité van Toezicht 
ILG bij de beantwoording van de motie Jacobi c.s. te betrekken?
Antwoord
Conform de ILG-afrondingsovereenkomsten zal ik de ILG-budgetten definitief vaststellen op 
basis van de provinciale ILG-rapportages 2007 t/m 2010. Ik heb u hierover geïnformeerd bij de 
beantwoording op de motie Jacobi ((Kamerstuk 33240-XIII, nr. 17). De beoordeling van het 
CvT over deze prestaties verwacht ik medio 2013.
32
Op welke wijze wordt verantwoording afgelegd over het Investeringsbudget Landelijk Gebied 
m.b.t. de periode 2012-2013?
Antwoord
De middelen van het oorspronkelijke ILG-budget m.b.t. 2012 en 2013 worden, conform de 
ILG-afrondingsovereenkomsten (Kamerstuk 30825, nr. 187), via het provinciefonds (als 
decentralisatie-uitkering) beschikbaar gesteld voor de financiering van de juridische 
verplichtingen en het beheer t/m 2013. Provincies verantwoorden hierover aan Provinciale 
Staten.
33 en 34
Wanneer en in welke begrotingswet wordt de Kamer geïnformeerd over de 
intensiveringsmiddelen voor natuur (200 miljoen euro structureel) uit het begrotingsakkoord 
2013 c.q. het regeerakkoord Rutte-Asscher? Bent u bereid de Kamer hierover uiterlijk te 
informeren in de 1e suppletoire begrotingswet 2013 van het ministerie van Economische 
Zaken, behorende bij de Voorjaarsnota 2013?
In welke begrotingswet wordt de besteding van de 200 miljoen euro voor 2013, waarover u de 
Kamer in uw brief van 17 januari hebt geïnformeerd (Kamerstuk 30825, nr. 189), voorgelegd? 
Bent u bereid de Kamer hierover uiterlijk te informeren in de 1e suppletoire begrotingswet 
2013 van het ministerie van Economische Zaken, behorende bij de Voorjaarsnota 2013?
Antwoord
Over de inzet van de intensiveringsmiddelen voor natuur in 2013 bent u met mijn brief van 17 
e 
januari 2013 (Kamerstuk 30825, nr. 189) geïnformeerd. Deze middelen worden in de 1
suppletoire begroting 2013 opgenomen en via een decentralisatie-uitkering in het 
Provinciefonds aan de provincies beschikbaar gesteld. Over de intensiveringsmiddelen vanaf 
2014 en verder wordt u geïnformeerd met de ontwerpbegroting 2014 en via de 
Pagina 9 van 13

Directoraat-generaal Natuur & 
Regio
Directie Natuur en Biodiversiteit
DGNR-NB / 13086148
verwachting hebben Rijk en provincies bij het bepalen van de omvang van de bestaande EHS 
verschillende definities en meetmethoden gehanteerd.
38
Hoe gaat u deze problematiek oplossen? Zal de gezamenlijke monitoringsystematiek hiervoor 
een oplossing bieden?
Antwoord
De provincies zullen de huidige begrenzing van de EHS herijken tot een robuuste EHS. Rijk 
en provincies zullen voor het realiseren van de robuuste EHS een ontwikkelopgave voor 
nieuwe natuur afspreken. De oppervlakte binnen de robuuste EHS, waarvoor de 
ontwikkelopgave niet geldt, en die alleen behoeft te worden beheerd, kan worden beschouwd 
als de oppervlakte Bestaande EHS.
39
Waarom bevat de vijfde voortgangsrapportage van het Groot Project EHS, die rapporteert 
over 2011, geen informatie over de hoeveelheid rijksgeld die in 2011 is uitgegeven? Kunt u 
deze informatie alsnog geven?
Antwoord
Met ingang van 1-1-2011 zijn de provincies verantwoordelijk voor de afronding van de in het 
bestuursakkoord natuur overeengekomen EHS. Omdat sprake is van gedecentraliseerd beleid 
leggen provincies hierover verantwoording af aan Provinciale Staten. U wordt over de 
voortgang van de EHS geïnformeerd op basis van de jaarlijkse beleidsinformatie uit de 
Natuurmeting op Kaart.
Ik beschik niet over een volledig beeld van de provinciale, financiële informatie over EHS in 
2011. Ik heb daar ook geen afspraken met de provincies over gemaakt. De provincies 
realiseren de afronding van de EHS op basis van het grond-voor-grond principe, en voeren 
daarbij elk hun eigen kasmanagement.
40 en 41
Welke resultaten zijn in 2011 geboekt inzake het kwaliteitsbeleid EHS en was dit conform de 
planning?
Welke beleidsconclusies trekt u naar aanleiding van de 5e voortgangsrapportage EHS? Kunt 
u deze beleidsconclusies afzetten tegen de vooraf opgestelde doelen?
Antwoord
e
In de 5 voortgangsrapportage wordt geconcludeerd dat de Nederlandse natuur er gemiddeld 
genomen op vooruit is gegaan, maar dat dit in veel gevallen nog niet voldoende is om 
internationale biodiversiteitsdoelen te bereiken. Met het concept van een robuuste EHS komt 
de prioriteit te liggen op het in stand houden en het verbeteren van de kwaliteit van 
habitattypen en leefgebieden voor soorten uit de Vogelrichtlijn en de Habitatrichtlijn en op het 
verbeteren van de milieucondities.
Pagina 11 van 13

