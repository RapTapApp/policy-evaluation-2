33 297 Intrekking van de Wet Overleg minderhedenbeleid in verband met de herijking 
van de overlegvorm over het integratiebeleid 
 
Memorie van Antwoord 
 
1 Inleiding 
Met veel belangstelling heb ik kennisgenomen van het verslag van de vaste commissie voor Sociale 
Zaken en Werkgelegenheid van de Eerste Kamer naar aanleiding van het wetsvoorstel tot 
intrekking van de Wet Overleg Minderhedenbeleid in verband met de herijking van de overlegvorm 
ten behoeve van het integratiebeleid. Ik dank de leden van de VVD-fractie, de PvdA-fractie, de 
CDA-fractie, de SP-fractie, de CU-fractie en de Groen Links fractie voor hun bijdragen en verwacht 
aan deze bijdragen recht te doen met de volgende beantwoording. Net als in het verslag houd ik 
daarbij het onderscheid aan tussen de aanleiding van de intrekking van de WOM, de vormgeving 
van de dialoog en de financiële gevolgen van de intrekking van de WOM. Ook houd ik zo veel 
mogelijk de volgorde van de vragen aan. 
 
2 Aanleiding intrekking wettelijk overleg minderheden 
De leden van de fractie van Groen-Links vragen wat de positie van dit kabinet is ten aanzien van 
de integratienota die het vorig kabinet heeft vastgesteld en waarvan het onderhavige wetsvoorstel 
tot intrekking van de WOM een uitvloeisel is. De leden vragen zich af welke uitgangspunten van de 
nota door dit kabinet worden onderschreven en welke concrete voorstellen nog zijn te verwachten 
ter uitwerking ervan, evenals ten aanzien van welke uitgangspunten het kabinet een afwijkende 
mening heeft. 
De agenda en voorstellen voor deze kabinetsperiode zijn gepresenteerd in de Agenda Integratie 
(Kamerstukken II, 2012–2013, 32 824, nr. 7) welke op 19 februari 2013 namens het kabinet naar 
de TK is gestuurd. Daarmee zijn de uitgangspunten van de integratievisie van het vorige kabinet 
vervangen. Hierbij doe ik u de Agenda Integratie toekomen (zie bijlage 1). Zoals het kabinet in de 
huidige Agenda Integratie stelt, vindt het kabinet het van belang dat instellingen in de publieke 
sector in staat zijn de vraagstukken die voortkomen uit een divers samengestelde bevolking en 
achterblijvende integratie het hoofd te bieden. Het huidige kabinet omarmt daarmee het 
uitgangspunt dat generieke voorzieningen toegankelijk én effectief moeten zijn voor iedereen. Het 
kabinet benadrukt tevens een probleemgerichte aanpak en zal – als problemen zich voordoen – 
met betrokken partijen bekijken welke inzet nodig is.  
Het wetsvoorstel tot intrekking van de Wom acht het kabinet volledig in lijn met de uitgangspunten 
van de huidige Agenda integratie, waarin mensen worden aangesproken op hun talenten en op hun 
gedrag als individu, in plaats van op hun afkomst of de etnische groep waartoe zij zichzelf rekenen 
of waartoe zij door anderen worden gerekend.  
 
De leden van de fractie van Groen-Links vragen om een inhoudelijke waardering van het 
minderhedenoverleg. Gevraagd wordt om een schets van de bijdrage, het functioneren en de 
resultaten van het minderhedenoverleg. 
Vanaf het in werking treden van de Wom in 1997 heeft het dialoogmodel op basis van de wet een 
actieve invulling gekend. Wanneer we kijken naar de bijdrage aan integratie en het functioneren en 
de resultaten van het overleg, dan zijn er verschillende aspecten te benoemen.  
1 
 

De leden van de fractie van Groen-Links vragen ten aanzien van specifiek beleid of het kabinet van 
mening is dat elke vorm van specifiek beleid ongewenst is, zelfs als er specifieke problemen 
geconstateerd worden bij bepaalde etnische groepen. Is de regering niet bevreesd dat zij een 
pragmatische aanpak juist in de weg staat door het afzweren van specifiek beleid tot principe te 
verheffen? De leden vragen of de regering met het noemen van problemen die specifiek zijn voor 
bepaalde groepen, zoals discriminatie op de arbeidsmarkt of uitbuitings- en overlastproblemen, 
erkent dat overleg met specifieke groepen op zichzelf effectief is en ook nodig kan zijn. De leden 
leggen ook de vraag voor in hoeverre het minderhedenoverleg de regering ervan weerhoudt om 
mensen aan te spreken op hun individuele verantwoordelijkheid als burgers. 
Het uitgangspunt van het kabinet is dat in het generiek beleid aandacht voor diversiteit een 
vereiste is en dat het generieke beleid van toepassing moet zijn op alle bevolkingsgroepen. Dat 
neemt niet weg dat bij integratiegerelateerde maatschappelijke problemen er wel degelijk aandacht 
moet zijn voor de problematiek die onder bepaalde migrantengroepen speelt. Het kabinet zal niet 
schuwen de problemen aan te pakken waar ze spelen. In de Agenda Integratie waarin de 
belangrijkste onderwerpen voor de komende tijd genoemd zijn, vormt de probleemgerichte aanpak 
dan ook het uitgangspunt. Soms gaat het over specifieke groepen, zoals de relatief nieuwe groepen 
uit Midden- en Oost Europa, soms gaat het om een instrument zoals het Participatiecontract dat 
thans in ontwikkeling is en ingezet gaat worden om alle nieuwkomers goed op weg te helpen. Bij 
de aanpak van criminaliteit en overlast van jongeren gaat het er bijvoorbeeld ook om dat 
betrokken organisaties en instellingen cultuursensitief zijn en een doeltreffende aanpak hebben 
voor alle groepen, waaronder migranten. 
Op deze verschillende terreinen wordt in verschillende vormen ook gesproken met 
migrantengroepen. Voor de arbeidsmigranten wordt bijvoorbeeld gewerkt aan de opbouw van een 
netwerk van zelforganisaties, voor het bereik van de Centra voor Jeugd en Gezin onder 
migrantengezinnen is onderzoek gedaan met behulp van panels van migrantenouders en voor de 
aanpak van kindermishandeling in relatie tot jeugdcriminaliteit wordt door het ministerie van 
Volksgezondheid, Welzijn en Sport op korte termijn een ronde tafelsessie georganiseerd waarbij 
ook het kennisinstituut voor multiculturele vraagstukken FORUM betrokken is.  
De regering is niet zozeer bevreesd dat het minderhedenoverleg het aanspreken op individuele 
verantwoordelijkheid in de weg staat. Het is meer dat de regering mensen wil aanspreken op hun 
toekomst en niet langer een wet in stand wil houden waarbij mensen ingedeeld zijn naar etnische 
herkomst.  
 
De leden van de fractie van Groen-Links vragen hoe het overleg momenteel scoort op 
representativiteit en of de recente rapportage van de periodieke representativiteitstoets van de 
LOM-samenwerkingsverbanden (2011) een positief resultaat laat zien. De leden vragen of de 
regering de Eerste Kamer deze rapportage wil toesturen.  
Het rapport betreffende de representativiteitstoets van bureau Van den Bunt van 2011 doe ik u 
hierbij toekomen (zie bijlage 2). De rapport betreft de laatste toetsing op representativiteit. In 
2011 voldeden nagenoeg alle acht LOM-samenwerkingsverbanden aan de in de WOM gestelde 
eisen voor representativiteit. De in de Memorie van toelichting van de Wet overleg 
minderhedenbeleid vastgelegde criteria voor representativiteit voor een organisatie die toegelaten 
is tot het Landelijk Overleg Minderheden luiden als volgt: 1) de organisatie representeert de 
voornaamste landelijke stromingen binnen de doelgroep; (2) de organisatie heeft aandacht voor, 
en de werkzaamheden van de organisatie zijn gericht op relevante beleidssectoren, zoals 
onderwijs, arbeid, huisvesting, gezondheidszorg en welzijn; (3) ook de bijzondere categorieën 
binnen de doelgroep (vrouwen, jongeren en ouderen) hebben de aandacht van de desbetreffende 
organisatie (Tweede Kamer, 1996-1997, 24835, nr.3, pagina 4)  
3 
 

de kwestie van de privaat gefinancierde internaten niet alleen gesproken met de gemeenten waar 
dit speelt maar ook van het begin af aan met vertegenwoordigers van de gemeenschappen die de 
internaten beheren. Het resultaat van deze gesprekken is dat er nu in gezamenlijkheid wordt 
gewerkt aan een kwaliteitskader. 
De Agenda Integratie vormt het inhoudelijke kader voor het integratiebeleid. Op de meeste 
onderwerpen zal zorgvuldig met externe partners worden samengewerkt; hierdoor voorziet het 
kabinet dat continuïteit in de contacten waar nodig gewaarborgd is. Waar het gaat om het 
raadplegen van wetenschappers of informanten of anderszins, kunnen contacten op meer 
incidentele basis volstaan. 
Naast alle in het jaar doorlopende werkbezoeken, zal ik jaarlijks met een brede groep organisaties 
om de tafel gaan om van gedachten te wisselen over actuele onderwerpen op het gebied van 
integratie. Naast de LOM-organisaties zullen hier ook andere organisaties voor worden uitgenodigd. 
Aan een verdere verankering is naar het beeld van de regering geen behoefte; met de wetenschap 
dat er vanuit het departement in de dagelijkse praktijk een veelheid aan contacten is, is angst voor 
beleidsvorming in “splendid isolation” niet nodig.  
Ten aanzien van het kunnen profiteren van de ervaringen van de huidige LOM-organisaties is 
conform de motie Van Dam - Sterk (Kamerstukken II 2011-2012, 33 000 VII, nr. 83), met de 
LOM-organisaties afgesproken dat zij de afbouwperiode (zie ook de beantwoording op de laatste 
vraag) van de subsidie benutten om vorm te geven aan borging van hun kennis en ervaring.  
 
De leden van de hierboven genoemde fracties vragen of de nieuwe overlegstructuur zou moeten 
voldoen aan bepaalde vereisten zoals representativiteit van groepen, transparantie voor alle 
betrokkenen en stabiliteit om van ervaring te kunnen profiteren. Is de regering van mening dat 
deze eisen ook voor een nieuwe overlegstructuur dienen te gelden en zo ja, hoe worden deze 
gerealiseerd? 
Juist vanwege de diversiteit in onderwerpen en betrokken groepen in de samenleving die zo 
kenmerkend is voor het integratiedomein, kiest de regering voor een flexibele dialoogvorm en niet 
voor een nieuwe structuur. Een nieuwe structuur zou als een belemmering kunnen werken om 
flexibel in te kunnen spelen op nieuwe ontwikkelingen. Het is niet wenselijk om op voorhand allerlei 
voorwaarden en criteria mee te geven. Een andere reden om geen structuur te willen hanteren is 
dat de regering als uitgangspunt ten aanzien van dialoog heeft dat zij wenst aan te sluiten bij 
bewegingen in de samenleving en niet een re-actieve dialoog met vaste gesprekspartners wil 
organiseren. Het uitgangspunt is dat de overheid zich in haar dialoog met de samenleving open en 
transparant opstelt en gesprekspartners uitkiest op relevantie met betrekking tot voorliggende 
thema’s.  
 
De leden van bovengenoemde fracties stellen de vraag of het prudent beleid is om de bestaande 
overlegstructuur af te schaffen voordat inzicht is verkregen in een nieuwe opzet. 
De transformatie van de dialoog op basis van de vaste LOM-structuur naar een flexibele dialoog is 
reeds in 2011 aangekondigd. De bestaande LOM-organisaties en de overheid hebben zich sindsdien 
voorbereid op deze nieuwe dialoog. Vanuit de overheid wordt geïnvesteerd in een brede kring aan 
contacten en met de LOM zijn afspraken gemaakt over voorwaarden waaronder zij in de 
afbouwperiode in de gelegenheid worden gesteld om zich voor te bereiden op een zelfstandige 
toekomst. De LOM organisaties hebben voor hun toekomst in verschillende samenstellingen 
plannen voor nieuwe organisaties gevormd. Het IOT, SMN en de VON willen tezamen het ‘Sociaal 
Contract voor Burgerschap en Integratie’ vorm geven, het SIO, BUAT, OCAN en IOC willen tezamen 
5 
 

Het zou echter een misverstand zijn dat er dan geen activiteiten meer op het terrein van het 
integratiebeleid zouden plaatsvinden, want de ambitie van de Agenda Integratie is dat via het 
generieke beleid de generieke instellingen integratieproblemen aanpakken. Het netwerk en de 
expertise van de voormalige LOM-organisaties kan daarbij behulpzaam zijn.  
 
De minister voor Sociale Zaken en Werkgelegenheid 
 
 
 
L.F. Asscher 
7 
 

