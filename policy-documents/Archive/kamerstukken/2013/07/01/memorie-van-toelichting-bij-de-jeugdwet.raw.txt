MEMORIE VAN TOELICHTING 
 
 
ALGEMEEN DEEL 
 
 
Inhoudsopgave 
 
 
1.  Hoofdlijnen stelselwijziging jeugd 
 
2.  Probleemanalyse 
 
3.  De verantwoordelijkheid van de gemeente 
 
4.  De toegang tot jeugdhulp 
 
5.  Jeugdbescherming en jeugdreclassering  
 
6.  Positie van jeugdigen en ouders en kwaliteit van jeugdhulp 
 
7.  Specialistische jeugdhulp 
 
8.  Toezicht 
 
9.  Juridisch kader en rechtsbescherming 
  
10 Gegevensverwerking, beleidsinformatie en vermindering regeldruk 
 
11.  Financiële aspecten 
  
12.  Transitie en implementatie 
 
13.  Ontvangen reacties en adviezen 
 
14.  Overige aspecten 
 
 
 
1 
 

preventie en integrale hulp.  
- Met de decentralisatie van het jeugdstelsel komt de bestuurlijke en financiële 
verantwoordelijkheid voor het jeugdterrein te liggen bij de gemeente. Waar taken en 
verantwoordelijkheden nu nog verspreid zijn over Rijk, provincies en gemeenten, krijgt één 
bestuurslaag de regie over de gehele stelsel. Het nieuwe stelsel kent één wettelijk kader en 
één integraal financieringssysteem, wat de werking ervan eenvoudiger en doelmatiger zal 
maken. 
- Ontschotting van geldstromen biedt gemeenten meer mogelijkheden voor integrale en daarmee 
effectievere hulp aan jeugdigen en gezinnen. Gemeenten zijn door de decentralisatie beter in 
staat om integraal beleid te ontwikkelen en maatwerk te bieden, afgestemd op de lokale 
situatie en uitgaande van de mogelijkheden (eigen kracht) en de behoeften van individuele 
jeugdigen en hun ouders.  
- In handen van de gemeente kan de jeugdhulp beter aansluiten op de problematiek zoals die 
zich concreet voordoet. De verschillende vormen en instrumenten van ondersteuning, hulp en 
zorg kunnen naar bevind van zaken worden ingezet, wat de kwaliteit en de doeltreffendheid 
van zorg ten goede komt. Hulp en ondersteuning kunnen laagdrempelig, vroegtijdig en 
integraal aangeboden worden, met veel ruimte voor de professional om casusgericht te 
werken: één gezin, één plan, één regisseur.  
- Door deze manier van organiseren en interveniëren kan het beroep op specialistische en 
gedwongen hulp worden verminderd. In deze opzet ligt een prikkel besloten voor de gemeente 
om extra te investeren in preventie, vroeghulp en hulp tot zelfhulp. 
- De verantwoordelijkheid voor een positief opvoed- en opgroeiklimaat, voor preventie, voor 
vroegsignalering tot en met de (zware) gespecialiseerde zorg en voor de uitvoering van 
kinderbeschermingsmaatregelen en van jeugdreclassering komt bij gemeenten te liggen. 
Daardoor wordt het makkelijker verbindingen te leggen tussen zorg, lokaal gezondheidsbeleid, 
onderwijs, werk en inkomen, sport en veiligheid. 
- Het uiteindelijke doel van het wetsvoorstel is het versterken van de eigen kracht van de 
jongere en van het zorgend en probleemoplossend vermogen van diens gezin en van anderen 
in de sociale omgeving. Niet alleen moet voorkomen worden dat overheidsbemoeienis leidt tot 
zorgafhankelijkheid, maar die bemoeienis moet actief en maximaal bijdragen aan de eigen 
kracht van jongere, gezin en samenleving.  
- In dit licht is decentralisatie een randvoorwaarde. Het beoogde resultaat zal pas gerealiseerd 
worden als alle actoren in het jeugdstelsel hun werkwijzen vernieuwen in het licht van de 
hiervoor genoemde transformatiedoelen van de stelselwijziging. Hier ligt een eerste 
verantwoordelijkheid van gemeenten en het veld om aan de transformatie inhoud te geven. 
Het Rijk vervult daarbij vanuit haar systeemverantwoordelijkheid een kaderstellende, 
stimulerende en ondersteunende rol. 
 
De volgende voorzieningen worden gedecentraliseerd naar gemeenten: de provinciale 
(geïndiceerde) jeugdzorg, de gesloten jeugdzorg, de geestelijke gezondheidzorg voor jeugdigen 
(jeugd-ggz), de zorg voor jeugdigen met een verstandelijke beperking, de begeleiding en 
persoonlijke verzorging van jeugdigen, vervoer bij begeleiding en persoonlijke verzorging van 
jeugdigen, kortdurend verblijf ten behoeve van jeugdigen, ggz in het kader van het jeugdstrafrecht 
(forensische zorg) en de uitvoering van kinderbeschermingsmaatregelen en van jeugdreclassering. 
Dit is schematisch weergegeven in figuur 1. In het Regeerakkoord 2012 is vastgelegd dat het 
onderhavige wetsvoorstel de gemeentelijke beleidsvrijheid waarborgt en elementaire 
4
kwaliteitswaarborgen voor cliënten wettelijk verankert.  
                                                
4
 Bruggen slaan, Regeerakkoord VVD-PvdA, 29 oktober 2012, hoofdstuk VII (Kamerstukken II 2012/13, 33 
410, nr. 15). 
3 
 

Consequenties voor gemeenten en jeugdhulpaanbieders 
De decentralisatie van het jeugdstelsel heeft ingrijpende consequenties voor zowel gemeenten als 
aanbieders van jeugdhulp en de Bureaus Jeugdzorg. De regering vindt het van groot belang dat 
gemeenten en jeugdhulpaanbieders zich hierop goed voorbereiden en tijdig gereed zijn voor hun 
nieuwe taken. Met het Transitiebureau Jeugd (VNG, VWS en VenJ) worden ze hierin ondersteund, 
ondermeer met handreikingen. De Transitiecommissie Jeugd heeft als taak de voortgang van de 
6
transitie te monitoren. In de hoofdstukken 11 en 12 van deze toelichting worden de financiële en 
uitvoeringstechnische aspecten van dit wetsvoorstel belicht en de wijze waarop gemeenten en 
jeugdhulpaanbieders en gecertificeerde instellingen worden ondersteund in hun voorbereiding op 
de nieuwe taakverdeling. Daarbij wordt onder meer ingegaan op de voorgenomen 
overgangsmaatregelen, de waarborgen voor de continuïteit van jeugdhulp in de overgangssituatie, 
de ondersteuning van gemeenten bij het aanbesteden en inkopen van jeugdhulp en gecertificeerde 
instellingen, het inzicht in de aard en omvang van cliëntenstromen op gemeentelijk niveau en het 
financieel verdeelmodel op basis waarvan het beschikbare macrobudget wordt toebedeeld aan 
gemeenten.  
 
Samenhang met wijzigingen in AWBZ en Wmo 
In het Regeerakkoord 2012 is vastgelegd dat gemeenten geheel verantwoordelijk worden voor de 
activiteiten op het gebied van ondersteuning, begeleiding en verzorging. De dienstverlening van de 
AWBZ gaat naar de Wmo en wordt een verantwoordelijkheid van de gemeente. Voor zover de 
begeleiding, persoonlijke verzorging en het daarbij mogelijke kortdurende verblijf betrekking 
hebben op jeugdigen en hun ouders komt deze te vallen onder de reikwijdte van het onderhavige 
wetsvoorstel. De gebruikte definities in dit wetsvoorstel zullen daar waar mogelijk gelijkluidend zijn 
aan die welke bij de decentralisatie van deze aanspraken van de AWBZ naar de Wmo gehanteerd 
worden. Als begrippen in de loop van het wetstraject van de decentralisatie naar de Wmo 
wijzigingen zullen ondergaan, zal opnieuw bekeken worden of er wijzigingen van dit wetvoorstel 
plaats moeten vinden. Dit geldt bijvoorbeeld voor de bepalingen rond toeleiding naar zorg en de 
kwaliteit. 
 
Rijk blijft systeemverantwoordelijk 
Na de decentralisatie blijft het Rijk systeemverantwoordelijk. Dit wil zeggen dat het Rijk de 
noodzakelijke randvoorwaarden moet creëren. Voor de lokale bestuurlijke verhoudingen en de 
interbestuurlijke verhoudingen geeft de Gemeentewet het kader. Met het wetsvoorstel wordt een 
extra dimensie aan het goede verloop van het lokale proces toegevoegd. Dat gebeurt door de 
gemeente op te dragen om een plan op te stellen voor het integrale jeugdbeleid, met een sterk 
agendazettend karakter. Meer in het algemeen verplicht het wetsvoorstel tot het vinden van 
maximaal lokaal draagvlak, tot maximale transparantie van het gemeentelijk beleid, en tot 
horizontale verantwoording op het lokale niveau. Het Rijk is terughoudend bij het uitvragen van 
informatie bij gemeenten en sluit hierbij zoveel mogelijk aan bij al bestaande informatiebronnen 
(zie paragraaf 10.4). Verder heeft het Rijk een ondersteunende rol, die bestaat uit het ontwikkelen 
van monitorinstrumenten, het bieden van handreikingen en het stimuleren van kwaliteit en 
innovatie. Zie daarover verder in hoofdstuk 12 van deze toelichting. 
Vermindering regeldruk burgers, bedrijven en professionals  
Het uitgangspunt is dat de decentralisaties gepaard gaan met een beperking van de regeldruk voor 
burgers, bedrijven en professionals. Regeldruk wordt vooral ervaren door de manier waarop de 
regels worden uitgevoerd en vertaalt zich vaak in administratieve lasten (onnodige uitvraag, 
onbegrijpelijke formulieren, op papier waar digitaal een mogelijkheid zou zijn) en door 
onderontwikkeld ketendenken. De regels dienen echter zo eenvoudig mogelijk te zijn. Burgers met 
complexe problemen moeten terecht kunnen bij één aanspreekpunt en belemmerende regeldruk 
voor bedrijven moet voorkomen worden. Op deze manier wordt bijgedragen aan de 
kabinetsdoelstelling om de regeldruk voor burgers, bedrijven en professionals per 2017 structureel 
met 2,5 miljard te verlagen. Zie verder paragraaf 10.5 voor de bijdrage van dit wetsvoorstel aan 
de vermindering van administratieve lasten.  
                                                
6
 Via de rapportages van de Transitiecommissie en de reactie van het kabinet daarop wordt het parlement over 
de voortgang geïnformeerd. 
5 
 

omgeving die jeugd stimuleert om meer te bewegen en vrijuit te spelen maakt hier deel van uit 
(speeltuinen, trapveldjes). Een positief jeugdbeleid dat uitgaat van mogelijkheden van jongeren en 
waarin ouders, kinderen en jongeren gehoord worden en een stem hebben in de ontwikkeling van 
11
voorzieningen voor jeugdigen. 
  
Ook bij extra inzet op eigen kracht, preventie en positief jeugdbeleid blijven ondersteuning, hulp en 
zorg nodig voor jeugdigen en hun ouders, bijvoorbeeld bij psychische ziekten als gevolg van een 
stoornis. Bij het terugdringen van de doorgeschoten tendens om sociale problemen op te lossen in 
het medische regime, zullen deze jeugdigen nog steeds zorg nodig hebben. De regering wil met dit 
wetsvoorstel deze ouders dan ook niet stigmatiseren alsof zij de oorzaak zouden zijn dat ze er niet 
op eigen kracht uitkomen. In deze omstandigheden moet sprake zijn van snelle en goede 
toeleiding tot jeugdhulp, die van goede kwaliteit is, die er op is gericht dat ouders zoveel mogelijk 
zelf de regie in handen houden en die zorgvuldig wordt afgestemd als sprake is van complexe 
gezinsproblemen.  
 
Van recht op zorg naar jeugdhulpplicht 
In de huidige wetgeving is voor de meeste zorgvormen (geïndiceerde jeugdzorg, jeugd-vb en 
jeugd-ggz) een recht op zorg opgenomen, terwijl ouders en andere opvoeders de primaire 
verantwoordelijkheid dragen voor het realiseren van een veilige en stimulerende opvoedomgeving. 
Het recht op zorg in het huidige stelsel leidt er toe dat eerder dan nodig en wenselijk is, gezocht 
wordt naar oplossingen buiten de bestaande leefmilieus. Dit heeft, in combinatie met de huidige 
vormgeving van de indicatiestelling, geleid tot overbelasting van de jeugdsector en tot soms lange 
wachtlijsten. Extra complicerend is dat de indicatiestelling, zoals deze nu is vormgegeven, veel tijd, 
energie en geld kost. Het vaak langdurige en bureaucratische proces waarbinnen de indicatie tot 
stand komt is ook vanuit inhoudelijk oogpunt problematisch. De analyse van wat er met een kind 
aan de hand is en wat er zou moeten gebeuren, is in de meeste gevallen een momentopname, 
terwijl kinderen en hun omgeving zich snel ontwikkelen.  
 
In dit wetsvoorstel wordt het wettelijk recht op zorg vervangen door een jeugdhulpplicht voor 
12
gemeenten, vergelijkbaar met de huidige compensatieplicht in de Wmo. De gemeente treft daar 
waar een jeugdige of zijn ouders dit nodig hebben bij problemen met het opgroeien, de 
zelfredzaamheid of maatschappelijke participatie, een voorziening op het gebied van jeugdhulp. 
Uitgangspunt hierbij blijft echter de eigen kracht van jeugdige en zijn ouders. Het college is alleen 
gehouden een voorziening te treffen als de jeugdige en zijn ouders er op eigen kracht niet 
uitkomen. Vervolgens beslist de gemeente of en welke voorziening een jeugdige nodig heeft. Dit 
komt tot uitdrukking in de zinsnede ‘naar het oordeel van’ in artikel 2.3, eerste lid. De gemeente is 
ingevolge hetzelfde artikel gehouden om te zorgen voor een deskundige advisering over en 
beoordeling van de vraag of er een voorziening op het gebied van jeugdhulp nodig is en welke 
voorziening dit dan is. Dat neemt echter niet weg dat de gemeente een zelfstandige afweging kan 
maken over welke voorziening precies moet worden getroffen. Dit maakt de omslag mogelijk van 
een systeem van een recht van de burger naar een plicht van de gemeente om waar nodig 
voorzieningen te treffen, waarbij meer ingespeeld wordt op de lokale en persoonlijke 
omstandigheden en de efficiënte uitvoering daarvan door de gemeente. De door de gemeente te 
treffen voorziening kan zowel een algemene, vrij toegankelijke voorziening zijn als een individuele 
voorziening. Een individuele voorziening zal vaak betrekking hebben op meer gespecialiseerde 
zorg. De gemeente bepaalt zelf welke hulp vrij toegankelijk is en welke niet. Voor de niet vrij 
toegankelijke vormen van ondersteuning zal eerst beoordeeld moeten worden of de jeugdige of zijn 
ouders deze ondersteuning daadwerkelijk nodig hebben. Deze niet vrij toegankelijke voorzieningen 
veronderstellen altijd een verleningbeslissing op basis van een beoordeling door de gemeente van 
de persoonlijke situatie en behoeften van de aanvrager. De gemeente geeft daartoe een 
beschikking af met de mogelijkheid van bezwaar en beroep. Daarmee is tevens de 
rechtsbescherming van de burger gewaarborgd. 
                                                
11
 Zie onder meer de publicaties over positief jeugdbeleid van het Nederlands Jeugd Instituut, de handreiking 
Allemaal opvoeders voor centra voor jeugd en gezin en de ZonMw publicaties over de resultaten van de 
programma’s Vrijwillige Inzet (magazine INZET, juni 2012) en diversiteit in het jeugdbeleid (magazine DIVERS, 
juni 2012). 
12
 Als uitvloeisel van de beleidsvoornemens van de regering op het gebied van de langdurige zorg, zal de Wmo 
mogelijk hierop worden aangepast. 
7 
 

De verantwoordelijkheid van gemeenten betreft: 
1) het opstellen van een beleidsplan voor preventie, jeugdhulp en de uitvoering van 
kinderbeschermingsmaatregelen en jeugdreclassering;  
2) een plicht om een voorziening op het gebied van jeugdhulp te treffen bij problemen met 
het opgroeien, de zelfredzaamheid en maatschappelijke participatie (jeugdhulpplicht, 
analoog aan compensatieplicht Wmo) en een plicht om een voorziening kortdurend verblijf 
te treffen (zie artikel 2.3). 
c. Laagdrempelige en herkenbare jeugdhulp (hoofdstuk 4) 
De gemeente zorgt ervoor dat de ondersteuning, hulp en zorg aan jeugdigen, gezinnen en 
medeopvoeders integraal en op laagdrempelige wijze worden aangeboden. Bij een interventie 
wordt uitgegaan van de eigen kracht en het sociale netwerk van betrokken jeugdigen en hun 
ouders en is de inzet gericht op herstel en versterking daarvan. Ook vindt afstemming met 
ondersteuning op school plaats.  
d. Jeugdbescherming en jeugdreclassering (hoofdstuk 5) 
De gemeente wordt verantwoordelijk voor de uitvoering van kinderbeschermingsmaatregelen 
en jeugdreclassering. Dit houdt onder meer in dat gemeenten contracten moeten sluiten met 
gecertificeerde instellingen, die de maatregelen van kinderbescherming en jeugdreclassering 
uitvoeren.  
e. Positie van jeugdigen en ouders en kwaliteit van jeugdhulp (hoofdstuk 6) 
Dit hoofdstuk gaat in op de wijze waarop in dit wetsvoorstel de rechtspositie van jeugdigen en 
ouders is vorm gegeven en de bepalingen over de kwaliteitseisen die aan jeugdhulpaanbieders 
en gecertificeerde instellingen worden gesteld. 
f. Specialistische jeugdhulp (hoofdstuk 7) 
Dit hoofdstuk gaat in op de gemeentelijke verantwoordelijkheid voor hulp aan jeugdigen met 
psychische klachten of stoornissen (jeugd-ggz), hulp aan jeugdigen met een verstandelijke 
beperking (jeugd-vb), begeleiding en persoonlijke verzorging van jeugdigen en gesloten 
jeugdhulp in het kader van ernstige opgroei- en opvoedproblemen. 
g. Toezicht (hoofdstuk 8) 
Dit wetsvoorstel voorziet in één landelijk – door de Rijksinspectie uitgevoerd – toezichtsysteem 
op de wettelijk gestelde kwaliteitseisen. 
h. Juridisch kader en rechtsbescherming (hoofdstuk 9) 
Dit hoofdstuk schetst het internationale en nationale juridische kader van dit wetsvoorstel, 
alsmede de rechtsbescherming. 
i. Gegevensverwerking, beleidsinformatie en regeldruk (hoofdstuk 10) 
Dit hoofdstuk gaan in op de bescherming van persoonsgegevens, de regeling van de 
beleidsinformatie, uitbreiding van de verwijsindex met een gezinsfunctionaliteit en de bijdrage 
van dit wetsvoorstel aan de vermindering van administratieve lasten. 
j. Financiële aspecten (hoofdstuk 11) 
In het nieuwe stelsel ontvangen gemeenten een decentralisatie-uitkering in het 
gemeentefonds. Hiervoor wordt een verdeelmodel ontwikkeld. Dit hoofdstuk gaat verder in op 
de ondersteuning van gemeenten in hun opdrachtgeverschap en op het perspectief van de 
aanbieders van jeugdhulp.  
k.   Transitie en implementatie (hoofdstuk 12) 
Dit hoofdstuk gaat in op de voorbereiding van de implementatie, hoe de gemeenten daarbij 
worden ondersteund door het Transitiebureau en de monitoring van de voortgang door de 
Transitiecommisie. Ook wordt aangegeven hoe de continuïteit van zorg in de overgangssituatie 
is geborgd. Invoering van dit wetsvoorstel is voorzien per 1 januari 2015. 
l. Ontvangen reacties en adviezen (hoofdstuk 13) 
Dit hoofdstuk geeft aan hoe de uitkomsten van de consultatie en de uitgebrachte adviezen van 
adviesorganen zijn verwerkt.  
m. Overige aspecten (zie hoofdstuk 14) 
Dit hoofdstuk gaat kort in op Caribisch Nederland en op de afzonderlijke invoeringswet met 
technische wijzigingen van andere wetten. 
 
 
  
9 
 

specialistische zorg. Tegelijkertijd hebben kinderen en gezinnen met zware, meervoudige 
problemen moeite om de integrale zorg te verkrijgen die nodig is. Daarbij is de keten van zorg 
onvoldoende ingericht op het voorkomen van zorgafhankelijkheid en het versterken van de eigen 
kracht van kinderen en gezinnen. 
 
De ondersteuning, hulp en zorg zijn ondergebracht in verschillende wettelijke kaders: er zijn 
verschillende toegangen, meerdere bestuurslagen en financiering- en verantwoordingsystemen. 
Gemeenten, provincies, zorgverzekeraars, zorgkantoren en Rijk zijn afzonderlijk en gezamenlijk 
verantwoordelijk voor de ondersteuning, hulp en zorg voor jeugdigen. Gemeenten zijn op grond 
van de Wmo en de Wet publieke gezondheid (Wpg) verantwoordelijk voor het preventieve 
jeugdbeleid, opvoed- en gezinsondersteuning en de jeugdgezondheidszorg. Provincies zijn 
verantwoordelijk voor jeugdzorg en bescherming op grond van de Wjz inclusief de uitvoering van 
kinderbeschermingsmaatregelen en jeugdreclassering. Zorgverzekeraars zijn op grond van de 
Zorgverzekeringswet (Zvw) verantwoordelijk voor de inkoop van geestelijke gezondheidszorg voor 
jeugdigen (jeugd-ggz) met psychiatrische klachten of stoornissen, voor de tandartszorg en 
somatische zorg voor jeugdigen. Zorgkantoren zijn verantwoordelijk voor de uitvoering van de 
AWBZ en voor zorg aan licht verstandelijk gehandicapte jongeren alsmede begeleiding en zorg aan 
jeugdigen die behoefte hebben aan langdurige psychiatrische zorg. Het Rijk is verantwoordelijk 
voor de financiering en aansturing van de gesloten jeugdzorg en justitiële jeugdinrichtingen en 
draagt de algemene stelselverantwoordelijkheid. Dit alles blijkt te leiden tot tekortschietende 
samenwerking en afwentelingsmechanismen. Daarnaast vindt onvoldoende samenhangende 
sturing plaats voor problemen van jeugdigen voor wie ook andere gemeentelijke voorzieningen 
worden ingeschakeld, zoals schuldhulpverlening. 
 
2.3. Parlementaire werkgroep Toekomstverkenning jeugdzorg 
 
Op grond van de kamerbrede zorg over het functioneren van de jeugdzorg heeft de parlementaire 
15
werkgroep Toekomstverkenning Jeugdzorg onderzoek gedaan naar de problemen in de jeugdzorg 
via literatuuranalyse en openbare rondetafelgesprekken. De werkgroep heeft een analyse gemaakt 
van de oorzaken van de problemen in de jeugdzorg en is gekomen tot een gezamenlijke visie op 
verbeteringen in de jeugdzorg. De belangrijkste aanbevelingen van de werkgroep zijn: 
 
a. Er moet één financieringsstroom komen voor het huidige preventieve beleid, de huidige 
vrijwillige provinciale jeugdzorg, de jeugd-lvb en de jeugd-ggz. 
b. De indicatiestelling in het vrijwillige kader dient te worden afgeschaft. 
c. Gezinnen en de omgeving van kinderen moeten beter in staat worden gesteld zelf opvoed- 
en ontwikkelingsproblemen op te lossen door de beschikbaarheid in de buurt van 
laagdrempelige hulp en advies. 
d. Ook lichtere vormen van jeugdhulpverlening, inclusief jeugd-lvb en jeugd-ggz, moeten in 
de buurt en geïntegreerd aangeboden kunnen worden. 
e. De rol van de scholen als vindplaats van jongeren met problemen verdient een meer 
prominente plaats. 
f. Er moet meer gebruik gemaakt worden van preventieve acties en vroegtijdige interventies, 
waardoor de effectiviteit van de jeugdzorg wordt vergroot. 
g. Er moet meer gebruik gemaakt worden van evidence-based methodieken. 
h. Professionals die met kinderen en gezinnen werken moeten veel meer vertrouwen en 
ruimte krijgen om daadwerkelijk hulp te verlenen. 
i. Het uitgangspunt moet zijn dat één en dezelfde hulpverlener verantwoordelijk is voor het 
gezin, ook als andere specialisten worden ingeschakeld, met meer aandacht voor 
continuïteit. 
j. Er dient meer aandacht te komen in de opleiding van huisartsen, leerkrachten en andere 
professionals die met kinderen en gezinnen werken voor het onderkennen van opvoedings- 
en ontwikkelingsrisico’s en voor het herkennen van kindermishandeling. 
k. In bestuurlijke zin moet het gedwongen kader worden gescheiden van het vrijwillige kader; 
verplichte vormen van jeugdzorg dienen altijd plaats te vinden binnen heldere wettelijke 
                                                
15
 Kamerstukken II 2009/10, 32 296, nr. 7. Zie ook de reactie van de ministers voor Jeugd en Gezin en van 
Justitie op dit rapport bij brief van 1 september 2010 (Kamerstukken II 2010/11, 32 202, nr. 5). 
11 
 

3. De verantwoordelijkheid van de gemeente  
3.1. Algemeen 
 
Het beoogde maatschappelijk doel van dit wetsvoorstel - zoals in hoofdstuk 1 van deze toelichting 
uiteengezet - is dat jeugdigen gezond en veilig opgroeien, hun talenten ontwikkelen en naar 
vermogen participeren in de samenleving. 
 
De verantwoordelijkheid van gemeenten op grond van dit wetsvoorstel luidt samengevat: 
 
1. Gemeenten worden bestuurlijk en financieel verantwoordelijk voor de preventie, 
ondersteuning, hulp en zorg bij opgroeien en opvoeden, psychische problemen en stoornissen. 
Naast de huidige verantwoordelijkheid voor de zogenoemde preventieve opvoedondersteuning 
(prestatieveld 2 van de Wmo) en de jeugdgezondheidszorg en gezondheidsbevordering (Wpg), 
worden gemeenten bestuurlijk en financieel verantwoordelijk voor verschillende vormen van 
ondersteuning, hulp en zorg die voorheen vielen onder de provincie (de geïndiceerde jeugdzorg 
21
op basis van de Wjz ), de AWBZ (jeugd-ggz, jeugd-vb, begeleiding, persoonlijke verzorging, 
kortdurend verblijf), de Zvw (jeugd-ggz, dyslexiezorg), de gesloten jeugdzorg alsmede de zorg 
die in het gedwongen kader van jeugdbescherming en jeugdreclassering wordt verleend. 
  
2. Gemeenten geven de verantwoordelijkheid voor het beleid rond opgroeien en opvoeden vorm 
op basis van de volgende uitgangspunten (zie artikel 2.1): 
a. preventie en vroege signalering van opgroei-, opvoedings- en psychische problemen en 
stoornissen; 
b. demedicaliseren, ontzorgen en normaliseren door onder meer het opvoedkundig klimaat te 
versterken in gezinnen, wijken, buurten, scholen en voorzieningen als kinderopvang en 
peuterspeelzalen; 
c. het bevorderen van de opvoedvaardigheden van de ouders en de sociale omgeving, opdat 
de ouders zoveel mogelijk in staat worden gesteld om zelf de verantwoordelijkheid voor de 
opvoeding te dragen;  
d. het inschakelen, herstellen en versterken van het eigen probleemoplossend vermogen van 
de jeugdige, zijn ouders en zijn sociale omgeving (eigen kracht); 
e. het bevorderen van de veiligheid van de jeugdige in de opvoedsituatie waarin hij opgroeit; 
f. integrale hulp aan gezinnen volgens het uitgangspunt ‘één gezin, één plan, één regisseur’. 
 
3. Gemeenten leggen in een beleidsplan vast hoe ze invulling geven aan hun nieuwe 
verantwoordelijkheid voor het beleid en uitvoering rond preventie en jeugdhulp (zie artikel 
2.2). 
 
4. Indien het zelfoplossend vermogen onvoldoende is, treffen gemeenten voorzieningen op het 
gebied van jeugdhulp als sprake is van opgroei-, opvoedings- en psychische problemen en 
stoornissen en in het kader van de uitvoering van jeugdbescherming en jeugdreclassering (zie 
artikel 2.3). 
Gemeenten waarborgen deskundige toeleiding naar, advisering over en inzet van de 
aangewezen vorm van jeugdhulp (jeugdhulpplicht). Voor zover de jeugdhulp begeleiding omvat 
en het noodzakelijk is in verband met de beperkingen in de zelfredzaamheid, omvatten deze 
voorzieningen tevens het vervoer van een naar de locatie waar begeleiding wordt geboden. 
Voor zover het jeugdigen betreft die aangewezen zijn op permanent toezicht, treffen 
gemeenten voorzieningen die de ouders in staat stellen hun rol als verzorgers en opvoeders te 
blijven vervullen.  
 
5. Gemeenten worden verantwoordelijk voor de uitvoering van jeugdbeschermingsmaatregelen en 
jeugdreclassering (zie artikel 2.4) 
Een kinderbeschermingsmaatregel of jeugdreclassering wordt uitgevoerd door een 
                                                
21
 De huidige provinciaal gefinancierde jeugdzorg omvat diverse vormen van intensieve ambulante 
hulpverlening, daarnaast intensieve, gespecialiseerde pedagogische thuishulp bij met name 
multiprobleemgezinnen, de daghulp (semiresidentiële zorg), de dag- en nachthulp (residentiële zorg) en de 
pleegzorg, waarbij een jeugdige in het gezin van pleegouders verblijft. 
13 
 

en gezinnen de hulp die passend is en die zij nodig hebben. Deze verantwoordelijkheid van de 
gemeente voor het treffen van voorzieningen is resultaatsgericht geformuleerd. De jeugdige moet 
door de voorziening in staat worden gesteld om gezond en veilig op te groeien, te groeien naar 
zelfstandigheid, voldoende zelfredzaam te zijn en maatschappelijk te participeren, rekening 
houdend met zijn leeftijd en ontwikkelingsniveau. 
 
Daarmee wordt het wettelijke recht op zorg zoals dit onder de Wjz, de AWBZ en de Zvw bestond, 
vervangen door een jeugdhulpplicht van gemeenten. De gemeente heeft hierbij de nodige 
beleidsvrijheid. Als eerste geldt zoals gezegd het uitgangspunt van de eigen kracht van jeugdige en 
zijn ouders: het college is alleen gehouden een voorziening te treffen als de jeugdige en zijn ouders 
er op eigen kracht niet uitkomen. Daarnaast is het de gemeente die beslist of en welke voorziening 
een jeugdige nodig heeft. Dit komt tot uitdrukking in de zinsnede ‘naar het oordeel van’ in artikel 
2.3, eerste lid. De gemeente is ingevolge hetzelfde artikel gehouden om te zorgen voor een 
deskundige advisering over en beoordeling van de vraag of er een voorziening op het gebied van 
jeugdhulp nodig is en welke voorziening dit dan is. Dat neemt niet weg dat de gemeente een 
zelfstandige afweging kan maken over welke voorziening precies moet worden getroffen. Verder zal 
het beroep op deze voorzieningen naar verwachting geringer zijn naarmate de gemeente erin 
slaagt om de jeugdige en diens ouders in de preventieve sfeer te helpen. Hierbij dient opgemerkt 
te worden dat de gemeente daarbij vanzelfsprekend wel gehouden is aan internationale verdragen, 
22
zoals het IVRK, het EVRM, het IVBPR en het nog niet geratificeerde Verdrag inzake de rechten 
van personen met een handicap. Hoewel deze verdragen zich richten tot de verdragspartijen en 
deze het over het algemeen geen recht geven op specifieke voorzieningen, kunnen zij wel van 
invloed zijn op de invulling van de jeugdhulpplicht. Het uitgangspunt van artikel 3 van het IVRK is 
dat het belang van het kind een eerste overweging is. Artikel 8 van het EVRM brengt met zich dat 
op de overheid de plicht rust een ongestoord familie- en gezinsleven te bevorderen. Dit laatste kan 
betekenen, dat soms, hoewel dat hogere kosten met zich kan brengen, intensieve zorg in de 
thuissituatie te verkiezen valt boven zorg in een instelling. De toelichting is op bovengenoemde 
punten aangevuld.  
 
Hoewel financiële overwegingen niet meespelen bij het bepalen van de noodzaak van een 
voorziening, kunnen zij wel een rol spelen bij het bepalen van de vorm van de voorziening en de 
jeugdhulpaanbieder door wie deze wordt uitgevoerd. Dit maakt de omslag mogelijk van een 
systeem van een recht van de burger naar een plicht van de gemeente, waarbij meer ingespeeld 
wordt op de lokale en persoonlijke omstandigheden en de efficiënte uitvoering daarvan door de 
gemeente. De gemeente moet immers met minder middelen, meer op maat gesneden hulp gaan 
leveren. Dit is alleen mogelijk als de gemeente de nodige beleidsvrijheid heeft.  
 
De door de gemeente te treffen voorziening kan zowel een algemene, vrij toegankelijke 
voorziening zijn als een individuele voorziening. Een individuele voorziening zal vaak betrekking 
hebben op meer gespecialiseerde zorg. De gemeente bepaalt zelf welke hulp vrij toegankelijk is en 
welke niet. Voor de niet vrij toegankelijke vormen van ondersteuning zal eerst beoordeeld moeten 
worden of de jeugdige of zijn ouders deze ondersteuning daadwerkelijk nodig hebben. Deze niet 
vrij toegankelijke voorzieningen veronderstellen dat daaraan een verleningbeslissing ten grondslag 
ligt op basis van een beoordeling van de persoonlijke situatie en behoeften van de aanvrager. De 
gemeente geeft daartoe een beschikking af met de mogelijkheid van bezwaar en beroep. Daarmee 
is tevens de rechtsbescherming van de burger gewaarborgd (zie paragraaf 9.3) 
 
Als een gemeente tekort schiet in haar ‘jeugdhulpplicht’ geldt in eerste instantie het principe van 
lokale politieke verantwoording en is het aan de gemeenteraad om corrigerend op te treden. Indien 
sprake is van ernstige en structurele nalatigheid van een gemeente, ligt er een taak voor het 
interbestuurlijk toezicht (zie paragraaf 3.9).  
 
De term jeugdhulp in dit wetsvoorstel is breed en omvat de ondersteuning, hulp en zorg aan 
jeugdigen en hun ouders bij alle denkbare opgroei-, opvoedings- en psychische problemen en 
stoornissen. Hieronder valt zowel een vorm van ambulante hulp als een verblijf bij pleegouders, 
                                                
22
 Internationaal Verdrag inzake burgerrechten en politieke rechten, New York, 16-12-1966 (Trb. 1969, 99). 
15 
 

25
opgroeien. Veel burgers zijn als vrijwilliger actief als begeleider en trainer van sportclubs, 
scouting en speeltuinverenigingen.  
 
3.4. Integrale jeugdhulp: één gezin, één plan, één regisseur  
 
Indien er bij ouders en jeugdigen sprake is van meervoudige problemen op diverse leefgebieden 
zoals opgroei- en opvoedproblematiek, financiële problemen, problemen met huisvesting, 
gezondheidsproblemen, dienen de jeugdhulp, de uitvoering van de 
kinderbeschermingsmaatregelen en jeugdreclassering zoveel mogelijk in samenhang met andere 
hulp te worden verleend. Deze integrale hulp wordt verleend vanuit het principe één gezin, één 
 26
plan, één regisseur. Kerndoel daarbij is dat de kinderen en jongeren in het gezin zich (weer) 
zonder belemmering of bedreiging kunnen ontwikkelen en naar vermogen kunnen participeren in 
de maatschappij. 
 
Het uitgangspunt van dit principe is dat ouders en jeugdigen eerstverantwoordelijk zijn. Zij zijn het 
vertrekpunt van de hulp en ondersteuning en coördineren hun eigen (hulpverlening)proces. Als 
meerdere hulpverleners en instanties betrokken zijn en de ouders en de jeugdige de z
. Deze professional 
wordt daarmee (tijdelijk) de regisseur of zorgcoördinator van het gezin. Integrale hulp vanuit het 
principe één gezin, één plan, één regisseur richt zich op de kracht van gezinsleden en hun sociale 
netwerk en het versterken van die kracht. Dit betekent dat professionals en mensen uit het sociale 
netwerk die bij een gezin zijn betrokken samen met de gezinsleden werken aan zoveel mogelijk 
‘herstel van het gewone leven’. 
 
3.5. Veiligheid van het kind 
 
De overheid en dus ook de gemeente heeft een duidelijke taak om kinderen veiligheid te bieden 
zowel fysiek als geestelijk, indien ouders dat niet of niet toereikend doen. Aandacht hiervoor is aan 
de orde in de verschillende schakels van de keten, te beginnen bij preventie. In overleg met 
consultatiebureau, centra voor jeugd en gezin kan met aandacht voor opvoeden zonder geweld en 
oog voor risicofactoren waar nodig ondersteuning geboden worden aan ouders. Vervolgens is het 
belangrijk dat signalen zo vroeg mogelijk worden opgevangen en hierop gerichte actie wordt 
ondernomen. De verplichte meldcode huiselijk geweld en kindermishandeling biedt houvast aan 
professionals hoe om te gaan met signalen. Het wetsvoorstel hiervoor is in oktober 2011 
27
ingediend. Scholen, huisartsen, ziekenhuizen, kinderopvang, consultatiebureaus en 
opvoedondersteuners vangen deze signalen veelal als eerste op. Door heldere afspraken met deze 
partijen kan tijdig ingegrepen worden. Het advies- en meldpunt huiselijk geweld en 
kindermishandeling (AMHK) vormt hierbij een belangrijk aanspreekpunt om advies te vragen of 
signalen van onveiligheid te melden. Als de veiligheid ernstig wordt bedreigd, zal in overleg tussen 
AMHK, raad voor de kinderbescherming, politie en jeugdhulpaanbieder, bepaald moeten worden op 
welke wijze het kind het beste geholpen is. In het actieplan Kinderen Veilig (november 2011) 
hebben de bewindslieden van VWS en Veiligheid en Justitie opgenomen hoe de veiligheid van 
kinderen te vergroten in de keten. Professionals in het veld dienen zodanig toegerust te zijn dat zij 
zich optimaal gesteund voelen bij de vaak lastige dilemma’s waarvoor zij staan, zodat zij hun werk 
slagvaardig kunnen doen.  
 
Het bieden van veiligheid, ook vanuit de professional, is daarmee een onderdeel van de kwaliteit 
van jeugdhulp. Zo wordt periodiek een verklaring omtrent het gedrag gevraagd van de  
jeugdhulpverleners, gezinsvoogdijwerkers, voogdijwerkers, jeugdreclasseringswerkers, 
vertrouwenspersonen en medewerkers van een AMHK die bij hun werk van doen hebben met 
jeugdigen. Ook moet de jeugdhulpaanbieder een meldcode vaststellen, waarin wordt geregeld hoe 
de organisatie omgaat met signalen van huiselijk geweld of kindermishandeling. Dat geldt ook voor 
de gecertificeerde instelling en het AMHK. Gewezen wordt nog op de plicht van 
                                                
25
 Zie de in voetnoot 11 genoemde publicaties. 
26
 Zie onder meer de ervaringen uit een aantal experimenten: 
www.rijksoverheid.nl/onderwerpen/aandachtswijken/documenten-en-publicaties/brochures/2011/05/18/e-
boek-aan-de-slag-achter-de-voordeur.html 
27
 Kamerstukken 33 062. 
17 
 

ste
23 levensjaar, voor zover deze hulp niet onder een ander wettelijk kader valt en mits voldaan 
29 
wordt aan de voorwaarden. Voor gesloten jeugdzorg is de doorloop op basis van jurisprudentie 
e
beperkt tot hooguit zes maanden na het 18 jaar, omdat het toepassen van dwang op pedagogische 
grondslag bij meerderjarigen strijd oplevert met artikel 5 EVRM. 
 
Voor jongeren met psychische problemen en stoornissen (jeugd-ggz) wordt in dit wetsvoorstel de 
leeftijdsgrens op 18 jaar gesteld omdat veel geestelijke stoornissen die zich in de (late) 
adolescentie ontwikkelen, doorlopen in de volwassenheid en daarmee in de volwassen-ggz. Verder 
e
wordt vanaf het 18 jaar premie voor een zorgverzekering betaald en maakt geestelijke 
gezondheidszorg onderdeel uit van de aanspraak medisch specialistische zorg. Ondanks dat er 
goede redenen zijn om de leeftijdsgrens voor jongeren met verstandelijke beperkingen op 23 jaar 
te stellen, in verband met hun tragere ontwikkeling, is voor een leeftijdsgrens van 18 jaar gekozen 
omdat dit tegemoet komt aan het uitgangspunt van één uniforme leeftijdsgrens. 
 
e
Het is van belang dat een goede overdracht plaatsvindt zodra een jongere na zijn 18 levensjaar in 
een ander wettelijk kader terecht komt, met name voor de continuïteit van zorg en daarmee voor 
het welzijn van de jeugdige. Gemeenten hebben hier een belangrijke rol te vervullen. Het streven 
dient te zijn om de ondersteuning, hulp of zorg – indien gewenst – bij dezelfde aanbieder te 
verlenen, zodat de jongere hier niets van hoeft te merken.  
 
Voor jeugdreclassering en jeugdhulp die voortvloeien uit een strafrechtelijke beslissing geldt geen 
leeftijdsgrens. Dit hangt samen met de omstandigheid dat het jeugdstrafrecht en bijpassende 
begeleiding en toezicht door de reclassering ook kunnen worden toegepast op jeugdigen en op 
jongvolwassenen in de leeftijd van 18-23 jaar ten tijde van het plegen van een delict. In de 
gevallen waarin de jeugdhulp voortvloeit uit een strafrechtelijke beslissing die is genomen met 
toepassing van het jeugdstrafrecht, loopt de zorg door bij het bereiken van de leeftijd van 18 jaar 
of neemt daarna een aanvang. De aanspraak op deze zorg vloeit dan reeds uit de rechterlijke 
beslissing voort. Ook is de gemeente verantwoordelijk voor deze vormen van hulp wanneer zij 
worden opgelegd met toepassing van artikel 77c van het Wetboek van Strafrecht. 
 
3.7. Samenwerking gemeenten en scholen  
 
Met het invoeren van een nieuw stelsel voor passend onderwijs en de nieuwe Participatiewet wordt 
samenwerking tussen scholen en gemeenten nog belangrijker dan voorheen. 
Samenwerkingsverbanden voor passend onderwijs dienen hun ondersteuningsplannen af te 
stemmen met gemeenten. De school is een belangrijke plek om problemen vroeg te signaleren, 
zodat snel en adequaat lichte zorg verleend kan worden en voorkomen kan worden dat problemen 
escaleren en uitval optreedt. Door jeugdhulp in en om de school te brengen, krijgen leraren 
ondersteuning bij het omgaan met gedrags- en andere opgroeiproblematiek, zoals problematisch 
middelengebruik. De inzet van jeugdhulp in school omvat ook begeleiding en persoonlijke 
verzorging in de klas ten behoeve van een leerling met een verstandelijke beperking of psychische 
stoornis. Medewerkers van het centrum voor jeugd en gezin (cjg) kunnen op school ondersteuning 
bieden. De verwachting is dat de inzet van gespecialiseerde jeugdhulp, de afstroom naar onderwijs 
op een lager niveau en de uitstroom naar het (voortgezet) speciaal onderwijs daardoor zullen 
worden beperkt. Zorg in en om de school (met name rondom het voortgezet onderwijs en het 
middelbaar beroepsonderwijs) vormt één van de pijlers van het regeringsbeleid om voortijdig 
schoolverlaten tegen te gaan en de aansluiting met werk te bevorderen.  
 
30
Dit wetsvoorstel en het wetsvoorstel passend onderwijs bevatten complementaire bepalingen 
over samenwerking. In beide wetsvoorstellen wordt bepaald dat gemeenten en 
                                                
29
 Uit de definitie van “jeugdige” in artikel 1.1 van het wetsvoorstel volgt dat de gemeente ook verantwoordelijk 
is voor jeugdhulp waarvan nog vóór de achttiende verjaardag was bepaald dat die noodzakelijk is, die al vóór 
dat moment was aangevangen of waarvan noodzakelijk is deze te hervatten binnen een half jaar nadat de 
jeugdige achttien is geworden.  
30
 Kamerstukken I 2011/12, 33 106, B. 
19 
 

Samenwerking tussen gemeenten staat het verlenen van integrale hulp en maatwerk, één van de 
doelen van de stelselwijziging, niet in de weg. Maatwerk vraagt een andere werkwijze van 
gemeenten en jeugdhulpaanbieders, een laagdrempelige toegang tot jeugdhulp, een op de 
specifieke omstandigheden toegesneden aanbod van jeugdhulp en inzet van professionals die 
dichtbij de burgers staan. Gezamenlijke inkoop en organisatie van specialistische kennis door 
gemeenten kan in dit licht worden gezien als de back office van het gemeentelijk maatwerk.  
 
In de decentralisatiebrief is een nadere invulling gegeven aan het proces om tot samenwerking 
33
tussen gemeenten te komen. De gemeenten hebben in beginsel de mogelijkheid om zelf tot 
afspraken te komen over de wijze waarop zij hun nieuwe taken gaan vormgeven. Dit geldt voor 
zowel de vorm van de samenwerking als voor de onderwerpen waarop samenwerking plaats vindt. 
Belangrijk is dat de samenwerkingsverbanden waar gemeenten voor kiezen wel voldoende robuust 
zijn om de verschillende taken te kunnen uitvoeren. In dit wetsvoorstel wordt daarom aangegeven 
dat waar dat van belang is gemeenten moeten samenwerken. Dit geldt des te meer voor een 
specifiek aantal taken, zoals de uitvoering van kinderbeschermingsmaatregelen, jeugdreclassering 
en bepaalde specialistische vormen van jeugdhulp en gesloten jeugdhulp in het kader van ernstige 
opgroei- en opvoedingsproblemen. Deze vormen van zorg komen zo beperkt voor, dan wel zijn 
dermate dure vormen van jeugdhulp, of vereisen veel kennis van de inkopende partij, dat het om 
die redenen zowel inhoudelijk als vanwege het financiële risico opportuun is dat gemeenten deze 
taken in samenwerkingsverbanden oppakken. Dit geldt ook voor het instellen van een AMHK en het 
organiseren van de kindertelefoon.  
 
In het voorjaar van 2013 hebben het Rijk en de VNG een overzicht opgesteld van taken die op 
gemeentelijk, regionaal of landelijk niveau dienen te worden vormgegeven. Daarnaast is aan 
gemeenten gevraagd om vóór 31 mei 2013 aan te geven welke taken in het jeugdbeleid op welke 
schaal zullen worden uitgevoerd. Gemeenten zijn in dat kader op 40 regio’s uitgekomen voor de 
nieuwe Jeugdwet. Al deze regio’s zijn vanuit inhoud tot stand gekomen: gemeenten hebben 
gekeken welke taken zij zelf kunnen uitvoeren en voor welke taken zij moeten samenwerken om 
hun inwoners goed te kunnen ondersteunen. Zo organiseren gemeenten bijvoorbeeld de 
eerstelijnstaken in de eigen gemeente. Ambulante hulp wordt soms lokaal en soms in de regio’s 
opgepakt en specifieke jeugdhulp wordt vooral in de regio’s opgepakt. Voor jeugdbescherming, 
jeugdreclassering en andere complexe taken gaan alle gemeenten regionaal of bovenregionaal 
samenwerken. Gesloten jeugdhulp wordt voornamelijk bovenregionaal ingericht. 
 
De gemeentelijke samenwerkingsverbanden voor de verschillende decentralisaties zijn in grote 
mate congruent. De Wmo-regio’s vallen vrijwel gelijk met of binnen de buitengrenzen van de 
jeugdregio’s. Er zijn wel meer verschillen met de bestaande arbeidsmarktregio’s. Maar voor zover 
dat vanuit de inhoud logisch is, kunnen andere keuzes voor regio-indelingen ontstaan. Zo is het 
mogelijk om aan te sluiten bij de GGD en Veiligheidsregio’s. Voordeel van het aansluiten bij de 
GGD en Veiligheidsregio’s is dat het zorg- en veiligheidsdomein hier samenkomen. Bijkomend 
voordeel is dat de gemeente sinds 1 januari 2013 ook de regie heeft over de Veiligheidshuizen, die 
vanuit deze regio’s gefinancierd worden. Zoals gezegd hadden gemeenten tot 31 mei 2013 de tijd 
om aan te geven hoe zij willen samenwerken voor de nieuwe taken in het sociale domein. De door 
de VNG geïnventariseerde samenwerkingsverbanden worden begin juli 2013 met het Rijk 
besproken onder coördinatie van de Minister van BZK. Daarna wordt het rapport met de stand van 
zaken rondom de regionale samenwerkingsverbanden en alle afspraken openbaar. Uit de laatste 
inventarisatie van de VNG blijkt dat alle gemeenten regionaal samenwerken, maar dat er eind mei 
in veel gevallen nog geen bestuurlijke afspraken zijn gemaakt over de vorm en de inhoud van die 
samenwerking. 
 
Belangrijk is dat jeugdhulpaanbieders en gecertificeerde instellingen ook tijdig weten wie hun 
gesprekspartner is namens de regiogemeenten zodat concrete afspraken kunnen worden gemaakt.  
Indien blijkt dat de concrete afspraken van gemeenten voor samenwerking niet in 
overeenstemming zijn met de door het Rijk vastgestelde randvoorwaarden, dan zal het Rijk 
gemeenten hierop bestuurlijk aanspreken en daar waar nodig samen met de VNG ondersteuning 
bieden. In het uiterste geval kunnen over de samenwerking bij amvb nadere regels worden gesteld 
                                                
33
 Kamerstukken II 2012/13, 33 400 VII, nr. 59. 
21 
 

Naast deze mogelijkheid tot indeplaatsstelling is in deze wet een specifieke 
aanwijzingsbevoegdheid opgenomen. De ministers kunnen, wanneer zij ernstige tekortkomingen 
ter zake van de rechtmatigheid van de uitvoering van de wet vaststellen (bijvoorbeeld bij de 
uitvoering van de verordeningsplichten in een gemeente) een aanwijzing aan het college geven. 
Het corrigerend vermogen van de gemeenteraad zal hierbij een belangrijke factor zijn. Indien de 
controle door de gemeenteraad ertoe leidt dat de gemeente zelf al tot correctie van onrechtmatige 
uitvoering overgaat, zal er voor de ministers geen aanleiding bestaan te interveniëren. In deze wet 
heeft de aanwijzing het karakter van een opdracht aan de gemeente om binnen een door de 
ministers gestelde termijn tot wetsconforme uitvoering over te gaan. De aanwijzing heeft hierdoor 
een beperkter karakter dan in de Awb.  
 
Deze aanwijzingsbevoegdheid zal, tezamen met een artikel dat gemeenten opdraagt om zich voor 
te bereiden op de decentralisatie, direct na publicatie van de wet in werking treden. Hierdoor wordt 
het voor de ministers ook mogelijk om een aanwijzing te geven aan het college als een gemeente 
onvoldoende voortgang boekt tijdens de transitiefase, waardoor deze onvoldoende voorbereid zal 
zijn op de daadwerkelijke decentralisatie van de taken op het moment van inwerking treden van 
deze wet. Voor nadere toelichting zij verwezen naar de toelichting bij artikel 12.4. 
 
  
23 
 

37
is ; 
 de consultatiefunctie voor professionals die werken met jeugdigen; 
 de mogelijkheid van directe interventie in crisissituaties; 
38
 bij complexe hulpvragen of wanneer de veiligheid van het kind in het geding is , zo snel 
mogelijk specialistische hulp inschakelen en een verzoek tot onderzoek overwegen bij de 
raad voor de kinderbescherming; 
 kosteloos en anoniem advies beschikbaar stellen voor jeugdigen met vragen over 
opgroeien en opvoeden. 
 
Kindertelefoon 
De Kindertelefoon is kindvriendelijk, laagdrempelig en bekend. In het wetsvoorstel is bepaald dat 
de gemeenten zorg dragen voor een anonieme adviesfunctie voor jeugdigen, die de kindertelefoon 
vervult (artikel 2.5, eerste lid, onderdeel d). Er is gekozen voor een techniekonafhankelijke 
functiegerichte omschrijving, aangezien er over een aantal jaren mogelijk nieuwe 
communicatiemogelijkheden bestaan. Het wordt aan gemeenten overgelaten hoe ze deze functie 
invullen. Gemeenten zullen deze functie op bovenlokaal niveau oppakken. Dit is in lijn met de 
39
motie Dijsselbloem inzake de toekomst van de kindertelefoon. 
 
4.2. Positionering jeugdgezondheidszorg 
 
Algemeen 
Jeugdgezondheidszorg (JGZ) is onderdeel van de publieke gezondheidszorg. Kenmerkend voor de 
publieke gezondheidszorg is dat er in principe geen individuele hulpvraag aan ten grondslag ligt, 
maar sprake is van een maatschappelijke vraag. JGZ wordt doorgaans aangeboden door onder 
andere GGD-en en thuiszorgorganisaties. De gemeente is op grond van de Wpg verantwoordelijk 
voor de uitvoering van de JGZ. De JGZ heeft als doel het bevorderen, beschermen en bewaken van 
de gezondheid en de lichamelijke en geestelijke ontwikkeling van jeugdigen in de leeftijd van 0 tot 
18 jaar. De werkzaamheden zijn breed: de JGZ signaleert, geeft voorlichting en advies, beoordeelt 
en intervenieert. Het inschatten van de zorgbehoefte en het geven van kortdurende ondersteuning 
hoort daarbij en is een logisch vervolg op het monitoren en signaleren en past binnen de Wpg. 
Deze kortdurende ondersteuning is gericht op het verhelderen van problemen, het aangeven van 
wat tot de normale ontwikkeling behoort en wegnemen van de zorg van ouders. Dit ‘normaliseren’ 
houdt in dat kinderen niet voor ieder klein knelpunt in de zorgverlening terecht hoeven komen. 
Deze activiteiten kunnen plaatsvinden binnen de contactmomenten waarin ook monitoring, 
screening en vaccinatie plaatsvinden. In een aantal gevallen zal het echter nodig zijn om een of 
meerdere vervolggesprekken te houden, omdat meer uitleg nodig is of omdat het probleem met 
kortdurende lichte ondersteuning verholpen kan worden. Als het probleem echter groter is of wordt 
en niet in enkele gesprekken kan worden verholpen hoort het niet meer in de Wpg thuis. In het 
merendeel van de gemeenten worden de JGZ-taken in nauwe samenhang met opvoed- en 
opgroeiondersteuning vanuit het cjg uitgevoerd. 
De preventieve activiteiten vanuit de JGZ zijn vooral gericht op primaire preventie. Deze 
preventieve activiteiten worden aan alle kinderen in Nederland aangeboden en zijn geborgd in de 
Wpg. De preventieve activiteiten op basis van de Wpg en die op basis van dit wetsvoorstel vullen 
elkaar aan (zie ook paragraaf 3.2).  
 
Jeugdgezondheidszorg blijft onderdeel Wpg 
Het huidige Besluit publieke gezondheid (Bpg) maakt voor het basistakenpakket JGZ een 
onderscheid tussen een uniform deel en een maatwerk deel. Het uniform deel omvat zorg die aan 
iedereen in de doelgroep op uniforme wijze moet worden aangeboden en waarbij geen 
gemeentelijke beleidsvrijheid bestaat. Het maatwerkdeel moet ook worden aangeboden, maar 
omvat zorg die op de plaatselijke omstandigheden en op de individuele behoefte van de jeugdige is 
afgestemd. 
In opdracht van het ministerie van VWS is in 2011 onderzoek verricht naar de wettelijke 
positionering van de JGZ: onderbrengen in de nieuwe Jeugdwet dan wel handhaven van de huidige 
                                                
37
 De deskundigheden en competenties van de professionals zullen expliciet worden benoemd.  
38
 Verplichting om afspraken met de Raad voor de Kinderbescherming en het AMK te maken. 
39
 Kamerstukken II 2011/12, 33 000 XVI, nr. 152. 
25 
 

voldoende is om de veiligheid van het kind te garanderen, of waar een strafrechtelijke maatregel 
door een rechter voor het kind is uitgesproken.  
 
4.4. De rol van de huisarts, de medisch specialist en de jeugdarts 
 
Gemeenten krijgen wettelijk de verantwoordelijkheid om de jeugdhulp voor jeugdigen en 
opvoeders te organiseren. De organisatie van de jeugdhulp stemmen zij af op de lokale 
gemeentelijke situatie, zo ook de toegangsfunctie. Gelet op het belang van een goede en 
doelmatige hulpverlening wordt in het wetsvoorstel echter expliciet de mogelijkheid tot verwijzing 
naar de jeugdhulp vpgenomen voor de huisarts, de medisch specialist en de jeugdarts (artikel 2.5, 
onderdeel g).  
 
Zowel de huisarts als de medisch specialist heeft vanuit zijn specifieke expertise een 
verantwoordelijkheid om goede diagnoses te stellen, zorg te verlenen of de jeugdige door te 
geleiden naar de ondersteuning, hulp of zorg die volgens de professionele standaard nodig is. Zij 
zien op hun spreekuur regelmatig jeugdigen met somatische klachten die bij nader onderzoek 
samenhangen met psychische problematiek of problemen in de opvoedsituatie. Meer dan de helft 
van de jeugdigen die jeugd-ggz ontvangt, ontvangt ook tweedelijns somatische zorg. Ook in het 
huidige stelsel hebben de huisarts en de medisch specialist de bevoegdheid om jeugdigen door te 
verwijzen naar de jeugd-ggz. Het is daarom wenselijk dat zij ook in de nieuwe situatie jeugdigen 
kunnen blijven doorverwijzen naar jeugdhulp. Hierdoor kan worden voorkomen dat de jeugdige van 
de ene naar de andere hulpverlener wordt doorverwezen. Zodoende kan zo snel mogelijk passende 
hulp op de juiste plek ingezet worden, ook in crisissituaties. 
 
De jeugdarts is de sociaal geneeskundig specialist van kinderen en ziet (bijna) alle kinderen 
periodiek. De jeugdarts voert taken uit in opdracht van gemeenten die beschreven staan in artikel 
5 Wpg. Het gaat om onder meer preventieve taken gericht op het bevorderen van gezondheid, het 
voorkomen van lichamelijke, psychische en sociale problemen en het signaleren van dergelijke 
problemen. Zo mogelijk biedt de jeugdarts zelf ondersteuning of verwijst gericht door naar 
medische of andere hulpverlening. Gezien deze wettelijke taken die zijn vastgelegd in de Wpg ligt 
het voor de hand de rol van verwijzer ook vast te leggen in de nieuwe jeugdwet.  
 
Voor een goede integrale hulpverlening is het van belang om de totale situatie van de jeugdige en 
zijn gezin in beeld te hebben. Wanneer rondom het gezin de nodige kwetsbare factoren aanwezig 
zijn of er een uitgebreide hulpverleningsgeschiedenis is, ligt het voor de hand dat de beslissing 
over het inzetten van passende hulp wordt genomen vanuit de (multidisciplinaire) toegangspoort 
die door desbetreffende gemeente is vorm gegeven. Vooral bij multiproblematiek kan de gemeente 
daardoor beter zorg dragen voor een integrale aanpak. 
 
Mede vanuit het oogpunt van de kwaliteit van de hulpverlening en kostenbeheersing moeten 
gemeenten kunnen sturen op volumebeheersing. Het is daarom relevant dat gemeenten afspraken 
maken met zorgverzekeraars en professionals en zo nodig andere partijen daarbij betrekken. 
Daarbij dient in ieder geval aandacht te zijn voor het voorschrijf- en doorverwijsgedrag van deze 
artsen, maar kunnen ook afspraken gemaakt worden over de inzet van de huisarts, de medisch 
specialist en de jeugdarts binnen het uitgangspunt van één gezin, één plan, één regisseur. Voor 
een nadere uitwerking van deze afspraken wordt verwezen naar de toelichting op artikel 2.5.  
 
4.5. Advies- en Meldpunt Huiselijk geweld en Kindermishandeling  
 
Kindermishandeling en huiselijk geweld worden gekenmerkt door de afhankelijke positie van het 
slachtoffer tegenover de dader. Huiselijk geweld en kindermishandeling kunnen in samenhang 
aangepakt worden, zonder verlies van de expertise die voor de afzonderlijke doelgroepen 
noodzakelijk is. Eén systeemgerichte benadering voor alle slachtoffers is effectiever en efficiënter. 
In situaties waar bijvoorbeeld kinderen getuige zijn van geweld tussen ouders verdienen alle 
partijen een gedegen aanpak die resultaten heeft voor alle gezinsleden. 
 
In de brief aan de Tweede Kamer over de aanpak van geweld in afhankelijkheidsrelaties staat de 
gezamenlijke benadering van de aanpak van alle vormen van geweld in afhankelijkheidsrelaties 
27 
 

5. Jeugdbescherming en jeugdreclassering 
 
5.1. De bescherming van het kind 
 
Het doel van het wetsvoorstel is het voorkomen van zorgafhankelijkheid en het versterken van de 
eigen kracht van de jongere en van het zorgend en probleemoplossend vermogen van diens gezin 
en van anderen in de sociale omgeving. Voorop staan de zorgrelaties tussen mensen onderling. 
Bemoeienis van buiten dient primair gericht te zijn op herstel en versterking van de eigen kracht. 
Dat geldt zowel voor hulp en ondersteuning als voor bescherming en correctie. Bemoeienis van 
buiten zoekt aanknopingspunten in de situatie van de jongere, diens biografie, diens gezin en 
sociale omgeving; zij sluit aan bij wat voorhanden is, om van daaruit te werken aan verbetering en 
versterking. Steeds geldt hierbij dat in de nagestreefde eindsituatie geen bemoeienis van buitenaf 
meer nodig is. Naargelang de aard en complexiteit van de problematiek zal het traject daar naartoe 
langer of korter zijn. En er zullen altijd gevallen zijn waarin de nagestreefde eindsituatie 
onbereikbaar blijkt. Maar inzet en richting zijn duidelijk: bemoeienis van buiten is van tijdelijke 
aard en gericht op het herstel en versterking van de eigen kracht van de jongere en van het 
zorgend en probleemoplossend vermogen van zijn omgeving. Hulp en ondersteuning moeten 
laagdrempelig, vroegtijdig en integraal aangeboden worden, met veel ruimte voor de professional 
om casusgericht te werken en maatwerk te bieden. Door deze manier van organiseren en 
interveniëren zal ook het beroep op specialistische en gedwongen hulp worden verminderd. Toch 
zullen er jeugdigen blijven die in hun veiligheid en ontwikkeling worden bedreigd en waarvan de 
ouders niet in staat zijn om met vrijwillige hulpverlening de bedreiging weg te nemen. Ook blijven 
er jeugdigen die vanwege crimineel gedrag gestraft worden en al dan niet na detentie door een 
jeugdreclasseringsmedewerker begeleid moeten worden.  
 
Binnen het geheel van het jeugdterrein zijn de jeugdbescherming en de jeugdreclassering twee 
bijzondere taken. Deze taken worden vanwege het verplichtende karakter voor ouder en kind ook 
wel het gedwongen kader genoemd. Het doel van de kinderbeschermingsmaatregelen is het 
opheffen van de bedreiging voor de veiligheid en ontwikkeling van het kind. Het opleggen daarvan 
betekent dat wordt ingegrepen in het privéleven van de jeugdige en zijn ouders. Dit ingrijpen dient 
met waarborgen omkleed te zijn. Die waarborgen zijn: proportionaliteit en subsidiariteit, 
rechtsgelijkheid, verbod van willekeur, rechtszekerheid en uniformiteit. Dit betekent onder meer 
dat een maatregel in principe feitelijk onderbouwd moet zijn en zorgvuldig voorbereid. 
 
Deze beginselen gelden tevens voor de uitvoering van de jeugdreclassering. Het doel van 
begeleiding door de jeugdreclassering is het voorkomen van recidive en het realiseren van een 
gedragsverandering bij de betrokken jongere. Het jeugdstrafrecht houdt daarbij rekening met de 
eigen aard en ontwikkeling van de jeugdige. Dit komt onder andere tot uiting in de 
leeftijdsondergrens van 12 jaar, waaronder jeugdigen niet strafrechtelijk kunnen worden vervolgd. 
Ook wordt met de invoering van het wetsvoorstel adolescentenstrafrecht dat thans in het 
parlement aanhangig is, toepassing van het jeugdstrafrecht mogelijk bij jeugdigen die ten tijde van 
43
het plegen van het delict 18 tot 23 jaar oud zijn. 
 
Alleen de kinderrechter kan besluiten tot een kinderbeschermingsmaatregel na zorgvuldige 
beoordeling door de raad voor de kinderbescherming. En de uitvoering van deze maatregelen kan 
alleen geschieden door gekwalificeerde instellingen. Het gedwongen kader beslaat thans ongeveer 
10 procent van het totale budget dat in de jeugdzorg omgaat. 
 
Naar hun aard en werking lijken jeugdbescherming en jeugdreclassering taken te zijn waarin de rol 
van de gemeente beperkt zal blijven. Echter: door de bestuurlijke en financiële 
verantwoordelijkheid voor jeugdbescherming en jeugdreclassering bij de gemeente te beleggen, 
krijgt één bestuurslaag de regie op het zorgcontinuüm van vroeghulp, gedwongen kader en 
passende nazorg. Zorg, afgestemd op de jongere en diens omgeving komt daardoor gemakkelijker 
tot stand. Bovendien ligt in deze opzet de prikkel besloten voor de gemeente om extra te 
investeren in preventie, vroeghulp en hulp tot zelfhulp. Dit komt de continuïteit en coördinatie van 
hulp aan kwetsbare gezinnen ten goede, en brengt het doel van dit voorstel dichterbij: het 
                                                
43
 Kamerstukken II 2012/13, 33 498. 
29 
 

de eigen kracht van de jongere en van het probleemoplossend vermogen van gezin en omgeving. 
Dit kan in sommige gevallen zelfs de noodzaak van een kinderbeschermingsmaatregel voorkomen. 
Ook wil het wetsvoorstel de ruimte vergroten om een gezinsvoogdijmedewerker, werkzaam bij een 
gecertificeerde instelling, nog voordat een kinderbeschermingsmaatregel is uitgesproken in te 
zetten, met als doel ouders te bewegen – al dan niet met zachte drang - tot vrijwillige 
medewerking. Dit bevordert de continuïteit van hulpverlening. 
 
Het is derhalve belangrijk dat de gemeente de werkprocessen zoveel als mogelijk op elkaar afstemt 
om de continuïteit van de jeugdhulp te kunnen garanderen. Wel zijn er grenzen aan de mate van 
afstemming juist omdat er sprake is van een overgang van het vrijwillig naar het gedwongen 
kader. Uit de jurisprudentie van het EHRM blijkt dat in artikel 8 EVRM procedurele waarborgen 
besloten liggen. Op de staat rust een positieve verplichting om het besluitvormingsproces op een 
inzichtelijke wijze te laten verlopen. De totstandkoming van de maatregel dient zorgvuldig te 
gebeuren. Jeugdigen en ouders moeten voldoende en vanaf het begin betrokken worden bij het 
besluitvormingsproces. Deze eis omvat de volgende subverplichtingen: 
a. Het gezin heeft recht op inzage in de (proces)stukken; er mag geen relevant materiaal voor 
hen worden achtergehouden. 
b. De ouders moeten op de hoogte worden gebracht van de beslissing en de motivering 
ervan. Het initiatief tot informatievoorziening dient van het verantwoordelijke openbaar 
gezag uit te gaan. Onder omstandigheden moet een onafhankelijk psychologisch onderzoek 
worden gelast. 
c. De procedure moet in de mogelijkheid voorzien dat de ouders hun mening en belangen aan 
de autoriteiten kenbaar maken en dat de autoriteiten hiermee rekening houden.  
Het EHRM acht een procedurele onzorgvuldigheid al voldoende reden om een schending van artikel 
8 EVRM vast te stellen. Een voorbeeld hiervan is de zaak Venema tegen Nederland, waarin het 
EHRM concludeerde dat artikel 8 EVRM was geschonden omdat de ouders onvoldoende in het 
45
gehele beslissingsproces waren betrokken. 
Bij de gemeente ligt de verantwoordelijkheid om de jeugdhulp zo goed mogelijk vorm te geven 
zodat continuïteit zoveel als mogelijk wordt gegarandeerd èn rekening te houden met 
bovenstaande. 
 
Voor de volledigheid moet worden opgemerkt dat de burgemeester van de gemeente de 
bevoegdheid krijgt om de raad voor de kinderbescherming te dwingen de rechter een uitspraak te 
laten doen, indien er een conflict bestaat tussen de gemeente en de raad voor de 
kinderbescherming. Deze bevoegdheid is opgenomen in het wetsvoorstel herziening 
46
kinderbeschermingsmaatregelen. 
 
In het verzoekschrift aan de rechter neemt de raad voor de kinderbescherming naast de 
onderbouwing van de maatregel ook op welke gecertificeerde instelling (gezinsvoogd) het meest 
voor de hand ligt om de maatregel uit te voeren. De gemeente – of het bovenlokale 
samenwerkingsverband - bepaalt welke gecertificeerde instellingen worden gecontracteerd. Tussen 
de raad voor de kinderbescherming en de gemeente is overleg noodzakelijk over welke 
gecertificeerde instelling in het verzoekschrift aan de rechter wordt opgenomen. Dit wordt 
vastgelegd in genoemd protocol. In de praktijk zal het bovenlokale samenwerkingsverband 
waarschijnlijk enkele gecertificeerde instellingen contracteren (een of twee instellingen die in de 
regio zijn gevestigd en een paar instellingen voor specifieke doelgroepen) en uit deze instellingen 
zal een keuze gemaakt moeten worden. De kinderrechter kan het verzoek toe- of afwijzen, maar 
kan niet ambtshalve een andere gecertificeerde instelling aanwijzen die de 
kinderbeschermingsmaatregel moet uitvoeren. Ter terechtzitting kan het verzoek eventueel wel 
worden aangepast. 
 
                                                
45
 Venema tegen Nederland, EHRM, 17 december 2002, appl. No. 35731/97, § 99. Zie ook de voorlichting 
overeenkomstig artikel 18, tweede lid, van de Wet op de Raad van State omtrent de mogelijkheden tot een 
juridisch kader voor het dwingend opleggen van opvoedingsondersteuning door burgemeesters, 
W13.08.0210/I, 17 oktober 2008, bijlage bij Kamerstukken II 2008/09, 28 684, nr 190. 
46
 Kamerstukken 32 015. 
31 
 

gemeentelijke partners waarin zij onder eenduidige regie komen tot een ketenoverstijgende 
aanpak. Het gaat hier om samenwerking tussen gemeenten, politie, openbaar ministerie, raad voor 
de kinderbescherming en de huidige bureaus jeugdzorg. Sinds 1 januari 2013 vallen de 
Veiligheidshuizen onder regie van de gemeente. Zo kunnen gemeenten ook in strafrechtelijke 
zaken zorgen voor een optimale inbedding in en afstemming met lokale en regionale zorg- en 
veiligheidsnetwerken. 
Jeugdreclassering kan zowel op vrijwillige basis als in gedwongen strafrechtelijk kader worden 
uitgevoerd. Steeds is er wel sprake van een strafbaar feit. Jeugdreclassering op vrijwillige basis 
kan aan de orde zijn als de jeugdige niet in voorlopige hechtenis wordt genomen, maar begeleiding 
gewenst is tot aan het moment dat de strafzitting plaatsvindt. Op verzoek van de raad voor de 
kinderbescherming kan dan jeugdreclassering worden ingezet. Indien het delict aanleiding geeft de 
voorlopige hechtenis te bevelen dient de kinderrechter periodiek te toetsen of deze geschorst kan 
worden. Wordt de voorlopige hechtenis geschorst dan worden hieraan voorwaarden verbonden. In 
de regel is dit het aanvaarden van hulp en steun van de jeugdreclassering en het opvolgen van de 
aanwijzingen die door de reclassering worden gegeven. Daarnaast kunnen vormen van jeugdhulp 
noodzakelijk geacht worden. Deze vloeien rechtstreeks voort uit de strafrechtelijke 
schorsingsbeslissing. De voorwaarden die in dit verband kunnen worden gesteld, zijn opgesomd in 
het Besluit gedragsbeïnvloeding jeugdigen.  De inzet van jeugdreclassering kan in deze fase ook 
het gevolg zijn van de beslissing van de officier van justitie. Het gaat dan om de aanwijzingen bij 
de strafbeschikking. 
 
De tot zover aangeduide werkzaamheden van de jeugdreclassering hebben in de praktijk 
verschillende benamingen gekregen. Zo wordt de vrijwillige begeleiding in opdracht van de raad 
voor de kinderbescherming ‘Toezicht en begeleiding’ genoemd. De verplichte begeleiding bij de 
uitvoering van bijzondere voorwaarden wordt geduid als ‘Hulp en Steun’. Het wetsvoorstel tot 
invoering van een adolescentenstrafrecht  brengt hierin wijziging. In vervolg zal de verplichte 
reclasseringsbegeleiding worden geduid als ‘Toezicht en Begeleiding’. Van deze verplichte Toezicht 
en Begeleiding door de jeugdreclassering is ook sprake wanneer een jeugdsanctie – bijvoorbeeld de 
jeugddetentie of plaatsing in een inrichting voor jeugdigen (PIJ -maatregel) – voorwaardelijk is 
opgelegd. Ook bij een voorwaardelijke veroordeling worden bijzondere voorwaarden gesteld.  
De raad voor de kinderbescherming en de jeugdreclassering zijn daarnaast betrokken bij het 
opleggen van de maatregelen in het jeugdstrafrecht. Een van de strafrechtelijke maatregelen die 
het jeugdstrafrecht kent is de maatregel ‘het gedrag van de jeugdige betreffende’, ook wel de 
gedragsmaatregel genoemd. Deze behandelmaatregel is gericht op de re-integratie van de 
jeugdige of jongvolwassene, zonder dat daarbij sprake is van vrijheidsbeneming. De veroordeelde 
volgt een programma dat op een positieve gedragsverandering en het terugdringen van het risico 
op recidive is gericht. Het programma van de gedragsmaatregel wordt voor iedere jeugdige op 
maat gemaakt en kan bestaan uit op gedragsinterventies, trainingen over agressieregulatie en 
sociale vaardigheden en vormen van jeugdzorg. Het kan hierbij ook gaan om verslavingszorg en 
geestelijke gezondheidszorg. Het gaat hierbij dus om jeugdhulp die voortvloeit uit een 
strafrechtelijke beslissing. De jeugdreclassering heeft een rol in de voorbereiding van de maatregel 
en in de begeleiding van de veroordeelde als de rechter de maatregel heeft opgelegd. 
Ten slotte komt de jeugdreclassering ook in beeld aan het einde van een verblijf in een justitiële 
jeugdinrichting op grond van een opgelegde jeugddetentie of de maatregel van plaatsing in een 
inrichting voor jeugdigen (PIJ-maatregel). Ook gemeenten spelen een belangrijke rol bij nazorg. 
Dit is vastgelegd in het Verantwoordelijkheidskader Nazorg Jeugd en het Uitvoeringskader 
Netwerk- en Trajectberaad. Het laatste deel van de tenuitvoerlegging van de jeugddetentie krijgt 
vorm in het zogenaamde scholings- en trainingsprogramma (STP). Dit is een extramurale wijze van 
tenuitvoerlegging van de straf of maatregel. De jeugdige verblijft niet meer in de justitiële 
jeugdinrichting, maar thuis of in een andere zorg- of woonvoorziening. Ook hier wordt de 
daadwerkelijke begeleiding door de (jeugd)reclassering geboden en speelt zij ook een belangrijke 
rol bij het opstellen van het plan van aanpak. Ook in het kader van een PIJ-maatregel kan een STP 
worden opgelegd. De verplichte nazorg krijgt hier echter anders vorm. Bij de PIJ-maatregel is het 
laatste jaar voorwaardelijk. In deze periode wordt de jeugdige begeleid door de 
(jeugd)reclassering. Juist in deze fase van de tenuitvoerlegging, waar de overgang van het 
gedwongen naar het vrijwillige kader aan de orde is, is de positie van de gemeente van groot 
belang. De gemeente is ook betrokken bij en verantwoordelijk voor eventuele vervolg jeugdhulp, 
teruggeleiding naar school of toeleiding naar de arbeidsmarkt.  
33 
 

bepaalde vorm van jeugdhulp direct ingezet zou moeten worden; daaraan ligt over het algemeen 
een advies van de raad voor de kinderbescherming aan ten grondslag.  
Verder kan de gecertificeerde instelling een aanwijzing opnemen waarin zij bepaalt dat een 
jeugdige jeugdhulp moet accepteren. De gecertificeerde instelling overlegt hiertoe met het college. 
Het is van belang - in het bijzonder als er sprake is van een hoog recidiverisico – dat gebruik wordt 
gemaakt van effectieve (erkende) of veelbelovende zorgprogramma´s of interventies. Deze 
interventies dienen aan te sluiten bij het recidiverisico, de factoren die aan dit recidiverisico ten 
grondslag liggen en de motivatie en leerstijl van de jongere. De gecertificeerde instelling heeft 
daarbij een centrale rol omdat de jeugdreclasseerder de brug vormt tussen de vrijwillige 
jeugdhulpverlening en de hulpverlening met een strafrechtelijke achtergrond. Bij de inzet van 
jeugdhulp in een strafrechtelijk kader, is de rol van de gecertificeerde instelling cruciaal. Zij 
voorkomt spanning tussen de noodzaak van een tijdige en volledige tenuitvoerlegging van een 
strafrechtelijke beslissing en de beschikbaarheid van jeugdhulp.  
 
 
  
35 
 

dat jeugdhulp beter, efficiënter en effectiever op lokaal niveau geregeld kan worden. Gemeenten 
worden ook verantwoordelijk voor de kwaliteit van de uitvoering ervan.  
 
Bij de financiering van de jeugdhulp kunnen gemeenten middels het contract kwaliteitseisen stellen 
aan de te leveren diensten. Verder kunnen gemeenten gebruik maken van keurmerken, 
klachtenregistratie en onderzoeken naar klanttevredenheid. Het ontvangen van gegevens, geluiden 
en signalen is voor de gemeente essentieel om de jeugdhulp (bij) te kunnen sturen. Bovendien 
draagt de kennisneming van klachten van burgers over de verlening van de jeugdhulp er toe bij 
dat de gemeente in haar beleid cliëntgericht te werk kan gaan.  
 
Gemeenten beschikken dus over een scala van instrumenten om een kwalitatief goed aanbod van 
jeugdhulp te organiseren. De regering acht een aantal kwaliteitseisen zo fundamenteel dat deze in 
dit wetsvoorstel uniform worden geregeld. Deze zijn neergelegd in hoofdstuk 4 van het 
wetsvoorstel. Hiermee worden de veiligheid, gezondheid en rechtspositie van de jeugdige beter 
beschermd en wordt recht gedaan aan het uitgangspunt van het IVRK ‘de Staat heeft de 
verplichting een kind te verzekeren van de bescherming en de zorg die nodig zijn voor zijn of haar 
welzijn’ (artikel 3, IVRK). Op grond van dit wetsvoorstel gaan de volgende kwaliteitseisen gelden 
voor alle vormen van jeugdhulp: 
a. de norm van verantwoorde hulp, inclusief de verplichting om geregistreerde professionals 
in te zetten, tenzij….(zie paragraaf 6.5 van deze toelichting); 
b. gebruik van een hulpverleningsplan of plan van aanpak als onderdeel van verantwoorde 
hulp (artikel 4.1.2); 
c. systematische kwaliteitsbewaking door de jeugdhulpaanbieder (artikel 4.1.3); 
d. verklaring omtrent het gedrag (VOG) voor alle medewerkers van een jeugdhulpaanbieder, 
uitvoerders van kinderbeschermingsmaatregelen of jeugdreclassering (artikel 4.1.5);  
e. de verplichte meldcode huiselijk geweld en kindermishandeling (zie artikel 4.1.6); 
f. de meldplicht calamiteiten en geweld (zie artikel 4.1.7); 
g. verplichting om de vertrouwenspersoon in de gelegenheid te stellen zijn taak uit te 
oefenen. 
 
Deze kwaliteitseisen gelden, naast de in paragraaf 6.1 genoemde eisen rond de positie van 
jeugdigen en ouders, voor alle jeugdhulpaanbieders, alle gecertificeerde instellingen en het AMHK 
(zie hoofdstuk 4). Voor de eisen ‘verantwoorde hulp’, ‘plan’, ‘medezeggenschap’ en ‘systematische 
kwaliteitsbewaking’ is de uitvoering afgestemd op de aard en intensiteit van de jeugdhulp en op de 
omvang van de instelling. Hierdoor blijven de administratieve lasten van het kwaliteitsregime 
binnen de perken terwijl het belang van deze wettelijke kwaliteitseisen, vooral voor intensievere 
vormen van hulp, benadrukt wordt. De eisen voor het opstellen van een plan en de systematische 
kwaliteitsbewaking worden gekoppeld aan de eis van verantwoorde hulp. Het is aan de professional 
of de instelling om te beoordelen welke mate van detaillering nodig is.  
 
Ook kunnen gemeenten, naast de wettelijke kwaliteitseisen, in de voorwaarden bij hun 
contractuele overeenkomsten met jeugdhulpaanbieders zelf ook nog eisen stellen aan de kwaliteit 
van de jeugdhulp.  
 
Kwaliteitseisen in relatie tot de Wmo en kwaliteitswetgeving VWS 
Ingevolge dit wetsvoorstel geldt een zelfstandig kwaliteitsregime voor alle aanbieders van 
jeugdhulp. Daarmee wordt afgeweken van het regime van de Wmo, waar gemeenten zorg dragen 
voor de kwaliteit van de maatschappelijke ondersteuning en de Kwaliteitswet zorginstellingen 
(Kwzi) slechts van toepassing is op  een deel van de maatschappelijke ondersteuning. Reden is dat 
het begrip jeugdhulp het brede spectrum omvat van lichtere vormen van jeugdhulp tot aan zware 
vormen van geestelijke gezondheidszorg en jeugdhulp die ingezet wordt in het kader van 
kinderbeschermingsmaatregelen en jeugdreclassering. Mede naar aanleiding van reacties op de 
consultatieversie van de Jeugdwet is gekozen voor één kwaliteitsregime voor jeugdhulp, met een 
landelijk en uniform toezicht op jeugdhulpaanbieders en gecertificeerde instellingen. Voor preventie 
ligt de verantwoordelijkheid voor de kwaliteit bij de gemeente. Voor de zwaardere vormen ligt het 
anders. Daarom sluiten de kwaliteitseisen van dit wetsvoorstel aan bij bestaande 
kwaliteitswetgeving inzake de zorg: Kwzi, Wet klachtrecht cliënten zorgsector (Wkcz), Wet 
medezeggenschap cliënten zorginstellingen (Wmcz) en Wet toelating zorginstellingen (Wtzi). 
37 
 

aanzien van de professional, de methoden en programma’s (en de werking daarvan, erkend en 
bewezen of juist veelbelovend), de organisatie en haar processen, en de samenwerking in de 
keten. Hierbij wordt gebruik gemaakt van wat er in het huidige stelsel thans al aan kwaliteitseisen 
bestaat. 
 
6.4. Stichting Nidos  
 
Stichting Nidos is de landelijk werkende voogdij- en gezinsvoogdij instelling voor (minderjarige) 
vluchtelingen en asielzoekers. Nidos is de rechtspersoon die hiertoe is aanvaard overeenkomstig de 
artikelen 254, tweede lid, en 302, tweede lid, van Boek 1 van het Burgerlijk Wetboek. De voogdij 
en gezinsvoogdij worden in het huidige stelsel met uitsluiting van andere instellingen uitgevoerd 
door de bureaus jeugdzorg. Nidos neemt hierop een uitzonderingspositie in. De kinderrechter dient 
indien het gaat om een minderjarige door of voor wie een asielaanvraag is ingediend en die in 
verband daarmee in Nederland verblijft, de (voorlopige) voogdij aan Nidos op te dragen. Dit geldt 
ook voor de volgende aangewezen categorieën andere minderjarigen:  
a. minderjarigen die jonger dan twaalf jaar zijn, voor wie een asielaanvraag eerst wordt ingediend 
als Nidos de voogdij over hen heeft verkregen;  
b. minderjarigen van wie de moeder onder voogdij staat van Nidos en voor of door wie een 
aanvraag om een (reguliere) verblijfsvergunning onder de beperking ‘verblijf bij moeder’ is 
ingediend;  
c. minderjarigen die op Nederlands grondgebied worden aangetroffen en slachtoffer zijn geworden 
van mensenhandel en door of voor wie een (reguliere) aanvraag om een verblijfsvergunning onder 
de beperking ‘slachtofferaangever van mensenhandel’ wordt ingediend;  
d. minderjarigen die op een luchthaven in Nederland onbegeleid worden aangetroffen en door of 
voor wie een reguliere aanvraag wordt of kan worden ingediend;  
e. minderjarigen die alleen achterblijven in een opvangcentrum van het COA nadat hun ouders met 
onbekende bestemming zijn vertrokken; en  
f. minderjarigen die onder toezicht zijn gesteld van Nidos en wier ouder(s) zijn ontheven of ontzet 
van het gezag, dan wel met onbekende bestemming zijn vertrokken.  
 
Wat betreft de ondertoezichtstelling had de kinderrechter onder de Wjz in bovengenoemde 
specifieke gevallen de mogelijkheid in plaats van bureau jeugdzorg het kind onder toezicht van 
Nidos te stellen. Dit wetsvoorstel wijzigt deze positie niet. Wel zal Nidos zich overeenkomstig 
hoofdstuk 3 van het wetsvoorstel moeten certificeren.  
 
De redenen voor instandhouding van de positie van Nidos zijn gelegen in het volgende. Nidos zou 
bij decentralisatie haar uitzonderingspositie kunnen verliezen, omdat het gemeenten vrij staat te 
bepalen met welke gecertificeerde instelling ze contracten afsluiten. Een mogelijk gevolg hiervan is 
dat de zorg voor minderjarige vreemdelingen versnipperd raakt en daarmee de kwaliteit onder 
druk komt te staan, omdat voor deze doelgroep meerdere gecertificeerde instellingen aangewezen 
zouden kunnen worden. De zorg voor minderjarige vreemdelingen vraagt veel kennis en ervaring 
van (gezins)voogden om cliënten met een andere culturele achtergrond goed te kunnen begeleiden 
en expertise van vreemdelingrechtelijke procedures. Door landelijke bundeling is de kwaliteit van 
dienstverlening beter worden geborgd voor deze beperkte, kwetsbare doelgroep. Gemeenten 
kunnen immers niet sturen op de instroom van asielzoekende minderjarige vreemdelingen (amv’s). 
Ook vanuit Europees perspectief is één landelijke organisatie voor de zorg van amv’s wenselijk. 
Doel van het ‘European Action Plan on unaccompanied minors 2010-2014’ is te komen tot een 
verdere harmonisering van het asielbeleid, waaronder de voogdij van amv’s. Eventuele 
verbeteringen die voortvloeien uit dit actieplan, kunnen in één organisatie effectiever worden 
geïmplementeerd. Deze overwegingen hebben ertoe geleid de positie van Nidos niet te wijzigen. 
 
6.5. Professionalisering  
 
Binnen de jeugdsector zijn reeds geregistreerde beroepsbeoefenaren werkzaam die zijn 
onderworpen aan tuchtrecht. Daarbij kan gedacht worden aan BIG-geregistreerde 
beroepsbeoefenaren als verpleegkundigen, (jeugd-)artsen, artsen voor verstandelijk 
gehandicapten, psychiaters, gezondheidszorgpsychologen. De registratieplicht en het tuchtrecht 
zijn geregeld in de Wet BIG. Ook met de inwerkingtreding van de Jeugdwet zal deze wet voor hen 
blijven gelden. Hun inzet zal moeten worden bezien in het kader van de hierna te behandelen norm 
van de verantwoorde werktoedeling. 
 
39 
 

De norm van verantwoorde werktoedeling 
Op grond van artikel 4.1.1, eerste lid, zijn een jeugdhulpaanbieder en een gecertificeerde instelling 
gehouden verantwoorde hulp te leveren. In het tweede lid van dat artikel staat dat zij zich op 
zodanige wijze dienen te organiseren en zorg dienen te dragen voor een zodanige 
verantwoordelijkheidstoedeling, dat een en ander redelijkerwijs moet leiden tot verantwoorde hulp. 
Op grond van artikel 4.1.4, eerste lid, kunnen bij amvb nadere regels worden gesteld aan de 
uitvoering daarvan. Met het oog op de professionalisering zal op die grond bij amvb de norm van 
de verantwoorde werktoedeling worden gesteld. 
Het bleek niet mogelijk een sluitende domeinbeschrijving te maken van werkzaamheden die alleen 
door geregistreerde jeugdzorgwerkers of gedragswetenschappers mogen worden uitgevoerd. Het 
werk van een jeugdzorgwerker of gedragswetenschapper in de jeugdzorg is niet te typeren in de 
vorm van voorbehouden handelingen, zoals die zijn opgenomen in de Wet BIG. Daarom wordt 
48
aangesloten bij de term ‘verantwoorde zorg’ zoals deze is opgenomen in de Kwzi en in de Wjz. 
Deze wetten geven zelf niet aan wat de norm precies inhoudt: dat zou tot rigiditeit leiden. 
Uitgangspunt is dat professionals in concrete situaties zeer goed kunnen aangeven of er sprake is 
van verantwoorde zorg. Ook de Inspectie jeugdzorg en de Inspectie voor de Gezondheidszorg 
hanteren in hun toetsingskaders de norm ‘verantwoorde zorg’. Door de beroepsgroepen in het veld 
worden onder auspiciën van Jeugdzorg Nederland kwaliteitskaders ontwikkeld. De beroepsgroepen 
stellen zelf vast welke werkzaamheden door welke beroepsbeoefenaren mogen worden uitgevoerd: 
de norm van verantwoorde werktoedeling. Dit kader is leiden voor de werktoedeling in de praktijk 
en voor het toezicht van de inspectie op de naleving van de norm van de verantwoorde 
werktoedeling. 
 
Jeugdhulpaanbieders en de uitvoerders van kinderbeschermingsmaatregelen en jeugdreclassering 
worden verplicht om ervoor te zorgen dat de vormen van jeugdhulp en de 
kinderbeschermingsmaatregelen en jeugdreclassering die zij uitvoeren, in principe door of onder 
verantwoordelijkheid van een in het kwaliteitsregister Jeugd geregistreerde beroepsbeoefenaar 
worden verricht. De aanbieder van jeugdhulp en uitvoerder van kinderbeschermingsmaatregelen of 
jeugdreclassering kan wel anderen dan de geregistreerde beroepsbeoefenaar met de uitvoering van 
taken belasten, indien hij aannemelijk kan maken dat de kwaliteit van de jeugdhulp, de uitvoering 
van kinderbeschermingsmaatregelen of jeugdreclassering daardoor niet nadelig worden beïnvloed. 
Leidend hiervoor zijn de geldende beroepsnormen van de betreffende beroepsverenigingen. 
Bovendien dient de aanbieder anderen in te schakelen, indien dit noodzakelijk is voor de kwaliteit 
van de hulpverlening, bijvoorbeeld wanneer de expertise van een psychiater nodig is. 
 
Bovenstaand regime houdt in dat professionals zelf hun kennis en vaardigheden op peil houden via 
na- en bijscholing. Zij weten wanneer zij specifieke deskundigheid van collega’s in moeten 
schakelen, hebben inzicht in en erkenning van elkaars deskundigheid alsmede zicht op de grenzen 
van de eigen vakbekwaamheid (bij voorkeur met behulp van intervisie). De kwaliteit van de 
uitoefening van het beroep wordt op deze manier gereguleerd via een beroepsregister, een 
beroepscode en het tuchtrecht.  
 
In veel gevallen kunnen en zullen jeugdhulpaanbieders ervoor kiezen ook niet geregistreerd 
personeel in te schakelen. Een goed voorbeeld is de toedeling van werkzaamheden voor 
activiteitenbegeleiding. De functie van activiteitenbegeleider is een functie op mbo-niveau. Het valt 
niet in te zien dat de activiteitenbegeleiding van mindere kwaliteit zou zijn wanneer die wordt 
geboden door een daarvoor opgeleide mbo'er in plaats van door een niet speciaal daarvoor 
opgeleide geregistreerde jeugdprofessional (hbo). 
Daartegenover zal een werkgever bijvoorbeeld inzake de werkzaamheden die horen bij de functie 
van de gezinsvoogd niet snel aannemelijk kunnen maken dat deze door anderen dan door een 
geregistreerde jeugdprofessional (jeugdzorgwerker) kunnen worden verricht zonder dat sprake is 
van kwaliteitsverlies. 
 
Uit reacties van veldpartijen en van de Inspectie jeugdzorg op een concept van het eerder 
genoemde wetsvoorstel tot wijziging van de Wjz inzake de professionalisering van de jeugdzorg, 
bleek een grote behoefte aan een goede operationalisering van de norm van de verantwoorde 
                                                
48
 In termen van de Jeugdwet wordt dit ‘verantwoorde hulp’. 
41 
 

7. Specialistische jeugdhulp  
7.1. Algemeen 
 
 
De huidige provinciaal gefinancierde jeugdzorg, die door het wetsvoorstel zal worden 
gedecentraliseerd naar de gemeenten, omvat diverse vormen van intensieve ambulante 
hulpverlening, intensieve, gespecialiseerde pedagogische thuishulp bij met name multi-
probleemgezinnen, de daghulp (semi-residentiële zorg), de dag- en nachthulp (residentiële zorg) 
en de pleegzorg. Pleegzorg is een vorm van jeugdhulp waarbij een jeugdige in het gezin van 
pleegouders verblijft.  
 
De nieuwe gemeentelijke verantwoordelijkheid voor de overige specialistische vormen van zorg en 
ondersteuning wordt hieronder toegelicht, te weten: 
 hulp voor jeugdigen met psychische klachten of stoornissen (voorkomen, behandelen en 
genezen), 
 hulp voor jeugdigen met een verstandelijke beperking,  
 begeleiding en persoonlijke verzorging jeugdigen en 
 gesloten jeugdhulp in het kader van ernstige opgroei- en opvoedingsproblemen. 
 
7.2. Hulp voor jeugdigen met psychische klachten of stoornissen  
 
De geestelijke gezondheidszorg voor jeugdigen (jeugd-ggz) richt zich op jeugdigen met psychische 
klachten of psychische stoornissen. Binnen dit palet van zorg vallen onder andere de preventieve 
zorg, zoals die voor kinderen van ouders met psychiatrische of verslavingsproblematiek 
(KOPP/KVO), die nu nog onder de Wmo valt, en geïndiceerde preventie, participatie in 
zorgadviesteams, diagnose, behandeling van ernstige enkelvoudige dyslexie tussen 7 en 12 jaar, 
gesprekstherapie bij een psycholoog, psychiatrische gezinsbegeleiding, verslavingszorg, e-health, 
acute psychiatrie, vroegkinderlijke traumabehandeling en de multidisciplinaire zorg vanuit de ggz. 
Van die laatste vorm van zorg wordt het klinische deel soms ook in (academische) psychiatrische 
ziekenhuizen  geleverd. Behandeling van psychische klachten of stoornissen vindt overwegend 
plaats in de vorm van ambulante zorg. De komende jaren zal de zorg zich verder ambulantiseren. 
Een aantal van deze aandoeningen zijn zo specialistisch of zeldzaam, dat behandeling ervan 
bovenregionaal, of in sommige gevallen landelijk moet worden georganiseerd.  
 
Zoals de parlementaire werkgroep Toekomstverkenning jeugdzorg in mei 2010 al aangeeft wordt in 
het huidige stelsel teveel verkokerd gewerkt. Door het gebrek aan integrale samenwerking krijgt 
een kind niet altijd tijdig de juiste zorg. Verschillende financieringsstromen belemmeren de 
mogelijkheden om snel en makkelijk samen te werken. Eén verantwoordelijke overheid – i.c. de 
gemeente - met één gebundelde financieringsstroom moet hier verbetering in gaan brengen. 
Gemeenten kunnen op lokaal niveau maatwerk bieden nu zij op grond van dit wetsvoorstel 
integraal verantwoordelijk worden voor alle ondersteuning, hulp en zorg aan jeugdigen bij 
opgroeien en opvoeden en psychische problemen en stoornissen. Door de jeugd-ggz te 
decentraliseren ontstaan er meer mogelijkheden voor integrale diagnostiek en voor integrale zorg 
aan jeugdigen met problematiek op meerdere vlakken en sneller signaleren en handelen in de 
voorzieningen rondom jeugd en gezin. De gemeenten krijgen door de decentralisatie van de jeugd-
ggz meer regiemogelijkheden op de jeugdhulp. Hierdoor ontstaat er een financiële prikkel voor 
gemeenten om te investeren in zelfmanagement en eigen kracht, preventieve ggz en lichte vormen 
van zorg (waaronder consultatie van ggz en basis-ggz), ook op school. Dit laatste heeft tot doel het 
beroep op de specialistische jeugd-ggz te verminderen.  
 
Tegen het voornemen om de jeugd-ggz te decentraliseren geldt als bezwaar dat de overheveling 
kan leiden tot minder samenhang met de somatische zorg, terwijl psychische en somatische 
klachten sterk kunnen samenhangen. Ook de koepel- en brancheorganisaties in de 
gezondheidszorg en de verschillende beroepsverenigingen wijzen in hun reactie op de 
consultatieversie van het wetsvoorstel op de risico’s van een ‘knip’ met de geestelijke zorg voor 
volwassenen en met de somatische gezondheidszorg (zie paragraaf 13.1.3 van deze toelichting).  
Goede (keten-)afspraken en richtlijnen zijn hierbij van groot belang. Dit geldt bijvoorbeeld voor: 
43 
 

 
5) Wetten van de gezondheidszorg blijven gelden voor de jeugd-ggz (onder andere Wet BIG, 
Wgbo, Wkcz, Wmcz, Kwzi en in de toekomst mogelijk de Wcz) 
De Wet BIG blijft van toepassing op de jeugd-ggz. Daarnaast is het kwaliteitsregime van de 
Jeugdwet gebaseerd op de genoemde wetten inzake de gezondheidszorg. 
 
6) De IGZ moet toezicht blijven houden op de jeugd-ggz  
Vanwege de nauwe betrokkenheid van de Inspectie Jeugdzorg en de Inspectie voor de 
Gezondheidszorg (IGZ) bij de uitvoering van jeugdhulp zullen op grond van deze wet beide 
inspecties een toezichthoudende rol vervullen. De IGZ blijft toezicht houden op grond van de 
Wet bopz, de Kwzi en de Wet BIG door de Inspectie voor de Gezondheidszorg.  
 
Voornoemde aanbevelingen zijn besproken in overleg tussen Rijk, VNG en de sector. Afgesproken 
is om een gezamenlijke werkagenda op te stellen voor een verantwoorde decentralisatie van 
jeugd-gzz naar gemeenten om zodoende de door de sector gesignaleerde risico’s tot een minimum 
te beperken, de kansen voor een meer integrale aanpak te benutten en een zorgvuldige 
overheveling van de jeugd-ggz naar gemeenten per 1 januari 2015 te realiseren. 
 
Op grond van dit wetsvoorstel worden gemeenten verantwoordelijk voor psychofarmaca die worden 
verstrekt door de instelling waarbinnen de jeugdige zich bevindt. Gemeenten kopen dan, net als de 
zorgverzekeraar in de oude situatie, een integraal pakket aan intramurale zorg – inclusief 
psychofarmaca - in bij de instelling (maar exclusief de intramuraal geleverde somatische zorg en 
geneesmiddelen). De kosten voor de psychofarmaca zijn inbegrepen in de prijs voor een 
verblijfsdag. Voordeel van het overhevelen van de intramurale psychofarmaca is dat twee 
gelijkwaardige componenten (‘praten’ en ‘pillen’) binnen eenzelfde behandeling van een psychische 
stoornis door één bron wordt gefinancierd. Dit heeft zorginhoudelijk de voorkeur en sluit aan bij de 
uitgangspunten van de overheveling. Gemeenten zijn verantwoordelijk voor de financiering, maar 
de instellingen zelf zorgen voor de organisatie van de inkoop van intramurale psychofarmaca. 
 
Psychofarmaca bij extramuraal gebruik blijven in de Zvw en worden niet overgeheveld naar deze 
wet. Ook hier geldt uiteraard het voordeel van ‘praten’ en ‘pillen’ in één wettelijk kader, maar het 
organiseren van psychofarmaca bij extramuraal gebruik zou een grote inspanning en mate van 
expertise van gemeenten vragen. Daarbij moet worden gedacht aan het contracteren van 
apotheken, het ontwikkelen van een preferentiebeleid voor psychofarmaca en het vaststellen van 
een vergoedingslimiet voor psychofarmaca. Dit heeft als consequentie dat het beleid en het besluit 
over benodigde gesprekstherapie worden bepaald op het niveau van de individuele gemeente, 
terwijl dit voor de extramurale psychofarmaca op rijksniveau wordt bepaald. Het is hierbij van 
belang dat medicatie en gesprekstherapie één geheel vormen in de praktijk en dat er toereikende 
richtlijnen zijn over de inzet en samenhang van gesprekstherapie en psychofarmaca. Onder dit 
wetsvoorstel vallen alle consulten waarin (al dan niet in combinatie met gesprekstherapie) het 
voorschrijven, de effecten van of het stoppen met het nemen van psychofarmaca worden 
besproken. 
 
7.3. Hulp voor jeugdigen met een verstandelijke beperking  
 
De verstandelijk gehandicaptenzorg voor jeugdigen die onder het onderhavige wetsvoorstel valt, 
omvat het merendeel van de totale zorg voor jeugdigen met een verstandelijke beperking. Binnen 
dit palet van zorg valt ook de zorg voor licht verstandelijk beperkte jeugdigen met 
gedragsproblemen zoals Orthopedagogische Behandelcentra (OBC’s) die bieden en de zorg die 
Multifunctionele Centra (MFC’s) bieden voor verstandelijk beperkte jeugdigen met een psychische 
stoornis.  
 
Bij verstandelijk beperkte jeugdigen (jeugd-vb’ers) kan een diversiteit aan zowel zorg- als 
gedragsproblematiek aan de orde zijn, die op voorhand niet eenvoudig te duiden is. Dat vraagt om 
een integrale aanpak, zo vroeg mogelijk, waarbij ook het gezin en het sociale netwerk betrokken 
worden. Deze aanpak is gericht op preventie en vroege signalering, die deze kinderen met hun 
beperktere sociale redzaamheid mogelijkheden biedt op participatie en die de noodzaak van inzet 
van zware behandelzorg kan verminderen. In het belang van een integrale aanpak in het kader van 
45 
 

Gesloten jeugdhulp heeft als doel jeugdigen met ernstige gedragsproblemen te behandelen en een 
dusdanige gedragsverandering te bewerkstelligen dat deze jeugdigen weer kunnen participeren in 
de maatschappij. De jeugdige wordt daartoe opgenomen in een gesloten accommodatie. Een 
verandering ten opzichte van het regime van de Wjz, is dat deze accommodatie niet eerst daartoe 
aangewezen hoeft te worden door de Ministers van VWS en VenJ. 
 
Het regime van de gesloten jeugdzorg wordt nagenoeg ongewijzigd overgenomen in de Jeugdwet 
(zie ook paragraaf 7.6). Op grond van nationale en internationale regelgeving dient de 
mogelijkheid tot het ontnemen of beperken van iemands vrijheid zijn vastgelegd bij of krachtens 
een wet. In hoofdstuk 6 van deze wet is daarom voorzien in de grondslag voor de beperking van de 
vrijheden van jeugdigen in het kader van de gesloten jeugdhulp. Hierbij zijn de artikelen 5 (het 
recht op vrijheid en veiligheid) en 8 (recht op eerbiediging van privéleven, familie- en gezinsleven) 
EVRM van belang. Gesloten jeugdhulp vormt een inbreuk op deze rechten en is slechts toelaatbaar 
voor zover daarin bij de wet is voorzien en deze in een democratische samenleving noodzakelijk is 
in het belang van de bescherming van de gezondheid of de goede zeden of voor de bescherming 
van de rechten en vrijheden van anderen. 
Artikel 5 EVRM noemt expliciet de ‘rechtmatige detentie van een minderjarige met het doel toe te 
zien op zijn opvoeding’ als legitieme grond voor vrijheidsbeneming, mits het overeenkomstig een 
wettelijk voorgeschreven procedure is. Hier sluit ook artikel 9 IVBPR bij aan: niemand mag zijn 
vrijheid worden ontnomen, behalve op wettige gronden en op wettige wijze. Op grond van artikel 
10 IVBPR dienen de jeugdigen die van hun vrijheid zijn beroofd te worden behandeld ‘met 
menselijkheid en met eerbied voor de waardigheid, inherent aan de menselijke persoon.’ 
Artikel 15 van de Grondwet bepaalt dat niemand zijn vrijheid mag worden ontnomen buiten de 
gevallen bij of krachtens de wet geregeld. In het vierde lid is daaraan toegevoegd dat bij een 
rechtmatige vrijheidsbeneming de uitoefening van grondrechten kan worden beperkt voor zover 
deze zich niet met de vrijheidsontneming verdraagt. Dit vormt de grondslag voor de 
vrijheidsbeperkende maatregelen die op grond van hoofdstuk 6, paragraaf 3, van deze wet kunnen 
worden toegepast in het kader van gesloten jeugdhulp. Deze maatregelen betreffen: 
- beperking van de bewegingsvrijheid in en rond de gesloten accommodatie (6.3.1), 
- het tegen de wil van de jeugdige toepassen van jeugdhulpverleningsprogramma’s en de 
eventueel daarin opgenomen geneeskundige behandelmethoden (6.3.2), 
- beperkingen in het contact met de buitenwereld (6.3.3) 
- controlemaatregelen (6.3.4) 
- beperkende maatregelen tijdens het vervoer van de jeugdige (6.3.5) 
 
De beoordeling of sprake is van dusdanig ernstige opgroei- en opvoedingsproblemen die de 
ontwikkeling naar volwassenheid dusdanig ernstig belemmeren dat jeugdhulp noodzakelijk is en 
dat het daarbij noodzakelijk is deze jeugdhulp gesloten te verlenen omdat de jeugdige zich anders 
ontrekt aan de voor hem noodzakelijke jeugdhulp of door anderen daaraan wordt onttrokken, is 
uiteindelijk aan de kinderrechter die een machtiging (artikel 6.1.2), een spoedmachtiging (artikel 
6.1.3) of een voorwaardelijke machtiging (artikel 6.1.4) kan afgeven. De kinderrechter zal op 
grond van deze wet, de Grondwet en internationale verdragen en op basis van de specifieke 
omstandigheden van het geval tot zijn oordeel moeten komen. Daarbij zullen op grond artikel 3 
van het IVRK de belangen van de jeugdige een eerste overweging moeten vormen. Het 
noodzakelijkheidscriterium van artikel 8 EVRM is in de jurisprudentie van het EHRM ingevuld met 
de vereisten van proportionaliteit en subsidiariteit. Zowel bij de machtiging tot gesloten jeugdhulp 
als de toepassing van maatregelen in het kader van die gesloten jeugdhulp zijn deze vereisten 
cruciaal.  
 
Proportionaliteit 
Het proportionaliteitsbeginsel verlangt een redelijke verhouding tussen het te dienen belang en de 
vrijheidsbeperking. De vrijheidsbeneming en de vrijheidsbeperkende maatregelen mogen niet 
onevenredig zijn in verhouding tot het met de gesloten jeugdhulp te dienen doel. Zoals hiervoor 
reeds is aangegeven, is het doel dat de jeugdige weer in staat wordt gesteld gezond en veilig op te 
groeien, te groeien naar zelfstandigheid, voldoende zelfredzaam te zijn en maatschappelijk te 
participeren . Dit vergt een belangenafweging aan de hand van de omstandigheden van het 
concrete geval, waarbij expliciet de ernst van de problematiek, de ernst van de belemmering in de 
ontwikkeling tot volwassenheid die de problemen met zich meebrengen, de noodzakelijke 
47 
 

Overigens behoeft de decentralisatie van de huidige gesloten jeugdzorg in het kader van ernstige 
opgroei- en opvoedingsproblemen naar het nieuwe jeugdstelsel specifieke aandacht. In de eerste 
plaats omdat plaatsing in een instelling voor gesloten jeugdhulp in het kader van ernstige opgroei- 
en opvoedingsproblemen betekent dat de rechter de jongere ingrijpend in zijn vrijheid beperkt. In 
de tweede plaats omdat de problematiek van deze jongeren hoge eisen stelt aan het personeel en 
de accommodaties waar deze jongeren verblijven. Het in gebruik nemen en in stand houden van 
dergelijke voorzieningen vraagt bovendien grote investeringen en verhoudingsgewijs hoge 
structurele lasten. Tegelijkertijd dienen gemeenten ervoor zorg te dragen dat er voldoende 
capaciteit is gegeven hun leveringsplicht. De opnameplicht van instellingen moet vrijwel direct 
geëffectueerd kunnen worden wanneer de rechter in een crisissituatie een (voorlopige) machtiging 
verleent. Daarom hanteert het Rijk nu een marge van 10%, zodat pieken in de vraag kunnen 
worden opgevangen. Voorts vraagt gesloten jeugdhulp in het kader van ernstige opgroei- en 
opvoedingsproblemen specifieke aandacht, omdat deze vorm van gespecialiseerde jeugdhulp nog 
volop in ontwikkeling is. Dat betreft niet alleen de ontwikkeling van ‘bedden naar trajecten’, maar 
53
ook de capaciteit. Op dit moment worden ongeveer 1400 plaatsen gesloten jeugdzorg gebruikt. 
Deze omvang van feitelijk gebruik is beduidend lager dan eerdere ramingen. Tevens is de 
verwachting dat een effectieve trajectaanpak zal leiden tot een verdere daling van het gebruik. 
Daarnaast verschilt het gebruik per zorggebied. Gemeenten zullen daarom afspraken moeten 
maken over een landelijk dekkend niveau van aanbieders van gesloten jeugdhulp in het kader van 
ernstige opgroei- en opvoedingsproblemen. 
 
7.6  Harmonisatie gesloten jeugdhulp in het kader van ernstige opgroei- en  
 opvoedingsproblemen, verplichte jeugd-ggz en jeugd-vb 
 
Wanneer jeugdigen specialistische jeugdhulp nodig hebben, kan het soms niet anders dan dat deze 
jeugdhulp gesloten wordt verleend op basis van een machtiging gesloten jeugdhulp of na een 
rechterlijke machtiging op grond van de Wet bijzondere opnemingen in psychiatrische ziekenhuizen 
(Wet bopz) (verplichte jeugd-ggz en jeugd-vb). Thans zijn bij het parlement in behandeling de 
54
wetsvoorstellen Wet verplichte geestelijke gezondheidszorg en de Wet zorg en dwang bij 
55
psychogeriatrische en verstandelijk gehandicapte personen. De voorwaarden waaronder en de 
mate waarin dwang mogelijk is op basis van deze wetten en wetsvoorstellen verschillen. Behalve 
de rechtspositie en de toe te passen maatregelen, gaat het onder meer om de toegang tot de 
rechter, de inrichting van de machtiging en de leeftijdsgrens.  
 
De keuze om alle jeugdhulp voor jeugdigen in één wet te regelen is aanleiding geweest om te 
bezien of de harmonisatie van deze verschillen bij de verplichte hulpverlening aan jeugdigen daarin 
56
meegenomen kon worden. Diverse adviezen over het voorontwerp in de consultatiefase hebben 
57
dat ook bepleit. Alles afwegende is de conclusie dat een zorgvuldige harmonisatie van verplichte 
hulp aan jeugdigen gebaat is bij afzonderlijke trajecten. Het verdient de voorkeur dat eerst een 
evaluatie van de bestaande wetgeving plaatsvindt om vast te stellen tegen welke problemen men 
in de praktijk aan loopt en welke oplossingen daarvoor kunnen helpen. Daarom hebben de 
ministeries van VWS en VenJ ZonMw verzocht zorg te dragen voor de uitvoering van een 
thematische wetsevaluatie over gedwongen zorg bij jeugdigen en volwassenen. De uitkomsten van 
de evaluatie van de Wet bopz worden hierbij meegenomen. De resultaten van de wetsevaluatie 
komen in 2014 beschikbaar en zullen dan mogelijk gebruikt worden voor een wetsvoorstel dat deze 
harmonisatie regelt. Met dit afzonderlijke wetsvoorstel, naast de Jeugdwet, kan dan bovendien 
beter rekening worden gehouden met de uitkomsten van de parlementaire behandeling van de 
Wvggz en de Wzd.  
 
                                                
53
 Kamerstukken II 2011/12, 31 839, nr. 128. 
54
 Kamerstukken II 2009/10, 32 399. 
55
 Kamerstukken II 2008/09, 31 996. 
56
 In de brief van 8 november 2011 was aangekondigd dat, naar aanleiding van de toezegging van de Minister 
van Jeugd en Gezin om de rechtspositie van jeugdigen bij toepassing van vrijheidsbeperkende maatregelen te 
harmoniseren, deze harmonisatie met de nieuwe Jeugdwet zou worden meegenomen (Handelingen II 2006/07, 
nr. 87, blz. 487, rechterkolom, bovenaan, en blz. 4891, linkerkolom, bovenaan, en Handelingen I 2007/08, nr. 
15, blz. 654). 
57
 Nederlandse Vereniging voor de Rechtspraak, Raad voor de Rechtspraak, Raad voor Strafrechttoepassing en 
Jeugdbescherming, Jeugdzorg Nederland. 
49 
 

8. Toezicht  
 
Toezicht op jeugdhulp kent twee belangrijke uitgangspunten. Het eerste is dat burgers (jongeren 
en ouders) erop mogen vertrouwen dat daar waar wettelijke kwaliteitseisen worden gesteld aan 
jeugdhulp, er ook controle plaats vindt op de naleving van die voorschriften. Het tweede 
uitgangspunt is dat het belangrijk is voor de uitvoerders (jeugdhulpaanbieders en gecertificeerde 
instellingen) om te weten waarop zij gecontroleerd worden en welke gevolgen het niet naleven van 
de wet kan hebben.  
 
Kader  
In de Bestuursafspraken 2011-2015 is opgenomen dat in ieder geval toezicht door het Rijk zal 
worden gehouden op de gesloten vormen van jeugdhulp (gesloten jeugdhulp en de jeugdigen die 
onder de Wet bopz vallen), op het van staatswege ingrijpen (verplichte maatregelen van 
jeugdbescherming en jeugdreclassering) en mogelijk op sommige vormen van gespecialiseerde 
jeugdhulp. Daarnaast heeft de Kamer in de motie Dille verzocht om na de transitie van de 
58
jeugdzorg het integraal toezicht door de IGZ en IJZ bij alle vormen van jeugdzorg te behouden . 
Verder is uit de consultatie van het wetsvoorstel naar voren gekomen dat het de voorkeur verdient 
om in de wet zoveel mogelijk eenduidige kwaliteitseisen te stellen. In overleg met de VNG en 
gemeenten is besloten om in het wetsvoorstel een vereenvoudigd kwaliteitsregime op te nemen 
voor alle jeugdhulpaanbieders en de gecertificeerde instellingen. 
 
Toezicht en handhaving in dit wetsvoorstel  
Het in de wet opnemen van één kwaliteitsregime maakt het logisch om hier één landelijk - door de 
Rijksinspectie uitgevoerd - toezichtregime op te laten volgen. Dit wetsvoorstel voorziet daarom in 
landelijk en uniform toezicht op de aanbieders van jeugdhulp en gecertificeerde instellingen en 
omvat de organisaties in het jeugddomein werkzaam zijn. 
Onder de Wet op de jeugdzorg wordt door het Rijk (IJZ) toezicht gehouden op de provinciale 
jeugdzorg, de gesloten jeugdzorg (jeugdzorgPlus), de uitvoering van 
kinderbeschermingsmaatregelen en jeugdreclassering. Dit toezicht omvat de volgende 
organisaties: 
- de bureaus jeugdzorg; 
- de jeugdzorgaanbieders; 
- de justitiële jeugdinrichtingen; 
- de vergunninghouders voor interlandelijke adoptie; 
- de opvangvoorzieningen voor alleenstaande minderjarige vreemdelingen; 
- de Raad voor de Kinderbescherming; 
59
De IGZ houdt toezicht op de jeugd-ggz, de jeugd-vb en de JGZ .  
 
Na de stelselwijziging verandert het hier opgesomde beeld van de organisaties en hun 
werksoorten. Er zullen veranderingen optreden omdat organisaties zullen samengaan of splitsen. Er 
ontstaan nieuwe organisaties: de bureaus jeugdzorg zullen verdwijnen en gecertificeerde 
instellingen zullen de jeugdbescherming en jeugdreclassering uitvoeren. 
Nu de provinciale jeugdzorg, inclusief een deel van de JGZ, de jeugd-ggz en jeugd-vb met de 
decentralisatie overgaat naar gemeenten (en het feit dat de IJZ nu op de provinciale jeugdzorg en 
de IGZ op de JGZ, de jeugd-ggz en jeugd-vb toezicht houdt) ligt het voor de hand om deze beide 
inspecties het toezicht in het nieuwe jeugdstelsel uit te laten voeren.  
De IJZ heeft in dit wetsvoorstel als taak het onderzoeken van de kwaliteit in algemene zin en zij 
houden samen met de IGZ toezicht op de naleving van de wet. In de gevallen waarin het gaat om 
de tenuitvoerlegging van strafrechtelijke beslissingen, wordt het toezicht uitgevoerd door de 
Inspectie voor Veiligheid en Justitie (IVenJ).   
 
Op dit moment wordt het onderzoek naar kwaliteit in algemene zin en het calamiteitentoezicht 
mede uitgevoerd door het Samenwerkend Toezicht Jeugd. Dit is een samenwerkingsverband van 
                                                
58
 Kamerstukken II 2011/12, 33 000 XVI, nr. 158 en Kamerstukken II 2011/12, 31 839, nr. 231. 
59
 Ingevolge de Wet bopz, de Kwaliteitswet zorginstellingen en de Wet Big. 
51 
 

Toezicht op gecertificeerde instellingen en de certificerende instelling 
De inspectie houdt eveneens toezicht op de naleving van de eisen die op grond van deze wet 
gelden voor de gecertificeerde instellingen die kinderbeschermingsmaatregelen en 
jeugdreclassering uitvoeren. Zij toetst in de regel niet of de gecertificeerde instellingen voldoen aan 
de certificatie-eisen; die verantwoordelijkheid ligt bij de certificerende instelling. De inspectie en de 
certificerende instelling leggen afspraken vast over de informatie-uitwisseling en de afbakening van 
controle en toezicht. 
De inspectie houdt verder toezicht op de certificerende instelling. Thans is nog niet duidelijk welke 
instelling de certificaten gaat uitreiken. De voorkeur gaat uit naar een instantie die reeds is 
aangesloten bij de Raad voor Accreditatie (RvA). Het toezicht door de inspectie is aanvullend op de 
controles door de RvA. Op basis van risico’s die de inspectie ziet of naar aanleiding van signalen die 
de inspectie krijgt, besluit zij gericht onderzoek te doen bij de certificerende instelling.  
 
  
53 
 

7.  Alle preventie, jeugdhulp en de uitvoering van kinderbeschermingsmaatregelen en 
jeugdreclassering worden naar gemeenten gedecentraliseerd om jeugdigen en hun ouders 
eerder en meer op maat ondersteuning en zorg te bieden, zoveel mogelijk thuis in de lokale 
situatie, en om de interventie te richten op herstel en versterking van het eigen 
probleemoplossend vermogen van jeugdige, gezin en maatschappelijke omgeving. 
Zodoende wordt zoveel mogelijk voorkomen dat scheiding van de jeugdige en zijn ouders 
noodzakelijk is. Alleen met instemming van de ouders of met een rechterlijke machtiging 
kan een jeugdige worden gescheiden van de ouders. 
8. Voor alle jeugdhulp is de toestemming van de jeugdige of zijn ouders nodig, waarbij 
rekening wordt gehouden met de ontwikkeling van de jeugdige. 
9. Er zijn speciale regels voor pleegzorg opgenomen (zie de artikelen 5.1 tot en met 5.4). Ook 
is een bepaling opgenomen op grond waarvan gemeenten gehouden zijn ervoor te zorgen 
dat (onder meer) met de culturele achtergrond van de jeugdige rekening wordt gehouden 
(zie artikel 2.3, vierde lid, onder b). 
10. Er is een regeling getroffen voor gedwongen gesloten jeugdhulp in het kader van ernstige 
opgroei- en opvoedingsproblemen en door de wettelijke bepalingen van de Wet bijzondere 
opnemingen in psychiatrische ziekenhuizen (Bopz) (en de voorstellen Wet verplichte 
63 64
geestelijke gezondheidszorg (Wvggz) en Wet zorg en dwang (Wzd) . 
11. Met het overhevelen van de jeugd-ggz, dyslexiezorg, jeugd-vb, begeleiding, kortdurend 
verblijf en persoonlijke verzorging uit de AWBZ en de Zvw naar Jeugdwet vervalt weliswaar 
het recht op zorg zoals dat in die wetten is vorm gegeven, maar in onderhavig wetsvoorstel 
komen deze vormen van zorg, hulp en ondersteuning onder de voorzieningenplicht te 
vallen. De gemeente krijgt de verplichting om waar nodig voor de jeugdige of zijn ouders 
een individuele voorziening te treffen. 
12. De uithuisplaatsing van jeugdigen wordt periodiek geëvalueerd. Hierbij dient een 
 onderscheid te worden gemaakt tussen de uithuisplaatsing op basis van een uitspraak van 
 de kinderrechter en een vrijwillige uithuisplaatsing. De uithuisplaatsing op basis van een 
 rechterlijke uitspraak in het kader van een ondertoezichtstelling vindt plaats voor ten 
 hoogste een jaar. Na afloop zal de rechter desgevraagd bezien of de uithuisplaatsing 
 verlengd moet worden. Hetzelfde geldt voor de rechterlijke machtigingen voor gedwongen 
 zorg. 
 
Ad b. Europees Verdrag inzake de rechten van de mens 
In het kader van dit wetsvoorstel zijn vooral de artikelen 5 en 8 van het EVRM van belang: 
1. Geen jeugdige wordt zijn vrijheid ontnomen, behalve in enkele specifiek in het EVRM genoemde 
gevallen en overeenkomstig een wettelijk voorgeschreven procedure. 
2. De rechtmatige detentie van een minderjarige met het doel toe te zien op zijn opvoeding  
impliceert dat een jeugdige die ouder is dan achttien jaar niet meer rechtmatig gedetineerd 
kan worden louter en alleen voor opvoedkundige doeleinden. Dit is ook in de rechtspraak 
inzake de gesloten jeugdzorg bevestigd. Immers artikel 29a, eerste lid, Wjz biedt de 
mogelijkheid om een machtiging gesloten jeugdzorg af te geven voor jeugdigen van 18 tot 21 
65
jaar. De rechtspraak heeft op grond van het EVRM bepaald dat gesloten jeugdzorg nog wel 
kan worden geboden aan jeugdigen boven de achttien jaar onder de volgende voorwaarden: 
a. De behandeling moet zijn gestart vóór het achttiende jaar. 
b. Vóór het achttiende jaar moet het hulpverlening/behandelplan zijn vastgesteld. Een 
concept is dus niet voldoende. 
c. Er moet worden toegewerkt naar een andere vorm van jeugdzorg dan gesloten 
                                                
63
 Kamerstukken II 32 399. 
64
 Kamerstukken II 31 996. 
65
 Het Hof Den Haag heeft uitgesproken dat gesloten plaatsing van een meerderjarige in strijd is met artikel 5 
EVRM (8 oktober 2009, LJN: BK2806). De rechtbank Amsterdam heeft artikel 29a, eerste lid, Wet op de 
jeugdzorg, op 23 januari 2009 onverbindend verklaard wegens strijd met artikel 5 EVRM (LJN: BH0778). De 
rechtbanken Den Bosch en Roermond hebben op respectievelijk 27 februari 2009 en 8 april 2009 artikel 29a 
buiten toepassing gelaten, wegens strijd met artikel 5 EVRM (LJN: BH4397 en BI0864). Zie verder Hof Arnhem 
26 mei 2009, LJN: BJ3938, 9 juni 2009, LJN: BJ3967. Rechtbanken die – al dan niet op alle voornoemde 
gronden – verlengde gesloten jeugdzorg toelaatbaar achten: Utrecht 27 februari 2009, LJN: BH4693, Rb. 
Rotterdam 2 december 2009, LJN: BK5163, Rb. Zutphen 30 november 2010, LJN: BO9040, Rb. Alkmaar 16 
maart 2009, LJN: BH7903, Rb. Amsterdam 11 augustus 2009, LJN: BJ9004, en Rb. Dordrecht 7 september 
2011, LJN:BU4958). 
55 
 

 
b. Wetsvoorstel verbetering rechtspositie pleegouders 
Op 11 december 2012 is het wetsvoorstel tot verbetering van de positie van pleegouders 
68
aangenomen in de Eerste Kamer. In het wetsvoorstel zijn mede naar aanleiding van de adviezen 
van de Nederlandse Vereniging voor Pleegzorg (NVvP) en het Landelijke Overleg Pleegouderraden 
(LOPOR) alle elementen met betrekking tot de verbetering van de positie van pleegouders 
overgenomen.  
 
c. Wetsvoorstel adolescentenstrafrecht 
Thans is in de Tweede Kamer aanhangig het wetsvoorstel tot invoering van een 
69
adolescentenstrafrecht. In dit voorstel worden de taken voor de jeugdreclassering verruimd.  
Deze verruiming is een gevolg van de flexibilisering van de leeftijdsgrens die de overgang van het 
jeugdstrafrecht naar het gewone strafrecht markeert. Het adolescentenstrafrecht wil daarmee 
uitvoering geven aan de wetenschappelijke inzichten die over de ontwikkeling van jeugdigen en 
jongvolwassenen bestaan. Concreet leiden deze inzichten tot een verruimde openstelling van het 
jeugdstrafrecht voor jongvolwassenen. Wijziging van artikel 77c Sr betekent dat aan 
jongvolwassenen tot 23 jaar (was 18 jaar) ten tijde van het plegen van een delict een straf of 
maatregel uit het jeugdstrafrecht kan worden opgelegd. Dit heeft in die gevallen eveneens 
gevolgen voor de reclasseringsbegeleiding, jeugdhulp en de zorg die van de rechterlijke beslissing 
onderdeel kunnen uitmaken. Daarnaast wordt het begrip  ‘hulp en steun’ vervangen door ‘toezicht 
en begeleiding’, terminologie die ook in het strafrecht voor volwassenen wordt gehanteerd.. 
 
9.3.  Rechtsbescherming 
 
9.3.1. Besluiten 
 
Het wetsvoorstel bevat geen bepalingen omtrent de gang naar de rechter naar aanleiding van een 
beslissing van het college over het al dan niet toekennen van een voorziening op het gebied van 
jeugdhulp, omdat hier de regelgeving uit de Awb van toepassing is. De procedure voor bezwaar en 
beroep is in het nieuwe stelsel als volgt. Een gemeente dient, indien noodzakelijk ten behoeve van 
de jeugdige, voorzieningen te treffen op het gebied van jeugdhulp (artikel 2.3). Hierbij kan 
onderscheid gemaakt worden tussen vrij toegankelijke en niet vrij toegankelijke voorzieningen. Ten 
aanzien van voorzieningen die de gemeente vrij aanbiedt aan haar inwoners, is geen individueel 
besluit nodig. Voor zover het echter niet vrij toegankelijke voorzieningen betreft, zal daarover door 
(of namens) de gemeente een besluit genomen moeten worden. Tegen dit besluit staan bezwaar 
en beroep open. Als een belanghebbende niet instemt met het besluit, dient hij eerst bezwaar aan 
te tekenen bij de gemeente (artikel 7:1 Awb). Vervolgens kan hij in beroep gaan bij de 
kinderrechter, die optreedt als bestuursrechter. De kinderrechter toetst op dezelfde wijze als een 
bestuursrechter en kan de beschikking dan ook slechts in stand houden of vernietigen. Dit vloeit 
thans al voort uit artikel 8:6, eerste lid, van de Awb, dat verwijst naar hoofdstuk 2 van de bij die 
wet behorende Bevoegdheidsregeling bestuursrechtspraak. In artikel 8, zevende lid, van dat 
hoofdstuk is geregeld dat de kinderrechter bevoegd is. Tegen een uitspraak van de kinderrechter 
kan vervolgens hoger beroep worden ingesteld bij de Centrale Raad van Beroep (Awb, bijlage 2, 
hoofdstuk 4, artikel 10). De Centrale Raad van Beroep is overigens tevens bevoegd om in hoger 
beroep de Wmo-zaken te toetsen.  
 
Negatieve lijst 
Onder de Wjz zijn enkele besluiten van bureau jeugdzorg uitgezonderd van bezwaar en beroep. 
Deze besluiten staan op de zogeheten ‘negatieve lijst’ van de Awb (bijlage 2, hoofdstuk 1, Awb). 
Het gaat om de volgende besluiten:  
1. het besluit tot uithuisplaatsing in het kader van een ondertoezichtstelling (artikel 3, vierde lid, 
Wjz); 
2. het besluit ter uitvoering van de ondertoezichtstelling (artikel 6, eerste lid, juncto artikel 10, 
eerste lid, onderdeel b, Wjz); 
                                                
68
 Kamerstukken 32 529. 
69
 Kamerstukken II 2012/13, 33 498. 
57 
 

Deze uitzonderingen blijven in het nieuwe stelsel gehandhaafd, waardoor tegen deze beschikkingen 
van de kinderrechter geen hoger beroep kan worden ingesteld. Wel blijft cassatie in het belang der 
wet mogelijk. 
In de praktijk zou het ook nog kunnen voorkomen dat er voor de jeugdige of zijn ouders weliswaar 
een voorziening is getroffen door de gemeente, maar dat ze het niet eens zijn met de wijze van 
uitvoering door de jeugdhulpaanbieder. De jeugdige en zijn ouders zullen zich in zo’n geval kunnen 
wenden tot het college. Het college is immers degene die in eerste instantie heeft geoordeeld dat 
en welke voorziening een jeugdige of zijn ouders nodig heeft. 
 
9.3.2. Jeugdhulpaanbieders en gecertificeerde instellingen 
 
Op de naleving van dit wetsvoorstel door jeugdhulpaanbieders en gecertificeerde instellingen wordt 
op grond van artikel 9.2 toezicht gehouden door daartoe door de ministers belaste ambtenaren. 
Dat ziet met name op de naleving van de eisen die in hoofdstuk 4 worden gesteld. Daarnaast bevat 
paragraaf 7.3 van het wetsvoorstel zeer belangrijke bepalingen over het toestemmingsvereiste, het 
dossier en de bescherming van de privacy. Hieruit volgen verplichtingen voor de hulpverlener (in 
dit verband wordt hieronder zowel de jeugdhulpverlener als de medewerker van een gecertificeerde 
instelling begrepen, zie ook artikel 7.3.1) jegens de jeugdigen en ouders met wie zij te maken 
krijgen bij het verlenen van jeugdhulp of in het kader van de uitvoering van een 
kinderbeschermingsmaatregel of jeugdreclassering. Deze regels zien op de relatie tussen 
hulpverleners en jeugdigen of ouders. De verplichtingen van hulpverleners vloeien rechtstreeks 
voort uit deze wet. Aangezien jeugdhulpaanbieders en gecertificeerde instellingen op grond van 
artikel 4.1.1 gehouden zijn om verantwoorde hulp te verlenen en zich op zodanige wijze dienen te 
organiseren dat een en ander leidt of redelijkerwijs moet leiden tot verantwoorde hulp, kan het 
overtreden van een wettelijke bepaling door een hulpverlener ook leiden civielrechtelijke 
aansprakelijkheid voor de betreffende aanbieder of instelling, mits die aanbieder of instelling 
verwijtbaar is tekortgeschoten. 
Publiekrechtelijk toezicht op de naleving wordt uitgevoerd door de inspectie, maar daarnaast 
kunnen betrokkenen zelf ook gebruik maken van de interne klachtenbehandeling en kunnen zij (of 
eventueel een belangenorganisatie) de naleving van de wettelijke bepalingen afdwingen langs 
privaatrechtelijke weg via de civiele rechter. Het wordt in beginsel aan de betrokkene overgelaten 
of hij, al dan niet met steun van derden, actie onderneemt tegen het niet naleven dan de wet. Het 
zou niet in overeenstemming zijn met de rol van de inspectie en als zij bij elke individuele 
overtreding van een wettelijke bepaling in actie zou moeten komen (zie artikel 9.2, vierde lid). 
 
Onrechtmatige daad 
Als de jeugdige of de ouder ervoor kiest zijn vordering voor te leggen aan de civiele rechter, kan hij 
een vordering tot nakoming van een recht baseren op artikel 3:296 BW. Die bepaling brengt met 
zich dat degene die op grond van bijvoorbeeld de Jeugdwet verplicht is om iets te doen of na te 
laten, op vordering van de gerechtigde daartoe zal worden veroordeeld. De rechten van jeugdigen 
en ouders vloeien in dat geval rechtstreeks voort uit onderhavige wet en de betrokkene kan zich 
daarop rechtstreeks bij de civiele rechter beroepen. Wanneer een jeugdige of ouder schade heeft 
geleden als gevolg van schending van één van de bepalingen van deze wet, kan hij bij de civiele 
rechter een vordering tot schadevergoeding instellen. Een dergelijke vordering kan op 
onrechtmatige daad (artikel 6:162 BW) worden gebaseerd. 
Voor de betaling van eventuele schade die het gevolg is van het handelen in strijd met een 
wettelijke verplichtingen door een jeugdhulpaanbieder, een gecertificeerde instelling of iemand die 
ten behoeve van hen werken, is de betreffende aanbieder of de instelling aansprakelijk. Dat laat 
onverlet dat uit de onderlinge verhouding tussen de aanbieder of instelling en de voor hem 
werkzame hulpverlener kan voortvloeien dat de aanbieder of instelling de door hem betaalde 
schadevergoeding op deze kan verhalen (zie artikel 6:102 BW). 
59 
 

Ad 2. Noodzakelijk in een democratische samenleving 
Het noodzaakcriterium wordt in de jurisprudentie van het Europese Hof voor de rechten van de 
mens (EHRM) nader ingevuld met de vereisten van een dringende maatschappelijke behoefte, van 
proportionaliteit en van subsidiariteit. Het wetsvoorstel is aan deze beginselen getoetst. In een 
goed georganiseerde en welvarende samenleving als de Nederlandse dienen voor alle jeugdigen de 
voorwaarden geschapen te worden om gezond en veilig op te groeien, zich te ontplooien en naar 
vermogen deel te nemen aan de samenleving. Dit vraagt dat jeugdprofessionals over voldoende 
mogelijkheden beschikken om de hulpverlening onderling af te stemmen, dat jeugdigen met 
problemen tijdig in beeld zijn en tijdig preventieve ondersteuning wordt geboden. Instrumenten als 
de VIR en het bsn zijn hierbij onontbeerlijk. 
 
Ad 3. Een geoorloofd, expliciet doel 
Artikel 8, tweede lid, van het EVRM, stelt als legitimiteitseis dat een inbreuk op het recht op respect 
voor het privéleven uitsluitend mag geschieden binnen de kaders van de expliciet en limitatief in 
artikel 8, tweede lid, van het EVRM, opgesomde belangen. Eén van deze belangen is de 
bescherming van de gezondheid. Uit jurisprudentie van het EHRM blijkt dat hieronder nadrukkelijk 
ook de gezondheid en het welzijn van jeugdigen geschaard dienen te worden. 
 
c. Het Verdrag van de Raad van Europa ter bescherming van personen met het oog op de 
geautomatiseerde verwerking van persoonsgegevens 
Beginselen voor gegevensbescherming zijn neergelegd in het Verdrag van de Raad van Europa ter 
bescherming van personen met het oog op de geautomatiseerde verwerking van persoonsgegevens 
(Dataprotectieverdrag). Dit betreft principes die inhouden dat gegevens rechtmatig moeten zijn 
verkregen, alleen voor specifieke en legitieme doeleinden mogen worden opgeslagen, evenredig 
moeten zijn in relatie tot het doel waarvoor ze zijn opgeslagen en niet langer mogen worden 
bewaard dan vereist voor het doel waarvoor ze zijn opgeslagen. Deze principes liggen ten 
grondslag aan de artikelen van dit wetsvoorstel die zien op gegevensverwerking. Het vereiste van 
doelbinding houdt in dat persoonsgegevens alleen worden gebruikt voor het doel waarvoor ze 
verzameld zijn. In hoofdstuk 7 van deze wet wordt omschreven in welke gevallen en voor welke 
doelen persoonsgegevens verwerkt mogen worden. 
 
d. Richtlijn 95/46/EG van het Europees Parlement en de Raad van 24 oktober 1995 
betreffende de bescherming van natuurlijke personen in verband met de verwerking van 
persoonsgegevens en betreffende het vrije verkeer van die gegevens 
De bepalingen van Richtlijn 95/46/EG van het Europees Parlement en de Raad van 24 oktober 
1995 betreffende de bescherming van natuurlijke personen in verband met de verwerking van 
persoonsgegevens en betreffende het vrije verkeer van die gegevens (de Europese richtlijn) zijn 
uitgewerkt in de Wbp (zie hieronder paragraaf 10.2.2.).  
 
10.2.2.  Nationaalrechtelijk kader 
 
De hierboven beschreven beginselen met betrekking tot de bescherming van de persoonlijke 
levenssfeer hebben hun uitwerking gevonden in onze nationale regelgeving. Zowel in de Grondwet 
als in wetten in formele zin wordt aandacht geschonken aan dit grondrecht. Bijzondere aandacht in 
de onderhavige context verdient de Wbp, die in zijn geheel de bescherming van persoonsgegevens 
tot onderwerp heeft. Aan de Wbp liggen onder meer de beginselen uit het Dataprotectieverdrag en 
de Europese richtlijn ten grondslag. 
 
a. Grondwet 
Bij de herziening van de Grondwet in 1983 is in artikel 10, eerste lid, de bescherming van de 
persoonlijke levenssfeer uitdrukkelijk als klassiek grondrecht geformuleerd inhoudende dat 
inbreuken op het recht op eerbiediging van de persoonlijke levenssfeer bij of krachtens wet in 
formele zin moeten zijn geregeld. Artikel 10 sluit aan bij jurisprudentie van het EHRM over het 
respect voor de persoonlijke levenssfeer van het individu (artikel 8 EVRM), in relatie tot de opslag 
en het gebruik van persoonsgegevens. Het wetsvoorstel is hierboven reeds aan de door het EHRM 
ontwikkelde criteria in het kader van de verwerking van persoonsgegevens getoetst. 
 
 
61 
 

krijgen op de vraag welke professionals met wie informatie mogen uitwisselen. Ook is in 2011 de 
brochure ‘Samenwerken in de jeugdketen, een instrument voor gegevensuitwisseling’ uitgebracht, 
waarin duidelijk en in eenvoudige taal wordt uitgelegd welke stappen gezet moeten worden om te 
komen tot de beslissing al dan niet gegevens uit te wisselen. 
 
10.3.2.  Verwijsindex risicojongeren en gezinsfunctionaliteit 
 
10.3.2.1. Inleiding 
 
In dit wetsvoorstel zijn de bepalingen betreffende de verwijsindex risicojongeren (VIR) 
overgenomen uit de Wjz. Het gebruik van de verwijsindex risicojongeren is inmiddels 
70
geëvalueerd. Op basis van de bevindingen in de evaluatie kan worden geconcludeerd dat werken 
met de verwijsindex in ieder geval een duidelijke meerwaarde heeft als het gaat om de 
bovenregionale component. Professionals ervaren deze meerwaarde in hun werkpraktijk. Binnen 
hun gemeente of regio hebben zij vaak door contacten met andere professionals al risicojongeren 
in beeld. Bovenregionaal is de VIR echter het enige hulpmiddel om met andere professionals in 
contact te komen. Uit de evaluatie blijkt dat de VIR ook meerwaarde heeft voor het zicht houden 
op jeugdigen in geval van verhuizing en zorgmijdend gedrag. Het onderzoek wijst ook uit dat de 
winst in efficiëntie als meerwaarde wordt ervaren. De winst is erin gelegen dat meldingsbevoegden, 
na de uitwisseling van relevante informatie, niet steeds opnieuw het wiel hoeven uit te vinden wat 
betreft de aanpak van de problematiek van de betrokken jeugdige. Ook wordt winst in efficiëntie 
geboekt doordat VIR snel en gericht zoekt. 
 
Hoewel de meerwaarde van de VIR uit de evaluatie blijkt, zijn er ook zaken die nog aandacht 
behoeven. Professionals ervaren een drempel om te melden, omdat zij bang zijn het vertrouwen 
van de jeugdige of zijn ouders te schaden door te melden en omdat ze niet goed weten wanneer 
een melding opportuun is. Het beeld is dat de VIR aan kracht zou winnen als er vaker gemeld 
wordt. Daartegenover staat dat sommige professionals voor de contacten met andere professionals 
binnen de regio niet het gevoel hebben dat melding in de VIR veel meerwaarde heeft. 
 
Uit de evaluatie blijkt dat bij de gebruikers van de VIR behoefte bestaat aan doorlopende training 
in het gebruik ervan, eenduidigheid in meldcriteria, en meer bekendheid ermee. Verder is er 
behoefte bij professionals aan duidelijkheid met betrekking tot de rol en meerwaarde van de VIR 
bij de samenwerking binnen de regio. Onder gemeentelijke regie zouden afspraken hierover 
gemaakt moeten worden, waarbij de rol van de VIR meer ingepast moet worden in andere 
werkprocessen en samenwerkingsafspraken tussen professionals. Volgens de resultaten van het 
onderzoek kan door te voorzien in deze behoeften, (het werken met) de VIR verder worden 
geoptimaliseerd en het aantal meldingen worden vergroot. Hiervoor is inzet nodig op verschillende 
terreinen, vooral van gemeenten, branche-organisaties en beroepsverenigingen. 
 
Daarnaast blijkt uit de evaluatie de maatschappelijke behoefte om de regelgeving te wijzigen op 
het punt van een gezinsfunctionaliteit. Volgens professionals is de gezinsfunctionaliteit 
noodzakelijk, omdat er op die manier minder gefragmenteerd en meer gezinsgeoriënteerd gewerkt 
kan worden. De gezinsfunctionaliteit – die het mogelijk maakt dat hulpverleners van elkaars 
betrokkenheid bij andere jeugdigen binnen eenzelfde gezin op de hoogte worden gesteld – is dan 
ook opgenomen in het wetsvoorstel. In het navolgende wordt hier uitgebreid op ingegaan. 
 
10.3.2.2. Gezinsfunctionaliteit 
 
Tijdens de behandeling van het voorstel tot wijziging van de Wet op de jeugdzorg in verband met 
de introductie van de verwijsindex risicojongeren heeft de Tweede Kamer de motie 
71
Sterk/Dijsselbloem aangenomen waarin de regering wordt verzocht zo spoedig mogelijk de 
gezinsmelding op te nemen in de wet. Op dit moment komen via de verwijsindex alleen individuele 
                                                
70
 Kamerstukken II 2012/13, 31 839, nr. 256. 
71
 Kamerstukken II 2008/09, 31 855, nr. 38. 
63 
 

10.3.2.4. Verwerking van persoonsgegevens 
 
Het gebruik van een functionaliteit in de verwijsindex die een gezinsmelding mogelijk maakt, houdt 
– net als het werken met de verwijsindex zoals we die nu kennen – het verwerken van 
persoonsgegevens in. De gezinsfunctionaliteit zal daarin echter verder gaan dan de verwijsindex in 
haar huidige vorm. Zoals hierboven al aangegeven wordt de gba immers meer bevraagd. Derhalve 
is wetgeving die betrekking heeft op de verwerking van persoonsgegevens van toepassing, zowel 
in nationaalrechtelijk als in internationaal- en Europeesrechtelijk kader. 
 
Elke beperking van een grondrecht moet op de eigen merites te worden beoordeeld. Zo ook de 
beperking op het recht op de bescherming van de persoonlijke levenssfeer in het kader 
verwijsindex. Bij het doen van een melding aan de verwijsindex wordt de inmenging in de 
persoonlijke levenssfeer afgewogen tegen het belang van de geestelijke, lichamelijke of 
maatschappelijke gezondheid van de betrokken de jeugdige. Het belang van het kind dient hierbij 
de eerste overweging te zijn. Zo is reeds overwogen in de memorie van toelichting bij de Wet 
76
verwijsindex risicojongeren , en dit geldt evengoed in het kader van de gezinsfunctionaliteit. 
 
Een aantal verdragen waarbij Nederland partij is, en de Nederlandse Grondwet garanderen de 
bescherming tegen inmenging in de persoonlijke levenssfeer in het algemeen en tegen 
ongeoorloofde verwerking van persoonsgegevens in het bijzonder. Het Europees parlement en de 
Raad van de Europese Unie geven in overweging dat systemen voor de verwerking van gegevens 
ten dienste staan van de mens. Deze systemen dienen de fundamentele rechten en vrijheden en in 
77
het bijzonder de persoonlijke levenssfeer van natuurlijke personen dan ook te respecteren . 
 
78
Artikel 17 van het Internationaal Verdrag inzake burgerrechten en politieke rechten geeft een 
ieder het recht op bescherming door de wet tegen willekeurige en onrechtmatige inmenging in de 
79
persoonlijke levenssfeer. Artikel 16 van het Verdrag inzake de rechten van het kind regelt dit 
recht voor kinderen in het bijzonder. Gelet op de tekst van de beide verdragen is inmenging in de 
persoonlijke levenssfeer, zoals de verwerking van persoonsgegevens, slechts toegestaan als deze 
noodzakelijk is en op een gerechtvaardigde grondslag geschiedt. Artikel 10, eerste lid, van de 
Grondwet, en artikel 8, eerste lid, van het Verdrag tot bescherming van de rechten van de mens en 
80
de fundamentele vrijheden bepalen dat een ieder recht heeft op eerbiediging van zijn persoonlijke 
levenssfeer. Artikel 8, tweede lid, van het EVRM stelt dat beperking van dit recht alleen is 
toegestaan voor zover die a) bij wet is voorzien, b) noodzakelijk is in een democratische 
samenleving en c) een geoorloofd, expliciet genoemd doel dient. 
 
a Bij wet voorzien 
 
Met de in dit wetsvoorstel opgenomen regeling is aan deze voorwaarde voldaan. Artikel 8, van het 
EVRM, en daarop gebaseerde jurisprudentie stellen ook eisen aan de kwaliteit van de wettelijke 
regeling. Deze houden in dat de wettelijke regeling voor de burger voldoende toegankelijk en 
kenbaar moet zijn. De regeling moet voldoende precies zijn geformuleerd, zodat de burger vooraf 
kan weten onder welke omstandigheden en voorwaarden persoonsgegevens mogen worden 
verwerkt. De regeling moet bovendien waarborgen bieden tegen willekeurige inmenging van de 
overheid in de persoonlijke levenssfeer van de burger en tegen misbruik van bevoegdheden. Dit 
betekent dat de wet moet omschrijven in welke gevallen en voor welke doelen persoonsgegevens 
verwerkt mogen worden. 
De operationalisering van de gezinsfunctionaliteit betekent de toevoeging van een tweetal 
voorzieningen aan de verwijsindex en een uitbreiding van de gegevensset die een signaal uit de 
verwijsindex bevat, indien het signaal voortvloeit uit twee of meer meldingen die niet dezelfde 
jeugdige betreffen. De voorzieningen voor de gezinsfunctionaliteit zijn geborgd in artikel 7.1.2.3, 
                                                
76
 Kamerstukken II 2008/09, 31 855, nr. 3. 
77
 Richtlijn 95/46/EG (PbEG 1995 L 281). 
78
 Internationaal Verdrag inzake burgerrechten en politieke rechten, New York, 16 december 1966 (Trb. 1966, 
99; 1978, 177). 
79
 Verdrag inzake de rechten van het kind,  New York, 20 november 1989 (IVRK) (Trb 1990, 170; 1997, 83). 
80
 Europees Verdrag tot bescherming van de rechten van de mens en de fundamentele vrijheden (EVRM), 4 
november 1950 (Trb. 1951, 154; 1990, 156). 
65 
 

betrokken jeugdige. Doorslaggevend daarbij zal telkens zijn of het delen van informatie 
noodzakelijk is met het oog op de hulp, zorg of bijsturing die de jeugdige nodig heeft. Conform 
artikel 3, van het IVRK, vormen de belangen van het kind hierbij de eerste overweging. 
 
- Subsidiariteit 
Daarbij komt de eis van subsidiariteit, waaraan wordt voldaan als het doel waarvoor de 
persoonsgegevens worden verwerkt in redelijkheid niet op een andere, voor de betrokkene minder 
nadelige wijze kan worden verwezenlijkt. Door zo dicht mogelijk bij de huidige werking van de 
verwijsindex te blijven – in die zin dat individuele risicojongeren, die gemeld zijn aan de 
verwijsindex door middel van een gezinsfunctionaliteit, ook gematcht zouden kunnen worden met 
gezinsleden van deze risicojongere die al eerder aan de verwijsindex zijn gemeld – is het mogelijk 
te voldoen aan de eisen van proportionaliteit en subsidiariteit.  
 
In aanloop naar de ontwikkeling van de gezinsfunctionaliteit zijn de nodige alternatieven 
overwogen om zorg- en hulpverleners van elkaars betrokkenheid bij verschillende jeugdigen binnen 
een gezin op de hoogte stellen. Daarbij zijn twee denkrichtingen in consideratie genomen. De 
eerste betreft het inwinnen van informatie bij het betrokken gezin. Hieraan kleven echter 
belangrijke nadelen: beperkte betrouwbaarheid van verstrekte informatie, tijdverlies en de 
betrokken cliënt wordt gevraagd steeds opnieuw zijn verhaal te doen. De beperkte 
betrouwbaarheid is een gevolg van mogelijk zorgmijdend gedrag of van beperkte kennis van de 
ondervraagde omtrent betrokkenheid van andere professionals bij overige gezinsleden. Het 
tijdverlies is erin gelegen dat de betrokken professionals in eerste instantie vooral op zoek zullen 
zijn andere professionals die bij hetzelfde gezin betrokken zijn, in plaats van met diagnosestelling 
en hulpverlening. Bovendien zal de betrokken cliënt zich in dit scenario telkens weer 
geconfronteerd zien met dezelfde vraag. De gezinsfunctionaliteit van de verwijsindex is 
betrouwbaar, omdat uit wordt gegaan van de informatie die door professionals wordt verschaft, 
namelijk de melding van een jeugdige. Omdat de verwijsindex – en dus de gezinsfunctionaliteit – 
geautomatiseerd signaleert, vindt er geen tijdverlies plaats. En in plaats van iedere de cliënt met 
de vraag te confronteren welke professionals er nog meer bij hem of bij zijn gezinsleden zijn 
betrokken, wordt deze vraag aan de verwijsindex gesteld door middel van een melding. 
 
De tweede denkrichting betreft het inwinnen van informatie bij andere professionals. Een dergelijke 
rondvraag, al dan niet met behulp van geautomatiseerde systemen, betekent een grotere inbreuk 
op de persoonlijke levenssfeer van de betrokken jeugdigen dan gebruik van de 
gezinsfunctionaliteit. Rondvragen naar iemands betrokkenheid bij een bepaalde jeugdige of zijn 
gezin houdt immers in dat ook professionals worden benaderd die in het geheel niet betrokken zijn. 
Een geautomatiseerde benadering betekent dat in ieder geval in de systemen van verschillende 
betrokken en niet betrokken professionals ‘gekeken’ zal moeten worden. Dit brengt de nodige 
veiligheidsrisico’s met zich mee. De verwijsindex en de gezinsfunctionaliteit als onderdeel daarvan 
zijn gekoppeld aan de betrokken jeugdigen zelf. En die jeugdigen worden slechts door de 
verwijsindex herkend, als er reeds eerder een melding van hen is gedaan. Als een jeugdige 
namelijk niet aan de verwijsindex is gemeld, kan de verwijsindex geen signaal over hem afgeven. 
 
Om de inbreuk op de persoonlijke levenssfeer van de betrokkene te beperken, bestaat er een 
aantal maatregelen. Deze maatregelen bestaan al voor de verwijsindex zoals die nu is en deze 
maatregelen gelden onverkort voor de gezinsfunctionaliteit. Het meeste cruciale is dat er in de 
verwijsindex en dus ook in de gezinsfunctionaliteit geen inhoudelijke gegevens staan of komen te 
staan: de verwijsindex bevat geen dossierinformatie. Verder zijn de zware eisen aan het aanwijzen 
van meldingsbevoegden, de waarborgen om het doen van een melding en de nadrukkelijke 
aandacht voor de technische beveiliging ongewijzigd van toepassing op de gezinsfunctionaliteit.  
 
Ingevolge de Wet bescherming persoonsgegevens is de informeerplicht jegens de genoemde 
jeugdigen van kracht, waaronder de rechtsmiddelen die deze wet biedt. 
 
c Geoorloofd en expliciet doel 
 
Artikel 8, tweede lid, van het EVRM, stelt als legitimiteitseis dat een inbreuk op het recht op 
respect voor de persoonlijke levenssfeer uitsluitend mag geschieden binnen de kaders van de 
67 
 

vooraf kan weten onder welke omstandigheden en voorwaarden persoonsgegevens mogen worden 
verwerkt. De wet moet bovendien omschrijven in welke gevallen en voor welke doelen de 
persoonsgegevens verwerkt mogen worden. Het doel en het kader voor het gebruik van het bsn in 
de jeugdzorg staan vermeld in het voorgestelde artikel 7.2.1. Het bsn mag slechts worden 
gebruikt, na vaststelling van het bsn van de jeugdige. Het voorgestelde artikel 7.2.6 bepaalt onder 
welke omstandigheden, namelijk bij spoedeisende jeugdhulp, kan worden afgeweken van deze 
voorwaarden.  
 
b) Noodzakelijk in een democratische samenleving 
Deze eis omvat drie onderdelen: is er sprake van een dringende maatschappelijke behoefte en is 
voldaan aan de eisen van subsidiariteit en proportionaliteit? 
 
- Dringende maatschappelijke behoefte 
Binnen de jeugdhulpsector is het nut van een uniek cliëntnummer erkend en wordt de komst van 
het bsn als noodzakelijk gezien. De MO-groep (nu: Jeugdzorg Nederland) heeft in april 2007 
opdracht gegeven tot een impactstudie, met als doel meer inzicht te krijgen in de consequenties 
van de invoering van het bsn in de jeugdzorg. In het rapport Burgerservicenummer: voor een 
83
soepele jeugdzorg , dat naar aanleiding van deze impactstudie is uitgebracht, wordt 
geconcludeerd, dat de motivering die aan de invoering van het bsn in het algemeen ten grondslag 
ligt – eenduidige, veilige en efficiënte verwerking van gegevens binnen en tussen verschillende 
gegevenshuishoudingen – zonder meer opgaat voor de jeugdhulpsector. Juist nu er steeds meer 
gewerkt wordt met digitale gegevensuitwisseling tussen ketenpartners in de jeugdhulpsector is het 
gebruik van een uniek nummer als het bsn noodzakelijk. Deze conclusie heeft niet alleen 
betrekking op de gemeente, ook de invoering bij jeugdhulpaanbieders vormt een harde 
randvoorwaarde voor de noodzakelijke digitalisering van de samenwerking tussen de gemeente en 
de jeugdhulpaanbieders. Voorts wordt geconcludeerd dat het bsn ook een grote meerwaarde heeft 
voor de eigen organisatie en voor meer betrouwbare beleidsinformatie. 
 
De verplichting het bsn te gebruiken zal een verbetering in de ondersteuning, hulp en zorg aan 
jeugdigen betekenen. Met het gebruik van het bsn wordt namelijk voorkomen dat personen worden 
verwisseld, dat onjuiste gegevens worden verstrekt en dat benodigde gegevens niet worden 
verstrekt. Het gebruik van het bsn in een gegevenshuishouding waarborgt dat de betreffende 
gegevens daadwerkelijk betrekking hebben op de betrokken persoon en dat die gegevens snel en 
accuraat bij elkaar kunnen worden gezocht. Het gebruik van het bsn is daarbij een waarborg dat de 
juiste benodigde informatie uit verschillende gegevenshuishoudingen foutloos bij elkaar komt. Het 
gebruik van het bsn betekent een reductie van het risico op fouten en een reductie in de 
administratieve lasten. 
 
Het aanbod in de jeugdsector groeit, in inhoudelijke diversiteit en in het aantal aanbieders. De 
verantwoordelijkheid voor de zorg voor jeugd staat op het punt te worden gedecentraliseerd naar 
gemeentelijke overheden. De betrokken jeugdigen en ouders zoeken ondersteuning, hulp en zorg 
bij verschillende aanbieders, niet in de laatste plaats vanwege de steeds verdergaande specialisatie 
van aanbieders. In deze complexe realiteit is het niet mogelijk om de kwaliteit van de 
hulpverlening te garanderen zonder het gebruik van het bsn. Het gebruik van het bsn is hiermee 
noodzakelijk om tijdig de juiste ondersteuning, hulp en zorg aan de betrokken jeugdige te kunnen 
bieden. 
 
Hiermee wordt overigens aangesloten bij het oordeel van het Europees Hof voor de Rechten van de 
Mens (EHRM) dat van de autoriteiten mag worden verwacht dat informatie met betrekking tot de 
84
verschillende problemen van een jeugdige bij elkaar wordt gebracht. Uit de overweging van 
EHRM blijkt dat voortschrijdend wetenschappelijk inzicht de aansprakelijkheid van de staat voor 
tekortkomingen in de kinderbescherming kan verhogen. Het EHRM geeft met deze overweging het 
belang aan dat het hecht aan de gezondheid en het welzijn van jeugdigen, ook in relatie tot de 
verwerking van persoonsgegevens. Het gebruik van het bsn in de jeugdhulp past in de redenering 
                                                
83
 Jeugdzorg Nederland, juli 2007.  
84
 EHRM, uitspraak van 15 januari 2003, 33218/96, E and others v. UK. 
69 
 

persoonsgegevens te verwerken. Het voorstel verbreedt de doelstelling van en de doelgroep voor 
de verwerking niet. Voor een deel van de verwerkers voorziet het voorstel in een wijziging van de 
bevoegdheid het bsn te gebruiken naar een verplichting het bsn te gebruiken. En een deel van de 
verwerkers ziet hun bevoegdheid om een bepaalde gegevensset te verwerken uitgebreid met de 
verplichting het bsn te gebruiken.  
 
De randvoorwaarden voor de verwerking van persoonsgegevens zoals die worden gesteld door de 
Wbp en door sectorale wetgeving, blijven overigens onverkort van toepassing. De bestaande 
waarborgen met betrekking tot beveiliging van persoonsgegevens en de rechtsbescherming die de 
betrokken personen genieten worden dus geenszins beperkt.  
 
De bovengenoemde geringe formele uitbreiding van de mogelijke verwerking van 
persoonsgegevens – in de vorm van het verplichte gebruik van het bsn – zal leiden tot een 
significante verbetering in gegevenshuishouding van de jeugdhulpaanbieders en in de 
hulpverlening aan de betrokkenen. Het gebruik van het bsn zal ertoe leiden dat het risico op fouten 
drastisch kleiner wordt. Door het bsn te gebruiken zullen jeugdhulpaanbieders en gecertificeerde 
instellingen sneller en gerichter de noodzakelijke gegevens van de betrokken jeugdige kunnen 
vinden. Daardoor zal het gebruik van het bsn hulpverlening effectiever maken, waardoor de 
betrokken jeugdige vroegtijdig en gericht de ondersteuning, hulp en zorg krijgt die hij nodig heeft.  
 
Op grond van artikel 12 van de Wabb geldt de vergewisplicht. Dit artikel bepaalt dat de gebruiker 
zich bij het gebruik van het bsn ervan moet vergewissen dat het bsn betrekking heeft op de 
85
persoon wiens gegevens hij verwerkt. Uit de memorie van toelichting op het wetsvoorstel Wabb 
blijkt dat deze vergewisplicht in het leven is geroepen om misbruik van het bsn te voorkomen en 
dat de vergewisplicht op uiteenlopende manieren kan worden vormgegeven. Een manier bestaat 
eruit dat een hulpverlener die een jeugdige uit voorafgaande contacten kent, bij een nieuw contact 
de jeugdige herkent. De term ‘vergewissen’ kan in zo'n situatie worden opgevat als het eenduidig 
herkennen van een jeugdige met inbegrip van het herinneren van de naam van de jeugdige en 
mogelijk andere gegevens zodat de andere gegevens die op de situatie van de betreffende 
jeugdige betrekking hebben, raadpleegbaar zijn. Afhankelijk van de aard van de dienstverlening, 
kan zo'n herkenning afdoende zijn of onvoldoende zijn. In een aantal gevallen zal de vergewisplicht 
nauwe overeenkomsten vertonen met de in de Wbsn-z geregelde plicht tot identificatie met een 
document als bedoeld in artikel 1 van de Wet op de identificatieplicht. Het wordt aan de betrokken 
partijen overgelaten vorm te geven aan de vergewisplicht die in proportie staat tot de 
ondersteuning, hulp of zorg die zij verlenen. In het voorgaande is een opschaling in de uitvoering 
van de vergewisplicht te lezen. Naar mate de ernst van de geboden zorg toeneemt, neemt ook het 
gewicht van wijze waarop de vergewisplicht wordt uitgevoerd toe. Bij lichte vormen van 
ondersteuning, kan herkenning voldoende zijn, terwijl bij zwaardere vormen van zorg identificatie 
noodzakelijk kan zijn. 
 
c) Geoorloofd, expliciet genoemd doel 
Artikel 8, tweede lid, van het EVRM, stelt als legitimiteitseis dat een inbreuk op het recht op 
respect voor het privéleven uitsluitend mag geschieden binnen de kaders van de expliciet en 
limitatief in artikel 8, tweede lid, van het EVRM, opgesomde belangen. Eén van deze belangen is de 
bescherming van de gezondheid. Uit jurisprudentie van het EHRM blijkt dat hieronder niet alleen de 
bescherming van de publieke gezondheid is begrepen, maar ook de bescherming van de 
gezondheid van het betrokken individu.  
 
Zoals hierboven al beargumenteerd, ziet het wetsvoorstel op concrete verbetering van de verlening 
van zorg, hulp en bijsturing aan individuele jeugdigen. Door snel, accuraat en met zekerheid de 
gegevens van de betrokken cliënt uit verschillende gegevenshuishoudingen bij elkaar te kunnen 
brengen, zal tijdig gerichte zorg, hulp en bijsturing kunnen worden geboden. Hiermee past het 
voorstel binnen de kaders van artikel 8, tweede lid, van het EVRM. 
 
  
                                                
85
 Kamerstukken II 2005/06, 30 312, nr. 3, p. 35. 
71 
 

10.4.  Beleidsinformatie 
 
10.4.1.  Algemeen 
 
De regering vindt het belangrijk om vanuit haar verantwoordelijkheid voor het stelsel op landelijk 
niveau inzicht te krijgen in de effecten van de wet en wil daartoe tot een goed 
informatiearrangement met gemeenten komen. Dit informatiearrangement wordt in overleg met 
gemeenten met toepassing van de spelregels Interbestuurlijke Informatie uitgewerkt. Monitoring, 
evaluatie en de daarbij benodigde interbestuurlijke informatie zal zoveel mogelijk in samenhang 
met de andere decentralisaties worden bezien. De mogelijkheid van het stroomlijnen van 
interbestuurlijke informatie in één overkoepelende wet/amvb wordt hiertoe onderzocht. 
 
In onderhavig wetsvoorstel is een regeling opgenomen waarin wordt bepaald dat er ten behoeve 
van de beoordeling van de doelmatigheid (output) en doeltreffendheid (outcome) van het beleid 
rond jeugdhulp, jeugdreclassering, de uitvoering van kinderbeschermingsmaatregelen en 
meldpunten gegevens worden verzameld. Het gaat om gegevens die nodig zijn voor het beleid, 
niet om cliëntgegevens die door jeugdhulpaanbieders, gecertificeerde instellingen, raad voor de 
kinderbescherming en meldpunten worden gebruikt in verband met de verlening van jeugdhulp. 
Deze verwerking van gegevens is geregeld in paragraaf 7.4 van het wetsvoorstel. 
 
De gemeenten verwerken gegevens ten behoeve van de beoordeling van de doeltreffendheid en 
doelmatigheid van hun eigen beleid en voor de verwerking daarvan op rijksniveau. Een ander 
oogmerk is de vereiste samenhang binnen de gehele jeugdhulp met andere terreinen zoals 
onderwijs, werk en inkomen en veiligheid en justitie. In het nieuwe stelsel ligt het zwaartepunt van 
de planning en de sturing bij de gemeenten. Zij zijn verantwoordelijk voor de totstandkoming van 
een samenhangend beleid en dat het aanbod van preventie en jeugdhulp waar dit wetsvoorstel op 
ziet, is afgestemd op de behoefte. Om deze taak naar behoren te kunnen vervullen moeten zij 
kennis hebben van de behoefte aan preventie, jeugdhulp, kinderbeschermingsmaatregelen, 
jeugdreclassering en meldpunten. 
 
Op rijksniveau worden gegevens, onder meer verzameld met het bsn, verwerkt (geanonimiseerd), 
teneinde de doelmatigheid en doeltreffendheid van het stelsel te kunnen beoordelen en daarover 
verantwoording te kunnen afleggen in het parlement. Daar hoort op rijksniveau bij dat inzicht 
bestaat in gegevens die nodig zijn om als stelselverantwoordelijke inzicht in en een samenhangend 
beeld van de preventie, jeugdhulp, jeugdbescherming, jeugdreclassering en meldpunten te 
realiseren.  
 
Veel van de gevraagde gegevens verzamelen instanties reeds in het kader van hun eigen 
taakuitoefening. Met de voorgestelde regeling worden zij tot het verzamelen verplicht ten behoeve 
van het overheidsbeleid. Het opleggen van de verplichting tot verwerking met als doel 
beleidsinformatie, maakt mogelijk dat de reeds in het kader van de jeugdhulp verzamelde 
gegevens rechtmatig aan de overheden of een door hen aan te wijzen instantie kunnen worden 
verstrekt, voor zover zij voor de beleidsinformatie nodig zijn. 
 
Voor de bruikbaarheid van gegevens is van groot belang dat zij betrouwbaar en actueel zijn en op 
uniforme wijze worden aangeleverd. In verband hiermee voorziet het wetsvoorstel in de 
mogelijkheid bij algemene maatregel van bestuur te bepalen welke gegevens worden verstrekt, de 
wijze waarop en de termijnen waarbinnen dat moet gebeuren. 
 
10.4.2.  Het verwerken van persoonsgegevens voor beleidsinformatie 
 
De grondslag voor de verwerking van persoonsgegevens voor beleidsinformatie, onder meer te 
verwerven via het gebruik van het bsn, is gelegen in artikel 8, onder c en f, van de Wbp waarin is 
bepaald dat de persoonsgegevens mogen worden verwerkt indien dit noodzakelijk is om een 
wettelijke verplichting na te komen, respectievelijk voor de behartiging van het gerechtvaardigde 
belang van een derde aan wie de gegevens worden verstrekt. Het wetsvoorstel bevat de 
verplichting tot het verwerken van persoonsgegevens ten behoeve van beleidsinformatie 
(paragraaf 7.4). Voorts concretiseert het wetsvoorstel het belang van de in het wetsvoorstel met 
73 
 

Om de uitkomsten van de indicatoren op het niveau van gemeenten op waarde te schatten wordt 
een analysekader ontwikkeld. Bij te grote afwijkingen kan verdiepend onderzoek plaatsvinden. 
 
Met het vervangen van het huidige Landelijk rapportage format in de Wjz door een minimale 
dataset in de Jeugdwet komt de regering tegemoet aan het advies van Actal. De administratieve 
lastendruk wordt hierdoor aanzienlijk beperkt, terwijl via nader onderzoek rond specifieke thema’s 
een reëler beeld kan worden verkregen over wat wel en niet werkt in de jeugdhulp.  
 
10.4.4.  Randvoorwaarden bij gegevensuitwisseling 
 
Partijen hebben onderkend dat er speciale categorieën zijn waar specifiek zaken voor geregeld 
moeten worden en waar extra kwaliteitseisen (zoals certificering) gerechtvaardigd zijn. Hierbij gaat 
het dan om zaken waar een (verregaande) inmenging in de persoonlijke levenssfeer plaatsvindt. 
Daarvoor zal door partijen gekeken worden naar de eventuele noodzaak van (gezamenlijke) 
(keten)voorzieningen/systemen. Voor alle beleidsinformatie zijn de uitgangspunten 
Interbestuurlijke Informatie, die in april 2011 door de Ministerraad zijn vastgesteld, leidend. 
 
Eenheid van taal en overeenstemming over meetinstrumenten stelt gemeenten in staat om hun 
prestaties onderling te vergelijken en beperkt de administratieve lasten voor de aanbieders van 
jeugdhulp. Afspraken over landelijke standaarden voor gegevensuitwisseling zijn ondersteunend 
aan een zo min mogelijk belastende manier van ontsluiting van gegevens. Daarnaast helpt een 
efficiënte inrichting van de informatie-infrastructuur voorkomen dat bovenlokaal werkende 
instellingen in elke gemeente met een eigen gemeentelijk verantwoordingsregime worden 
geconfronteerd, met alle administratieve lasten van dien. Voorschriften hierover worden vastgelegd 
in een ministeriële regeling. 
10.5.  Vermindering regeldruk  
Uitgangspunt bij de decentralisatie is dat deze gepaard gaat met een minimum aan bureaucratie.  
Zo worden onnodige administratieve lasten voor jeugdhulpaanbieders voorkomen en zorgen de 
voorschriften over informatie, toestemming, dossiervorming en bescherming van de persoonlijke 
levenssfeer niet voor een extra lastenverzwaring. Immers, de bedoelde voorschriften gelden nu 
ook al, zij het op basis van verschillende regelingen. De voorschriften die voor alle vormen van 
jeugdhulp zullen gelden, zorgen vooral voor uniformering. Hetzelfde beogen het Rijk en de VNG te 
doen met het vormgeven van de beleidsinformatie en de bekostiging in het gedecentraliseerde 
stelsel, waarin wordt gewerkt aan eenheid van taal. Dit stelt gemeenten in staat om hun prestaties 
onderling te vergelijken en dit beperkt de administratieve lasten voor de aanbieders. 
 
Ook de wettelijke kwaliteitseisen zoals beschreven in hoofdstuk 6 van deze toelichting leiden niet 
tot een lastenverzwaring. Ze zijn gebaseerd op de kwaliteitseisen zoals die nu in het huidige stelsel 
worden gesteld. De wet biedt voorts ruimte aan gemeenten en jeugdhulpaanbieders om de 
bureaucratische lasten tot een minimum te beperken. 
Zo is in het wetsvoorstel de mogelijkheid opgenomen om jeugdhulpaanbieders informatie aan te 
laten leveren bij een centraal informatiepunt waaruit gemeenten en het Rijk hun informatie kunnen 
betrekken. Op deze manier worden administratieve lasten voor jeugdhulpaanbieders voorkomen en 
krijgen jeugdhulpaanbieders niet telkens met meerdere, per gemeente verschillende uitvragen te 
maken. Gemeenten kunnen deze beleidsinformatie voor onder andere hun inkoop en 
kwaliteitsbeleid benutten. Daarmee zou het tevens mogelijk worden dat gemeenten en 
jeugdhulpaanbieders zich met elkaar kunnen vergelijken. In laatste instantie kan het Rijk over een 
beperkte set van de verzamelde gegevens beschikken. Het Rijk heeft immers ook beleidsinformatie 
nodig, zij het minder dan gemeenten. De mogelijkheden voor beperking van de administratieve 
lasten onder andere door instelling van een informatiepunt en standaardisatie van de 
gegevensuitwisseling worden in overleg met gemeenten nader verkend. 
 
Verder was in het stelsel onder de Wjz de verplichte melding, die een zorgaanbieder aan bureau 
jeugdzorg moet doen bij het in zorg nemen van een cliënt, een belangrijke administratieve last 
(ruim € 8 mln). Door bovenstaande vereenvoudigingen in het verkrijgen van beleidsinformatie kan 
75 
 

11.  Financiële aspecten   
 
11.1.  Algemeen 
 
Deze wet leidt tot een uitbreiding van het gemeentelijke takenpakket. De gemeenten zullen de 
kosten kunnen opvangen door een toevoeging aan het gemeentefonds van een bedrag dat in 
overeenstemming is met deze taakuitbreiding. De regering kiest voor financiering via het 
gemeentefonds om gemeenten voldoende beleidsvrijheid te geven om tot integraal lokaal 
maatwerk te komen en gemeenten te stimuleren om doelmatige en innovatieve oplossingen te 
ontwikkelen en aan te bieden. Bovendien zijn de verantwoordingslasten van financiering via het 
gemeentefonds beperkt. Hierbij wordt meer specifiek gekozen voor een decentralisatie-uitkering 
binnen het gemeentefonds, die het voor het Rijk mogelijk maakt maatwerk te bieden voor zowel de 
87
verdeling als de indexering van het over te hevelen budget. 
 
De beleidsvrijheid waarin dit wetsvoorstel voorziet, stelt gemeenten in staat de Jeugdwet doelmatig 
uit te voeren. Gemeenten zijn beter in staat dan de huidige financierende partijen 
(zorgverzekeraars, zorgkantoren, provincies en Rijk) om gebruik te maken van de mogelijkheden 
van mensen zelf of van hun sociaal netwerk. Naar verwachting kan ook via innovaties in 
ondersteuning, hulp en zorg aan jeugdigen en hun ouders doelmatigheidswinst worden 
gerealiseerd. In het Regeerakkoord 2012 is een doelmatigheidskorting vastgelegd op het naar 
gemeenten over te hevelen budget. De korting loopt op van € 120 mln in 2015 naar € 300 mln in 
88
2016. Vanaf 2017 bedraagt de korting € 450 miljoen. 
 
11.2.  Macrobudget en verdeelmodel 
 
In de meicirculaire gemeentefonds 2013 zijn gemeenten geïnformeerd over het macrobudget en de 
89
bijbehorende verdeling over gemeenten . Volgens de berekening voor de meicirculaire 2013 
bedraagt het totaalbedrag voor de opvoed- en opgroeiondersteuning aan jeugdigen op jaarbasis € 
3,3 miljard (exclusief het bedag dat gemeenten al ontvangen voor de Centra voor Jeugd en Gezin: 
circa € 0,4 miljard en overige bedragen die eerder aan het gemeentefonds zijn toegevoegd. 
Onderstaande tabel geeft een indicatie van de omvang van de sectoren die naar gemeenten 
worden gedecentraliseerd.  
 
 
 
Met de VNG zijn afspraken gemaakt hoe het over te hevelen macrobudget wordt vastgesteld: 
                                                
87
 Het kabinet onderzoekt nog de mogelijkheid om stapsgewijs de beschikbare middelen voor Jeugdwet, Wmo 
en Participatiewet te integreren in een deelfonds sociaal domein van het gemeentefonds. Zie de 
Decentralisatiebrief van 19 februari 2013. 
88
 Zie financiële bijlage bij het Regeerakkoord 2012. 
89
 Zie bijlage 16 bij meicirculaire gemeentefonds 2013, ministerie BZK. 
77 
 

bevordert. In de meicirculaire 2014 zal het objectieve verdeelmodel voor 2016 en verder worden 
gepubliceerd. 
 
Woonplaatsbeginsel 
Het doel van deze methode van verdelen, is dat de gemeente voldoende middelen ontvangt om 
aan de behoefte en vraag naar jeugdhulp te voldoen. Gemeenten zijn daarbij financieel 
verantwoordelijk voor de ondersteuning, hulp en zorg van alle jeugdigen van wie degene die het 
gezag heeft over de jeugdige in de gemeente verblijft. Hiermee wordt aangesloten bij het 
woonplaatsbeginsel van artikel 12 van Boek 1 van het BW. Als de gemeente een individuele 
voorziening treft voor een jeugdige die inhoudt dat de jeugdige uit huis wordt geplaatst en in een 
instelling of bij pleegouders verblijft in een andere gemeente, is de gemeente waar degene die het 
gezag over de jeugdige heeft verblijft, voordat hij in de instelling of bij de pleegouders werd 
geplaatst, verantwoordelijk voor de kosten. Ook als mocht blijken dat de jeugdige tijdens het 
verblijf in de instelling of bij de pleegouders aanvullende vormen van ondersteuning, hulp of zorg 
nodig heeft, blijft de gemeente waar degene verblijft die het gezag over de jeugdige heeft 
financieel verantwoordelijk voor de te leveren ondersteuning of zorg. Als beide ouders tezamen het 
gezag over hun minderjarige kind uitoefenen, maar niet dezelfde woonplaats hebben, dan is de 
gemeente verantwoordelijk van de ouder bij wie het kind feitelijk verblijft dan wel laatstelijk heeft 
verbleven. Als de ouder van wie de woonplaats wordt afgeleid overlijdt of zijn gezag of zijn 
hoedanigheid verliest, duurt de afgeleide woonplaats voort, totdat een nieuwe woonplaats is 
verkregen. Bij verhuizing van de ouders betekent het woonplaatsbeginsel dat de nieuwe gemeente 
waar de ouder met gezag gaat wonen verantwoordelijk is voor de kosten van jeugdhulp, 
jeugdbescherming en jeugdreclassering. Om de continuïteit van zorg te waarborgen verdient het 
aanbeveling dat bij tussentijdse verhuizingen afspraken worden gemaakt tussen de betreffende 
gemeenten.  
 
11.3.  Opdrachtgeverschap gemeenten en perspectief instellingen 
 
Door de opname van het budget in het gemeentefonds ontstaat voor gemeenten een grote mate 
van vrijheid voor de besteding. Vanwege het overgangsrecht, waarbij zittende cliënten recht op 
continuïteit van zorg hebben (zie paragraaf 12.5), groeit de bestedingsvrijheid voor gemeenten na 
de eerste jaren naar het volledige voor hen beschikbare bedrag. Dit kan grote gevolgen hebben 
voor de jeugdhulpaanbieders. Door zich te vernieuwen en de ‘kanteling’ die gemeenten teweeg 
willen brengen te ondersteunen, kunnen jeugdhulpaanbieders zich een goede positie verwerven.  
In de wettelijke regimes onder de Wjz, Zvw en AWBZ is de relatie tussen financier en 
zorgaanbieder uitgebreid beschreven en zijn er verschillende voorschriften zoals de subsidieplicht 
onder de Wjz. In de wet is niet voorgeschreven hoe gemeenten jeugdhulpaanbieders moeten gaan 
bekostigen. Hierdoor kan voor het deel van jeugdhulp dat nu nog onder de Wjz valt de aard van de 
relatie veranderen die jeugdhulpaanbieders met hun financiers, de gemeenten, zullen aangaan. De 
situatie is vergelijkbaar met die onder de Wmo. 
 
In het nieuwe stelsel maken gemeenten afspraken met instellingen. Indien nieuwe instellingen zich 
aan de gemeenten aanbieden, vergroot dit de keuzemogelijkheden van de gemeente en de 
jeugdigen en ouders. De instelling kan zich op basis van een specialisme of kwaliteit 
onderscheiden. Zo kan een instelling zichzelf aanbieden als een instelling die gezinsvoogden levert, 
die tevens kunnen optreden als gezinscoaches. 
 
Wanneer een gemeente ervoor kiest de mogelijkheid te willen hebben om een instelling, al dan niet 
gefinancierd met subsidie, te dwingen de overeengekomen prestatie te leveren ingeval de instelling 
dit zou nalaten, dan zal er al snel sprake zijn van een overheidsopdracht. Deze afdwingbaarheid 
van een prestatie kan bijvoorbeeld van belang zijn als de rechter de uitvoering heeft opgelegd, 
bijvoorbeeld bij een kinderbeschermingsmaatregel of jeugdreclassering. In veel gevallen zal sprake 
zijn van inkoop met een bijbehorende aanbestedingsplicht. Bij jeugdhulp of de uitvoering van 
kinderbeschermingsmaatregelen en jeugdreclassering zal het veelal gaan om het aanbesteden van 
een 2B dienst zoals opgenomen in de Aanbestedingswet. Een dergelijke aanbesteding is aan veel 
minder regels gebonden dan de aanbesteding van een 2A dienst. Concreet betekent dit dat een 
gemeente zich in dit geval moet houden aan de algemene beginselen van het aanbestedingsrecht 
79 
 

jeugdigen en ouders, de andere gemeente zal aansluiten bij de huidige situatie van het aanbod aan 
jeugdhulp. Gemeenten zullen de regie willen voeren en daarbij goed opletten dat instellingen 
voldoende aandacht hebben voor ‘good governance’, innovatiekracht, vermindering regeldruk en 
ruimte voor de professional. 
 
Effectrapportage arbeidsmarkt 
Uitgangspunt is dat geschikt personeel zoveel mogelijk behouden blijft voor de jeugdhulp en dat 
frictiekosten worden voorkomen. Het gaat om een zorgvuldige overgang: van een subsidierelatie 
met provincies naar veelal een andere bekostigingsrelatie met de gemeente zoals een inkooprelatie 
of een aanbestedingsrelatie. Het tijdig informeren van huidige zorgaanbieders en aansporen tot 
voorbereiding op deze nieuwe situatie is daarbij van belang.In het wetsvoorstel is dan ook een 
artikel opgenomen dat de gemeenten de verantwoordelijkheid geeft om zich zorgvuldig voor te 
bereiden op de transitie. Dit artikel zal direct na publicatie van de wet in werking treden. indien een 
gemeente onvoldoende inzet hierop pleegt, kunnen de ministers een aanwijzing geven.  
Het is in eerste instantie aan provincies om verantwoordelijkheid te nemen voor een zorgvuldige 
afbouw van de bureaus jeugdzorg en om met aanbieders in overleg te treden over eventuele 
problematiek, zoals die van het vastgoed. 
Een arbeidsmarkteffectrapportage die inzicht geeft in de gevolgen van het nieuwe jeugdstelsel is 
begin 2013 beschikbaar gekomen.  
 
Effecten op de organisatie van de jeugdsector 
Door het samenvoegen van budgetten en het verleggen van de verantwoordelijkheid naar 
gemeenten zullen er ook effecten optreden op de manier waarop de jeugdsector nu is 
georganiseerd. Door de ontschotting van de geldstromen en het beleggen ervan bij de gemeenten 
wordt het eenvoudiger om integrale en daarmee effectievere hulp aan jeugdigen en gezinnen in te 
kopen. Ten opzichte van het verleden zullen er meer opdrachtgevende partijen zijn, die 
ondersteuning, hulp en zorg voor jeugdigen en gezinnen gaan inkopen; er zijn immers meer 
gemeenten dan provincies en zorgverzekeraars. Beide ontwikkelingen - de ontschotting van de 
geldstromen en de toename van het aantal opdrachtgevers  - kunnen leiden tot meer dynamiek 
tussen de aanbiedende partijen, die hierop anticiperen. Daarnaast wordt voor de AWBZ en Zvw de 
systematiek van (grotendeels) gereguleerde prijsvorming verlaten en komt de prijs tot stand in de 
onderhandeling tussen gemeenten en de aanbieders. De te verwachten dynamiek tussen de 
aanbieders is niet een doel van de stelselwijziging, maar wel een verwacht neveneffect. In de 
huidige situatie zijn de meeste aanbieders regionaal georiënteerd. Het is niet uit te sluiten dat de 
aanbieders op de nieuwe situatie zullen anticiperen door allianties en fusies aan te gaan. Belangrijk 
is dat gemeenten straks nog voldoende keuze houden tussen de verschillende aanbieders en dat 
nieuwe aanbieders van ondersteuning, hulp en zorg zullen gaan toetreden.  
 
Overzicht organisatie van de jeugdsector 
Aantal Inkoop/ Huidige Toekomstige 
zorg- subsidie financier financier 
nr. Onderdeel aanbieders  
provincie gemeente 
Provinciale jeugdzorg, 
1. vrijwillig kader 55 subsidie 
Jeugdbescherming en subsidie provincie gemeente 
2. Jeugdreclassering 19  (p*q) 
3. Gesloten jeugdzorg 16  subsidie VWS gemeente 
exacte zorgkantoor gemeente 
aantal niet PGB 
4. PGB-zorg bekend  (inkoop) 
5. Jeugd-lvb (OBC’s en MFC’s) 35 inkoop (ZZP)  zorgkantoor gemeente 
exacte zorgverzekeraar gemeente 
aantal niet inkoop 
6. Jeugd-ggz (Zvw) bekend (DBC)  
Bron: VWS obv rapporten brancheorganisaties 
 
81 
 

 
11.6.  Jaardocument jeugdhulp 
 
Over de geleverde prestaties en over hun functioneren, leggen instellingen voor jeugdhulp jaarlijks 
verantwoording af. Er is breed draagvlak om hierover landelijke afspraken te maken. Na de 
stelselherziening ligt het zwaartepunt van de financiering en sturing van de jeugdhulp bij de 
gemeenten. Zouden er daardoor aparte verantwoordingsregimes ontstaan, dan zou het 
verantwoorden vooral voor de gecombineerde en bovenlokaal werkende voorzieningen een 
omslachtige zaak worden. De noodzaak te streven naar meer uniformiteit heeft al voor de 
stelselherziening geleid tot afspraken tussen partijen onder de oude 
verantwoordelijkheidsverdeling. Vanaf 2013 verantwoorden instellingen voor jeugd- en opvoedhulp 
zich al over het verslagjaar 2012 door middel van het Jaardocument jeugdzorg. Het CIBG, een 
agentschap van het ministerie van VWS, fungeert als centrale beheerorganisatie voor de gegevens.  
 
In het nieuwe stelsel wordt gewerkt met het Jaardocument jeugdhulp. In het kader daarvan moet 
worden afgesproken aan welke kwantitatieve en kwalitatieve informatie behoefte is, naast de 
informatie die op grond van andere geldende regelgeving zoals artikel 391 van Boek 2 BW moet 
worden geleverd. De relevantie van het aanleveren van deze informatie moet helder zijn. 
Informatie moet digitaal aangeleverd kunnen worden en centraal worden beheerd, met het oog op 
optimale toegankelijkheid voor overheden en instanties die deze informatie voor de uitvoering van 
hun taak nodig hebben. Om die reden is in deze wet de verplichting opgenomen om de jaarlijkse 
verantwoording uitsluitend af te leggen via de systematiek van het jaardocument. Deze 
systematiek vormt samen met de informatiestructuur voor de beleidsinformatie één geheel. 
 
De op deze wet gebaseerde regelgeving zal de verplichting bevatten om het Jaardocument te 
gebruiken. Hiermee wordt aangesloten op de verplichting die op grond van de Wtzi en de Kwzi voor 
zorginstellingen geldt. Met het toegankelijk maken van verantwoordingsinformatie wordt de 
transparantie van de jeugdhulp bevorderd, zowel horizontaal (afnemers van zorg, interne 
toezichthouders) als verticaal (verantwoordelijke overheden). Naast informatie die op gemeentelijk 
niveau nodig is voor beleidsdoeleinden, voor de planning, de sturing en het inkopen van jeugdhulp, 
levert de landelijke vergelijkbare informatie in het jaardocument samen met de beleidsinformatie 
tevens een landelijk beeld op van de sector. Het Rijk kan hiermee verantwoording afleggen aan het 
parlement in het kader van de stelselverantwoordelijkheid. Daarnaast biedt het jaardocument 
jeugdhulpaanbieders de mogelijkheid hun eigen prestaties te vergelijken met die van andere 
jeugdhulpaanbieders. Ten slotte moet het jaardocument leiden tot vermindering van de 
administratieve lasten bij jeugdhulpaanbieders: verantwoordingsvragen worden immers 
geharmoniseerd, zodat één document ontstaat. Gecombineerde instellingen hoeven zich slechts 
één keer en op dezelfde wijze te verantwoorden voor het hele concern voor alle zorg die 
jaardocumentplichtig is, waarbij concernbrede zaken per concern kunnen worden samengevoegd. 
Er is optimale aansluiting tussen de prestatie-indicatoren in het kader van verantwoordings- en 
beleidsinformatie. Vermelding verdient dat evenals bij het jaardocument zorg de informatie over 
personeelsaangelegenheden niet openbaar zullen zijn. 
 
De eisen voor de verslaggeving met betrekking tot kwaliteit, betrouwbaarheid en tijdigheid worden 
nader uitgewerkt in een algemene maatregel van bestuur. Het gaat daarbij om bijvoorbeeld de aan 
te leveren gegevens, de wijze waarop hierover besluitvorming plaatsvindt, de wijze van 
aanlevering, de geldende termijnen en de instantie aan wie moet worden geleverd, en handhaving. 
Rapportage over prestatie-indicatoren bij beleidsinformatie en bij verantwoordingsinformatie 
worden gesynchroniseerd met de prestatie-indicatoren die zijn afgesproken in het kader van de 
beleidsinformatie. Voor beide gelden eenduidige definities.  
83 
 

 
12.2.  Ondersteuningsprogramma en T-bureau 
 
Onderdeel van de transitieaanpak is een ondersteuningsprogramma voor gemeenten en andere 
partijen om de implementatie en de inhoudelijke verandering in de hulp, ondersteuning en zorg 
(transformatie), die vooral op gemeentelijke en regionaal niveau moet plaatsvinden, te faciliteren. 
Hiertoe hebben VWS, VenJ en VNG gezamenlijk een Transitiebureau (T-bureau) ingericht, 
bestaande uit vertegenwoordigers van beide ministeries en de VNG. 
Onderdeel van de transitieaanpak is heldere communicatie over wat wanneer van gemeenten en 
andere partijen wordt verwacht en uitwisseling van kennis en ervaring. Het T-bureau werkt met 
vaste contactpersonen voor delen van het land, die informatie en ondersteuning op maat bieden. 
Ook halen zij informatie uit het land en zorgen voor uitwisseling van innovatieve voorbeelden, 
onder andere via een netwerk van transitiemanagers vanuit de gemeenten en de provincies. 
Daarnaast ontwikkelt het T-bureau een groot aantal handreikingen, modellen en factsheets  ter 
ondersteuning van gemeenten. Het T-bureau maakt onder meer gebruik van expertise die 
beschikbaar is bij kennisinstituten (Nederlands Jeugdinstituut (NJi)), Nederlands Centrum 
Jeugdgezondheid, Trimbos Instituut, Movisie en ZonMw). Samen met de branche-, beroeps- en 
cliëntenorganisaties worden ook specifieke ondersteuningsactiviteiten gericht op 
jeugdhulpaanbieders, professionals en cliënten ontwikkeld.  
 
Zorginhoudelijke vernieuwing (transformatie) is een belangrijk doel van de stelselwijziging. Door 
de ontschotting van budgetten zijn er nieuwe arrangementen mogelijk in de ondersteuning, hulp en 
zorg voor jeugdigen. Het is daarom van belang dat gemeenten over goede praktijkvoorbeelden 
beschikken over inzet van eigen kracht en gecoördineerde hulp aan gezinnen. Gemeenten, 
provincies en andere partijen doen steeds vaker verzoeken aan Rijk en VNG om door hen 
ontwikkelde nieuwe werkwijzen te beoordelen. Voorbeelden hiervan zijn de proeftuinen bij de G4 of 
in de provincie Drenthe. Zoals toegezegd in het wetgevingsoverleg van 3 december 2012 willen 
Rijk en VNG deze ontwikkelingen stimuleren met een centraal platform om kennis over nieuwe 
werkwijzen toegankelijk te maken via een digitale bibliotheek van goede voorbeelden. Deze digitale 
96
bibliotheek wordt naar behoefte van de gemeenten en professionals samen met het NJI ingevuld.  
 
Veel gemeenten willen graag zo snel mogelijk inzicht in de aard en omvang van de cliëntstromen. 
Om gemeenten hierin te voorzien staat sinds eind mei op de CBS-jeugdmonitor  een overzicht van 
het aantal jongeren (van 0 tot 18 jaar) dat gebruik heeft gemaakt van de verschillende 
jeugdzorgvoorzieningen, dan wel een indicatie heeft die recht geeft op deze voorzieningen. De 
gegevens zijn samengesteld door het Sociaal en Cultureel Planbureau (SCP), in samenwerking met 
het bureau Cebeon. De landelijke jeugdmonitor biedt nog een andere toepassing voor individuele 
gemeenten: de lokale jeugdspiegel. Hiermee kan vergelijkende informatie over jeugd in een 
gemeente worden opgevraagd. Deze toepassing zal de komende jaren verder worden uitgebouwd 
met gegevens ook over zorggebruik en de gezondheidssituatie van jongeren in de gemeenten. 
Deze informatie is zonder extra kosten beschikbaar voor alle gemeenten in Nederland. 
 
12.3.  Voorlopers in de verbinding jeugdhulp en passend onderwijs  
 
Tijdens het wetgevingsoverleg jeugd van december 2011 is toegezegd in overleg met de Minister 
van OCW te bevorderen dat onderwijsinstellingen en gemeenten hierbij goed samenwerken. 
Gemeenten en samenwerkingsverbanden van schoolbesturen is verzocht om vooruitlopend op de 
wijzigingen in het onderwijs en van het jeugdstelsel initiatieven te ontwikkelen van slimme 
samenwerking tussen onderwijs en (jeugd)zorg. Doel van deze voorloperaanpak is mobilisatie van 
het enthousiasme in het veld, focus op vernieuwende initiatieven en kennisdeling. Ongeveer 35 
regio’s hebben voorstellen opgesteld, die betrekking hebben op 60 samenwerkingsverbanden en 
circa 120 gemeenten. Praktijkvoorbeelden van samenwerking tussen jeugdhulp, gemeenten en 
onderwijs worden gepubliceerd op voordejeugd.nl en passendonderwijs.nl.  
 
                                                
96
 Deze bibliotheek is ingericht in samenwerking met het NJI. Op de website voordejeugd.nl is hiervan een 
etalage opgenomen.   
 
85 
 

belang dat er in regionale transitiearrangementen door de gemeente wordt aangegeven 
hoe de continuïteit van zorg, de continuïteit van infrastructuur en de beperking van 
frictiekosten wordt gerealiseerd. Deze transitiearrangementen, gemeente stellen deze op in 
overleg met de huidige financiers en de relevante aanbieders, dienen uiterlijk 31 oktober 
2013 te zijn opgesteld. De Transitiecommissie Jeugd toetst deze vervolgens aan de criteria 
continuïteit van zorg, continuïteit van infrastructuur en beperking van de frictiekosten die 
zijn opgenomen in artikel 12.4 van dit wetsvoorstel. De gemeenten zullen hier tijdens de 
transitiefase aan moeten voldoen.  Als uit het oordeel van de Transitiecommissie volgt dat 
de continuïteit van zorg onvoldoende wordt gerealiseerd kunnen de ministers een 
aanwijzing geven aan de gemeenten in de betreffende regio. Deze aanwijzingsbevoegdheid 
ziet op een tekortschietende voorbereiding van de gemeente inzake de nieuwe 
verantwoordelijkheden op grond van deze wet en is geregeld in artikel 2.12 juncto 12.4 van 
deze wet. 
3. Behoud en overdracht van inkoopkennis. Bestaande inkoopkennis mag niet verloren gaan 
en moet worden overgedragen aan gemeenten. Het is daarom belangrijk dat gemeenten 
hierover afspraken maken met provincies of zorgverzekeraars. Voor de vormen van ggz-
zorg, die soms zeer specialistisch zijn, kunnen zorgverzekeraars bijvoorbeeld onder 
mandaat van de gemeenten de inkoop blijven verzorgen. 
 
De kern is dat aanbieders op dit moment zien aankomen dat hun productieafspraken per 1 januari 
2015 komen te vervallen, bijvoorbeeld door de opzegging van instellingssubsidies door provincies, 
zonder dat reeds duidelijkheid bestaat over afspraken over het vervolg met gemeenten. Er moet zo 
snel mogelijk een einde worden gemaakt aan de onzekerheid in de transitie. Ook gemeenten zijn 
daarbij gebaat, aangezien verwacht mag worden dat het aantal jeugdigen en ouders met een 
behoefte aan jeugdhulp per 1 januari 2015 niet ineens zal wijzigen. Er geldt een gedifferentieerd 
beeld per deelsector van de mate waarin gemeenten afhankelijk zijn van het bestaande aanbod. In 
veel gevallen zullen gemeenten voor het grootste deel van hun vraag uitkomen bij de bestaande 
aanbieders. Dit geldt in hoge mate voor de kapitaalintensieve en zeer specialistische voorzieningen, 
waar daarnaast de mogelijke frictiekosten relatief het hoogst zullen zijn. Deze zullen vaak op 
bovenlokaal niveau hun diensten leveren waardoor de risico’s op abrupte budgetafname aanzienlijk 
worden beperkt. In de regionale transitiearrangementen moet dit in een vroegtijdig stadium (vóór 
de publicatie van de definitieve tekst van dit wetsvoorstel) tot afspraken leiden. 
 
Bij jeugdigen van wie op het moment van inwerkingtreding van deze wet de verwijzing of 
indicatiebesluit doorloopt en die in het oude stelsel een PGB genieten, zal de gemeente, op grond 
van artikel 11.4 van deze wet afwegen of het PGB wordt voortgezet dan wel er zorg of hulp in 
natura wordt geboden. 
 
 
  
87 
 

ontvangen reacties zijn de wetsartikelen en toelichting rond medezeggenschap en klachtrecht 
aangescherpt. Zoals bepleit door cliëntenorganisaties worden elementaire kwaliteitseisen landelijk 
geregeld (zie hoofdstuk 6 van deze toelichting). De regering heeft daarbij een juiste balans gezocht 
tussen landelijke kwaliteitseisen en gemeentelijke beleidsruimte. In deze toelichting wordt, zoals 
voorgesteld, uitgebreid ingegaan op het belang van eigen kracht, vrijwilligerswerk en de 
preventieve rol van het jeugd- en jongerenwerk (paragraaf 3.3). De regering is het met de 
Kinderombudsman en cliëntenorganisaties eens dat gemeenten en het veld optimaal voorbereid 
moeten zijn op hun nieuwe taken. Voor de getroffen waarborgen wordt verwezen naar hoofdstuk 
12 over transitie. 
 
13.1.3.  Perspectief veldpartijen   
 
a. Jeugdgezondheidszorg 
Brancheorganisaties en beroepsverenigingen vinden dat de jeugdgezondheidszorg en de 
preventieve rol van jeugdartsen en jeugdverpleegkundigen zijn onderbelicht in de consultatieversie 
van het wetsvoorstel. Zij plaatsen vragen bij de splitsing van de jeugdgezondheidszorg over de 
Wpg(basispakket) en de nieuwe Jeugdwet (maatwerkdeel). Naar aanleiding van de ontvangen 
reacties is het belang van de professionals werkzaam in het CJG in deze toelichting verhelderd (zie 
hoofdstuk 4). 
 
b. (Provinciale)Jeugdzorg 
Volgens het Inter Provinciaal Overleg (IPO) draagt de consultatieversie van het wetsvoorstel 
onvoldoende bij aan vereenvoudiging en minder bureaucratie. De aanspraak op een individuele 
voorziening zou door onafhankelijke professionals beoordeeld moeten worden. IPO signaleert als 
risico dat met de exclusieve positie van huisartsen ten opzichte van de jeugd-ggz de bestaande 
verkokering in stand blijft. De voorgestelde leveringsplicht jeugdbescherming betekent volgens IPO 
een terugkeer naar de oude voorrangsregeling. Jeugdzorg Nederland (JN), bureaus jeugdzorg en 
individuele jeugdzorgaanbieders pleiten voor gelijkschakelen van de wettelijke kwaliteitscriteria. 
Ook de beroepsverenigingen pleiten voor één landelijk kwaliteitskader voor het hele 
jeugdzorgdomein. De beroepsverenigingen willen dat professionals de ruimte krijgen te werken 
volgens hun beroepsnormen en dat het eerste contact altijd loopt via een professional. De 
registratie van een nieuwe VOG zou vooraf plaats dienen te vinden. De vereniging van pleegouders 
vindt dat er ook voor pleegouders een instemmingsrecht bij het hulpverleningsplan moet zijn en 
dat ook voor pleegouders en pleegouderraden de medezeggenschap goed geregeld moet zijn.  
 
Naar aanleiding van de ontvangen commentaren is het wettelijk kwaliteitsregime vereenvoudigd. 
Er wordt nu één landelijk kwaliteitskader voorgesteld met eisen voor zowel lichte als zwaardere 
vormen van zorg en ten aanzien van de professionals wordt aangesloten bij de geldende wetgeving 
voor het zorgdomein (zie hoofdstuk 6). Ook de bepalingen rond pleegzorg (instemmingsrecht, 
medezeggenschap) zijn aangepast naar aanleiding van het ontvangen commentaar. 
 
c. Jeugd-ggz 
Koepel- en brancheorganisaties in de gezondheidszorg (waaronder KNMG, GGZ-Nederland en 
Zorgverzekeraars Nederland) en de verschillende beroepsverenigingen uiten fors bezwaren tegen 
de overheveling van de jeugd-ggz naar gemeenten. Naar het oordeel van deze organisaties 
ontstaat hierdoor een ‘knip’ met de geestelijke zorg voor volwassenen en met de somatische 
gezondheidszorg. Zo’n ‘knip’ is volgens hen nadelig voor de innovatieve ontwikkeling binnen het 
specialisme jeugd-ggz. Vooral voor het in stand houden van bovenlokaal specialistisch aanbod ziet 
men risico’s. Gemeenten zouden bovendien de deskundigheid ontberen om de verantwoordelijkheid 
voor de jeugd-ggz op zich te kunnen nemen. Deze organisaties onderschrijven overigens wel het 
belang van een meer integraal aanbod aan ouders en kinderen met psychische problemen en 
stoornissen en een verbetering van de afstemming van jeugd-ggz met gemeenten en andere 
vormen van jeugdhulp. Mocht de decentralisatie van de jeugd-ggz worden doorgezet, dan willen 
genoemde organisaties zoveel mogelijk aansluiten bij de analyse en aanbevelingen van het rapport 
99
‘Gemeenten aan zet; Twee wegen naar de ggz voor zorggezinnen’ . De genoemde organisaties 
willen hierover graag het overleg aangaan met het Rijk en de VNG. 
                                                
99
 Kamerstukken II 2012/13, 31 839, nr. 245. 
89 
 

Ook de Raad voor de Rechtspraak maakt zich zorgen over het wetsvoorstel; dit wordt in paragraaf 
13.2 toegelicht.  
 
De regering heeft in het wetsvoorstel een evenwicht gezocht tussen de verantwoordelijkheid van 
de gemeente voor een integraal jeugdbeleid (vrijwillig en het gedwongen kader) enerzijds en het 
waarborgen van uniformiteit, rechtsgelijkheid en rechtszekerheid bij de uitvoering van de 
kinderbeschermingsmaatregelen en jeugdreclassering, anderzijds. In het wetsvoorstel is ervoor 
gekozen om de gemeenten verantwoordelijk te maken voor de gehele keten, inclusief het 
gedwongen kader. Zo kan de gemeente integraal beleid ontwikkelen en de samenhang en 
continuïteit in de hulpverlening bewaken. De gemeente wordt ook financieel verantwoordelijk voor 
de kinderbeschermingsmaatregelen en de jeugdreclassering. Ze sluit contracten af met de 
gecertificeerde instelling en financiert de jeugdhulp in het kader van een 
kinderbeschermingsmaatregel of de jeugdreclassering. De gemeente moet dan ook voldoende 
toegerust zijn om deze verantwoordelijkheid te kunnen waarmaken. Dit betekent dat de gemeente 
over voldoende bevoegdheden moet beschikken om - ook in het gedwongen kader - invloed te 
kunnen uitoefenen. Naar aanleiding van de ontvangen commentaren is deze toelichting ten aanzien 
van de inrichting van het gedwongen kader en de rol van gemeenten daarin ruimschoots aangevuld 
en verhelderd. Wanneer een rechter een kinderbeschermingsmaatregel of jeugdreclassering aan 
een jongere oplegt, moet dit snel worden uitgevoerd zonder onnodige tussenschakels. Daarom is 
gekozen dat de rechter de maatregel direct opdraagt aan de gecertificeerde instelling, zonder 
tussenkomst van de gemeente. Indien blijkt dat er tijdens de uitvoering van de maatregel 
jeugdhulp nodig is, kan de gecertificeerde instelling deze hulp ook direct na overleg met de 
gemeente inzetten. Zo is een stelsel gewaarborgd van uniformiteit, rechtsgelijkheid en 
rechtszekerheid. Voor een uitgebreide beschrijving wordt verwezen naar hoofdstuk 5.  
 
f. Perspectief onderwijs 
Onderwijsorganisaties als de MBO-raad en PO-raad zien graag de samenwerking met het onderwijs 
explicieter in het wetsvoorstel vermeld: afstemming met leerplicht en RMC, overleg met mbo-
instellingen, bovenlokale samenwerking op niveau van samenwerkingsverbanden passend 
onderwijs e.d. Naar aanleiding van de ontvangen commentaren zijn de passages rond afstemming 
met onderwijs explicieter vermeld, met inachtneming van de gemeentelijke beleidsvrijheid (zie 
paragraaf 7.2 van deze toelichting). 
 
13.2.  Adviesorganen en inspecties  
 
Op verzoek hebben de Raad voor de rechtspraak (RvdR), de Nederlandse Vereniging voor 
Rechtspraak (NVvR), de Raad voor Strafrechtstoepassing en Jeugdbescherming (RSJ), de 
Nederlandse Orde van Advocaten (NOvA), het Openbaar Ministerie (OM), het College bescherming 
persoonsgegevens (Cbp), Actal, de Commissie Effect Toetsing (CET) en Integraal Toezicht 
Jeugdzaken (ITJ) advies uitgebracht. De algemene tendens is dat men positief staat tegenover de 
decentralisatie. Wel heeft men vraagtekens bij de snelheid van het proces en de uitwerking van 
verschillende onderdelen in het voorontwerp, en vraagt men zich af of de gestelde doelen wel 
kunnen worden bereikt. De vraagtekens bij de snelheid van het proces zijn begrijpelijk, maar alles 
wordt op alles gezet om zowel de totstandkoming van de wet als de transitie en transformatie zo 
degelijk mogelijk vorm te geven. De regering gaat er van uit dat met deze aanpak en de manier 
waarop dit alles wettelijk wordt geregeld de gestelde doelen worden bereikt, zeker gelet op de 
inzet en medewerking die VNG en gemeenten aan de dag leggen. 
 
Men adviseert in de memorie van toelichting een paragraaf op te nemen waarin de verbanden 
worden aangegeven met verschillende aanpalende wetsvoorstellen (zoals adolescentenstrafrecht) 
en pas tot stand gekomen wetten (zoals kinderbeschermingsmaatregelen en verbetering positie 
pleegouders). Aan dit verzoek is voldaan ( zie hoofdstuk 9). Ten slotte adviseert men ingrijpende 
wijzigingen aan te brengen op de consultatieversie alvorens het wetsvoorstel in te dienen.  
 
  
91 
 

In het gedwongen kader staat een snelle en efficiënte keten voorop, zonder onnodige 
tussenschakels. Daarom is gekozen om de huidige keten – raad voor kinderbescherming, rechter, 
BJZ (thans gecertificeerde instellingen) – te behouden. Zo blijven uniformiteit, rechtszekerheid en 
rechtsgelijkheid gewaarborgd. Mede naar aanleiding van bovenstaande commentaren is besloten 
om het normenkader voor de certificering bij ministeriële regeling vast te leggen. Zo wordt de 
verantwoordelijkheid voor de kwaliteit van de gecertificeerde instellingen bij het Rijk gelegd. 
Verder is in de memorie van toelichting duidelijker aangegeven hoe het normenkader tot stand 
komt en welke onderwerpen het normenkader in ieder geval zal bevatten. Het wetsvoorstel regelt 
niets ten aanzien van de landelijk werkende instellingen, net zomin als het wetsvoorstel de positie 
van de huidige bureaus jeugdzorg verzekert. Het Leger des Heils, Gereformeerd Jeugdwelzijn, 
Joods Maatschappelijk Werk en de William Schrikkerstichting Jeugd kunnen zich laten certificeren 
zodat deze instellingen ook in het nieuwe stelsel werkzaam kunnen blijven. 
 
13.2.2.  College bescherming persoonsgegevens (Cbp)  
 
100
Over het wetsvoorstel is advies uitgebracht door het Cbp . Daarin wordt opgemerkt dat naast de 
Jeugdwet ook nog decentralisaties voorbereid worden van voorzieningen op het terrein van de 
AWBZ naar de Wmo en op het terrein van werk en inkomen. Het Cbp constateert dat hiermee een 
betere samenhang in de te leveren hulp en ondersteuning door gemeenten wordt beoogd, maar 
dat nog niet concreet te duiden is welke gevolgen dit heeft voor de gegevensverwerking omdat 
gemeenten nog vorm moeten geven aan de uitvoering en het wetsvoorstel slechts kaders biedt. 
Wel voorziet het Cbp dat veel persoonsgegevens zullen worden verwerkt en uitgewisseld en het 
Cbp constateert daarbij dat het wetsvoorstel leidt tot de volgende risico’s voor de 
gegevensverwerking: 
 bovenmatig uitwisselen van persoonsgegevens, door het koppelen van informatiebestanden; 
 gebruik van gegevens voor een ander doel dan waarvoor zij zijn verkregen, door het 
samenkomen van informatie bij gemeenten in combinatie met de ontschotting van domeinen; 
 beveiligingsproblemen, door de grote hoeveelheden persoonsgegevens over verschillende 
onderwerpen. 
 
Waarborgen voor een zorgvuldige gegevensverwerking 
Het Cbp constateert dat nog niet gebleken is dat gemeenten en andere betrokken partijen al 
maatregelen nemen om deze risico’s te ondervangen en adviseert daarom gemeenten wettelijk te 
verplichten een privacy impact analyse (PIA) uit te voeren. Daarbij zouden ook de andere partijen 
die gegevens zullen gaan verwerken in het kader van de Jeugdwet, betrokken moeten worden. Het 
Cbp adviseert bovendien om gemeenten wettelijk te verplichten om regelmatige audits uit te 
voeren, waarmee wordt gecontroleerd of aan de bepalingen van de Wbp en aanverwante 
wetgeving wordt voldaan. 
 
Dat dit wetsvoorstel een toename van verwerking van persoonsgegevens teweeg brengt en dat 
samen met de andere twee genoemde decentralisaties, gemeenten voor verschillende doeleinden 
gegevens zullen gaan werken, zijn belangrijke redenen om speciale aandacht te besteden aan 
waarborgen voor een veilige en zorgvuldige gegevensverwerking. Omdat gemeenten nog vorm 
moeten geven aan de uitvoering en het wetsvoorstel slechts kaders biedt, is op dit moment 
onvoldoende te beoordelen hoe groot de risico’s zijn waar het Cbp op wijst.  
 
In aanvulling op de Wbp geeft dit wetsvoorstel regels voor de uitwisseling en verwerking van 
persoonsgegevens voor alle terreinen die deze wet beslaat. Het betreft preventie, alle jeugdhulp, 
het AMHK en de uitvoering van kinderbeschermingsmaatregelen en de jeugdreclassering. Deze 
regels zien niet op bijvoorbeeld maatschappelijke ondersteuning, onderwijs of schuldsanering. 
Regels voor de verwerking van persoonsgegevens in die domeinen zijn te vinden in de wetgeving 
die betrekking heeft op die onderwerpen. Natuurlijk kan het zo zijn dat een ambtenaar bij een 
gemeente verschillende dossiers onder zijn hoede heeft (‘verschillende petten heeft’) en daarmee 
toegang tot de verschillende gegevensstromen van bijvoorbeeld de jeugdhulp en schuldsanering. 
Daarbij moeten we ervan uitgaan dat hij hiermee prudent en met inachtneming van de Wbp en de 
                                                
100
 Advies Cbp van 5 maart 2013 (kenmerk z2013-00048). 
93 
 

voorgaande is een opschaling in de uitvoering van de vergewisplicht te lezen. Naar mate de ernst 
van de geboden zorg toeneemt, neemt ook het gewicht van wijze waarop de vergewisplicht wordt 
uitgevoerd toe. Bij lichte vormen van ondersteuning, kan herkenning voldoende zijn, terwijl bij 
zwaardere vormen van zorg identificatie noodzakelijk kan zijn (zie ook paragraaf 10.3.3). 
 
Dossier 
In zijn advies merkt het Cbp op dat het wenselijk is om in de toelichting bij artikel 7.3.8, waarin de 
dossierplicht is opgenomen, aandacht te besteden aan artikel 11, tweede lid, van de Wbp. In dat 
artikel is bepaald dat de verantwoordelijke de nodige maatregelen treft opdat persoonsgegevens 
juist en nauwkeurig zijn. Hieraan is gehoor gegeven. Tevens is naar aanleiding van opmerkingen 
van het Cbp daarover, in de toelichting bij artikel 7.3.8 aandacht besteed aan de brochure 
104
Waarheidsvinding in de jeugdzorg van het LCFJ en wordt gewezen op artikel 7.3.11, vierde lid, 
de grondslag voor het vastleggen van een gestandaardiseerde verwerking van gegevens; dit zal 
bijdragen aan een juiste en nauwkeurige verwerking van persoonsgegevens. 
 
Voorts is bij artikel 7.3.8 aandacht geschonken aan het feit dat in het dossier eventueel alleen 
gegevens van derden (bijvoorbeeld de ouders of andere gezinsleden van de jeugdige) mogen 
worden opgenomen, indien dat voor de hulpverlening aan de jeugdige noodzakelijk is. Hiermee is 
ook duidelijk dat op grond van dit wetsvoorstel geen sprake kan zijn van een ‘gezamenlijk dossier’. 
 
13.2.3.  Actal 
 
Actal vindt het wetsvoorstel op het punt van reductie van regeldruk te weinig ambitieus. Actal 
adviseert in het wetsvoorstel een kwantitatieve netto reductiedoelstelling op te nemen, hierover 
afspraken te maken met gemeenten en inspecties en de regeldrukgevolgen voor burgers, 
professionals en bedrijven volledig inzichtelijk te maken. 
 
Op het punt van toezicht, verantwoordingsinformatie en beleidsinformatie adviseert Actal de 
toegevoegde waarde van de verschillende toezichtsinstrumenten inzichtelijk te maken, te komen 
tot één set van verantwoordingsinformatie met uniforme en heldere definities en de door het Rijk 
gevraagde beleidsinformatie te beperken tot de resultaten (outcome indicatoren) van de verleende 
jeugdhulp. Actal adviseert ook om de mogelijkheid van informatie-uitwisseling tussen zorgverleners 
in het belang van het kind wettelijk te verankeren, invulling te geven aan de norm van kwaliteit, de 
regels rond certificering zomin mogelijk administratief te belasten, de logboekverplichting in het 
kader van de VIR te schrappen en de grens van tien cliënten voor een cliëntenraad te bezien. 
Verder vindt Actal het van belang dat ten minste een half jaar vóór inwerkingtreding van deze wet 
alle verplichtingen voor jeugdinstellingen, jongeren, ouders en professionals vaststaan en bekend 
zijn gemaakt. 
 
Met Actal is de regering van oordeel dat vermindering van administratieve lasten voor burgers, 
bedrijven en professionals één van de doelen is van de drie decentralisaties in het sociale 
105
domein. Het is van belang dat burgers met complexe problematiek terecht kunnen bij één 
aanspreekpunt. Ook wil de regering belemmerende regeldruk voor bedrijven voorkomen. Zo 
kunnen de decentralisaties bijdragen aan de kabinetsdoelstelling om de regeldruk voor burgers, 
bedrijven en professionals te verlagen.  
Dit wetsvoorstel heeft als doel het stelsel van jeugdhulp te vereenvoudigen en effectiever te 
maken. De ontschotting van budgetten maakt integrale ondersteuning van jeugdigen en gezinnen 
mogelijk volgens het uitgangspunt ‘één gezin, één plan, één regisseur’. Het ligt in de rede dat 
hierdoor de administratieve lasten voor zowel burgers als voor professionals en 
jeugdhulpaanbieders worden verlaagd. De regering neemt het advies niet over om de 
stelselwijziging jeugd van kwantificeerbare doeleinden te voorzien. Dit past niet goed in de 
beleidsvrijheid van gemeenten om invulling te geven aan de verantwoordelijkheden op grond van 
dit wetsvoorstel, noch in de beoogde reductie van verantwoordingslasten van gemeenten.  
                                                
104
 http://www.lcfj.nl/files/6405/lcfj_waarheidsvinding_web.pdf 
105
 Zie de eerdergenoemde Decentralisatiebrief van 19 februari 2013. 
95 
 

14.  Overige aspecten 
 
14.1.  Caribisch Nederland 
 
De jeugdzorg in Caribisch Nederland is toegesneden op de kleinschaligheid en de specifieke 
behoeften van de eilanden Bonaire, St. Eustatius en Saba. Er is derhalve voor gekozen om bij de 
staatkundige vernieuwingen per 10 oktober 2010 de Wjz niet van toepassing te verklaren en zoveel 
mogelijk de vigerende Antilliaanse wetgeving over te nemen. Wel is in voorbereiding een algemene 
maatregel van bestuur die beoogt te borgen dat de kwaliteit van de jeugdzorg in Caribisch 
Nederland voldoende is en dat daarop toezicht gehouden kan worden door de Inspectie jeugdzorg. 
 
De jeugdzorg en gezinsvoogdij in Caribisch Nederland zijn nog in opbouw en het zal enkele jaren 
duren voordat er sprake is van verantwoorde zorg in een stabiele organisatie. De eilandbesturen 
hebben met de transitie per 10 oktober 2010 veel taken toebedeeld gekregen, terwijl de 
uitvoerings- en bestuurskracht nog in ontwikkeling is. Mede daarom is besloten om de jeugdzorg in 
Caribisch Nederland niet mee te nemen in deze stelselherziening, maar om deze tot de evaluatie 
van de staatkundige vernieuwingen in 2015 rechtstreeks onder de verantwoordelijkheid van de 
Staatssecretaris van VWS te laten vallen. Daarna kan bezien worden welke rol en 
verantwoordelijkheid de eilandbesturen hierin kunnen innemen. 
 
14.2.  Gevolgen voor andere wetten 
 
Dit wetsvoorstel regelt het nieuwe jeugdstelsel. In een afzonderlijke invoeringswet zullen 
wijzigingen in terminologie en wijziging van andere wetten en wetsvoorstellen worden 
geformuleerd. Niettemin bevat dit wetsvoorstel ook overgangsrecht. Het gaat daarbij om 
wijzigingen die beleidsmatig-inhoudelijk sterk met de invoering van het nieuwe jeugdstelsel 
samenhangen. Zie in dit verband paragraaf 12.5 over de continuïteit van zorg in de overgangsfase. 
De meer technische wijzigingen worden in de genoemde invoeringswet ondergebracht. Het gaat 
daarbij onder meer om bepalingen van andere wetten waarin wordt verwezen naar bepalingen uit 
de Wjz, maar ook om wijzigingen in wetsvoorstellen die momenteel nog aanhangig zijn in de 
Tweede of Eerste Kamer en om wijzigingen in het onderhavige wetsvoorstel naar aanleiding van 
aanhangige wetsvoorstellen. Dit betreft in ieder geval het wetsvoorstel verplichte meldcode 
huiselijk geweld en kindermishandeling (33 062), de Wcz (32 042), het wetsvoorstel inzake het 
Kwaliteitsinstituut (33 243), het wetsvoorstel verbetering kinderbeschermingsmaatregelen (32 
015) en het wetsvoorstel herziening kinderbeschermingsmaatregelen (33 061). Door deze 
wijzigingsbepalingen op te nemen in de invoeringswet, wordt voorkomen dat de Jeugdwet 
vooruitloopt op wijzigingen van bijvoorbeeld het kwaliteitsregime in de zorg. Met de invoeringswet 
zal worden geregeld dat het kwaliteitsregime van de Jeugdwet naadloos aan blijft sluiten bij dat 
van de zorg. 
  
  
97 
 

kwantitatief toereikend aanbod van jeugdhulp waarvan de gecertificeerde instelling gebruik wil 
maken (zie artikel 2.4, tweede lid). 
 
Gesloten jeugdhulp 
De kinderrechter kan een machtiging gesloten jeugdhulp verlenen indien er sprake is van ernstige 
opgroei- of opvoedingsproblemen die de ontwikkeling van de jeugdige naar volwassenheid ernstig 
belemmeren en die noodzaken tot jeugdhulp in de zin van onderhavige wet. Verder moet er om de 
benodigde jeugdhulp te kunnen bieden gesloten verblijf nodig zijn om te voorkomen dat de 
jeugdige zich onttrekt aan die hulp of daaraan door anderen wordt onttrokken. De machtiging 
gesloten jeugdhulp geeft de jeugdhulpaanbieder vervolgens de mogelijkheid om de jeugdige op te 
nemen en te doen verblijven in een gesloten accommodatie en zonder instemming van de jeugdige 
of zijn ouders jeugdhulp te verlenen. De jeugdhulp die gegeven kan worden zonder instemming op 
basis van een machtiging gesloten jeugdhulp, omvat echter niet alle vormen van jeugdhulp. Deze 
indruk zou kunnen ontstaan omdat het begrip jeugdhulp zeer breed is en in het vrijwillige kader 
bijvoorbeeld mede de geestelijke gezondheidszorg aan jeugdigen omvat. Een machtiging gesloten 
jeugdhulp kan echter alleen door de rechter gegeven worden in verband met ernstige opgroei- of 
opvoedingsproblemen. Indien er sprake is van een stoornis van de geestvermogens die betrokkene 
gevaar doet veroorzaken, zal de rechter een machtiging voor opname, verblijf en zorg in een ggz-
instelling op grond van de Wet bopz af moeten geven. Deze specifieke machtiging bopz geeft de 
mogelijkheid om tegen de wil van de jeugdige geestelijke gezondheidszorg en zorg in verband met 
een verstandelijke beperking te verlenen. Uitgezonderd in noodsituaties, voor uitleg zij verwezen 
naar de toelichting bij artikel 6.3.2, is het verlenen van deze vormen van zorg tegen de wil van de 
jeugdige, op basis van een machtiging gesloten jeugdhulp in een gesloten jeugdhulpinstelling niet 
mogelijk. 
 
Huiselijk geweld 
De omschrijving van het begrip huiselijk geweld is overgenomen uit het wetsvoorstel verplichte 
106
meldcode huiselijk geweld en kindermishandeling . Onder deze definitie vallen alle vormen van 
geweld, of deze nu lichamelijk, seksueel of geestelijk van aard zijn en ook de bedreigingen 
daarmee. Daarbij moet gedacht worden aan een enkele klap of trap met letsel tot gevolg, maar 
vanzelfsprekend ook aan stelselmatige bedreiging, aanranding of belaging (‘stalking’). Verder kan 
ook gedacht worden aan afpersing of aan beschadiging van persoonlijke bezittingen. Anders dan bij 
kindermishandeling, kent de definitie van huiselijk geweld geen leeftijdsgrens. 
Ouderenmishandeling valt dus ook onder dit begrip. 
Een ander belangrijk element uit de definitie is de term ‘huiselijke kring’. Daarmee wordt bedoeld 
dat de dader en het slachtoffer in familierelatie tot elkaar staan of dat de dader een (ex-)partner of 
mantelzorger is. De term ‘huiselijk’ verwijst dus niet naar de plaats waar het geweld zich voordoet, 
maar naar de relatie tussen pleger en slachtoffer. Huiselijk geweld kan dus de vorm aannemen van 
kindermishandeling, van (ex-)partnergeweld in alle denkbare verschijningsvormen of van 
mishandeling, uitbuiting en/of verwaarlozing van ouderen. Door de relatie met de dader is het voor 
het slachtoffer moeilijk om contact met de dader te vermijden en is vaak (maar niet altijd) sprake 
van een stelselmatig karakter, een hoog recidiverisico en hangt het geweld vaak samen met 
andere problematiek. 
 
Jeugdgezondheidszorg 
De gemeente heeft op grond van de Wpg reeds de taak om zorg te dragen voor de uitvoering van 
de jeugdgezondheidszorg (JGZ). Op de positionering van de JGZ is in paragraaf 5.2 van het 
algemene deel van de memorie van toelichting reeds ingegaan. Na ontvangst van het advies van 
de commissie evaluatie basistakenpakket JGZ zal nader ingevuld worden welke activiteiten van de 
JGZ op grond van de Wpg vanuit volksgezondheidsbelang aan alle kinderen actief en op identieke 
wijze aangeboden dienen te worden via een preventief gezondheidszorgpakket. Dit ziet in ieder 
geval op de uitvoering van medische screeningen en het rijksvaccinatieprogramma. 
De activiteiten van de JGZ die niet behoren tot het preventief gezondheidszorgpakket komen te 
vallen onder het onderhavige wetsvoorstel. Het gaat dan vooral om activiteiten waar lokale 
beleidsvrijheid en samenhang met andere activiteiten in het jeugddomein van essentieel belang is.  
 
                                                
106
 Kamerstukken II 2011/12, 33 062. 
99 
 

van de American Psychiatric Association tot stand is gekomen. Dit handboek biedt een praktische 
leidraad voor hulpverleners die te maken hebben met psychische problematiek en wordt algemeen 
gezien als een standaardwerk. Het bevat onder meer een beschrijvende lijst van psychische 
stoornissen zoals ADHD, autisme, depressie, eetstoornis, neurose, psychose, obsessieve-
compulsieve stoornis, schizofrenie, persoonlijkheidsstoornis en van verstandelijke beperkingen 
zoals zwakbegaafdheid en zwakzinningheid, enzovoorts. Ook dyslexie valt in dit licht onder het 
begrip psychische stoornis en derhalve onder de verantwoordelijkheid van de gemeente. 
Ondersteuning op het gebied van dyslexie kan echter mede plaatsvinden door hulp en 
aanpassingen in het onderwijs. Samenwerking met scholen op dit onderwerp is dan ook van groot 
belang. Het onderscheid dat oorspronkelijk bestond tussen psychiatrische problematiek zoals 
psychotische aandoeningen en andere psychische problematiek is in de loop van de tijd vervaagd. 
Zo wordt een verslaving tegenwoordig als een ziekte aangemerkt en worden voor 
persoonlijkheidsstoornissen steeds vaker geneeskundige verklaringen gegeven. Ook 
psychosomatische problemen zijn problemen die voortvloeien uit psychische problemen en vallen 
daarmee onder dit begrip. 
 
- psychosociale problemen en gedragsproblemen 
Met het begrip ‘psychosociale problemen’ worden psychische problemen bedoeld die samenhangen 
met het dagelijks functioneren. In aansluiting op de JGZ-richtlijn vroegsignalering psychosociale 
108
problemen wordt hieronder verstaan: 
a. emotionele problemen (oftewel internaliserende problemen) zoals angst, teruggetrokkenheid, 
depressieve gevoelens, psychosomatische klachten; 
b. gedragsproblemen (oftewel externaliserende problemen) zoals agressief gedrag, onrustig gedrag 
en delinquent gedrag, en 
c. sociale problemen, dit zijn problemen die het kind heeft in het maken en onderhouden van het 
contact met anderen. 
 
- opvoedingsproblemen 
Met het begrip ‘opvoedingsproblemen’ wordt bedoeld dat een ouder problemen ondervindt bij het 
onderhouden, verzorgen en grootbrengen van een jeugdige, met name in sociale, emotionele, 
intellectuele en morele zin, die door die ouder niet binnen een gebruikelijke termijn en met 
gebruikelijke middelen op te lossen zijn. 
 
- jeugdzorg 
Met deze wet wordt de Wjz ingetrokken. Al hetgeen onder die wet viel onder het begrip jeugdzorg, 
valt nu onder het begrip jeugdhulp. 
 
- jeugd-ggz en jeugd-vb 
Vanuit de Zvw en de AWBZ worden de geneeskundige geestelijke gezondheidszorg voor jeugdigen 
(met uitzondering van de extramurale psychofarmaca en de eerstelijns psychische zorg die 
huisartsen en praktijkondersteuners zelf plegen te geven) en de ondersteuning en zorg aan 
jeugdigen met een verstandelijke beperking overgeheveld naar deze wet. Deze geestelijke 
gezondheidszorg en de ondersteuning en zorg aan jeugdigen met een verstandelijke beperking valt 
nu dan ook onder het begrip jeugdhulp. Om deze reden wordt in het begrip jeugdhulp dan ook niet 
alleen gesproken over ondersteuning, hulp en zorg in verband met psychische problemen, maar 
ook in verband met psychische stoornissen. Hierbij verdienen een aantal zaken bijzondere 
toelichting. Als eerste moet opgemerkt worden dat onder de geestelijke gezondheidszorg voor 
jeugdigen ook dyslexiezorg wordt begrepen. Dyslexie moet gezien worden als een psychisch 
probleem. Daar waar in de Zvw deze vorm van zorg nog afzonderlijk werd omschreven, wordt hij 
nu geacht onder het bredere begrip van jeugd-ggz te vallen. Ten tweede moet worden opgemerkt, 
dat die ondersteuning die onder de Zvw bekend stond als geïndiceerde preventie op het gebied van 
geestelijke gezondheidszorg, ook valt onder het begrip jeugdhulp. Als derde wordt, om eventuele 
misverstanden te voorkomen, in de begripsomschrijving van jeugdhulp de verstandelijke beperking 
expliciet benoemd als oorzaak voor de problemen waarvoor de jeugdige op grond van deze wet 
ondersteuning, hulp of zorg kan ontvangen. De hulp die deze jeugdigen ontvangen zal meestal wel 
anders van aard zijn dan die jeugdigen met een opgroeiprobleem ontvangen. Jeugdigen die in 
                                                
108
 Zie JGZ-richtlijn vroegsignalering psychosociale problemen, RIVM: Bilthoven 2008. 
101 
 

van de Wet BIG, zoals injecteren, vallen niet onder de functie persoonlijke verzorging. Persoonlijke 
verzorging kan ook worden gegeven als het gaat om het aanleren van de activiteiten. Het kan dan 
gaan om het aanleren van een bepaalde vaardigheid bij de jeugdige maar het kan ook bij de ouder 
of mantelzorger. Na de aanleerperiode is er geen noodzaak meer tot het treffen van een 
voorziening op het gebied van persoonlijke verzorging, immers de jeugdige of zijn ouders kunnen 
ze weer zelf uitvoeren dan wel het valt onder gebruikelijke zorg. Persoonlijke verzorging was als 
AWBZ-aanspraak mogelijk bij alle grondslagen (somatische en psychiatrische 
aandoening/beperking dan wel een lichamelijke, verstandelijke of zintuiglijke handicap). Echter, 
wanneer er sprake is van een kortdurende zorgsituatie (korter dan drie maanden), dan werd onder 
de AWBZ alle persoonlijke verzorging door de ouder aan het kind (0-18 jaar) gezien als 
gebruikelijke zorg ook als dit (tijdelijk) de ‘normale’ persoonlijke verzorging overschrijdt. Bijv. het 
extra verschonen bij buikgriep. Wanneer er sprake is van een chronische situatie, waarbij de 
gebruikelijke persoonlijke verzorging in vergelijking tot een gezond kind substantieel (meer dan 
een uur gemiddeld per etmaal) wordt overschreden voor de drie functies persoonlijke verzorging, 
verpleging en begeleiding tezamen, was er aanspraak op persoonlijke verzorging onder de AWBZ. 
Dit zal na de decentralisatie niet anders door het college hoeven te worden ingevuld. Hetzelfde 
geldt voor de situatie waarbij een kind van 12 jaar en ouder geen intieme persoonlijke verzorging 
wil ontvangen van een ouder. Ook deze persoonlijke verzorging viel onder de AWBZ (leeftijdsgrens 
gerelateerd aan de Wgbo). 
 
Jeugdhulpaanbieder 
Degene die voor de gemeente daadwerkelijk de jeugdhulp uitvoert, wordt in dit wetsvoorstel 
aangeduid als jeugdhulpaanbieder. Daarbij maken wij onderscheid tussen het doen verlenen van 
de jeugdhulp (onder 1°) en het zelfstandig, als solist, verlenen van jeugdhulp (onder 2°). Een 
jeugdhulpaanbieder doet jeugdhulp verlenen, wanneer de daadwerkelijke jeugdhulp wordt 
uitgevoerd op basis van een overeenkomst tussen hem en een of meer derden die voor hem de 
jeugdhulp verlenen. Die jeugdhulpaanbieder zelf kan een natuurlijke persoon zijn of een verband 
van natuurlijke personen, maar het kan ook een rechtspersoon betreffen. 
Door de woorden ‘onder verantwoordelijkheid van het college’ komt een persoon of een 
rechtspersoon die vormen van jeugdhulp verleent zonder bemoeienis en buiten de 
verantwoordelijkheid van de gemeente, niet te vallen onder het begrip jeugdhulpaanbieder en 
daarmee ook niet onder de eisen die deze wet daaraan stelt. Anderzijds omvat het door die 
woorden wel degene die ‘indirect’ jeugdhulp verleent ten behoeve van de gemeente. Wanneer een 
jeugdhulpaanbieder die ingeschakeld is door de gemeente, zelf een derde inschakelt om voor hem 
(een deel van) de jeugdhulp uit te voeren, dan is die derde dus ook een jeugdhulpaanbieder in de 
zin van deze wet. Die derde werd onder het oude stelsel wel bestempeld als ‘particuliere 
jeugdzorgaanbieder’. 
 
Jeugdhulpverlener 
Naast het begrip jeugdhulpaanbieder, wordt ook het begrip jeugdhulpverlener gedefinieerd. Dit is 
de professional die feitelijk de jeugdhulp verleent. Hier doet zich een overlap voor met de 
tweeledige definitie van het begrip jeugdhulpaanbieder. Dat begrip ziet namelijk zowel op de 
medewerker als op de solistisch werkende jeugdhulpaanbieder. De jeugdhulpverlener die als 
medewerker actief is, doet dit voor de jeugdhulpaanbieder als bedoeld onder 1°. De 
jeugdhulpverlener die zelfstandig werkt, is zelf een jeugdhulpaanbieder als bedoeld onder 2°. 
 
Jeugdige 
In dit wetsvoorstel is gekozen voor een leeftijdsgrens van 18 jaar, met de mogelijkheid om 
bepaalde vormen van jeugdhulp voort te zetten of te hervatten totdat de jeugdige 23 jaar is 
geworden. Jeugdigen tot 23 jaar vielen in specifieke situaties reeds binnen de reikwijdte van de 
Wjz. Dit betrof onder andere de noodzakelijke voortzetting of hervatting van jeugdzorg voor een 
jeugdige die voordat hij meerderjarig werd reeds jeugdzorg ontving en tevens bij het gebruik van 
de VIR. Het bereiken van de meerderjarigheidsleeftijd betekent in de praktijk niet altijd dat de 
noodzaak en mogelijkheid tot opvoeding voorbij is. Ouders houden immers ook niet ogenblikkelijk 
op met opvoeden als hun kind meerderjarig wordt. Ook kan het nodig zijn om na het de leeftijd 
van 18 jaar jeugdhulp voort te zetten in verband met arbeidstoeleiding. Dit blijft in het nieuwe 
stelsel gelijk. Voor jeugdhulp die verstrekt wordt in verband met een psychische stoornis of een 
verstandelijke beperking, en jeugdhulp die voorheen viel onder het begrip begeleiding, persoonlijke 
103 
 

Ouder 
De meeste jeugdigen in Nederland worden opgevoed door hun biologische ouders en wonen ook bij 
hen. Maar er doen zich ook andere opvoedingssituaties voor. Zo worden sommige jeugdigen niet 
door hun biologische ouders opgevoegd, maar wonen zij bij een familielid of kennis, zonder dat het 
wettelijk gezag overgaat. Ook in die situaties is de rol van de feitelijke opvoeder bij de verlening 
van jeugdhulp of de uitvoering van kinderbeschermingsmaatregel of jeugdreclassering van belang. 
Bijvoorbeeld als het gaat om het bevorderen van de opvoedvaardigheden en het inschakelen, 
herstellen en versterken van de eigen mogelijkheden en het probleemoplossend vermogen van de 
opvoeders. Het kan nodig blijken te zijn om een opvoeder met opvoedingsproblemen concrete 
ondersteuning te bieden. Wanneer een jeugdige feitelijk niet door zijn biologische ouders, maar 
bijvoorbeeld door een familielid wordt opgevoegd, zal de jeugdhulp die dan wordt ingezet zich 
(mede) richten op die feitelijke opvoeder, eventueel in samenhang met jeugdhulp aan de jeugdige. 
Hierom wordt onder ouders in deze wet tevens begrepen de stiefouders of anderen die een 
jeugdige in een gezinssituatie verzorgen en opvoeden. Deze definitiebepaling is afgeleid van de 
definitie van cliënt in de Wjz. Met het wetsvoorstel verbetering positie pleegouders (32 529) 
werden pleegouders uitgezonderd van de definitie van cliënt in de Wjz, omdat zij in dit verband een 
bijzondere positie innemen, aangezien zij zelf onderdeel uitmaken van het aanbod van jeugdhulp 
en zij in dat kader vallen onder de verantwoordelijkheid van de aanbieder die pleegzorg biedt. 
Voordat een jeugdige pleegzorg ontvangt, woont hij ergens anders, in veel gevallen bij zijn 
biologische ouders. Maar als de jeugdige thuis wordt verwaarloosd of mishandeld of de ouders om 
wat voor reden dan ook niet in staat zijn voor hem te zorgen, kan pleegzorg ingezet worden. Maar 
naast de pleegouders blijven ook de oorspronkelijke opvoeders in beeld, of de pleegzorg nu voor 
een korte of lange periode is, of slechts gedurende de weekenden of alle dagen van de week. Dat 
betekent bijvoorbeeld dat die oorspronkelijke opvoeders (ouders in de zin van de Jeugdwet) op 
grond van artikel 7.3.2 op duidelijke wijze ingelicht dienen te worden over de voorgenomen inzet 
van jeugdhulp en de geconstateerde opgroei- en opvoedingsproblemen, psychische problemen en 
stoornissen. Voor pleegouders is in artikel 4.1.2, derde lid, over het hulpverleningsplan (bij 
jeugdhulp) en het plan van aanpak (bij een kinderbeschermingsmaatregel of jeugdreclassering) 
expliciet bepaald dat over het plan, naast het overleg met de jeugdige en de ouders, ook overleg 
plaats dient te vinden met de pleegouders. Het is nodig dit uitdrukkelijk te bepalen omdat onder 
ouders in de zin van deze wet en de daarop berustende bepalingen niet de pleegouders wordt 
verstaan. 
 
Een pleegouder die tevens belast is met voogdij als bedoeld in Boek 1 van het Burgerlijk Wetboek, 
is in deze wet een pleegoudervoogd. Hij is behalve pleegouder ook degene die het gezag over de 
jeugdige heeft en is als voogd bevoegd om beslissingen over de jeugdige te nemen. Hij is in de zin 
van deze wet dan ook zowel pleegoudervoogd als ouder. 
 
Pleegouder 
Als pleegouder in de zin van deze wet wordt aangemerkt degene die een jeugdige als behorend tot 
zijn gezin verzorgt en daartoe een pleegcontract heeft gesloten met een pleegzorgaanbieder. Dat 
contract bevat op grond van artikel 5.2, derde lid, in ieder geval afspraken omtrent de wijze 
waarop de verzorging en opvoeding van een jeugdige door de pleegouder wordt uitgevoerd en de 
begeleiding die zij daarbij van de aanbieder ontvangt.  
Ook een zogenaamde netwerkpleegouder valt onder de definitie van pleegouder. Er is sprake van 
netwerkpleegzorg als familie, vrienden of bekenden uit het netwerk van de jeugdige de dagelijkse 
verzorging en opvoeding van een jeugdige op zich nemen omdat de natuurlijke ouders dit (tijdelijk) 
niet meer kunnen. De voordelen van deze zorg door iemand uit het netwerk liggen vooral in de 
sfeer van de bekendheid met het gezin en de daar heersende waarden, normen en gebruiken. De 
zorg door iemand uit het netwerk vindt plaats zowel met als zonder pleegcontract. Als er geen 
pleegcontract is valt die zorg niet onder het regime van de bepalingen inzake pleegzorg van deze 
wet. Dit wordt ook wel informele pleegzorg genoemd. Wanneer reeds gestart is met informele 
pleegzorg, kan die zorg worden veranderd in formele pleegzorg onder de verantwoordelijkheid van 
een pleegzorgaanbieder. Hiertoe dient de informele pleegouder met de pleegzorgaanbieder een 
pleegcontract als bedoeld in artikel 5.2, eerste lid, af te sluiten.  
 
  
105 
 

dat een minderjarige de woonplaats volgt van hem die het gezag over hem uitoefent. Oefenen 
beide ouders tezamen het gezag over hun minderjarige kind uit, doch hebben zij niet dezelfde 
woonplaats, dan volgt het kind de woonplaats van de ouder bij wie het feitelijk verblijft dan wel 
laatstelijk heeft verbleven. Als de ouder of degene die het gezag over de jeugdige heeft overlijdt of 
zijn gezag verliest, duurt de afgeleide woonplaats voort, totdat een nieuwe woonplaats is 
verkregen. Zie ook de artikelsgewijze toelichting bij artikel 2.3. 
Op deze hoofdregel zijn twee uitzonderingen, namelijk wanneer sprake is van professionele voogdij 
en wanneer het gezag over de jeugdige is overgedragen aan de pleegouders (die dan 
pleegoudervoogd genoemd worden). Zie voor nadere toelichting artikel 2.3. 
 
Artikel 1.2 (reikwijdte) 
Eerste lid, onderdeel a 
Dit artikel ziet op de reikwijdte van deze wet. Dit wetsvoorstel beslaat het terrein van de jeugdhulp 
zoals in artikel 1.1 is omschreven. De opdracht aan de gemeente is zo geformuleerd dat de 
gemeente in beginsel een grote vrijheid heeft om lokaal invulling aan deze opdracht te geven. Er 
zijn echter terreinen waar de overheid ervoor kiest of heeft gekozen om specifieke wettelijke 
maatregelen te treffen. In die situaties gaan die specifieke wettelijke maatregelen voor. De 
onderhavige wet geldt niet indien aan die andere wetten rechten kunnen worden ontleend. Andere 
wetten waar in dit geval specifiek naar verwezen wordt zijn de AWBZ, de Beginselenwet Justitiële 
Jeugdinrichtingen en de Zvw. De op de AWBZ en de Zvw gebaseerde regelgeving wordt zodanig 
aangepast dat voor jeugdigen onder de achttien jaar de geneeskundige geestelijke 
gezondheidszorg (met uitzondering van de extramurale psychofarmaca en de eerstelijns psychische 
zorg die huisartsen zelf plegen te geven of door de praktijkondersteuner-ggz wordt verleend) en de 
zorg in verband met een verstandelijke beperking, daar niet langer onder vallen. De geestelijke 
gezondheidszorg die door huisartsen zelf of door de praktijkondersteuner-ggz wordt verleend en de 
extramurale verstrekking van psychofarmaca blijven onder de Zvw vallen.  
 
Onderdeel b 
Naast de AWBZ, de Beginselenwet Justitiële Jeugdinrichtingen en de Zvw kunnen er andere wetten 
zijn op basis waaraan een jeugdige een specifiek recht ontleent. Het is in dat geval aan het college 
om aan te tonen dat de jeugdige of diens ouders in die specifieke situatie geen aanspraak maakt 
op jeugdhulp ingevolge deze wet. De bewijslast ligt dus bij het college. 
 
De Wmo kent ook een bepaling die regelt dat er geen aanspraak bestaat op maatschappelijke 
ondersteuning voor zover met betrekking tot de problematiek die in het gegeven geval aanleiding 
geeft voor de noodzaak tot ondersteuning, een voorziening op grond van een andere wettelijke 
bepaling bestaat. Dit artikel van de Wmo zou, daar waar de compensatieplicht ziet op het treffen 
van voorzieningen in het kader van de begeleiding aan jeugdigen, aanleiding kunnen geven tot 
onduidelijkheid over welke wet nu voorliggend is, indien een jeugdige een voorziening op het 
gebied van begeleiding nodig heeft. Daarom is in de onderhavige bepaling een uitzondering 
opgenomen in die zin dat de compensatieplicht op het gebied van begeleiding niet ziet op 
jeugdigen tot de leeftijd van achttien jaar.  
 
Tweede lid 
Het kan in bepaalde gevallen voorkomen dat meerdere oorzaken ten grondslag liggen aan bepaalde 
problematiek zonder dat precies duidelijk is welke oorzaak nu de hoofdoorzaak is. Te denken valt 
dan bijvoorbeeld aan een jeugdige met een eetstoornis die in het kader van deze stoornis 
opgenomen moet worden in het ziekenhuis. Onduidelijk is of de grondslag voor dit verblijf gelegen 
is in de psychische stoornis of in de somatische aandoening die het gevolg daarvan is. De zorg die 
nodig is, is in beide gevallen echter hetzelfde. Als de hoofdgrondslag somatisch is, zou de 
benodigde zorg vallen onder de Zvw. Als de hoofdgrondslag echter psychisch is zou de gemeente 
verantwoordelijk zijn voor de te treffen voorziening. Om te voorkomen dat de jeugdige in dit geval 
niet weet waar hij kan aankloppen voor de nodige zorg is bepaald dat in die gevallen de gemeente 
verantwoordelijk is voor het treffen van de benodigde voorziening.  
 
  
107 
 

Hoofdstuk 2 De gemeente 
 
Artikel 2.1 Uitgangspunten 
In dit artikel wordt een aantal belangrijke uitgangspunten van het nieuwe jeugdstelsel op een rij 
gezet. Hiermee worden de doelen duidelijk die met de stelselwijziging worden nagestreefd te weten 
het voorkomen van problemen en een vroegtijdige inzet van ondersteuning, hulp en zorg, 
normaliseren, ontkokeren, demedicaliseren, uitgaan van eigen kracht van jeugdigen en hun ouders 
en van de professionals. Het artikel ziet niet alleen op het college en het beleid dat het voert met 
betrekking tot preventie, jeugdhulp en de uitvoering van kinderbeschermingsmaatregelen en 
jeugdreclassering in zijn gemeente, maar ook op de jeugdhulpaanbieders en gecertificeerde 
instellingen met betrekking tot de daadwerkelijke uitvoering van de ondersteuning, hulpverlening, 
behandeling en zorg. In zijn algemeenheid ligt de verantwoordelijkheid voor het gezond en veilig 
opgroeien van jeugdigen allereerst bij de ouders en de jeugdige zelf. Deze verplichting voor ouders 
is terug te zien in de artikelen 82 en 247 van Boek 1 van het BW. Het moet voor ouders en 
professionals dan ook vanzelfsprekend zijn dat ouders zelf de regie nemen en houden over de 
opvoeding van hun kinderen. De overheid dient ervoor te waken de zorgtaken van mensen en hun 
verbanden over te nemen. Ze komt pas in beeld als de ouders problemen ondervinden, als de 
opvoeding- en leefsituatie de ontwikkeling van kinderen bedreigt en de overheid de ouders dient te 
helpen om deze voorwaarden te vervullen of als de jeugdige verdacht wordt of veroordeeld is 
wegens een strafbaar feit. De uitgangspunten zoals verwoord in dit artikel zijn een vertaling van 
deze visie en vormen daardoor de leidraad voor de interpretatie van de onderhavige wet. 
 
Onderdeel a stelt dat het beleid inzake preventie, jeugdhulp, kinderbeschermingmaatregelen en 
jeugdreclassering en de uitvoering van jeugdhulp, kinderbeschermingsmaatregelen en 
jeugdreclassering gericht moet zijn op het voorkomen en vroege signalering van en vroege 
interventie bij opgroei- en opvoedingsproblemen, psychische problemen en stoornissen. Bij het 
voorkomen kan bijvoorbeeld gedacht worden aan het geven van voorlichting, advies en informatie. 
Dit kan in de vorm van folders die bij het buurtcentrum liggen, maar bijvoorbeeld ook met een 
opvoedcursus aan de ouders, om de kans op latere gedragsproblemen bij het kind te verkleinen. 
Als er al sprake is van (beginnende) problematiek, moet deze zo vroeg mogelijk worden 
gesignaleerd en aangepakt om erger te voorkomen. Ouders en andere opvoeders moeten tijdig 
worden bijgestaan om opgroei- en opvoedingsproblemen, psychische problemen en stoornissen, 
van welke aard dan ook, het hoofd te bieden. Voorkomen moet worden dat jeugdigen in zware 
zorgtrajecten terecht komen, als dit voorkomen had kunnen worden door eerder een lichte vorm 
van ondersteuning, hulp of zorg te bieden. 
 
Onderdeel b stelt dat het beleid inzake preventie, jeugdhulp, kinderbeschermingmaatregelen en 
jeugdreclassering en de uitvoering van jeugdhulp, de uitvoering van 
kinderbeschermingsmaatregelen en jeugdreclassering gericht moet zijn op het versterken van het 
opvoedkundig klimaat in gezinnen, wijken, buurten, scholen, de kinderopvang en peuterspeelzalen. 
Ook met deze bepaling wil de wetgever tot uitdrukking brengen dat een goede aanpak vanaf de 
start, latere problemen kan voorkomen. Een gunstig opvoedklimaat, een goede opvoeding en 
versterking van de opvoedingskwaliteiten zijn van essentieel belang voor het gezond en veilig 
opgroeien van de jeugdigen in onze samenleving. De inzet van de gemeente, de 
jeugdhulpaanbieders en de gecertificeerde instellingen moet daarop dan ook gericht zijn. 
 
Onderdeel c stelt dat het beleid inzake preventie, jeugdhulp, kinderbeschermingmaatregelen en 
jeugdreclassering en de uitvoering van jeugdhulp, de uitvoering van 
kinderbeschermingsmaatregelen en jeugdreclassering gericht moet zijn op het bevorderen van de 
opvoedkwaliteiten van de ouders, opdat zij in staat worden gesteld om zelf de verantwoordelijk te 
dragen voor de opvoeding en het opgroeien van jeugdigen. Dit onderdeel brengt de visie van de 
wetgever tot uitdrukking dat de ouders in eerste instantie zelf verantwoordelijk zijn voor het 
verzorgen en naar eigen inzicht opvoeden van kun kinderen. De overheid komt pas in beeld met 
betrekking tot het beschermen van de jeugdige tegen bedreigingen en als ouders onoverkomelijke 
problemen ondervinden met betrekking tot het opgroeien en opvoeden van hun kinderen en zij 
voor zorg, hulp en ondersteuning een beroep moeten doen op de overheid. Als ouders zelf – al dan 
niet tijdelijk – onvoldoende opvoedcapaciteiten hebben om om te gaan met opgroeiproblemen van 
109 
 

door de onderhavige wet, is het goed denkbaar dat gemeenten ervoor kiezen om één plan te 
maken die beide beleidsvelden bestrijkt. Om nog verdergaande integraliteit van het beleid op het 
gebied van het gehele sociale domein te bereiken, kunnen gemeenten er zelfs voor kiezen om 
meerdere plannen op het gebied van het sociale domein in 1 centraal plan samen te voegen. Eén 
plan voor het gehele sociale domein. Gemeenten kunnen op deze manier integraler opereren, met 
overkoepelende doelstellingen en per deelonderwerp een aparte paragraaf of hoofdstuk. 
 
Tweede lid, onder a tot en met c 
Het plan dient de hoofdzaken van het door de gemeente te voeren beleid inzake preventie, 
jeugdhulp, de uitvoering van kinderbeschermingsmaatregelen en jeugdreclassering te bevatten. Er 
dient aandacht te worden besteed aan het totale beleid van de gemeente op deze gebieden en het 
beleid moet natuurlijk de uitgangspunten ademen die genoemd zijn in artikel 2.1. De termen 
preventie en jeugdhulp zien in de eerst plaats op problemen aan de zijde van de jeugdige. Dit 
kunnen psychische problemen of stoornissen, psychosociale problemen of gedragsproblemen zijn 
en, voor zover het begeleiding betreft, matige of zware beperkingen op het terrein van de sociale 
redzaamheid, het bewegen of verplaatsen, het psychisch functioneren, het geheugen en de 
oriëntatie. Ook gaat het om matig of zwaar probleemgedrag van de jeugdige, die van invloed is op 
zijn zelfredzaamheid of zijn maatschappelijke participatie en, voor zover het persoonlijke 
verzorging betreft, om een tekort aan zelfredzaamheid. In de tweede plaats ziet de term op 
problemen die te maken hebben met de opvoeding, waarbij preventie of jeugdhulp nodig is door 
problemen waar de ouders mee kampen en waardoor de jeugdige wordt belemmerd in zijn 
ontwikkeling. De gemeente is verantwoordelijk voor het beleid dat bijdraagt aan het voorkomen, 
verminderen, stabiliseren en opheffen van of omgaan met de gevolgen van deze problemen. Hierbij 
kan een grote diversiteit van de mogelijke vormen van preventie, ondersteuning, hulp en zorg een 
rol spelen. 
 
Anders dan bij de jeugdhulpplicht van artikel 2.3 valt onder deze beleidsopdracht ook preventie. 
Hieronder wordt verstaan hetgeen voorheen viel onder de op preventie gerichte ondersteuning van 
prestatieveld 2 van de Wmo viel (artikel 1, onder g, onder 2°, Wmo) en hetgeen werd verricht als 
maatwerkdeel van de JGZ op grond van de Wpg. De Wmo en de Wpg zullen dan ook bij de 
inwerkingtreding van deze wet overeenkomstig worden gewijzigd. Gevolg van het onderscheid 
tussen het begrip preventie en het begrip jeugdhulp is dat deze op preventie gerichte 
ondersteuning ook niet valt onder de kwaliteitseisen die aan jeugdhulp worden gesteld en niet 
onder de verplichting tot het treffen van een voorziening waar nodig van artikel 2.3. 
 
Het beleidsterrein ‘op preventie gerichte ondersteuning van jeugdigen met problemen met 
opgroeien en van ouders met problemen met opvoeden’, zoals dit onder de Wmo viel, heeft 
betrekking op de in een gemeente wonende jeugdigen – en in voorkomende gevallen hun ouders – 
bij wie sprake is van een verhoogd risico als het gaat om ontwikkelingsachterstand of uitval zoals 
schooluitval of criminaliteit, maar voor wie zwaardere zorg niet nodig is dan wel voorkomen kan 
worden. Dit beleidsterrein geldt als aanvulling op in andere wetgeving, zoals de Leerplichtwet, 
vastgelegde taken. De functies van het preventief jeugdbeleid die er op lokaal niveau tenminste 
zouden moeten zijn omvatten: informatie en advies, signaleren van problemen, toegang tot het 
hulpaanbod, licht-pedagogische hulp en coördinatie van zorg. Bij de functie signalering gaat het 
bijvoorbeeld om de coördinatie tussen signalerende instanties. De functie toeleiding tot het 
hulpaanbod heeft betrekking op het totale lokale en regionale hulpaanbod, zoals 
vroeg- en voorschoolse educatie, onderwijsachterstands- en HALT-voorzieningen. Bij pedagogische 
hulp gaat het om het bieden van opvoedingsondersteuning aan ouders en gezinnen waar 
problemen zijn of dreigen te ontstaan, en om schoolmaatschappelijk werk. Coördinatie van zorg 
betreft het afstemmen en zo mogelijk bundelen van zorg in het geval dat meerdere hulpsoorten 
nodig zijn om een jeugdige of gezin te ondersteunen. Zie voor nadere toelichting ook artikel 1.1, 
onder het begrip preventie. 
 
De overige prestatievelden in de Wmo maken geen onderscheid naar leeftijd, waardoor zich 
inhoudelijk op onderdelen een overlap voordoet met deze wet. Voor de duidelijkheid zij vermeld 
dat de onderhavige wet ten aanzien van jeugdigen een lex specialis is ten opzichte van de Wmo. 
Dit is met name van belang bij het gemeentelijke beleid in het kader van prestatievelden waarbij 
aan individuele burgers concrete voorzieningen worden verstrekt; overlap is met name te voorzien 
111 
 

op de wijze waarop het beleid in het kader van de Jeugdwet wordt uitgevoerd in samenhang met 
de organisatie van het AMHK. Van de gemeenteraad wordt concreet beleid verwacht en daarom 
schrijft dit onderdeel voor dat in het plan wordt opgenomen welke acties zullen worden 
ondernomen. 
 
Onderdeel c vraagt van de gemeenteraad niet alleen om beleid te vormen over de te behalen 
resultaten gedurende de periode die het plan bestrijkt, maar ook om zicht te hebben en te houden 
op de effecten van het beleid op maatschappelijk en individueel niveau.  
 
Tweede lid, onder d 
Op grond van onderdeel d dient de gemeenteraad in het beleidsplan aan te geven hoe wordt 
gewaarborgd dat de jeugdhulpaanbieder voldoet aan de eisen inzake de 
verantwoordelijkheidstoedeling als bedoeld in artikel 4.1.1, tweede lid, en waarover bij amvb op 
grond van artikel 4.1.4, eerste lid, nadere regels zullen worden gesteld. Dit ziet op de 
professionalisering van de jeugdhulp, waarover in het algemeen deel van deze memorie van 
toelichting nader wordt ingegaan in hoofdstuk 6, paragraaf 4. 
 
Tweede lid, onder e 
Op grond van onderdeel e moet de gemeente in haar beleidsplan opnemen op welke wijze zij zich 
heeft vergewist van de behoeften van kleine doelgroepen. Hierbij moet gedacht worden aan kleine 
groepen jeugdigen die hoog specialistische zorg nodig hebben, zoals bijvoorbeeld doofblinde 
jeugdigen, de groep ernstig meervoudig gehandicapte kinderen met een ontwikkelingsperspectief 
van ongeveer 36 maanden of jeugdigen met ernstige (en kostbare) psychiatrische stoornissen. 
Gezien de schaalgrootte zullen zich per gemeente niet veel van dit soort gevallen voordoen. Dit 
neemt echter niet weg dat de gemeente wel verantwoordelijk is voor de benodigde jeugdhulp ten 
behoeve van deze jeugdigen. In het beleidsplan moet de gemeente aangeven op welke manier ze 
dat gaat doen. Logisch zou zijn als de afzonderlijke gemeenten gaan samenwerken op dit gebied.  
 
Derde lid 
In deze bepaling krijgt de gemeente de opdracht om, voor zover het de afstemming van en 
effectieve samenwerking bij de uitvoering van preventie, jeugdhulp, 
kinderbeschermingsmaatregelen en jeugdreclassering met het onderwijs betreft, over het 
conceptbeleidsplan een op overeenstemming gericht overleg te voeren met de 
samenwerkingsverbanden van het basisonderwijs en het voortgezet onderwijs. Dit lid is een 
spiegelbepaling van de bepalingen opgenomen in de artikelen 18a van de Wet op het primair 
onderwijs en 17a van de Wet op het voortgezet onderwijs, waarin op overeenstemming gericht 
overleg voorgeschreven is met betrekking tot het ondersteuningsplan. In het overleg met 
betrekking tot het conceptbeleidsplan worden afspraken gemaakt met het onderwijs over de inzet 
van gemeenten. Onderwijs is een vanzelfsprekende samenwerkingspartner, want in het onderwijs 
kent men de leerling en heeft men veel ervaring met het inzetten van expertise. Als de 
problematiek van een leerling niet slechts onderwijs gerelateerd is, moeten professionals elkaar 
weten te vinden. De onderhavige bepaling regelt tevens dat betrokkenen een voorziening dienen in 
te richten voor het beslechten van geschillen.  
Een beleidsplan is van een andere juridische orde is dan een ondersteuningsplan van de 
samenwerkingsverbanden van het basisonderwijs en het voortgezet onderwijs. Een beleidsplan is 
immers een besluit in de zin van de Awb, waarbij alle relevante belangen dienen te worden 
afgewogen. Daarom kunnen gemeenten niet volstaan met een op overeenstemming gericht overleg 
met de samenwerkingsverbanden van het basisonderwijs en het voortgezet onderwijs. De VNG 
heeft hier in haar reactie op het concept wetsvoorstel terecht op gewezen. De gemeenteraad is het 
orgaan dat uiteindelijk het beleidsplan vaststelt en dient daarbij zowel inhoudelijk als wat tijd 
betreft, de ruimte te hebben om alle belangen die ter zake doen af te wegen. Dit heeft ook 
gevolgen voor de in te richten voorziening in het kader van het beslechten van geschillen en de 
wijze waarop een oplossing voor het geschil kan worden gezocht.  
 
Artikel 2.3 Voorzieningen op het gebied van jeugdhulp 
 
Eerste lid 
Het eerste lid geeft de gemeente de verantwoordelijkheid om daar waar jeugdigen en hun ouders 
113 
 

 
Artikel 2.3 bevat twee mogelijkheden voor het college om invloed uit te oefenen op het aantal en 
de inhoud van de te treffen voorzieningen. Allereerst is het college niet gehouden om voor een 
jeugdige of zijn ouders een voorziening op het gebied van jeugdhulp te treffen voor zover de 
jeugdige en zijn ouders de problemen zelf het hoofd kunnen bieden, eventueel met behulp van 
personen uit het sociale netwerk of andere instellingen die ondersteuning bieden. Om dit buiten 
twijfel te stellen is in het eerste lid opgenomen dat een gemeente alleen een voorziening hoeft te 
treffen voor zover de eigen mogelijkheden en het probleemoplossend vermogen van de jeugdige 
en zijn ouder ontoereikend zijn. Dit zou ook strijdig zijn met het uitgangspunten van artikel 2.1, 
waarbij ervan uit wordt gegaan dat de verantwoordelijkheid voor het gezond en veilig opgroeien 
van jeugdigen allereerst bij de ouders en de jeugdige zelf ligt en waarin tot uitdrukking komt dat 
moet worden uitgegaan van de eigen kracht van de jeugdige, zijn ouders en het sociale netwerk. 
Hierbij past een actieve rol van de ouders en het kind om in eerste instantie te trachten de op hun 
weg komende problemen zelf of met behulp van hun eigen netwerk op lossen. De hulp en 
ondersteuning moeten dan zó worden ingericht dat het probleemoplossend vermogen van de 
jeugdige, zijn ouders en omgevende gemeenschapsverbanden weer wordt hersteld en versterkt. 
Deze bepaling brengt met zich dat de gemeente zoveel mogelijk niet over, maar samen met de 
jeugdige en de ouders praat over de benodigde vorm van jeugdhulp. Dit kan er bijvoorbeeld toe 
leiden dat een collectieve voorziening voor de ene jeugdige wel toereikend is en voor de andere 
met een soortgelijke vraag niet, omdat de individuele omstandigheden de situatie net anders 
maken. Ouders en jeugdigen moeten leren (weer) op eigen vaardigheden te vertrouwen zodat zij 
zelf verder kunnen, zonder hulp van de overheid. Als de jeugdige en zijn ouders zelf mogelijkheden 
hebben om de problemen op te lossen of het hoofd te bieden, is een voorziening niet nodig.  
 
Daarnaast is het de gemeente die beslist of en welke voorziening een jeugdige nodig heeft. Dit 
komt tot uitdrukking in de zinsnede ‘naar het oordeel van’ in artikel 2.3, eerste lid. De gemeente is 
ingevolge hetzelfde artikel weliswaar gehouden om te zorgen voor een deskundige advisering over 
en beoordeling van de vraag of er een voorziening op het gebied van jeugdhulp nodig is en welke 
voorziening dit dan is. Dat neemt niet weg dat de gemeente een zelfstandige afweging kan maken 
over welke voorziening precies moet worden getroffen. 
 
Van belang hierbij is wel om op te merken dat er natuurlijk ook opgroeiproblemen bestaan waarbij 
er altijd een voorziening noodzakelijk zal zijn, zonder dat er enige sprake is van onvermogen of 
onwil van de kant van de jeugdige of zijn ouders om met een oplossing te komen. Hierbij moet 
gedacht worden aan bijvoorbeeld een psychische stoornis of een verstandelijke beperking, die het 
noodzakelijk maakt dat er altijd – ongeacht de opvoedkwaliteiten van de ouders of de eigen 
mogelijkheden van de jeugdige – hulp wordt geboden. 
 
Dit vraagt om veel ruimte - vrijheid en verantwoordelijkheid - voor de professional. Vrijheid om 
naar bevind van zaken te handelen en het interventietraject af te stemmen op de specifieke 
situatie van de jeugdige en diens omgevingen het bij te sturen naargelang de ontwikkelingen 
daarin. Verantwoordelijkheid, om het traject te richten op de doelstelling van herstel en versterking 
van het eigen probleemoplossend vermogen van de jeugdige, zijn ouders en maatschappelijke 
omgeving, opdat bemoeienis van buitenaf overbodig wordt. Hulp tot zelfhulp dus, zo dicht mogelijk 
bij de jeugdige, het liefst thuis in de lokale situatie. 
 
Voor de volledigheid zij nog vermeld dat het niet nodig is een individuele voorziening te treffen als 
er een algemene vrij toegankelijke voorziening voor handen is die ook toereikend is om de 
problemen van de jeugdige of zijn ouders op te lossen. Met het treffen van een dergelijke 
individuele voorziening zou de gemeente immers onnodig kosten moeten maken. Daarnaast is de 
gemeente, afgezien van die gevallen waarin er een dubbele oorzaak van een probleem zou kunnen 
zijn (bijv. psychisch en somatisch), evenmin gehouden een voorziening te treffen als er een 
aanspraak op zorg bestaat ingevolge de AWBZ of een recht op zorg ingevolge de Zvw; die 
voorzieningen zijn dan voorliggend op deze.  
 
Voorziening op het gebied van jeugdhulp 
Jeugdhulp is drieledig gedefinieerd. Als eerste wordt onder jeugdhulp verstaan de ondersteuning, 
hulp en zorg, niet zijnde preventie, aan jeugdigen en hun ouders bij het verminderen, stabiliseren, 
115 
 

gesloten jeugdhulp, de rechter te adviseren over welke jeugdhulp er precies nodig is en hoe lang 
deze hulp verplicht moet worden.  
 
Naast de verantwoordelijkheid voor de ondersteuning, hulp en zorg bij opgroei- en 
opvoedingsproblemen, psychische problemen en stoornissen krijgt de gemeente ook de 
verantwoordelijkheid voor de uitvoering van de kinderbeschermingsmaatregelen en de 
jeugdreclassering. De gemeente sluit voor de uitvoering van de jeugdbescherming en 
jeugdreclassering een subsidierelatie of een contract af met gecertificeerde instellingen. Zie 
hierover de toelichting bij artikel 2.4. 
 
Individuele voorziening 
De door de gemeente te treffen voorziening kan zowel een algemene, vrij toegankelijke (ook wel 
genoemd: collectieve), als een niet algemene, vrij toegankelijke (ook wel genoemd: individuele) 
voorziening zijn. Het is niet aannemelijk dat de gemeente alle vormen van ondersteuning 
onbeperkt zal aanbieden en dus vrij toegankelijk zal maken voor alle jeugdigen en hun ouders 
binnen de gemeente. Dit zal niet alleen financieel gezien onhaalbaar zijn maar ook vanuit 
zorginhoudelijk oogpunt niet wenselijk en niet noodzakelijk. De gemeente zal daarom zelf 
onderscheid moeten maken tussen de vormen van ondersteuning die zij vrij toegankelijk maakt 
voor iedere jeugdige of ouder binnen haar gemeente en welke vormen van ondersteuning niet vrij 
toegankelijk zijn en waarbij een individuele afweging gemaakt zal worden. Bij de vrij toegankelijke 
vormen van ondersteuning is het overigens wel denkbaar dat door de gemeente verlangd wordt dat 
de aanvrager voldoet aan een beperkt aantal algemeen geformuleerde maatstaven. Zo zouden 
bijvoorbeeld alleen personen die ouder of verzorger zijn in aanmerking kunnen komen voor een 
bepaalde voorziening die aangeboden wordt in verband met opvoedkundige problemen. Voor de 
niet vrij toegankelijke vormen van ondersteuning zal eerst beoordeeld moeten worden of de 
jeugdige of zijn ouders deze ondersteuning daadwerkelijk nodig hebben. Deze niet vrij 
toegankelijke voorzieningen veronderstellen altijd een verleningsbeslissing op basis van een 
beoordeling van de persoonlijke situatie en behoeften van de aanvrager. Het verlenen van een 
dergelijke individuele voorziening brengt verder met zich dat hiervoor een beschikking wordt 
afgegeven, waarmee de rechtsbescherming van de burger wordt gewaarborgd. Tegen deze 
beschikking staat in beginsel bezwaar en beroep open voor de betrokkene. 
 
Aangezien sommige vormen van ondersteuning zowel in groepsverband als op individuele basis 
kunnen worden verstrekt, zou misverstand kunnen ontstaan over de vraag of deze vormen van 
ondersteuning als collectieve voorziening of als individuele voorziening in de zin van deze wet 
moeten worden bestempeld. Zolang een ieder in beginsel een beroep kan doen op de aangeboden 
vorm van ondersteuning, zonder dat hij hiervoor een verleningsbeslissing (beschikking) nodig 
heeft, is er geen sprake van een individuele voorziening. De vorm waarin de ondersteuning wordt 
aangeboden, in groepsverband of individueel (één op één) is daarbij dan niet van belang. Pas 
wanneer de jeugdige of zijn ouders een verleningsbeslissing van de gemeente nodig heeft om 
toegang tot een bepaalde vorm van ondersteuning te verkrijgen is er sprake van een individuele 
voorziening. 
 
Als de gemeente eenmaal geoordeeld heeft dat een jeugdige of zijn ouders een individuele 
voorziening nodig hebben, dan kan deze laatste hier ook rechten aan ontlenen. De beoordeling van 
de gemeente dat een individuele voorziening noodzakelijk is, vestigt een aanspraak jegens de 
gemeente op deze voorziening. 
 
Woonplaats 
De hoofdregel is dat de gemeente waar de persoon die gezag heeft over de jeugdige is 
ingeschreven in de gemeentelijke basisadministratie (GBA) de inhoudelijke en financiële 
verantwoordelijkheid heeft voor de jeugdige. Om dit te bereiken is in beginsel aangesloten bij het 
‘woonplaatsbeginsel’ uit artikel 12 van Boek 1 van het BW. Als de gemeente een individuele 
voorziening treft voor een jeugdige die inhoudt dat de jeugdige uit huis wordt geplaatst en in een 
instelling of bij pleegouders verblijft in een andere gemeente, is de gemeente waar degene die het 
gezag over de jeugdige heeft is ingeschreven, verantwoordelijk voor de kosten van het verblijf in 
de instelling of bij de pleegouders. Ook als mocht blijken dat de jeugdige tijdens het verblijf in de 
instelling of bij de pleegouders aanvullende vormen van ondersteuning, hulp of zorg nodig heeft, 
117 
 

wanneer het nodig is om meer gespecialiseerde jeugdhulp in te schakelen en moet de jeugdige en 
zijn ouders naar de juiste persoon of instelling door kunnen verwijzen. Hij moet met andere 
woorden de triage kunnen verrichten, zoals deze ook bij de huisarts plaatsvindt in de 
gezondheidszorg. Er moet dus een soort baliefunctie gecreëerd worden, waar een jeugdige en zijn 
ouders terecht kunnen met vragen en verzoeken, triage plaatsvindt en er moet gezorgd worden 
dat de jeugdige of zijn ouders vervolgens de aangewezen jeugdhulp ontvangen.  
 
Het adviseren over en het bepalen en inzetten van de juiste vorm van ondersteuning kan op 
verschillende manieren worden vormgegeven door de gemeente. Zo kan het voorkomen dat de 
jeugdige of zijn ouders direct geholpen kunnen worden met hun probleem door degene die hen te 
woord staat. Deze kan in dienst van de gemeente zijn, maar dat hoeft niet. Het kan ook zo zijn dat 
de jeugdige of zijn ouders worden doorverwezen naar een gespecialiseerde aanbieder van 
jeugdhulp die deze jeugdhulp in dienst van of in opdracht van de gemeente uitvoert.  
 
Zoals hierboven geschreven heeft de gemeente de verantwoordelijkheid voor een deskundige 
toeleiding naar, advisering over en bepaling en inzetten van de aangewezen voorziening op het 
gebied van jeugdhulp. Dit betekent niet dat deze deskundigen allemaal dagelijks in hetzelfde 
gebouw aanwezig moeten zijn, maar wel dat zij, indien nodig, geraadpleegd kunnen worden. Ook 
hier zijn geen vormvoorschriften voor de gemeente opgenomen. De gemeente kan ervoor kiezen 
om een inlooppunt een gemeentelijke dienst te laten zijn en de deskundigen zelf in dienst te 
nemen. Ze kan echter ook kiezen voor het inhuren elders van deskundigen.  
 
Tweede lid 
Als een jeugdige op grond van deze wet jeugdhulp ontvangt en in verband met een medische 
noodzaak of zijn gebrek aan zelfredzaamheid niet in staat is om zelfstandig van en naar de locatie 
te komen waar de jeugdhulp wordt gegeven, behoort tot de door het college te treffen voorziening, 
indien naar het oordeel van het college noodzakelijk, tevens het vervoer naar en van de locatie 
waar de jeugdhulp gegeven wordt, binnen of buiten de gemeentegrenzen. Het criterium van de 
medische noodzaak zoals dit in de AWBZ gold, is hierbij aangevuld met het criterium van (gebrek 
aan) zelfredzaamheid, nu dit ook één van de centrale criteria is voor het ontvangen van jeugdhulp. 
Bij jeugdigen jonger dan 12 jaar werd onder de AWBZ altijd verondersteld dat deze niet over 
voldoende zelfredzaamheid beschikken om zelfstandig van vervoer gebruik te maken, zij kwamen 
dan ook altijd in aanmerking voor deze vervoersvoorziening. Onder de huidige regeling wordt dit 
echter aan het oordeelsvermogen van het college overgelaten. Het college zal daarbij, het 
uitgangspunt van eigen kracht indachtig een andere afweging kunnen maken. Zo is het niet nodig 
een voorziening op het gebied van vervoer te regelen als ouders de jeugdige zelf gemakkelijk 
kunnen vervoeren, omdat er geen speciaal (medisch) vervoer nodig is. Ook bij dagbehandeling, 
een onderdeel van de zorg aan (licht) verstandelijk gehandicapte jeugdigen, kan vervoer 
noodzakelijk zijn. 
 
Derde lid 
Het kortdurend verblijf, dat strekt tot ontlasting van de mantelzorger van een persoon die is 
aangewezen op permanent toezicht wordt van de AWBZ naar de Wmo gedecentraliseerd. Voor 
jeugdigen tot de leeftijd van achttien jaren wordt deze vorm van zorg naar de onderhavige wet 
gedecentraliseerd. Volgens artikel 9a van het Besluit zorgaanspraken AWBZ betreft kortdurend 
verblijf het logeren van een persoon met een aandoening, beperking of een handicap in een 
instelling gedurende maximaal drie etmalen per week, als de zorg voor die persoon 
noodzakelijkerwijs gepaard gaat met permanent toezicht. De aanspraak op kortdurend verblijf 
bestaat op grond van de AWBZ slechts als ontlasting van de persoon die gebruikelijke zorg of 
mantelzorg leveren, zoals ouder(s), partner of andere huisgenoten, noodzakelijk is, bijvoorbeeld bij 
dreigende overbelasting. Kortdurend verblijf is dus bedoeld als aanvulling op wonen in de 
thuissituatie, waarbij de persoon in kwestie zonder deze zorg en dit toezicht thuis zou zijn 
aangewezen op intramuraal verblijf. Kortdurend verblijf draagt er dus aan bij dat de persoon met 
een aandoening, beperking of handicap thuis kan blijven wonen en niet in een instelling hoeft te 
worden opgenomen. Bij de decentralisatie van het kortdurend verblijf van de AWBZ naar de Wmo 
wordt ervoor gekozen om in lijn met de systematiek van de Wmo, het kortdurend verblijf niet in de 
vorm van een concrete voorziening in de Wmo te brengen, maar in de plaats daarvan het te 
bereiken resultaat te formuleren dat bereikt dient te worden, te weten de ontlasting van de 
119 
 

verschillende aanbieders, maar ze is wel verplicht aan dit vraagstuk de nodige aandacht te 
schenken en daar waar mogelijk keuzevrijheid te geven. De gemeentelijke beleidsvrijheid om, 
bijvoorbeeld, vanwege redenen van kwaliteit een bepaalde vorm van ondersteuning slechts bij één 
aanbieder in te kopen, is dus zeer wel mogelijk, zolang dit beleid maar voldoende onderbouwd kan 
worden, en is afgewogen tegen het feit dat daarmee de keuzevrijheid van de jeugdige en zijn 
ouders in dat geval dan nihil is.  
 
Artikel 2.4 Uitvoering kinderbeschermingsmaatregelen en jeugdreclassering 
Naast de verantwoordelijkheid voor preventie en jeugdhulp is het college ook verantwoordelijk voor 
de uitvoering van kinderbeschermingsmaatregelen en jeugdreclassering.  
 
De professionals werkzaam in de gemeente moeten alert zijn op aanwijzingen die aanleiding geven 
om een kinderbeschermingsmaatregel te overwegen. Het eerste lid regelt dat zodra de professional 
tot een dergelijk oordeel komt, de gemeente verplicht is de raad voor de kinderbescherming van 
deze gevallen in kennis te stellen en een verzoek tot onderzoek te doen. De raad voor de 
kinderbescherming kan vervolgens een onderzoek naar de noodzaak van een 
kinderbeschermingsmaatregel starten.  
 
Het tweede lid concretiseert de verantwoordelijkheid van de gemeente voor de uitvoering van de 
jeugdbescherming en jeugdreclassering. Een kinderbeschermingsmaatregel of jeugdreclassering 
wordt – onder verantwoordelijkheid van de gemeente - uitgevoerd door een gecertificeerde 
instelling. Hier geldt een leveringsplicht voor gemeenten; het is de plicht van de gemeente om over 
een toereikend aanbod van gecertificeerde instellingen te beschikken, zodat zeker is gesteld dat de 
uitspraak van de rechter – of een andere instantie - kan worden uitgevoerd (onderdeel a). De 
gemeente zal voor de uitvoering van deze leveringsplicht bovenlokaal samenwerken. De 
samenwerkende gemeenten zullen met de gecertificeerde instellingen contracten afsluiten. 
 
Onderdeel b gaat over de situatie dat bij de uitvoering van de kinderbeschermingsmaatregel of 
jeugdreclassering aanvullende hulp nodig is. Bij een kinderbeschermingsmaatregel is de 
gecertificeerde instelling bevoegd te bepalen dat de jongeren aanvullende hulp nodig heeft. Bij 
jeugdreclassering is het niet alleen de gecertificeerde instelling die deze bevoegdheid heeft, maar 
kunnen ook andere instanties besluiten dat jeugdhulp nodig is. Deze andere instanties zijn de 
rechter, de officier van justitie, de directeur van de JJI, en de selectiefunctionaris van de JJI. In al 
deze gevallen moet deze jeugdhulp uiteraard beschikbaar zijn. Ook hier geldt een leveringsplicht 
voor de gemeente. 
 
Artikel 2.5 Nadere concretisering van de verantwoordelijkheid 
In dit artikel is een aantal taken opgenomen die voortvloeien uit de verantwoordelijkheid van de 
gemeente. Deze opsomming is niet uitputtend en geeft ook niet de volledige verantwoordelijkheid 
van de gemeente weer die zij ingevolge deze wet heeft. De opsomming betreft taken die volgens 
de regering onmisbaar zijn in het nieuwe jeugdstelsel en waarvan nu duidelijk gemaakt wordt dat 
alle gemeenten hier zorg voor dragen. 
 
Onderdeel a 
Onderdeel a bepaalt dat de gemeente ervoor moet zorgen dat er een kwalitatief en kwantitatief 
toereikend aanbod is om aan de taken als bedoeld in de artikelen 2.2, 2.3 en 2.4, tweede lid, 
onderdeel b, te kunnen voldoen. Met een kwantitatief toereikend aanbod wordt geenszins bedoeld 
dat de gemeente te allen tijde een aanbod van alle mogelijke soorten jeugdhulp in stand dient te 
houden. Het benodigde aanbod om maatwerk te leveren ten behoeve van de jeugdige en zijn 
ouders kan immers per gemeente verschillen. Wel betekent het dat de gemeente, juist met die 
jeugdige en zijn ouders en de bij hen levende behoeften in het achterhoofd, ervoor moet zorgen 
dat als een jeugdige of zijn ouders een bepaalde vorm van jeugdhulp nodig hebben, zij die ook 
kunnen krijgen. Met andere woorden, de gemeente moet die ondersteuning, hulp en zorg 
ingekocht of gecontracteerd hebben die jeugdigen en hun ouders in die gemeente nodig hebben. 
Dit kan dus per gemeente verschillen. Het verdient wel aandacht om te zeggen dat deze taak niet 
alleen geldt voor de huidige en de veel voorkomende vormen van ondersteuning, hulp en zorg die 
een jeugdige en zijn ouders nodig kunnen hebben, maar ook voor de toekomstige of meer 
specialistische en minder gebruikte vormen van ondersteuning, hulp en zorg, inclusief de door de 
121 
 

steeds met het oogmerk om indien mogelijk te demedicaliseren en te normaliseren. De 
Kindertelefoon is kindvriendelijk, laagdrempelig en geniet landelijke bekendheid. Kinderen en 
jongeren kunnen anoniem en gratis terecht bij de kindertelefoon met vragen en problemen. De 
website en het forum van de kindertelefoon zijn altijd bereikbaar en jongeren kunnen de 
Kindertelefoon via de (mobiele) telefoon of chat bereiken. De kindertelefoon biedt een luisterend 
oor, maar kan wanneer dit nodig is ook actief verwijzen naar hulpverlening. De kindertelefoon 
fungeert als “gouden oor” van de jeugdhulp: jeugdigen die contact opnemen met de kindertelefoon 
en zich in een voor hen onbegrijpelijke of bedreigde positie bevinden, worden in een driegesprek 
“warm” worden overgedragen aan een jeugdhulpaanbieder of aan een medewerker van de 
gemeentelijke toegang tot jeugdhulp. Dit kan alleen als een jeugdige bereid is zijn of haar 
anonimiteit op te geven. In de huidige tijd ligt het voor de hand dat de gemeente deze advisering 
aan jeugdigen ook via andere middelen dan alleen via de telefoon uitvoert, bijvoorbeeld internet en 
sms. Omdat het niet ondenkbaar is dat over een aantal jaren de technische ontwikkelingen nieuwe 
vormen van communicatie mogelijk maken, is gekozen voor een techniekonafhankelijke 
functiegerichte omschrijving van deze taak.  
 
De kindertelefoon was onder de Wjz een voorziening met een landelijke dekking, die reeds lange 
tijd in het kader van ondersteuning van en zorg aan jeugdigen bestaat en goed functioneert en die 
daarom ook gewaarborgd dient te blijven. Ook in het kader van de onderhavige wet ligt het voor 
de hand om de kindertelefoon landelijk te organiseren en zoveel mogelijk aan te sluiten bij de 
bestaande structuur van de kindertelefoon. De VNG en het Rijk bekijken daarom wamen elke 
manieren van bovenlokale financiering daarbij het best passen.s 
 
Onderdeel e 
Van gemeenten wordt verwacht dat zij kindermishandeling daadkrachtig bestrijden. 
Kindermishandeling moet snel worden gesignaleerd en er moet op een passende wijze op worden 
gereageerd. Mishandeling moet worden gestopt met behulp van jeugdhulp, jeugdbescherming, 
strafrecht of een combinatie daarvan. Wanneer een kind is mishandeld, volgt een diagnose en een 
behandeling om schade zoveel mogelijk te beperken. Deze wet regelt daarom ook de 
verantwoordelijkheid van de gemeente voor het AMHK (deze wordt opgenomen in de Wmo). De 
gemeenten voeren regie over de brede ketenaanpak van huiselijk geweld en kindermishandeling. 
Van gemeenten wordt ook verwacht dat zij de krachten op dit vlak op bovenlokaal niveau bundelen 
en dat het stoppen en behandelen van schadelijke gevolgen van geweld en kindermishandeling op 
een geïntegreerde wijze wordt aangepakt.  
 
Onderdeel f 
Dit onderdeel is afgeleid van 57 Wjz. De gemeente krijgt, net als nu de provincie, de taak om 
ervoor zorg te dragen dat jeugdigen, hun ouders en pleegouders een beroep kunnen doen op een 
vertrouwenspersoon. De gemeente is derhalve verantwoordelijk voor de financiering van deze 
vertrouwenspersoon. De vertrouwenspersoon dient op grond van het tweede lid van dit artikel 
werkzaam te zijn bij een rechtspersoon met volledige rechtsbevoegdheid die onafhankelijk van het 
college en de jeugdhulpaanbieder, de gecertificeerde instelling of het AMHK en van personen in 
dienst van het college of de jeugdhulpaanbieder, de gecertificeerde instelling of het advies- en 
meldpunt opereert. Op het moment van inwerkingtreding van onderhavig wetsvoorstel kennen de 
aanbieders van wat voorheen geïndiceerde jeugdzorg was en de instellingen die de gezinsvoogdij 
en de jeugdreclassering uitvoeren – voorheen bureau jeugdzorg – het fenomeen 
vertrouwenspersoon al. Ook voor de jeugdhulp die voorheen als jeugd-ggz viel onder de Zvw en de 
AWBZ is de vertrouwenspersoon een bekend verschijnsel.  
 
Gezien de grote afhankelijkheid van de jeugdige van de gemeente, de jeugdhulpaanbieders, de 
gecertificeerde instellingen en het AMHK, achten wij het nodig een vertrouwenspersoon, waarop 
jeugdigen en hun ouders kunnen terugvallen als zij problemen hebben met één van deze 
instanties, verplicht te stellen. Het is de taak van de vertrouwenspersoon de jeugdige alsdan te 
ondersteunen. Dit gaat niet zover dat de vertrouwenspersoon op eigen initiatief namens de 
jeugdige kan optreden. Over taken en bevoegdheden van de vertrouwenspersoon en de 
bijbehorende verplichtingen van jeugdhulpaanbieders en gecertificeerde instellingen zullen bij 
amvb regels worden gesteld. 
 
123 
 

voorziening bepalen. Daarbij dient de jeugdhulpaanbieder zich te houden aan de afspraken die hij 
daarover met de gemeente heeft gemaakt in het kader van de contract- of subsidierelatie en met 
de regels die de gemeente op grond van artikel 2.8 bij verordening stelt. De gemeente kan in haar 
verordening niet alleen aangeven welke vormen van jeugdhulp alleen na een besluit van de 
gemeente of een verwijzing door de huisarts, medisch specialist en jeugdarts toegankelijk zijn, 
maar ook de voorwaarden waaronder deze vormen van ondersteuning, hulp en zorg verkregen 
kunnen worden. Met andere woorden, de jeugdhulpaanbieder is bij de bepaling welke vorm van 
jeugdhulp, met welke frequentie en voor hoe lang gebonden aan hetgeen de gemeente hierover in 
de verordening heeft opgenomen.  
 
Om de regierol van de gemeenten in het stelsel te borgen is het noodzakelijk dat over de invulling 
van de verwijzingsmogelijkheid van de huisarts, de medisch specialist en de jeugdarts en de 
voorwaarden die hieraan kunnen worden gesteld goede afspraken tussen de partijen (onder andere 
gemeenten, huisartsen, medisch specialisten, zorgverzekeraars) worden gemaakt. De partijen 
worden hiertoe verplicht op grond van artikel 2.6, derde lid. Zie verder de toelichting bij die 
bepaling. 
 
Voor de duidelijkheid zij nog opgemerkt dat het bovenstaande alleen geldt voor die 
jeugdhulpaanbieders waarmee de gemeente een contract of subsidierelatie heeft. Als de jeugdige 
of zijn ouders na een verwijzing door de huisarts, de medisch specialist of de jeugdarts kiezen voor 
een aanbieder van jeugdhulp die geen contract of subsidierelatie met de gemeente heeft en de 
gemeente soortgelijke jeugdhulp wel kan laten leveren door een jeugdhulpaanbieder waarmee zij 
een contract of subsidierelatie heeft, is de gemeente niet gehouden deze andere keuze te 
vergoeden en zullen de jeugdige of zijn ouders de kosten van deze jeugdhulp zelf dienen op te 
brengen. 
 
Artikel 2.6 Randvoorwaarden 
 
Eerste lid 
Het eerste lid van dit artikel is tezamen met artikel 2.2, derde lid, de tegenhanger van de in artikel 
8, vierde lid, van de Wet op het primair onderwijs, artikel 11, eerste lid, van de Wet op de 
Expertisecentra en artikel 17b van de Wet op het voortgezet onderwijs opgenomen bepalingen 
waarin het bevoegd gezag van scholen wordt opgedragen om in overleg te treden met de 
gemeente bij de uitvoering van het passend onderwijs op individueel niveau. De gemeente krijgt 
hier de verantwoordelijkheid om ervoor te zorgen dat bij de beoordeling of en welke individuele 
voorziening een jeugdige of zijn ouders nodig heeft, overleg wordt gepleegd met het bevoegd 
gezag van de betreffende school. Anders dan de VNG heeft opgemerkt in haar commentaar op het 
concept-wetsvoorstel moet hier niet de jeugdhulpaanbieder maar de gemeente overleg plegen met 
het bevoegd gezag van de school, nu de gemeente de taak van bureau jeugdzorg als 
indicatieorgaan overneemt. Het college zal immers moeten bepalen welke voorziening de jeugdige 
nodig heeft. 
 
Tweede lid 
Het tweede lid verklaart op de bij de gemeente werkzame personen die uitvoering geven aan de 
toeleiding naar jeugdhulp of die zelf jeugdhulp bieden, de eisen inzake de 
verantwoordelijkheidstoedeling als bedoeld in artikel 4.1.1, tweede lid, waarover bij amvb op grond 
van artikel 4.1.4, eerste lid, nadere regels kunnen worden gesteld, van overeenkomstige 
toepassing. Daarnaast dient het college zich ervan te verzekeren dat bij het inzetten van de 
aangewezen vorm van jeugdhulp, de betreffende jeugdhulpaanbieder in staat is te voldoen aan de 
eisen inzake de verantwoordelijkheidstoedeling gesteld krachtens artikel 4.1.1, tweede lid, juncto 
artikel 4.1.4, eerste lid. Dit ziet op de professionalisering van de jeugdhulp, waarover in het 
algemeen deel van deze memorie van toelichting nader wordt ingegaan in hoofdstuk 6, paragraaf 
4. 
Derde lid 
In het derde lid is de verplichting neergelegd dat gemeenten afspraken maken met huisartsen, 
medisch specialisten, jeugdartsen en zorgverzekeraars over de invulling van het verwijsrecht en de 
voorwaarden die hieraan kunnen worden gesteld. Daarbij dienen in ieder geval afspraken gemaakt 
125 
 

het AMHK. Naar aanleiding van de gesprekken met de VNG en het kabinetsbeleid op het gebied 
van gemeentelijke herindeling is besloten om deze verplichting uit het wetsvoorstel te halen. Wel 
wordt het wenselijk geacht om de mogelijkheid tot het stellen van nadere regels omtrent de 
bovenlokale samenwerking open te houden.   
 
Deze mogelijkheid is bedoeld als  een stok achter de deur, die slechts in uitzonderingsgevallen zal 
worden gebruikt. Alleen als gemeenten het nalaten om samen te werken terwijl dit wel 
noodzakelijk is, dan zullen zij bij amvb alsnog verplicht worden om samen te werken. Dit zal 
slechts als tijdelijke maatregel worden ingezet en het instrument zal alleen worden ingezet indien 
blijkt dat het gemeenten niet lukt om deze taken onderling te organiseren.  
 
Met de VNG is afgesproken dat gemeenten zelf zorgdragen voor een landelijk dekkend stelsel aan 
samenwerkingsverbanden. Indien blijkt dat één jaar voor de inwerkingtreding van het wetsvoorstel 
de samenwerkingsverbanden niet landelijk dekkend zijn of indien blijkt dat de gekozen 
schaalgrootte niet adequaat is, kunnen bij amvb gebieden worden aangewezen waarbinnen 
colleges voor bepaalde taken samen dienen te werken. Daarbij kunnen ook regels worden gesteld 
over de vorm van samenwerking. 
 
Derde lid 
De voordracht voor een amvb waarin samenwerking opgelegd wordt, zal worden gedaan in 
overeenstemming met de Minister van BZK, vanwege zijn verantwoordelijkheid inzake de 
decentrale overheden en zijn rol als coördinerend bewindspersoon van de ministeriële commissie 
decentralisaties. 
 
Artikel 2.8 
Dit artikel geeft de gemeente de opdracht om een aantal zaken te regelen bij verordening. 
Allereerst dient de gemeente regels te stellen over de door het college te verlenen individuele 
voorzieningen en overige voorzieningen. Het gaat dan om regels omtrent het aanbod, de 
voorwaarden voor toekenning van een individuele voorziening, de wijze van beoordeling van en de 
afwegingsfactoren bij de verlening van een individuele voorziening. Op deze manier wordt het voor 
de burger niet alleen inzichtelijk welke vormen van jeugdhulp door de gemeente worden geboden 
aan eenieder en welke vormen alleen na een besluit van de gemeente toegankelijk zijn, maar ook 
hoe hij deze vormen van ondersteuning, hulp en zorg kan verkrijgen. Ook kan er op deze wijze 
horizontale verantwoording plaatsvinden. Het verdient natuurlijk aanbeveling als gemeenten de 
door hen geboden vormen van jeugdhulp in onderlinge afstemming zoveel mogelijk uniform zouden 
regelen. Op die manier kunnen alle jeugdigen ervan uit gaan dat ze kunnen rekenen op dezelfde 
vormen van jeugdhulp, bij gelijkluidende opgroei- en opvoedproblemen, binnen de verschillende 
gemeenten. De burger kan hier rechtszekerheid aan ontlenen en willekeur wordt hierdoor 
vermeden. Dit wil overigens niet zeggen dat elke gemeente hetzelfde aanbod in stand hoeft te 
houden, de behoefte aan bepaalde vormen van jeugdhulp zal immers per gemeente verschillen en 
zelfs binnen een gemeente in de tijd kunnen variëren. Het gaat dus niet om het standaard ‘in huis 
hebben’ van een bepaald aanbod, maar het kunnen bieden van bepaalde vormen van jeugdhulp bij 
gelijkluidende problemen. Hierdoor wordt rechtsongelijkheid voorkomen.  
 
De gemeente dient op grond van onderdeel b in haar verordening de wijze waarop de toegang tot 
en de toekenning van een individuele voorziening plaatsvindt, af te stemmen met andere 
voorzieningen op het gebied van zorg (curatieve en langdurige zorg), onderwijs, maatschappelijke 
ondersteuning, werk en inkomen. Te denken valt hierbij aan een voorziening die een jeugdige 
ontvangt op grond van de AWBZ of de Zvw en een voorziening op het gebied van passend 
onderwijs. Ook hiermee wordt de burger rechtszekerheid geboden.  
 
onderdeel c 
Het wetsvoorstel gaat ervan uit dat ondersteuning in beginsel door de gemeente (of namens de 
gemeente door een jeugdhulpaanbieder) wordt geleverd. Het wetsvoorstel geeft de jeugdige en 
zijn ouder echter ook de mogelijkheid te kiezen voor de verstrekking van een budget, waarmee hij 
in de gelegenheid wordt gesteld de jeugdhulp zelf in te kopen. Hij heeft daarmee een bredere 
keuzemogelijkheid om de jeugdhulp te krijgen op een wijze die bij zijn voorkeuren aansluit dan 
wanneer hij deze krijgt van een van de door de gemeente ingeschakelde aanbieders. Het 
127 
 

kinderbeschermingsmaatregelen en jeugdreclassering is echter veel expertise aanwezig. De 
regering hecht eraan dat, ook in het belang van jeugdigen, zoveel mogelijk wordt gewaarborgd dat 
medewerkers hun werk kunnen houden na beëindiging van een overeenkomst tussen een 
gemeente en een jeugdhulpaanbieder of een gecertificeerde instelling bij het sluiten van een 
nieuwe overeenkomst met een andere aanbieder of instelling. Daarom is in het wetsvoorstel 
bepaald dat het college erop heeft toe te zien dat de nieuwe aanbieder of instelling met de 
‘voorgangers’ overleggen over de overname van het betrokken personeel. Het lijkt voor de hand te 
liggen dat de gemeente het voeren van het overleg in aanbestedingsbestekken opneemt, waardoor 
zij een eigen contractueel recht heeft om naleving te eisen. Het vertrouwen bestaat dat aldus 
goede waarborgen voor een verantwoorde aanpak aanwezig zijn 
 
Anders dan bij bijvoorbeeld bij het openbaar vervoer, zal vaak niet duidelijk sprake zijn van het 
‘overnemen’ van het gehele contract van de ene ondernemer door een bepaalde andere 
ondernemer. Zeker inzake jeugdhulp zullen door veel gemeenten verschillende aanbieders worden 
gecontracteerd: de burger heeft zo de keuzemogelijkheid tussen verschillende aanbieders. De 
aanbieder weet daardoor niet precies hoeveel hulp geleverd zal worden of aan welke burgers. 
Daarom kan de bij het aanbesteden van openbaar vervoer geldende ‘mens volgt werk’-bepaling 
niet worden toegepast bij de Jeugdwet. Zonder nadere voorziening zou dat kunnen leiden tot 
verlies van werk voor het betrokken personeel. Ook voor de burgers kan de wisseling van 
aanbieder gevolgen hebben in die zin dat zij niet langer worden geholpen door de hulpverlener aan 
wie zij gewend zijn geraakt. Tevens is denkbaar dat een en ander leidt tot problemen voor de 
nieuwe aanbieder om tijdig hulp van goede kwaliteit te leveren. Met het oog op de kwaliteit en 
continuïteit van de dienstverlening kan het derhalve zinvol zijn te bezien of het personeel zijn werk 
wellicht bij een nieuwe aanbieder kan voortzetten. Artikel 2.10 bepaalt daarom dat de winnaars bij 
aanbesteding in elk geval met de verliezers overleggen over de overname van personeel. Dat is 
weliswaar geen garantie dat overeenstemming wordt bereikt over de overgang van medewerkers, 
maar het overleg zal uiteraard wel open en zorgvuldig moeten worden gevoerd.  
 
Artikel 2.11 
Dit artikel biedt de basis om een aantal zaken nader uit te werken bij amvb.  
 
Het eerste lid bepaalt dat er nadere regels gesteld moeten worden ten aanzien van de 
deskundigheid waarover de gemeente ten behoeve van de toeleiding, advisering en bepaling van 
de aangewezen vorm van jeugdhulp moet beschikken. Ook moeten er ingevolge dit onderdeel bij 
amvb deskundigheidseisen gesteld worden ten aanzien van de herkenbare, laagdrempelige en 
toegankelijke toegang tot de hulpverlening en de hulpverlening in acute situaties (artikel 2.5, 
onderdeel b). Daarnaast moeten er eisen worden gesteld met betrekking tot de deskundigheid van 
degenen die advies moeten verstrekken aan andere deskundigen (de consultatiefunctie van artikel 
2.5, onderdeel c). De deskundigheidseisen die bij deze amvb zullen worden gesteld, komen 
grotendeels overeen met de deskundigheidseisen die voorheen golden voor de medewerkers van 
het toegangsdeel van bureau jeugdzorg. De vereiste deskundigheid stelde deze medewerkers in 
staat om zich een oordeel te vormen over de problematiek waarmee een individuele jeugdige of 
zijn ouders te kampen had en over de aangewezen vorm van jeugdzorg; en tevens om advies te 
geven aan die mensen die beroepsmatig met kinderen werken en daarover vragen of zorgen 
hadden; en indien de veiligheid van de jongere in het geding is de raad voor de kinderbescherming 
in te schakelen. De gemeente dient te beschikken over dezelfde expertise om een 
ondersteuningsvraag van een jeugdige of zijn ouders te kunnen beoordelen, om professioneel 
advies te kunnen geven en zo nodig de raad voor de kinderbescherming in te schakelen. De 
gemeente dient zich een beeld te kunnen vormen over de problemen van een jeugdige of zijn 
ouders en moet eenvoudige vragen direct af kunnen doen en bij complexere vragen of problemen 
kunnen inschatten welke deskundige de jeugdige of zijn ouders het best kan helpen. Dit 
veronderstelt een functionaris die in staat is de veiligheidsrisico’s in te schatten en zo kan 
voorkomen dat een kind onnodig lang in een onveilige situatie verkeert. Het soort deskundigheid of 
opleidingseis dat hier dan aan de orde is, kan bijvoorbeeld zijn het bezit van het basisartsdiploma 
of van een aantal jaren werkervaring op een specifiek gebied. 
 
Het tweede lid bepaalt dat er regels gesteld kunnen worden over de wijze waarop het college 
voorziet in een toereikend aanbod om aan de taken bedoeld in artikel 2.3 te voldoen. Dit biedt de 
129 
 

Hoofdstuk 3 Gecertificeerde instellingen 
De gemeente wordt verantwoordelijk voor het gehele stelsel, dus ook voor de uitvoering van het 
gedwongen kader en voor de uitvoering van de taken van het AMHK. Zo kan de gemeente integraal 
beleid ontwikkelen en de samenhang en continuïteit in de hulpverlening bewaken.  
 
Artikel 3.1 
De gemeente moet dus ook de toeleiding naar de raad voor de kinderbescherming organiseren. De 
raad voor de kinderbescherming blijft in het nieuwe stelsel een tweedelijnsvoorziening en is niet 
rechtstreeks toegankelijk voor meldingen van bedreigende situaties voor jeugdigen. De raad neemt 
alleen zaken in onderzoek die door de gemeente zijn aangemeld, behoudens enkele uitzonderingen 
genoemd in dit artikel. Dit artikel is deels ontleend aan artikel 57 van het Uitvoeringsbesluit Wet op 
de jeugdzorg. 
 
Eerste lid 
Het eerste lid bepaalt dat de raad voor de kinderbescherming in beginsel alleen een melding in 
behandeling neemt, indien deze melding afkomstig is van het college. De gemeente moet haar 
verantwoordelijkheid voor het jeugdbeleid kunnen waarmaken en dus op de hoogte zijn van wat er 
met jongeren en gezinnen gebeurt, niet in de laatste plaats omdat de gemeente ook de financiële 
verantwoordelijkheid draagt. Het is aan het college om deze taak vorm te geven. Zo kan het 
college rechtstreeks een jeugdhulpaanbieder aanwijzen, waar deskundigen werkzaam zijn die 
contacten onderhouden met zowel de raad als met de wijkteams die lokaal diensten verlenen. Deze 
jeugdhulpaanbieder bekijkt of kan worden volstaan met vrijwillige hulp en levert deze dan direct. 
Indien deze hulpverlening echter stagneert en er substantiële risico’s zijn ten aanzien van de 
ontwikkeling van de minderjarige, wendt de jeugdhulpaanbieder zich tot de raad voor de 
kinderbescherming. Door het aanwijzen van een jeugdhulpaanbieder kan het college een snelle 
werkwijze creëren zonder onnodige tussenschakels.  
De gemeente is ook verantwoordelijk voor het inrichten van een AMHK. Dit AMHK zal bovenlokaal 
gaan functioneren. Op grond van dit artikel kan het AMHK ook rechtstreeks melden bij de raad 
voor de kinderbescherming. Deze mogelijkheid heeft het risico in zich dat de gemeente buiten de 
civiele keten wordt gehouden, omdat professionals met zorgen (leerkrachten, huisartsen en andere 
vindplaatsen) zich direct tot het AMHK wenden en deze direct weer bij de raad melden. Daarom is 
het AMHK verplicht om in deze situaties de gemeente op de hoogte te stellen (artikel 12a, eerste 
lid, onderdeel f, Wmo). 
De gecertificeerde instelling, die een kinderbeschermingsmaatregel of jeugdreclassering uitvoert, 
heeft eveneens de mogelijkheid om de raad voor de kinderbescherming te verzoeken onderzoek te 
doen naar de noodzaak een verderstrekkende (gezagsbeëindigde) maatregel te treffen. Hiervoor is 
gekozen om bureaucratie en onwenselijke vertraging in de procedure te voorkomen. Ook hier geldt 
de plicht om het college op de hoogte te stellen van een dergelijke melding (vierde lid).  
 
Tweede lid 
Conform de huidige praktijk kan eenieder in uitzonderlijke gevallen direct melden aan de raad voor 
de kinderbescherming. Het gaat dan om acute en ernstig bedreigende situaties (onderdeel a). 
Onderdeel b regelt de mogelijkheid dat de raad een reeds bestaand onderzoek kan uitbreiden naar 
een kinderbeschermingsonderzoek. De raad doet ook onderzoek in strafzaken en geeft advies in 
het kader van gezag en omgang. Als bij deze werkzaamheden blijkt dat een 
kinderbeschermingsmaatregel overwogen moet worden, kan de raad dat onderzoek uitbreiden naar 
een beschermingsonderzoek.  
 
Derde lid 
Als iemand rechtstreeks bij de raad meldt, of de raad zelf een onderzoek in bovengenoemde zin 
uitbreidt, dan doet de raad daarvan mededeling aan de gemeente, zodat de gemeente 
geïnformeerd blijft over de ontwikkelingen.  
 
Vierde lid 
Indien de gecertificeerde instelling een verzoek tot onderzoek doet, moet de gecertificeerde 
instelling hier melding van doen aan het college, opdat de gemeente geïnformeerd blijft.  
 
  
131 
 

Tweede en derde lid 
Het is thans nog niet duidelijk welke instelling aangewezen zal worden; wel is duidelijk dat hiervoor 
geen nieuwe zbo zal worden opgericht, maar dat de taak belegd zal worden bij een reeds 
bestaande zbo, tevens keuringsinstantie. De voorkeur gaat uit naar een instantie die reeds is 
aangesloten bij de Raad van Accreditatie. 
In artikel 3 van de Kaderwet zbo’s is geregeld dat een bestaande zbo een nieuwe taak kan krijgen, 
indien voldaan wordt aan één van de drie instellingscriteria voor een zbo, te weten het 
onafhankelijkheidscriterium op basis van specifieke deskundigheid, het criterium strikt 
regelgebonden uitvoering in een groot aantal individuele gevallen of het participatiecriterium. Bij 
het certificeren van instellingen is het criterium onafhankelijkheid op basis van specifieke 
deskundigheid van toepassing: de certificerende instelling dient een afweging te maken op zuiver 
inhoudelijke gronden en mag zich niet laten leiden door overwegingen van politieke aard. 
Daarnaast spelen haalbaarheids- en doelmatigheidsoverwegingen een rol. De inwerkintreding van 
het wetsvoorstel is voorzien met ingang van 1 januari 2015 en de instellingen moeten voor die 
datum gecertificeerd zijn. Dit pleit ervoor om aan te sluiten bij een bestaande instelling die 
relevante deskundigheid en ervaring in huis heeft waar het gaat om het operationaliseren van 
kwaliteit, het opstellen van een beoordelingskader en het keuren van instanties. 
 
De certificering zal worden aanbesteed. In de aanbestedingsvoorwaarden zal worden opgenomen 
dat de Minister van VenJ de instelling voor een bepaalde periode aanwijst. Zo staat de aanwijzing 
open voor nieuwe instanties en is er geen sprake van een monopoliepositie. Verder zullen er bij 
amvb nadere regels gesteld worden over de vergoeding van de kosten. Daarin zal worden bepaald 
dat een instelling die gecertificeerd wil worden de certificerende instelling rechtstreeks betaalt. Het 
certificeren van instellingen in het kader van deze wet zal gezien het verwachte aantal te 
certificeren instellingen slechts een deel van de activiteiten van de certificerende instelling 
omvatten. Met deze aanbesteding en de daaraan verbonden voorwaarden wordt voldaan aan de 
randvoorwaarden die ten aanzien van keuringsinstanties zijn vastgesteld in het rapport van de 
112
Commissie Gerritse, getiteld ‘Zbo’s binnen kaders’. Er is derhalve geen noodzaak de Kaderwet 
zbo’s op de aangewezen certificerende instelling van toepassing te verklaren. 
 
De certificerende instelling kan een certificaat schorsen of intrekken wanneer een organisatie niet 
meer aan de vereisten ter zake voldoet en ook houdt zij controle op de gecertificeerde instellingen 
via de periodieke verlenging van de certificaten. In een dergelijk geval wordt de uitvoering van 
kinderbeschermingsmaatregelen of jeugdreclassering overgedragen aan een of meer andere 
gecertificeerde instellingen. De raad voor de kinderbescherming dient daartoe, na overleg met de 
gemeenten, onverwijld een verzoek in bij de kinderrechter. 
De Inspectie houdt toezicht op de certificerende instelling en de gecertificeerde instellingen, in de 
zin dat getoetst wordt of aan de wettelijke vereisten is voldaan. Zij toetst in de regel niet of de 
gecertificeerde instelling voldoet aan de certificatie-eisen; die verantwoordelijkheid ligt zoals 
gezegd bij de certificerende instelling. 
 
Vierde lid 
Naar verwachting zullen de vijftien bureaus jeugdzorg die onder de Wjz de 
kinderbeschermingsmaatregelen en jeugdreclassering uitvoeren, ook in het nieuwe stelsel deze 
taken - willen - blijven uitvoeren. Ook ligt het in de rede dat Reclassering Nederland en de landelijk 
werkende instellingen, zoals Nidos, de William Schrikker Groep en het Leger des Heils, in het 
nieuwe stelsel werkzaam zullen blijven. Deze instellingen zullen eerst gecertificeerd moeten worden 
en vervolgens moeten worden ingekocht door de gemeenten, voordat zij hun huidige 
werkzaamheden op het terrein van (gezins)voogdij en jeugdreclassering kunnen voortzetten.  
Naast de bestaande instellingen kunnen zich ook nieuwe instellingen aandienen die 
kinderbeschermingsmaatregelen of jeugdreclassering willen uitvoeren. Hiervoor is het voorlopig 
certificaat bedoeld. 
 
In het wetsvoorstel is een aantal (kwaliteits)eisen opgenomen voor gecertificeerde instellingen. 
Overige eisen zullen de aankomende tijd worden opgenomen in het normenkader. De branche, de 
VNG en gemeenten en het Rijk overleggen over een normenkader, onder andere op basis van de 
                                                
112
 Kamerstukken II 2007/08, 25 268, nr. 46. 
133 
 

Artikel 3.5 
 
Eerste lid 
Dit artikel is afgeleid van artikel 53, vierde en vijfde lid, Wjz. Het eerste lid bepaalt dat het college 
– de verantwoordelijke voor de verwerking van gegevens in de gemeentelijke basisadministratie – 
aan een gecertificeerde instelling, op diens verzoek terstond de gegevens uit de gemeentelijke 
basisadministratie verstrekt die voor de gecertificeerde instelling noodzakelijk zijn om 
kindermishandeling te stoppen. Dit betreft slechts de gegevens bedoeld in artikel 34, eerste lid, 
onder a, onderdelen 1 tot en met 6, van de Wet GBA. Dit zijn gegevens over: 
− de burgerlijke staat; 
− curatele; 
− het gezag dat over de minderjarige wordt uitgeoefend; 
− de nationaliteit; 
− het verblijfsrecht van de vreemdeling; 
− de gemeente van inschrijving en het adres in die gemeente, alsmede over het verblijf in 
Nederland en het vertrek uit Nederland. 
 
Tweede lid 
Het tweede lid voorziet in de mogelijkheid voor het college om afwijzend te beslissen op een 
verzoek van een betrokkene om aan hem mede te delen of gegevens uit de basisadministratie aan 
een gecertificeerde instelling zijn verstrekt. Dit is slechts toegestaan voor zover dit noodzakelijk 
kan worden geacht om een situatie van kindermishandeling te beëindigen. Het kan bijvoorbeeld 
gaan om een (vermoedelijke) dader. Het verstrekken van dergelijke informatie aan een dader zou 
dan het slachtoffer in gevaar kunnen brengen.  
135 
 

Tweede lid 
Een plan is een onderdeel van verantwoorde hulp, zoals opgenomen in artikel 4.1.1. Een goed 
hulpverlener zal zorgvuldig overleggen met de jeugdige en ouders over de verlening van de 
jeugdhulp of de uitvoering van de kinderbeschermingsmaatregel en jeugdreclassering. Om dat te 
waarborgen is in het tweede lid bepaald dat voordat het plan wordt vastgesteld, overlegd dient te 
worden met de jeugdige en de ouders. Analoog aan de bepalingen in de Wjz wordt voorgesteld dat 
het plan afgestemd moet zijn op de behoeften van de jeugdigen.  
 
Derde lid 
Wanneer een jeugdige pleegzorg ontvangt, is naast het overleg met de jeugdige en de ouders over 
het plan ook overleg nodig met de pleegouders. Het is nodig dit hier uitdrukkelijk te bepalen in 
verband met artikel 1.1, tweede lid, waarin is bepaald dat onder ouders in de zin van deze wet en 
de daarop berustende bepalingen niet de pleegouders wordt verstaan. 
 
Vierde lid 
Niet voor alle hulp is een schriftelijk plan noodzakelijk of zinvol. De norm van verantwoorde hulp 
houdt ook in dat de hulp doelmatig en cliëntgericht moet worden verleend. Voor simpele en 
kortdurende vormen van ambulante jeugdhulp zou een verplichting tot een schriftelijk 
hulpverleningsplan het doel van een dergelijk plan voorbij kunnen schieten en dat zou dan leiden 
tot onnodige administratieve lasten. Daarom is niet in alle gevallen vereist dat het 
hulpverleningsplan op schrift wordt gesteld. Vanwege de aard van de hulpverlening geldt echter 
wel altijd de eis van schriftelijkheid wanneer het de uitvoering van een 
kinderbeschermingsmaatregel of jeugdreclassering of gesloten jeugdhulp betreft en ook als de 
jeugdige of de ouders daar zelf om vragen.  
 
Vijfde lid 
Het vijfde lid maakt duidelijk dat het plan tijdig vastgesteld dient te worden, namelijk voordat de 
hulp begint en binnen zes weken nadat duidelijk is wie de jeugdhulp zal verlenen of wie de 
kinderbeschermingsmaatregel of jeugdreclassering zal uitvoeren. 
 
Zesde lid 
Pleegouders hebben de dagelijkse zorg over hun pleegkinderen en worden soms geconfronteerd 
met de keuzes die gemaakt zijn in het kader van het hulpverleningsplanplan. In het voorgestelde 
vierde lid wordt aan pleegouders een instemmingsrecht verleend in het kader van het vaststellen 
van het hulpverleningsplan, voor zover het betreft de omschrijving daarin van hun rol in het 
hulpverleningsproces. Deze instemming ziet ook op de wijze waarop de begeleiding van de 
pleegouders wordt vorm gegeven. 
 
Artikel 4.1.3 Kwaliteitssysteem 
Hoewel het behoort tot het wezen van het goed organiseren van werkzaamheden om stelselmatig 
na te gaan of bij de gekozen structuur en inzet van mensen en middelen nog steeds goed werk kan 
worden verricht, en deze verplichting daarmee onderdeel uitmaakt van de verplichting tot het 
verlenen van verantwoorde hulp, wordt een afzonderlijke bepaling van die strekking in deze wet 
onmisbaar geacht.  
Het eerste lid van dit artikel is gelijkluidend aan artikel 4, eerste lid, van de Kwzi en artikel 40, 
tweede lid, van de Wet BIG. In het tweede lid is, overeenkomstig artikel 4, tweede lid, van de 
Kwzi, een aantal organisatorische eisen opgesomd, waaraan een jeugdhulpaanbieder en 
gecertificeerde instelling ter uitvoering van de plicht tot een systematische kwaliteitsbewaking, -
beheersing en -verbetering moeten voldoen. Zie ook de artikelen 13, zesde lid, en artikel 26 Wjz, 
die ook op de betreffende artikelen van de Kwzi waren gebaseerd. De uitwerking van het systeem 
wordt aan de jeugdhulpaanbieders en gecertificeerde instellingen overgelaten; zij is sterk 
afhankelijk van de aard en de omvang van de verlening van jeugdhulp.  
 
Derde lid 
Het derde lid regelt dat de begeleiding van pleegouders door een pleegzorgaanbieder tijdens de 
plaatsing van het pleegkind, onderdeel is van het kwaliteitssysteem als bedoeld in dit artikel. De 
begeleiding van pleegouders die belast zijn met voogdij als bedoeld in boek 1 van het BW behoeft 
minder intensief te zijn dan de begeleiding van pleegouders die niet tevens het gezag uitoefenen. 
137 
 

vermindering regeldruk en ruimte voor de professional. Net als in de zorg heeft de wetgever bij de 
jeugdhulp onder meer tot taak een aantal basiseisen te stellen waardoor het voor partijen die met 
de jeugdhulpaanbieders te maken hebben, inzichtelijker wordt welke keuzes de aanbieder heeft 
gemaakt, mede in relatie tot het eventuele grotere organisatorische verband waarvan de aanbieder 
deel uitmaakt.  
 
Jeugdhulpaanbieders zullen in veel gevallen worden geëxploiteerd door privaatrechtelijke 
rechtspersonen. Het BW stelt hiervoor de wettelijke regels. In aanvulling op deze privaatrechtelijke 
regels zijn in de Wtzi extra eisen aan het bestuur van zorginstellingen gesteld. Op grond van deze 
vereisten dienen zorginstellingen een toezichthoudend orgaan te hebben dat de dagelijkse leiding 
controleert en advies geeft. Iemand mag niet tegelijk in het toezichthoudende orgaan en de 
dagelijkse leiding zitten. Daarnaast is wettelijk voorgeschreven dat leden van het toezichthoudende 
orgaan geen directe belangen bij de zorginstelling mogen hebben. Is de exploitant van de instelling 
een rechtspersoon, dan moet er in de statuten staan dat een orgaan dat de cliënten van de 
instelling vertegenwoordigt, een enquêteverzoek mag indienen bij de ondernemingskamer van het 
gerechtshof te Amsterdam. Op grond van de onderhavige delegatiebepaling zal bij amvb een 
overeenkomstig regime gaan gelden voor bij die amvb aan te wijzen categorieën van 
jeugdhulpaanbieders.  
 
Jeugdhulpaanbieders kunnen op grond van deze bepaling worden verplicht om gemeenten en 
andere stakeholders inzicht te bieden in de keuzes die zij hebben gemaakt op het terrein van de 
bestuursstructuur, goed bestuur en intern toezicht (‘governance’). Samen met de regels voor de 
jaarverslaglegging zorgen deze eisen voor een optimale transparantie van jeugdhulpaanbieders. 
 
Voor alle duidelijkheid merk ik op dat het bij de transparantie-eisen niet gaat om een kwalitatieve 
toets op het feitelijk functioneren van het bestuur of om de bedrijfsvoering zelf, maar om – het 
woord zegt het al – het afdwingen van transparantie over door de jeugdhulpaanbieder gemaakte 
keuzes aan hen die met die aanbieder van doen hebben. Dit betekent uiteraard niet dat 
jeugdhulpaanbieders niet op disfunctioneren of slechte bedrijfsvoering kunnen worden 
aangesproken. Dat gebeurt echter op grond van andere bepalingen. 
 
Artikel 4.1.5 Verklaring omtrent gedrag 
Jeugdhulpaanbieders en gecertificeerde instellingen worden op grond van dit artikel verplicht om 
van personen die hun opdracht beroepsmatig of als vrijwilliger in contact kunnen komen met 
jeugdigen of ouders aan wie zij jeugdhulp verlenen of aan wie een kinderbeschermingmaatregel of 
jeugdreclassering is opgelegd, een verklaring omtrent gedrag (VOG) te hebben.  
De verplichting geldt voor aan te trekken medewerkers, ongeacht of deze in dienstverband dan wel 
op een andere grondslag hun werkzaamheden voor de jeugdhulpaanbieder of de gecertificeerde 
instelling verrichten. De verplichting voor de aanbieder geldt ook voor buitenlandse medewerkers. 
De verplichting geldt niet voor iemand die vrijwillig eenmalig of slechts incidenteel een steentje 
bijdraagt; van hem hoeft geen VOG te worden verlangd. Maar wel van een vrijwilliger die met een 
zekere regelmaat actief is. 
De bepaling ziet niet op stagemedewerkers, omdat de toegevoegde waarde van een VOG in het 
geval van stagemedewerkers zeer beperkt is doordat zij onder intensieve begeleiding van een 
professionele hulpverlener staan, voor wie wel een VOG verplicht is.  
 
Tweede lid 
De VOG dient vóór aanvang van de werkzaamheden in bezit te zijn van de jeugdhulpaanbieder of 
de gecertificeerde instelling en dient actueel te zijn. De VOG mag daarom op het moment dat de 
betrokkene gaat werken voor de jeugdhulpaanbieder of de gecertificeerde instelling niet ouder zijn 
dan drie maanden. De jeugdhulpaanbieder of de gecertificeerde instelling (en hun eventuele 
opdrachtnemer) zal kandidaat-medewerkers dus tijdens de selectieprocedure moeten vragen een 
VOG over te leggen. Zij betrekken de VOG vervolgens bij hun keuze tot het aangaan van een 
relatie met betrokkene. Zij weten dus, voor zij iemand in dienst nemen, of er justitiële 
antecedenten zijn die aanleiding geven deze persoon niet bij de verlening te betrekken. De 
jeugdhulpaanbieder of de gecertificeerde instelling zal die verklaring in zijn administratie moeten 
opnemen, om aan de toezichthouder aan te kunnen tonen dat hij voldoet aan deze eis. 
 
139 
 

verantwoordelijkheden en zijn professionele grenzen, in voldoende mate effectieve hulp kan bieden 
of kan organiseren. Indien de professional meent dat dit niet of maar gedeeltelijk het geval is, ligt 
een melding voor de hand. De stappen van de meldcode bewaken dat de veiligheid van het 
mogelijke slachtoffer steeds voorop wordt gesteld en dat zorgvuldig wordt gewerkt. Onder 
‘degenen die werkzaam zijn voor …’ in het derde lid worden ook begrepen de medewerkers die zelf 
geen jeugdhulp verlenen, bijvoorbeeld een administratief medewerker of een receptionist. Ook zij 
moeten in staat zijn signalen van huiselijk geweld en kindermishandeling op te merken en weten 
wat zij daar vervolgens mee kunnen doen. Doorgaans zal dat laatste vooral inhouden dat zij 
moeten weten bij welke collega zij aan kunnen kloppen over de waargenomen signalen. Op grond 
van het vierde lid zullen bepaalde elementen voor de meldcode verplicht gesteld worden. 
 
Artikel 4.1.7 Meldplicht calamiteiten en geweld 
Naar analogie van artikel 4a van de Kwzi wordt voorgesteld voor jeugdhulpaanbieders en 
gecertificeerde instellingen een meldplicht op te nemen voor calamiteiten en geweld bij de 
verlening van jeugdhulp of de uitvoering van kinderbeschermingsmaatregelen of jeugdreclassering. 
Jeugdigen en ouders staan bij de verlening van jeugdhulp of de uitvoering van een 
kinderbeschermingsmaatregel of jeugdreclassering in een afhankelijkheidsrelatie tot de 
medewerker van de betreffen de aanbieder of instelling. Dit maakt hen extra kwetsbaar en daarom 
is van belang dat de toezichthouder onverwijld op de hoogte wordt gesteld wanneer in dat kader 
sprake is van een calamiteit of geweld. 
 
Op basis van de verplichte melding aan de toezichthouder kan deze de jeugdhulpaanbieder of de 
gecertificeerde instelling verzoeken vervolgens een feitenonderzoek naar de situatie te doen of zal 
de toezichthouder zelf onderzoek verrichten en bekijken hoe de handhaving verder moet worden 
ingericht om doelgericht tot verbetering te komen. Daarbij kunnen, indien nodig, straffe middelen 
worden ingezet. Een melding aan de toezichthouder laat wettelijke verplichtingen tot het doen van 
aangifte van strafbare feiten onverlet. Zo zal een niet-natuurlijke dood moeten worden gemeld bij 
de gemeentelijke lijkschouwer.  
 
Relatie met verplichte meldcode huiselijk geweld en kindermishandeling 
Voor de duidelijkheid zij vermeld dat dit niet ziet op signalen van kindermishandeling die door de 
medewerker worden opgemerkt en waarvan de vermoedelijke dader géén medewerker is van de 
jeugdhulpaanbieder of gecertificeerde instelling waar hij werkzaam is. In een dergelijk geval is niet 
de veiligheid en de kwaliteit van de aanbieder of instelling in het geding, maar is het van belang 
dat op een goede manier wordt omgegaan met de signalen van de (vermoedelijke) 
kindermishandeling en dat kan uitmonden in een melding aan het AMHK. Voor dergelijke situaties 
geldt wel de verplichte meldcode huiselijk geweld en kindermishandeling. 
 
Artikel 4.1.8 Vertrouwenspersoon 
 
Eerste lid 
Op grond van artikel 2.5, onderdeel f, is de gemeente ervoor verantwoordelijk dat jeugdigen en 
hun ouders die advies ontvangen over opgroei- en opvoedingsproblemen, psychische problemen en 
stoornissen, die jeugdhulp ontvangen, op wie een kinderbeschermingsmaatregel of een maatregel 
van jeugdreclassering van toepassing is, of bij wie het AMHK betrokken is, een beroep kunnen 
doen op een vertrouwenspersoon. Artikel 4.1.8 bepaalt dat de jeugdhulpaanbieder en de 
gecertificeerde instelling de vertrouwenspersonen in de gelegenheid moeten stellen zijn taak uit te 
oefenen. 
 
Tweede lid 
Bij amvb worden regels gesteld over de taken en bevoegdheden van de vertrouwenspersoon en de 
daarbij behorende verplichtingen van jeugdhulpaanbieders en gecertificeerde instellingen, die 
eraan zullen bijdragen dat hij zijn onafhankelijke taak goed kan uitvoeren. 
 
Derde tot en met vijfde lid 
Overeenkomstig de regeling van artikel 4.1.5, eerste tot en met derde lid, zijn de rechtspersonen 
die vertrouwenspersonen in dienst hebben, verplicht om van die vertrouwenspersonen een 
verklaring omtrent het gedrag te hebben. 
141 
 

ervaren. Lijkt dit onmogelijk, dan zal de procedure uitmonden in een uitspraak omtrent de 
gegrondheid van de klacht eventueel gepaard gaand met bepaalde aanbevelingen. 
Van belang voor de klager en degene over wie is geklaagd, is tevens dat de klachtbehandeling 
binnen een vast te stellen, niet te lange termijn, wordt afgerond. Gevoelens van onmacht en 
onvrede bij de klager en gevoelens van onzekerheid bij degene over wie is geklaagd, dienen niet 
langer te duren dan strikt noodzakelijk. Om die reden moet in de klachtregeling een termijn 
worden vastgesteld waarbinnen de klachtencommissie haar oordeelsvorming over een klacht moet 
hebben afgerond. Als daarvan moet worden afgeweken, moeten alle betrokkenen daarvan met 
redenen omkleed in kennis worden gesteld (tweede lid, onder c en d). Welke termijn redelijk is, 
kan naar ons oordeel het beste door de jeugdhulpaanbieders en gecertificeerde instelling zelf 
worden vastgesteld, aangezien wat op dit punt redelijk is van aanbieder tot aanbieder kan 
verschillen. Voor jeugdhulpaanbieders die, gezien de soort jeugdhulp die zij verlenen, naar 
verwachting met overwegend weinig complexe klachten zullen worden geconfronteerd, zal de vast 
te stellen termijn korter kunnen zijn dan voor jeugdhulpaanbieders die meer ingewikkelde klachten 
tegemoet kunnen zien, bijvoorbeeld over medisch-specialistische behandelingen.  
Verder worden klager en degene, over wie is geklaagd, in de gelegenheid gesteld om schriftelijk 
hun standpunt toe te lichten en te worden gehoord (tweede lid, onder e) en kunnen beiden zich in 
de procedure laten bijstaan (tweede lid, onder f).  
Het derde lid strekt er toe te bewerkstelligen, dat de klachtencommissie een reglement opstelt. In 
dit reglement dient de klachtencommissie haar werkwijze te regelen, uiteraard met inachtneming 
van hetgeen de jeugdhulpaanbieder of de gecertificeerde instelling reeds in de in het eerste lid van 
artikel 4.2.1 bedoelde regeling over de klachtbehandeling heeft opgenomen. Een dergelijk 
reglement is niet alleen van belang voor de structurering van de werkzaamheden van de commissie 
zelf, maar ook voor de klagers en degenen over wie wordt geklaagd. Het is belangrijk, dat bij 
laatstgenoemden geen onduidelijkheid kan ontstaan over de wijze waarop met hun klacht wordt 
omgegaan. Voor zover dit niet reeds is gebeurd in de klachtenregeling van de jeugdhulpaanbieder 
of de gecertificeerde instelling, kunnen in het reglement procedurele zaken worden geregeld als de 
frequentie van vergaderen van de klachtencommissie, de wijze waarop een klacht bij de commissie 
aanhangig moet worden gemaakt, de wijze waarop en de termijn waarbinnen de klager een 
ontvangstbevestiging krijgt, de wijze waarop en de termijn waarbinnen degene tot wie de klacht 
zich richt in kennis wordt gesteld van het feit dat er tegen hem een klacht is ingediend, de wijze 
van verslaglegging van de bevindingen van de commissie e.d. 
Het vijfde lid voorziet in een termijn (één maand) waarbinnen de jeugdhulpaanbieder en de 
gecertificeerde instelling de klager en de klachtencommissie moet mededelen welke maatregelen 
zij nemen naar aanleiding van het oordeel van de klachtencommissie. Het wetsvoorstel laat de 
jeugdhulpaanbieders en gecertificeerde instellingen vrij in het bepalen van hun standpunt ter zake 
van die uitspraak. In de klachtenregeling kan worden bepaald dat uitspraken van de 
klachtenbehandelaar door de jeugdhulpbieder of de gecertificeerde instelling als bindend worden 
aanvaard; er kan evenwel ook worden bepaald dat deze zich de vrijheid voorbehouden een 
uitspraak naast zich neer te leggen. Het is voor een cliënt die een klacht indient, van groot belang 
dat hij daarop een serieuze reactie krijgt en dat hij niet langer dan strikt noodzakelijk is, behoeft te 
wachten totdat hij het resultaat van de behandeling van zijn klacht verneemt. Artikel 4.2.1, tweede 
lid, onder c, bepaalt dat de jeugdhulpaanbieder en de gecertificeerde instelling zo spoedig mogelijk 
schriftelijk aan de klager dienen mede te delen of zij maatregelen naar aanleiding van de klacht 
zullen nemen en zo ja welke. Het ligt voor de hand ervan uit te gaan dat de jeugdhulpaanbieder en 
de gecertificeerde instelling bij afwijking van de door een klachtenbehandelaar voorgestelde 
maatregelen -mede met het oog op een eventuele vervolgprocedure -gemotiveerd aangeven 
waarom zij dat doen. Indien de reactie van de jeugdhulpaanbieder of de gecertificeerde instelling 
de cliënt tevreden stelt, betekent dit een snelle oplossing van een probleem dat in vele gevallen 
van grote invloed is op het welbevinden van de cliënt. Is de cliënt niet tevreden, dan kan hij zich 
wenden tot de klachtencommissie in de provincie of grote gemeente waarin de betrokken instelling 
of beroepsbeoefenaar is gevestigd. 
143 
 

voldoening aan het bepaalde in dit wetsvoorstel aansluiting zoeken bij de op grond van de 
bijzondere wettelijke regeling getroffen voorziening. 
 
§ 4.2b. Medezeggenschap 
Deze bepalingen zijn in overeenstemming met de bepalingen over medezeggenschap in de 
zorgsector in de Wet medezeggenschap cliënten zorginstellingen.  
 
Artikel 4.2.4 
 
Eerste lid 
Ingevolge dit artikel gelden de bepalingen inzake medezeggenschap voor alle jeugdhulpaanbieders 
en gecertificeerde instellingen die meer dan tien medewerkers hebben die jeugdhulp verlenen 
onderscheidenlijk hun taken uitvoeren. Deze beperking is aangebracht, omdat in kleine 
organisaties waarin slechts een beperkt aantal mensen werkzaam is, de lijnen kort zijn en de 
wensen van de jeugdigen en ouders gemakkelijk via informeel contact kunnen worden vernomen. 
Uiteraard is de grens van tien arbitrair. Gezocht is naar een evenwicht tussen het belang van deze 
verplichtingen en het voorkomen van onevenredige administratieve lasten en nalevingskosten. Als 
voor de jeugdhulpaanbieder of de gecertificeerde instelling meer dan tien personen werkzaam zijn, 
kunnen de organisatorische setting en het ontbreken van persoonlijk contact van de jeugdigen en 
ouders met de jeugdhulpaanbieder of gecertificeerde instelling ertoe leiden dat hun belang 
onvoldoende wordt betrokken bij het nemen van beslissingen op bestuursniveau. In kleinere 
organisaties zal in het algemeen langs andere wegen een adequate inbreng van de jeugdigen en 
ouders zijn gewaarborgd. Bovendien worden door de grens van tien medewerkers de lasten van 
het organiseren van de medezeggenschap enigszins beperkt. 
 
Tweede lid 
Het tweede lid regelt dat als een jeugdhulpaanbieder of gecertificeerde instelling op meerdere 
locaties of in meerdere organisatorische verbanden actief is, er voor ieder te onderscheiden 
verband en iedere locatie een aparte cliëntenraad ingesteld dient te worden voor zover in die 
locaties of organisatorische verbanden de hulp wordt uitgevoerd door in de regel meer dan tien 
personen. 
Een jeugdhulpaanbieder of gecertificeerde instelling kan meer dan één locatie of organisatorische 
verbanden instandhouden. In dat geval dient voor elke locatie of elk organisatorisch verband een 
afzonderlijke cliëntenraad in het leven te worden geroepen, als in die locaties of organisatorische 
verbanden de hulp wordt uitgevoerd door in de regel meer dan tien personen. Er kan dus niet altijd 
worden volstaan met één cliëntenraad voor alle onder een jeugdhulpaanbieder of gecertificeerde 
instelling ressorterende locaties en organisatorische verbanden. De afweging of naast het tot stand 
brengen van cliëntenraden voor de onderscheiden locaties of organisatorische verbanden wordt 
overgegaan tot de instelling van een centrale cliëntenraad voor alle locaties of organisatorische 
verbanden die onder dezelfde jeugdhulpaanbieder of gecertificeerde instelling ressorteren, laat de 
regering graag over aan de jeugdhulpaanbieder, de gecertificeerde instelling en de betrokken 
cliëntenraden. Deze wet staat hieraan niet in de weg. Wel zal uiteraard met de cliëntenraden 
overeenstemming moeten worden bereikt over de afbakening van de taken en de bevoegdheden 
van de centrale cliëntenraad en de afzonderlijke cliëntenraden. 
 
Artikel 4.2.5 
Het eerste lid van artikel 4.2.5 leggen de jeugdhulpaanbieder en de gecertificeerde instelling de 
verplichting op voor iedere door hen in stand gehouden instelling een cliëntenraad in het leven te 
roepen. De taak van de cliëntenraad behelst het binnen de doelstellingen van de instelling 
behartigen van de gemeenschappelijke belangen van de cliënten.  
 
Het tweede lid verplicht de jeugdhulpaanbieder en de gecertificeerde instelling een regeling terzake 
vast te stellen, waarin wordt vastgesteld uit hoeveel leden de cliëntenraad bestaat, wie voor het 
lidmaatschap in aanmerking komen, hoelang de zittingsduur van de leden is en op welke wijze zij 
worden benoemd. Het spreekt voor zich dat daar waar mogelijk de jeugdigen en hun ouders die de 
hulp ontvangen zelf zitting in de cliëntenraad moeten hebben. Zie voor nadere toelichting over de 
145 
 

Het tweede lid eist, dat het advies van de cliëntenraad wordt gevraagd op een zodanig tijdstip dat 
hij nog wezenlijke invloed kan uitoefenen op het te nemen besluit. Het heeft immers weinig zin nog 
met advies te komen op een moment dat de feitelijke besluitvorming reeds (bijna) is afgerond. 
‘Tijdig’ wil in dit verband zeggen, dat het advies moet worden gevraagd in een zodanig stadium 
van de besluitvorming dat de cliëntenraad voldoende tijd heeft om een weloverwogen standpunt te 
bepalen en vervolgens door middel van zijn advies de besluitvorming daadwerkelijk te beïnvloeden. 
De jeugdhulpaanbieder en de gecertificeerde instelling zullen daarbij voldoende informatie moeten 
verschaffen om zorgvuldige advisering mogelijk te doen zijn. Zo zal onder andere kenbaar moeten 
worden gemaakt, welke overwegingen aan het voorgenomen besluit ten grondslag liggen, welke 
alternatieven zijn overwogen en waarom deze zijn verworpen. Aangezien het in het licht van het 
voorgaande voor de hand liggend lijkt te zijn dat een advies aanvraag schriftelijk plaatsvindt, is dit 
niet expliciet bepaald. De jeugdhulpaanbieder en de gecertificeerde instelling zullen kunnen 
bepalen binnen welke termijn de cliëntenraad kan adviseren. De termijn dient uiteraard zodanig te 
zijn dat geen afbreuk wordt gedaan aan de mogelijkheid van de cliëntenraad om zorgvuldig te 
adviseren. Van de aard van het onderwerp zal mede kunnen afhangen hoe lang deze termijn moet 
zijn. 
 
Artikel 4.2.7 
Als de cliëntenraad gevraagd of ongevraagd een schriftelijk advies heeft uitgebracht, mogen de 
jeugdhulpaanbieder en de gecertificeerde instelling ingevolge het eerste lid daarna geen van het 
advies afwijkend besluit nemen zonder, behoudens indien dat redelijkerwijs niet mogelijk is, eerst 
ten minste een keer met de cliëntenraad daarover te hebben overlegd. Dit geldt zowel voor 
gevallen waarin de cliëntenraad uitsluitend adviesrecht heeft als voor die waarin hij over het hierna 
te bespreken instemmingsrecht beschikt. De bedoeling van deze procedure is te voorkomen, dat de 
betrokkenen reeds in een vroeg stadium lijnrecht tegenover elkaar komen te staan. Het zoeken 
van een oplossing waarin beide partijen zich kunnen vinden, verdient de voorkeur boven 
polarisatie. Bovendien kunnen zowel de jeugdhulpaanbieder en de gecertificeerde instelling als de 
cliëntenraad gedurende het overleg nogmaals alle argumenten naar voren brengen en pogen 
elkaar van de juistheid van hun standpunt te overtuigen. Als de jeugdhulpaanbieder na het overleg 
blijft bij zijn wens af te wijken van een uitgebracht advies en de cliëntenraad zijn advies handhaaft, 
dient hij, indien het om een adviesonderwerp gaat, het genomen besluit schriftelijk en onder 
opgave van redenen aan de cliëntenraad mede te delen (derde lid). 
 
Het tweede lid bepaalt dat het de jeugdhulpaanbieder en de gecertificeerde instelling niet vrij staat 
een besluit te nemen ten aanzien van de in artikel 4.2.6, eerste lid, onder i tot en met m, 
genoemde onderwerpen, dat afwijkt van een door de cliëntenraad schriftelijk uitgebracht advies. 
Voor het rechtsgeldig nemen van besluiten ten aanzien van de hier bedoelde onderwerpen is dus in 
beginsel de instemming van de cliëntenraad vereist. Slechts voor zover een wettelijk voorschrift de 
jeugdhulpaanbieder en de gecertificeerde instelling verplicht een bepaald besluit met betrekking tot 
deze ‘instemmingsonderwerpen’ te nemen, kunnen zij dit doen in afwijking van een door de 
cliëntenraad uitgebracht schriftelijk advies. Indien het wettelijke voorschrift weliswaar dwingt tot 
een bepaald besluit, doch ruimte laat ten aanzien van de modaliteiten, kan op deze 
uitzonderingsbepaling derhalve geen beroep worden gedaan, voor wat betreft de gekozen 
modaliteit. De jeugdhulpaanbieder en de gecertificeerde instelling kunnen hun voorgenomen 
besluit, ondanks een afwijkend advies van de cliëntenraad, slechts doorzetten indien een op grond 
van artikel 4.2.12 van het wetsvoorstel ingestelde of aangewezen vertrouwenscommissie heeft 
vastgesteld dat hij bij afweging van alle betrokken belangen in redelijkheid tot zijn voornemen 
heeft kunnen komen. Deze bepaling kan een oplossing bieden voor die gevallen waarin de 
cliëntenraad zijn instemming aan een voorgenomen besluit onthoudt en de jeugdhulpaanbieder of 
de gecertificeerde instelling vanuit zijn verantwoordelijkheid van oordeel is dat het voorgenomen 
besluit desalniettemin moet worden genomen. Komt men niet tot enig vergelijk, dat wil zeggen dat 
de cliëntenraad zijn advies handhaaft en dat de jeugdhulpaanbieder of de gecertificeerde instelling 
ondanks dit anders luidende advies toch overeenkomstig zijn voornemen wenst te besluiten, dan 
kan de jeugdhulpaanbieder of de gecertificeerde instelling zich tot de vertrouwenscommissie 
wenden. Deze kan trachten te bemiddelen tussen de jeugdhulpaanbieder of de gecertificeerde 
instelling en de cliëntenraad, maar zal, indien bemiddeling niet slaagt, hebben te beoordelen of de 
jeugdhulpaanbieder bij afweging van alle belangen in redelijkheid tot zijn voornemen heeft kunnen 
komen. 
147 
 

bevoegdheid. De jeugdhulpaanbieder en de gecertificeerde instelling kunnen eisen stellen waaraan 
de voor te dragen personen moeten voldoen, bijvoorbeeld met het oog op de bescherming van de 
identiteit. Nodig is dat evenwel niet. Immers, indien de jeugdhulpaanbieder of de gecertificeerde 
instelling een vereniging is, kan op grond van artikel 37, vierde en vijfde lid, van Boek 2 van het 
BW de benoeming van een persoon die niet bereid is de belangen van de rechtspersoon tot 
leidraad voor zijn handelen te nemen, worden tegengehouden of ongedaan gemaakt. Bij 
stichtingen kan het ontslag van een bestuurder in zodanig geval worden uitgelokt op grond van 
artikel 298 van Boek 2 van het BW. Of de voor te dragen persoon cliënt van de instelling moet zijn 
of niet, is ter beoordeling van de jeugdhulpaanbieder en de gecertificeerde instelling. Het staat de 
jeugdhulpaanbieder en de gecertificeerde instelling uiteraard vrij in plaats van deze bevoegdheid 
de verder gaande bevoegdheid tot het benoemen van één of meer bestuursleden aan de 
cliëntenraad toe te kennen. Indien de jeugdhulpaanbieder of de gecertificeerde instelling meerdere 
organisatorische verbanden of locaties in stand houdt, komt de 
bevoegdheid toe aan alle cliëntenraden gezamenlijk. Voor instellingen die bestuurd worden volgens 
het zogenoemd raad-van-commissarissenmodel, geldt een afwijkende regeling. Dit bestuursmodel 
houdt in dat, met behoud van de stichtingsvorm, wordt gekozen voor een bestuursmodel dat is 
ontleend aan de wijze waarop structuurvennootschappen worden bestuurd. In die constructie is het 
bestuur opgedragen aan een of meer professionele directeuren, die hun taak uitoefenen onder de 
supervisie van een raad van toezicht, waarvan het takenpakket mutatis mutandis vergelijkbaar is 
met dat van een raad van commissarissen van een vennootschap. Bij deze bestuursvorm geldt 
het recht tot het doen van een bindende voordracht door de cliëntenraad voor ten minste één zetel 
in de raad van toezicht. 
 
Artikel 4.2.11 
Het sluitstuk op de in het wetsvoorstel neergelegde bepalingen wordt gevormd door de 
mogelijkheid voor de cliëntenraad en cliënten van de instelling, om de jeugdhulpaanbieder en de 
gecertificeerde instelling zonodig te dwingen zijn verplichtingen na te leven. Het wetsvoorstel opent 
daartoe voor de cliëntenraad een tweetal mogelijkheden, waarop hiervoor reeds is ingegaan, te 
weten: een procedure bij een commissie van vertrouwenslieden bij geschillen over de uitvoering 
van de artikelen 4.2.6, 4.2.7, eerste en derde lid, 4.2.8, eerste lid, en 4.2.12, en een 
verzoekschriftprocedure bij de kantonrechter (welke ook openstaat voor individuele cliënten) bij 
niet-naleving van de artikelen 4.2.5, 4.2.8, tweede lid, 4.2.10 en 4.2.11. Opgemerkt zij dat de 
term ‘uitvoering’ in het eerste lid, onder a, impliceert dat de commissie zich niet alleen een oordeel 
kan vormen over de vraag of een bepaling is nageleefd, maar ook over de daaraan voorafgaande 
vraag of die bepaling op de voorgelegde situatie van toepassing is. Daarnaast is op initiatief van de 
jeugdhulpaanbieder of de gecertificeerde instelling een procedure bij de 
vertrouwenscommissie mogelijk in geval van onthouding van instemming door de cliëntenraad aan 
een voorgenomen besluit van de jeugdhulpaanbieder of de gecertificeerde instelling; deze 
procedure moet los worden gezien van de nalevingsregeling; zij wordt hier slechts vermeld, omdat 
in het tweede lid, aan deze taak van de commissie van vertrouwenslieden wordt gerefereerd. 
Uiteraard kunnen partijen te allen tijde overeenkomen een tussen hen gerezen geschil op een 
andere wijze te doen beslechten. Voorafgaand aan een procedure bij de kantonrechter dient de 
belanghebbende de jeugdhulpaanbieder of de gecertificeerde instelling schriftelijk te verzoeken 
alsnog de gestelde regels na te leven. Laat de verzoeker dit na of geeft hij de jeugdhulpaanbieder 
of de gecertificeerde instelling geen redelijke termijn om aan het verzoek te voldoen, dan zal hij in 
zijn verzoek door de kantonrechter niet-ontvankelijk worden verklaard. Verwacht mag worden dat 
aldus slechts in een zeer beperkt aantal gevallen behoeft te worden overgegaan tot het indienen 
van een verzoekschrift bij de kantonrechter. Het niet naleven van de rechterlijke uitspraak door de 
jeugdhulpaanbieder kan worden tegengegaan door op verzoek van de belanghebbende in de 
beschikking een dwangsom op te nemen. De kantonrechter kan de jeugdhulpaanbieder en de 
gecertificeerde instelling bevelen bepaalde handelingen te verrichten, b.v. de opstelling van een 
jaarverslag, het wijzigen van de statuten teneinde deze in overeenstemming te doen zijn met 
artikel 4.2.10, het verstrekken van informatie aan de cliëntenraad overeenkomstig artikel 4.2.8, 
tweede lid. Aangenomen moet worden dat ook belangenorganisaties van cliënten zich tot de 
kantonrechter kunnen wenden, voor zover wordt voldaan aan de in de jurisprudentie terzake 
ontwikkelde 
149 
 

Hoofdstuk 5 Pleegzorg 
 
Artikel 5.1  
Het eerste lid vereist dat de pleegzorgaanbieder, met de pleegouder een pleegcontract afsluit. Het 
sluiten van een contract is mogelijk indien de pleegouder voldoet aan de voorwaarden genoemd in 
het eerste lid. Onder andere aan de hand van deze voorwaarden wordt de geschiktheid van 
pleegouders beoordeeld. Deze voorwaarden zijn overeenkomstig de thans geldende voorwaarden. 
 
Onderdeel a stelt als eis dat de pleegouder eenentwintig jaar of ouder is. Het zijn van pleegouder 
brengt een opvoedkundige relatie mee tussen pleegouder en pleegkind. De pleegouder zal over 
voldoende levenswijsheid moeten beschikken om aan de zware opvoedingsrelatie, waarvan bij 
pleegzorg in het kader van jeugdhulp veelal sprake is, gestalte te kunnen geven. Enig 
leeftijdsverschil is daarvoor in ieder geval nodig. 
 
In verband met de functie die de pleegouder jegens de jeugdige vervult, is op grond van onderdeel 
b uitgesloten dat deze zelf optreedt als pleegouder in een pleegsituatie waarbij hij zelf of een van 
zijn collega’s van de pleegzorgaanbieder, waar hij werkzaam is, de begeleider zou zijn.  
 
Op grond van onderdeel c wordt vereist van de pleegouder het door de pleegzorgaanbieder 
aangeboden voorbereidings- en selectietraject met goed gevolg heeft afgerond. De 
pleegzorgaanbieder beoordeelt in het voorbereidings- en selectietraject de geschiktheid van 
aspirant-pleegouders voor het pleegouderschap. In dit voorbereidings- en selectietraject wordt 
gebruik gemaakt van onder meer voorlichtingsbijeenkomsten en huisbezoeken die erop gericht zijn 
zowel de (aspirant-)pleegouder als de pleegzorgaanbieder inzicht te verschaffen in de competenties 
van pleegouders en hun levenssituatie. In de praktijk bleek in het verleden onduidelijkheid te 
bestaan over de rechtsbescherming bij discussie over de geschiktheid van pleegouders voor de 
verzorging en opvoeding van een pleegkind. In een uitspraak van 13 februari 2013 heeft de Raad 
van State bepaald dat het niet verlengen van een pleegcontract als bedoeld in artikel 22, eerste lid, 
van de Wjz, als zodanig niet als een publiekrechtelijke rechtshandeling als bedoeld in artikel 1:3, 
eerste lid, van de Awb, dient te worden aangemerkt. Hiertegen staat dan ook geen bezwaar en 
beroep open. Hetzelfde kan gezegd worden over de beslissing tot geschiktheid van aspirant-
pleegouders. Ook de uiteindelijke beslissing omtrent de geschiktheid van aspirant-pleegouders is 
geen besluit in de zin van de Awb. Ook hiertegen staat daarom geen bezwaar en beroep open. 
 
Op grond van onderdeel d dient een verklaring van geen bezwaar van de raad voor de 
kinderbescherming te worden overgelegd, die inhoudt dat er geen sprake is van bezwarende feiten 
of omstandigheden voor het verzorgen en opvoeden van een jeugdige. Gekozen is voor een 
verklaring van de raad in verband met de bij de raad aanwezige deskundigheid. Aan de directeur of 
ressortdirecteur van de raad kunnen op grond van artikel 9 van de Wet justitiële en strafvorderlijke 
gegevens en op grond van artikel 17, eerste lid onder c van het Besluit justitiële gegevens, 
justitiële gegevens worden verstrekt, indien een zwaarwegend algemeen belang dat vordert en 
voor zover dit noodzakelijk is voor de uitoefening van zijn taak. Bij voorkeur geschiedt dat met 
toestemming van de (aspirant-)pleegouders of anders met medeweten van hen. De raad 
raadpleegt eerst de gemeentelijke basisadministratie om te weten welke personen vanaf 12 jaar er 
op het opgegeven adres wonen. Daarna volgt er een screening bij het landelijk Justitieel 
Documentatie Register en raadpleegt de raad de eigen archieven. Gemiddeld duurt het een week 
voordat de raad de verklaring afgeeft. Zowel de (aspirant-)pleegouders, als de pleegzorgaanbieder, 
ontvangen bericht over de verklaring. Indien de raad op grond van de voor hem beschikbare 
informatie tot het oordeel mocht komen, dat een verklaring van geen bezwaar niet moet worden 
afgegeven, kan de (aspirant-)pleegouder tegen dit besluit bezwaar aantekenen. Een verklaring 
voor een (aspirant-)pleegouder en de inwonenden is vereist voorafgaand aan de plaatsing van een 
eerste pleegkind, en voor nieuwe inwonenden, voorafgaand aan het tijdstip waarop zij inwonend 
worden. Indien een pleegouder gedurende twee jaar geen pleegouder is geweest, is een nieuwe 
verklaring vereist. De eis dat er een verklaring moet zijn, geldt voor de (aspirant-)pleegouder en 
heeft als consequentie dat een pleegzorgaanbieder, een jeugdige niet kan onderbrengen bij een 
(aspirant-)pleegouder voor wie de raad geen verklaring afgeeft. Ook als de pleegouder overgaat 
naar een andere pleegzorgaanbieder, is een nieuwe verklaring vereist. Bij iedere aanvraag van een 
verklaring van geen bezwaar zal de raad met toestemming van betrokkene nagaan of de 
151 
 

geregeld of worden er afspraken in gemaakt die het bereik van de wettelijke voorwaarden waaraan 
pleegouders moeten voldoen, te buiten gaan. Een helder en eenduidig pleegcontract komt de 
rechtspositie van pleegouders ten goede.  
 
Tweede lid 
Deze bepaling ziet alleen op de pleegoudervoogd. Wanneer een jeugdige gedurende langere tijd bij 
dezelfde pleegouder verblijft, kan het in het belang van het kind zijn dat ook het gezag (de 
voogdij) over de jeugdige bij de pleegouder komt te liggen. Een rechter kan uitspreken dat de 
pleegouder(s) belast is/zijn met de voogdij. Wanneer het gezag bij een pleegouder wordt 
neergelegd is de betreffende pleegoudervoogd verantwoordelijk voor de verzorging en opvoeding 
van de jeugdige. Ook is de pleegoudervoogd de wettelijke vertegenwoordiger van de jeugdige en 
beheert de pleegoudervoogd het eventuele vermogen van de jeugdige. Dat de pleegouder belast is 
met voogdij betekent niet dat de pleegouder daardoor onderhoudsplichtig is voor de jeugdige; de 
pleegoudervoogd kan aanspraak blijven maken op pleegvergoeding. 
De situatie van pleegoudervoogden onderscheidt zich van de andere categorieën pleegouders. Een 
pleegoudervoogd is een pleegouder die volgens het oordeel van de rechter geschikt is om het 
gezag over de jeugdige uit te oefenen. Een intensieve begeleiding door de pleegzorgaanbieder past 
daar niet bij. Echter, de voogdijoverdracht betekent niet dat de pleegzorgaanbieder geen enkele 
verantwoordelijk meer heeft jegens de jeugdige. Indien de voogdij van de gecertificeerde instelling 
wordt overgedragen aan de pleegouder, blijft immers nog steeds sprake van jeugdhulp. Dit heeft 
tot gevolg dat de pleegzorgaanbieder ook een pleegoudervoogd nog enigszins dient te begeleiden. 
Begeleiding van pleegoudervoogd zal echter beperkt zijn tot ten hoogste één gesprek per jaar. Op 
deze manier is er voldoende ruimte aanwezig voor de pleegouders om de jeugdige naar eigen 
inzicht en expertise op te voeden en te verzorgen. 
 
Artikel 5.3  
Een pleegouder, waaronder begrepen een netwerkpleegouder en een pleegoudervoogd, ontvangt 
van de pleegzorgaanbieder een vergoeding voor de verzorging en opvoeding van het pleegkind. De 
vergoeding bestaat uit een basisbedrag. Daarnaast kan een pleeggezin onder een aantal 
omstandigheden een toeslag krijgen, zoals bijvoorbeeld in geval van een crisisplaatsing of, indien 
de pleegouder een pleegkind met een handicap verzorgt of met de zorg voor drie of meer 
pleegkinderen is belast. Daarnaast kunnen er kortingen op het basisbedrag worden toegepast. De 
hoogte van het basisbedrag en de maximale bedrage van de toeslagen, alsmede de jaarlijkse 
indexering worden vastgesteld door de Ministers van VWS en VenJ. Daarnaast worden regels 
gesteld over de omstandigheden waarin de toeslagen en kortingen worden verleend of toegepast. 
Ten slotte zullen in de ministeriële regeling voorschriften worden opgenomen inzake de vergoeding 
van bijzondere kosten die pleegouders maken ten behoeve van de jeugdige. In de praktijk maken 
pleegouders soms noodzakelijke kosten om de jeugdige bij hun in huis te laten wonen, die de 
basisvergoeding en de toeslagen te boven gaan. Onder omstandigheden zal een aanvullende 
vergoeding voor noodzakelijke bijzondere kosten moeten worden uitgekeerd aan de pleegouder. 
Een vergoeding van bijzondere kosten is in ieder geval niet noodzakelijk indien de kosten betaald 
kunnen worden uit de pleegvergoeding of indien de kosten uit een andere publieke voorziening 
bekostigd kunnen worden. Zo zal een orthodontistische behandeling van het pleegkind niet voor 
vergoeding in aanmerking komen wanneer die kosten verzekerbaar zijn en de premie daarvoor uit 
de reeds toegekende vergoeding kan worden bekostigd.   
 
Artikel 5.4  
Pleegouders dienen van relevante informatie te worden voorzien om een goede invulling te kunnen 
geven aan de verzorging en opvoeding van een jeugdige. Met de formulering ‘inlichtingen inzake 
feiten en omstandigheden die de persoon van de jeugdige of diens verzorging en opvoeding 
betreffen’ wordt aangesloten bij artikel 377c van Boek 1 van het BW. Alleen die inlichtingen mogen 
worden verstrekt, die noodzakelijk zijn voor de verzorging en opvoeding van de jeugdige. Met het 
begrip ‘noodzakelijk’ wordt aangegeven dat de gegevens van belang moeten zijn voor de 
opvoeding en verzorging van de jeugdige. Bij ‘noodzakelijk voor de verzorging en opvoeding van 
de jeugdige’ moet worden gedacht aan informatie die niet kan worden gemist en waarover de 
pleegzorgaanbieder, de beschikking heeft in het kader van de jeugdhulp die aan de jeugdige wordt 
geboden. De pleegouder heeft deze informatie nodig om zijn taak te kunnen vervullen. In dit kader 
kan bijvoorbeeld gedacht worden aan informatie over een ernstig trauma dat een kind heeft 
153 
 

Hoofdstuk 6 Gesloten jeugdhulp in het kader van ernstige opgroei- en 
opvoedingsproblemen  
Inleiding 
Het onder de verantwoordelijkheid brengen van de gemeente van de gesloten jeugdzorg zoals in 
de Wjz is gedaan met zo weinig mogelijk veranderingen van het huidige systeem. Alleen daar waar 
noodzakelijk in verband met het wegvallen uit het systeem van de bureaus jeugdzorg en in 
verband met geconstateerde omissies in het bestaande systeem zijn de artikelen aangepast. 
Daarnaast zijn in de artikelen inzake de verlening van de machtiging en de artikelen omtrent de 
beperkende maatregelen verduidelijkingen aangebracht. Deze verduidelijkingen  hebben niet tot 
doel om de bestaande systematiek of de bestaande bevoegdheden op enigerlei wijze te 
veranderen, noch hebben zij tot doel om een verandering in de bestaande praktijk aan te brengen, 
doch zijn slechts bedoeld om deze helderder te maken. Niettemin zijn voor de volledigheid alle 
artikelen van dit hoofdstuk toegelicht. Deze toelichting is grotendeels overgenomen van de 
toelichting bij de corresponderende artikelen in het hoofdstuk gesloten jeugdzorg van de Wjz, en 
waar noodzakelijk aangepast en aangevuld.  
Na de inwerkingtreding van het onderhavige wetsvoorstel is het de bedoeling om in een volgende 
stap te komen tot harmonisatie van de wetgeving ten aanzien van jeugdigen die verplichte hulp, 
zorg en ondersteuning krijgen op grond van verschillende regimes, te weten jeugdigen die vallen 
onder het regime van de Wet verplichte geestelijke gezondheidszorg, jeugdigen die vallen onder 
het regime van de Wet zorg en dwang psychogeriatrische en verstandelijk gehandicapte cliënten en 
jeugdigen die vallen onder het regime van het onderhavige wetsvoorstel. 
 
Artikel 6.1.1 
117
In de memorie van toelichting bij het wetsvoorstel gesloten jeugdzorg werd aangegeven dat het 
tot dat moment als een groot manco in de wetgeving werd ervaren dat jeugdigen die op grond van 
een kinderbeschermingsmaatregel gedwongen waren jeugdzorg te ontvangen, zich daaraan konden 
ontrekken zodra zij meerderjarig werden. Dit is het gevolg van het feit dat de uithuisplaatsing in 
het gedwongen kader gebonden is aan de ondertoezichtstelling die automatisch afloopt als de 
jeugdige achttien wordt. Dwang na het meerderjarig worden is in dit kader daarom niet mogelijk. 
Omdat een behandeling van de jeugdige op dat moment vaak nog niet afgerond is, werd in deze 
wet de mogelijkheid geïntroduceerd om gedwongen hulpverlening tijdens de meerderjarigheid 
voort te zetten tot het eenentwintigste jaar, ten aanzien van jeugdigen voor wie op het tijdstip 
118
waarop zij meerderjarig werden, reeds een machtiging gold. In een aantal uitspraken heeft de 
rechter dit artikel buiten toepassing verklaard wegens strijd met artikel 5 EVRM. Het is in beginsel 
niet mogelijk om jeugdigen van achttien jaar of ouder met een rechterlijke machtiging tegen hun 
wil op te nemen en te doen verblijven in een gesloten accommodatie om opvoedkundige redenen. 
Slechts onder zeer bijzondere omstandigheden kan een machtiging toch worden verleend: alleen 
daar waar sprake is van een reeds aangevangen behandeling en er concreet uitzicht is op de 
afronding van die behandeling binnen korte en afzienbare tijd na het bereiken van de achttienjarige 
leeftijd. Het onderhavige wetsvoorstel is aangepast aan deze jurisprudentie. Ook voor een jeugdige 
die de leeftijd van achttien jaar heeft bereikt is het mogelijk een machtiging voor gesloten 
jeugdhulp af te geven, doch slechts indien er op het tijdstip waarop zij meerderjarig werden reeds 
een machtiging gold (artikel 6.1.1, eerste lid) en er sprake is van een reeds aangevangen 
behandeling en er concreet uitzicht is op de afronding van die behandeling binnen korte en 
afzienbare tijd na het bereiken van de achttienjarige leeftijd (artikel 6.1.2, derde lid). 
 
In haar advies heeft de Raad voor de rechtspraak aangegeven dat de kinderrechter in de praktijk 
ook wordt geconfronteerd met 18-plussers die zelf (dus op vrijwillige basis) hun gesloten traject 
willen afmaken, maar dit van de accommodatie of van bureau jeugdzorg louter mogen doen op 
basis van een machtiging tot uithuisplaatsing in een accommodatie voor gesloten jeugdzorg. De 
Raad vraagt een regeling te treffen die het mogelijk maakt dat een 18-plusser op vrijwillige basis 
zijn traject afmaakt en de financiering door de gemeente in stand blijft.  
                                                
117
 Kamerstukken II 2005/06, 30 644, nr. 3. 
118
 Rechtbank Amsterdam 23 januari 2009, LJN BH0778, Rechtbank Utrecht 27 februari 2009, LJN BH4693, 
Rechtbank 's-Hertogenbosch 27 februari 2009, LJN BH4397, Rechtbank Alkmaar 16 maart 2009, LJN BH7903, 
Gerechtshof 's-Gravenhage 26 maart 2009, LJN BH9207, Rechtbank Roermond 8 april 2009, LJN BI0864, EHRM 
12 oktober 2000, nr. 33 670/96(Koniarska v. U.K.), EHRM 27 mei 1997, report of judgments and decisions 
1997-III (Eriksen v. Norway). 
155 
 

plaats van een machtiging gesloten jeugdhulp. De jeugdige kan met die machtiging dan 
opgenomen worden in een psychiatrisch ziekenhuis en voor de uitvoering van die machtiging 
blijven vanzelfsprekend de regels die bij of krachtens de Wet bopz zijn gesteld van kracht. Indien 
een jeugdige wordt opgenomen in een gesloten accommodatie met een machtiging gesloten 
jeugdhulp, wil dit overigens niet zeggen dat dan geen gedwongen psychiatrische behandeling 
mogelijk is. Ook deze hulp kan, indien opgenomen in het hulpverleningsplan en voorzover dit nodig 
is om het met het verblijf beoogde doel te bereiken of voor zover dit nodig is voor de veiligheid van 
de jeugdige of anderen, worden toegepast. Indien deze hulp in de gesloten accommodatie wordt 
verleend, zijn daarop de regels van het onderhavige wetsvoorstel van kracht. Zie voor nadere 
toelichting onder artikel 6.3.2. 
 
Op advies van de Raad voor de rechtspraak is de zinsnede ‘ongeacht of hij daarmee instemt’ 
verwijderd. Deze zinsnede schept volgens de Raad verwarring. Deze zinsnede was opgenomen om 
te voorkomen dat jeugdigen, eenmaal in de gesloten accommodatie opgenomen zijnde, hun 
instemming kunnen intrekken met als gevolg dat zij vrij zijn de voorziening te verlaten. Nu in dit 
systeem de machtiging de mogelijkheid van de jeugdige beperkt om zich door intrekking van de 
instemming te onttrekken aan de jeugdhulp die hij nodig heeft, is deze toevoeging echter niet 
noodzakelijk. Omdat een dergelijke toevoeging bovendien niet is opgenomen bij de bepalingen in 
het BW over de machtiging tot uithuisplaatsing, zou de indruk kunnen worden gewerkt dan voor 
een dergelijke plaatsing wel instemming van de jeugdige is vereist, wat vanzelfsprekend niet zo is.. 
In deze zin is ook bij instemmende jeugdigen dus sprake van gesloten jeugdhulp. De machtiging 
beperkt de vrijheid van de jeugdige in die zin dat hij verplicht is te verblijven binnen de gesloten 
accommodatie en het daarbij behorende terrein, tenzij hij toestemming krijgt om het terrein te 
verlaten, bijvoorbeeld om een buiten het terrein gelegen school te bezoeken of om te gaan werken.  
 
Het derde lid geeft aan dat een machtiging ten aanzien van een minderjarige alleen kan worden 
verleend als het gaat om een jeugdige die ofwel onder toezicht is gesteld, of onder voogdij staat 
van een gecertificeerde instelling, ofwel ten aanzien van wie de ouders of voogden (wettelijke 
vertegenwoordigers) met het gedwongen verblijf instemmen.  
 
Het voorgestelde vierde lid geeft in combinatie met artikel 6.1.1, eerste lid, aan dat een machtiging 
ten aanzien van een jeugdige die achttien jaar is, maar nog geen negentien, voor wie al wel een 
machtiging gold, alleen kan worden verleend indien er sprake is van een reeds aangevangen 
behandeling en er concreet uitzicht is op de afronding van die behandeling binnen korte en 
afzienbare tijd na het bereiken van de achttienjarige leeftijd. Zie hiervoor ook de toelichting bij 
artikel 6.1.1, eerste lid. 
Een aanvullende voorwaarde voor het verlenen van een machtiging is dat het college of de 
gecertificeerde instelling die de ondertoezichtstelling uitvoert of de voogdij uitoefent, heeft bepaald 
dat de jeugdige een voorziening nodig heeft, inhoudende jeugdhulp in combinatie met verblijf in 
een gesloten accommodatie van een aanbieder van gesloten jeugdhulp. Dit wordt geregeld in het 
vijfde lid en wijkt hiermee af van de Wjz. Het indicatiebesluit van bureau jeugdzorg, dat voorheen 
een vereiste was voor de verlening van de machtiging, is vervangen door een besluit van het 
college of de gecertificeerde instelling die de ondertoezichtstelling uitvoert of de voogdij. Net als bij 
de bepaling of en welke vrijwillige jeugdhulp een jeugdige nodig heeft, moet ook ten behoeve van 
het nemen van het besluit of een jeugdige al dan niet gesloten jeugdhulp nodig heeft het college 
vanzelfsprekend de benodigde deskundigheid beschikbaar hebben. Bij deze bepaling moet immers, 
net als bij de afweging die de rechter moet maken om zich een oordeel te vellen over de vraag of 
voldaan wordt aan de criteria voor de gedwongen opneming en verblijf in een gesloten instelling, 
ook gekeken worden naar deze criteria en zullen daarbij de verschillende factoren en belangen 
meegewogen moeten worden, waarbij de belangen van het kind voorop staan. Hierbij zal per 
individueel geval een afweging gemaakt moeten worden tussen het recht van het kind op vrijheid 
en een ongestoord familie- en gezinsleven en aan de andere kant het recht van het kind om 
geholpen te worden bij opgroei- en opvoedingsproblemen.  
 
Tegen een besluit van het college staan geen bezwaar en beroep open in de zin van de Awb. Reden 
hiervoor is dat tegen de machtiging van de kinderrechter hoger beroep bij de het Hof open staat. 
Dit besluit zal bij de invoeringswet op de bijlage bij de Awb worden gezet als besluit waartegen 
bezwaar en beroep is uitgezonderd.  
157 
 

 
Artikel 6.1.3 
In spoedeisende situaties waarbij snel handelen geboden is, kan gebruik worden gemaakt van de 
mogelijkheid die het voorgestelde artikel 6.1.3 biedt voor het verlenen van een spoedmachtiging 
(voorheen voorlopige machtiging). Deze machtiging kan worden verleend als onmiddellijke 
verlening van jeugdhulp noodzakelijk is en de machtiging van artikel 6.1.2 niet kan worden 
afgewacht. Anders dan bij een gewone machtiging behoeft nog niet te worden aangetoond dat de 
jeugdige ernstige opgroei- of opvoedingsproblemen heeft die noodzaken tot gesloten jeugdhulp. 
Voldoende is dat het ernstige vermoeden bestaat dat daarvan sprake is. Dat daarvan sprake is zal 
degene die de machtiging verzoekt voor de rechter aannemelijk moeten maken. Evenmin hoeft het 
college bepaald te hebben dat de jeugdige een voorziening nodig heeft, inhoudende jeugdhulp met 
verblijf. In het oude stelsel was wel een verklaring van bureau jeugdzorg vereist. Dit wordt echter 
als dubbelop gezien nu ook de instemming van een gedragswetenschapper vereist. Een verklaring 
van het college is daarom in het nieuwe stelsel achterwege gelaten. Ook hier geldt de eis dat de 
gedragswetenschapper de jeugdige tevoren heeft onderzocht. Een uitzondering is de situatie 
waarin onderzoek feitelijk onmogelijk is. 
 
De raad voor de rechtspraak heeft in haar advies aangegeven dat de term ‘feitelijk onmogelijk’ in 
het derde lid in de praktijk problemen oplevert. Ter verduidelijking zij daarom opgemerkt dat deze 
term zowel slaat op de situatie waarin de jeugdige feitelijk niet te benaderen is door een 
gedragswetenschapper (omdat hij niet weet waar hij is), maar ook op de situatie waarin een 
gedragswetenschapper de jongere feitelijk wel zou kunnen onderzoeken maar dat het niet 
wenselijk is vanwege het risico dat de jongere zich dan zal onttrekken. De verklaring van de 
gedragswetenschapper moet in principe tegelijk met het verzoek worden ingediend. Dat is de 
hoofdregel. Echter, in noodgevallen zoals ook door de raad voor de rechtspraak omschreven, kan 
de verklaring pas bij de behandeling van het verzoek worden overgelegd. 
 
In het kader van de Wet bopz blijft het voor de burgemeester natuurlijk ook mogelijk om in acute 
situaties jeugdigen waarbij sprake is van een stoornis van de geestvermogens die gevaar doet 
veroorzaken, in bewaring te laten stellen. Er moet dan sprake zijn van gevaar en een ernstig 
vermoeden dat dit gevaar veroorzaakt wordt door een stoornis van de geestvermogens van de 
jeugdige , het gevaar niet buiten een psychiatrisch ziekenhuis kan worden afgewend en het gevaar 
zo onmiddellijk dreigend is dat een machtiging niet kan worden afgewacht. Een koppeling met 
opgroei- en opvoedingsproblemen is hier dus, net als bij een bopz-machtiging niet noodzakelijk. 
 
Overeenkomstig artikel 6.1.2, negende lid, is ook voor de spoedmachtiging voorzien in een 
mogelijkheid om de jeugdige ondanks het intrekken van ouderlijke toestemming in de gesloten 
accommodatie (gedwongen) te laten verblijven. Dit kan bij de spoedmachtiging ten hoogste voor 
de duur van de spoedmachtiging, die op grond van artikel 6.1.13 geldt tot het tijdstip waarop een 
beslissing op een verzoek om een machtiging is genomen, doch ten hoogste twee weken.  
 
Artikel 6.1.4 
Dit artikel stelt in het eerste lid de mogelijkheid tot het verlenen van een voorwaardelijke 
machtiging open. Dat is een wijziging ten opzichte van de Wjz, waar deze mogelijkheid niet 
bestond. De voorwaardelijke machtiging is opgenomen om, in combinatie met de mogelijkheid tot 
schorsing op grond van artikel 6.1.13, vijfde lid, een trajectbenadering mogelijk te maken. Daarbij 
begint de jeugdige zijn behandeltraject in gesloten setting en voltooit hij deze in een gedurende 
het verloop van de tijd steeds meer open setting. Zie voor nadere toelichting artikel 6.1.13, vijfde 
lid. 
 
Het tweede tot en met vierde lid bevatten de criteria voor het verlenen van een dergelijke 
machtiging. De criteria die opgenomen zijn in het tweede lid vormen daarbij, net als bij artikel 
6.1.2, de belangrijkste inhoudelijke criteria. Er moet sprake zijn van ernstige opgroei- of 
opvoedingsproblemen die de ontwikkeling van de jeugdige naar volwassenheid ernstig 
belemmeren, die noodzaken tot jeugdhulp in de zin van onderhavige wet. Verder moeten de 
ernstige belemmeringen slechts buiten de gesloten instelling afgewend kunnen worden door het 
stellen van voorwaarden. Een van die voorwaarden zal in ieder geval zijn dat de jeugdige zich 
onder behandeling stelt van de jeugdhulpaanbieder, overeenkomstig hetgeen hieromtrent in het 
159 
 

Artikel 6.1.6 
Dit artikel regelt de gedwongen opneming ingeval de jeugdige de voorwaarden niet nakomt of, 
ondanks de naleving van de voorwaarden, buiten de gesloten accommodatie de ernstige 
belemmering van de ontwikkeling naar volwassenheid als gevolg van de ernstige opgroei- of 
opvoedingsproblemen, niet langer kan worden afgewend.  
 
In overeenstemming met het advies van de Raad voor de rechtspraak is in het eerste lid 
verduidelijkt dat de verantwoordelijkheid voor het toezicht op de naleving van de voorwaarden rust 
bij de jeugdhulpaanbieder die bereid is de jeugdige op te nemen in de gesloten accommodatie als 
de jeugdige deze voorwaarden niet naleeft.  
 
Ingevolge het derde lid is de jeugdhulpaanbieder bevoegd, maar niet verplicht de jeugdige te doen 
opnemen als deze zich niet aan de voorwaarden houdt. De voorwaardelijke machtiging is in deze 
gevallen de titel tot opneming. Als er een voorwaardelijke machtiging is verleend kan geen sprake 
meer zijn van vrijwillige opneming, omdat daarmee de jeugdige zich van een voorwaardelijke 
machtiging zou kunnen ontdoen.  
 
Het vierde lid stelt dat de jeugdhulpaanbieder zich, voordat hij de beslissing tot opneming neemt, 
op de hoogte dient te stellen van de actuele situatie rondom de opgroei- en opvoedproblemen van 
de jeugdige.  
 
Ook bij de opname van een jeugdige op grond van een voorwaardelijke machtiging zal de 
jeugdhulpaanbieder zich, net als de rechter bij de verlening van de machtiging en het college bij 
het nemen van het besluit inzake de benodigde jeugdhulp en het gesloten verblijf, met artikel 8 
EVRM in het achterhoofd moeten afvragen of de opname en het verblijf het geëigende middel is om 
het doel te bereiken. Ook hij zal hierbij moeten kijken naar de subsidiariteit en de proportionaliteit. 
Is opname echt noodzakelijk om de benodigde jeugdhulp te geven of kan het ook buiten de 
gesloten accommodatie en rechtvaardigt de problematiek de opneming en het verblijf? Dit kan 
verschuiven naarmate het verloop van de tijd. De problematiek van de jeugdige kan immers vlak 
na het moment dat de machtiging verleend is, ernstiger zijn dan indien er 1,5 jaar zijn verstreken 
en een ingezette behandeling goed aanslaat. In het laatste geval zal het minder voor de hand 
liggen om een jeugdige op te nemen als hij een voorwaarde overtreedt dan in het eerste geval. 
  
Een geëffectueerde voorwaardelijke machtiging geldt als een gewone machtiging tot verblijf in de 
gesloten accommodatie voor het nog niet verstreken gedeelte van de geldigheidsduur, met een 
maximum van zes maanden. Als na afloop van de geldigheidsduur verblijf in de gesloten 
accommodatie nog steeds noodzakelijk is, zal een gewone machtiging gesloten jeugdhulp moeten 
worden aangevraagd. Ingevolge het zesde lid moet de jeugdhulpaanbieder uiterlijk vier dagen na 
zijn beslissing de jeugdige te doen opnemen deze daarvan schriftelijk in kennis stellen. Deze 
schriftelijke kennisgeving, die de motieven voor de beslissing bevat, is nodig om in rechte tegen de 
beslissing te kunnen opkomen. 
 
Artikel 6.1.7 
Dit artikel waarborgt de toegang tot de rechter ingeval een wijziging van het hulpverleningsplan na 
het verlenen van de voorwaardelijke machtiging en ingeval de jeugdhulpaanbieder de jeugdige 
heeft doen opnemen. De procedure is vergelijkbaar met die van het intrekken van de 
voorwaardelijke machtiging ingevolge de Wet bopz. Tegen een beslissing van de rechter staat 
ingevolge artikel 6.1.13, zevende lid, hoger beroep open en wordt aan de jeugdige ingevolge 
artikel 6.1.10 een raadsman toegevoegd.  
 
Artikel 6.1.8 
Dit artikel bevat een regeling van degenen die de rechter kunnen verzoeken een machtiging te 
verlenen. Het gaat in de eerste plaats om het college. Dit ligt voor de hand nu voor afgifte van de 
machtiging een besluit van het college nodig is dat de jeugdige een voorziening nodig heeft, 
inhoudende jeugdhulp met verblijf niet zijnde verblijf bij een pleegouder. In de tweede plaats wordt 
de raad voor de kinderbescherming genoemd. Dit sluit aan bij de huidige regeling van de 
verzoeken om een machtiging uithuisplaatsing. Omdat dit afwijkt van de Wjz, waarbij deze taken 
werden uitgevoerd door het bureau jeugdzorg en de raad voor de kinderbescherming, zullen over 
161 
 

Artikel 6.1.11 
Dit artikel regelt de informatieverstrekking over de machtiging aan alle betrokkenen. Naar 
aanleiding van het advies van de Raad voor de rechtspraak zijn hier de verzoeker en de raadsman 
van de jeugdige aan toegevoegd. Omdat de verzoeker is toegevoegd is het niet langer nodig dat 
het college en de raad voor de kinderbescherming een afschrift van de beschikking ontvangen 
indien zij geen verzoeker zijn. Dat is thans ook geen gebruik en zou leiden tot een toename van de 
werklast en dus de kosten. Deze partijen zijn derhalve weggelaten als partijen waaraan een 
afschrift gezonden zou moeten worden. De inspectie is toegevoegd als partij, nu deze in het kader 
van haar toezichthoudende taak deze informatie nodig heeft. 
 
Artikel 6.1.12 
Eveneens in afwijking van de algemene regeling in Rv wordt het niet aan de rechter overgelaten te 
bepalen of zijn beschikking uitvoerbaar bij voorraad is. Het gaat om jeugdigen die dringend 
behoefte hebben aan hulp. Het zou onverantwoord zijn hen gedurende een beroepstermijn deze 
jeugdhulp te onthouden.  
 
Het is aan de rechter de geldigheidsduur van de machtiging te bepalen, zij het dat deze voor de 
‘gewone’ machtiging gebonden is aan de maximale duur van ten hoogste één jaar. De rechter zal 
van geval tot geval moeten bezien voor welke periode de aard van de problemen van de jeugdige 
en de noodzaak deze in een gesloten accommodatie aan te pakken, een machtiging 
rechtvaardigen. Het ligt voor de hand dat de termijn gedurende welke een machtiging zal gelden 
korter wordt indien de behandeling in een afrondende fase verkeert. Als de machtiging is verlopen 
omdat de termijn van het besluit van het college is verstreken, dan dient een nieuwe machtiging 
gevraagd te worden.  
 
De spoedmachtiging heeft een maximale periode van twee weken. In overeenstemming met het 
advies van de Raad voor de rechtspraak is deze termijn afgestemd op die van de voorlopige 
ondertoezichtstelling. Zij vervalt in elk geval als er een beslissing op een machtigingsverzoek is 
genomen. Is die beslissing het verlenen van een machtiging dan is de spoedmachtiging overbodig. 
Wordt de machtiging niet verleend dan is er geen rechtsgrond meer voor gesloten jeugdhulp.  
 
De eerste voorwaardelijke machtiging heeft een maximale duur van zes maanden en de 
daaropvolgende voorwaardelijke machtigingen hebben een maximale duur van een jaar.  
Met het opnemen van termijnen geeft de voorgestelde regeling invulling aan het EVRM dat 
regelmatige toetsing van de rechtmatigheid van de vrijheidsontneming voorschrijft. Verlenging van 
het verblijf in de gesloten accommodatie na de duur van een jaar is mogelijk. Hiertoe dient een 
nieuwe machtiging te worden aangevraagd. 
 
Om oneigenlijk gebruik van de ‘gewone’ machtiging te voorkomen, namelijk dat de machtiging 
wordt gebruikt als stok achter de deur om medewerking van de ouders af te dwingen, bepaalt het 
derde lid dat de machtiging vervalt als deze niet binnen drie maanden na verlening ten uitvoer 
wordt gelegd. Dit artikellid is gelijkluidend aan artikel 262, derde lid, boek 1 BW. 
 
Het vijfde lid is nieuw ten opzichte van de Wjz en geeft invulling aan de trajectaanpak zoals in het 
algemeen deel van deze toelichting werd beschreven. Indien de jeugdige in een open vorm van 
verblijf wordt geplaatst, wordt de tenuitvoerlegging van de machtiging geschorst. De machtiging 
blijft wel ‘boven de markt hangen’. Dit betekent dat de tenuitvoerlegging – eventueel tijdelijk – kan 
worden hervat als de jeugdige een terugval heeft. Als criterium voor hervatting geldt 
vanzelfsprekend dat de tenuitvoerlegging nodig moet zijn om te voorkomen dat de jeugdige zich 
aan de jeugdhulp die hij nodig heeft onttrekt of daaraan door anderen wordt onttrokken. Als de 
jeugdige het niet eens is met het intrekken van een schorsing, kan hij – net als bij de 
tenuitvoerlegging van een voorwaardelijke machtiging – een beslissing van de kinderrechter 
vragen op dit punt.  
 
Het niet ten uitvoer leggen van de machtiging verandert niets aan de termijn gedurende welke de 
machtiging geldt. De termijn kan dus aflopen in de periode dat de tenuitvoerlegging is geschorst. 
Is het nodig om de mogelijkheid van terugplaatsing te houden dan zal een voorwaardelijke 
machtiging moeten worden gevraagd. Dit maakt het mogelijk om voorwaarden te verbinden aan 
163 
 

college of de raad voor de kinderbescherming gemaakt te worden. Tenuitvoerlegging van een 
machtiging gesloten jeugdhulp in een justitiële jeugdinrichting kan alleen als de rechter dit in zijn 
beschikking inzake de machtiging uitdrukkelijk bepaalt en indien de plaatsing in een justitiële 
jeugdinrichting in het belang van de jeugdige is. Bij belang van de jeugdige kan gedacht worden 
aan de aard van de problematiek, de geschiedenis van de jeugdige, eerdere ontsnappingen uit 
gesloten accommodaties of bijvoorbeeld de behoefte aan een zeer specialistische 
behandeling die maar op één of enkele plekken in het land wordt geboden. Bij het bepalen of het 
belang van de jeugdige tot een uitzondering op de hoofdregel kan leiden, dient speciale aandacht 
te worden besteed aan de eventuele kwetsbaarheid van een jeugdige. Een indicatie 
voor de kwetsbaarheid van een jeugdige kan onder andere gevonden worden in de afwezigheid van 
een strafrechtelijk verleden. Onder belang van de jeugdige verstaan wij niet eventuele 
capaciteitsproblemen. Omdat het hier een uitzondering op de hoofdregel betreft mag de 
kinderrechter van het college of de raad voor de kinderbescherming verlangen dat gemotiveerd 
onderbouwd wordt waarom het belang van de jeugdige een tenuitvoerlegging van de machtiging 
gesloten jeugdhulp in een justitiële jeugdinrichting vereist. Door de verwijzing naar de Bjj is op de 
tenuitvoerlegging de Bjj en niet de onderhavige wet van toepassing is. 
De uitzonderingssituatie van het tweede lid hoeft niet te gelden voor de situatie waarin een 
strafrechtelijk geplaatste jeugdige in een gesloten accommodatie geplaatst moet worden. Immers, 
met een besluit van het college en een machtiging gesloten jeugdhulp kan een jeugdige, 
niettegenstaande het feit dat deze een strafbaar feit heeft gepleegd, in een gesloten accommodatie 
geplaatst worden. Hiervoor is het wel noodzakelijk dat de straf of strafrechtelijke maatregel 
afgerond is. 
 
Artikel 6.2.3 
Deze bepaling stelt buiten twijfel dat een leerplichtige jeugdige ook gedurende de tenuitvoerlegging 
van de machtiging aan zijn leerplicht moet voldoen. Aangezien de ouders of verzorgers de op hun 
rustende verplichtingen ingevolge de Leerplichtwet niet in kunnen vullen, moet die verplichting 
berusten bij de jeugdhulpaanbieder waar de jeugdige verblijft. De jeugdhulpaanbieder kan op 
verschillende wijze invulling geven aan deze plicht. Hij kan de jeugdige in de gelegenheid stellen 
naar een reguliere school te gaan. Hij kan ook binnen de gesloten accommodatie of op het daarbij 
behorende terrein zelf in scholing voorzien. Deze scholing dient vanzelfsprekend aan de 
onderwijswetgeving te voldoen. 
 
Artikel 6.2.4 
Artikel 6.2.4 regelt de huisregels en regels omtrent de bevoegdheden voor het nemen van 
beperkende beslissingen binnen de gesloten accommodatie hierin. Het eerste lid geeft aan dat de 
jeugdhulpaanbieder een regeling opstelt waarin is opgenomen wie tot het nemen van welke 
beslissing bevoegd is en welke procedure daarbij gevolgd dient te worden.  
 
Artikel 6.3.1 tot en met 6.3.5 
In de onderhavige artikelen zijn maatregelen opgenomen die een beperking van de vrijheid 
inhouden van jeugdigen die opgenomen zijn in een gesloten accommodatie. Deze maatregelen 
kunnen slechts door de jeugdhulpaanbieder, of in het geval van vervoer door de vervoerder, 
toegepast worden voor zover zij noodzakelijk zijn om het met de jeugdhulp beoogde doel te 
bereiken of in een aantal gevallen voor zover dit nodig is voor de veiligheid van de jeugdige of 
anderen of voor zover dit nodig is om te voorkomen dat de jeugdhulp aan andere jeugdigen wordt 
tegengewerkt. De met de jeugdhulp beoogde doelen zijn de jeugdige in staat te stellen gezond en 
veilig op te groeien, te groeien naar zelfstandigheid, voldoende zelfredzaam te zijn en 
maatschappelijk te participeren. Telkens als een vrijheidsbeperkende maatregel wordt genomen 
dient daarom een afweging gemaakt te worden of deze maatregel noodzakelijk is om de genoemde 
doelen te bereiken. Ook hierbij dient, net als bij de vrijheidsbeneming op basis van de machtiging, 
met artikel 8 EVRM in het achterhoofd, gekeken te worden naar de subsidiariteit en 
proportionaliteit. De vrijheidsbeperkende maatregelen kunnen een beschermend karakter hebben 
indien de jeugdige daarmee wordt beschermd tegen zichzelf (bijvoorbeeld vanwege  - dreiging van 
-  automutilatie of suïcide) of tegen belemmerende invloed van anderen op de noodzakelijke 
jeugdhulp. Zo kan het bijvoorbeeld nodig zijn om het telefoonverkeer te beperken, om een meisje 
uit de invloedsfeer van een ‘loverboy’ te houden. 
 
165 
 

gaan, bijvoorbeeld het maken van een röntgenfoto om te constateren of de jeugdige voorwerpen 
heeft ingeslikt of op andere wijzen heeft ingebracht die een ernstig gevaar opleveren voor zijn 
gezondheid en in die zin een behandeling nodig is voor de veiligheid van de jeugdige. Onder ernstig 
gevaar voor de gezondheid van de jeugdige  dient allereerst levensgevaar te worden verstaan en 
voorts ook het gevaar voor ernstige zelfverminking of blijvende invaliditeit. Een gedwongen 
medicatie  kan ook toelaatbaar zijn, indien deze wordt toegepast ter afwending van ernstig gevaar 
voor de gezondheid en veiligheid van anderen. Gelet op het ingrijpende karakter van de 
gedwongen geneeskundige handeling moet steeds worden overwogen of het beoogde doel niet met 
andere middelen kan worden bereikt. Het kan bijvoorbeeld zo zijn dat een jeugdige, zonder 
medicatie een ernstig gevaar oplevert voor anderen en daartoe noodgedwongen zou moeten 
worden afgezonderd. Indien zijn toestand hierdoor zou verslechteren, is het denkbaar dat de 
gedwongen medicatie als minder ingrijpend moet worden beschouwd dan de afzondering. 
 
Artikel 6.3.2 geeft echter een bevoegdheid bij de instelling, maar legt geenszins een verplichting 
tot handelen bij de medicus. Of, en zo ja, welk medisch ingrijpen is geïndiceerd dient deze volgens 
zijn professionele maatstaf  te beoordelen. Dit artikel verschaft de arts – op aangeven van de 
jeugdhulpaanbieder – wel een uitdrukkelijke legitimatie om zonder toestemming van de 
betrokkene, althans tegen diens wil, een inbreuk te maken op zijn lichamelijke integriteit. 
 
Op het voorschrijven en toedienen van medicijnen is de Wet BIG onverkort van toepassing. Dit 
betekent dat alleen degenen die ingevolge die wetgeving bevoegd zijn tot het voorschrijven en 
toedienen van medicijnen deze maatregel kunnen toepassen. Zo is bijvoorbeeld het toedienen van 
injecties een voorbehouden handeling voor verpleegkundigen en artsen.  
 
De regeling van het onderhavige artikel vormt een lex specialis ten opzichte van de regeling van de 
behandelovereenkomst in de Wgbo. Dit betekent dat het toestemmingsvereiste van de Wgbo niet 
geldt, in die gevallen waarin de geneeskundige behandeling noodzakelijk is om de doelen van de 
gesloten jeugdhulp te bereiken. Voor geneeskundige behandelingen die niet in relatie tot de doelen 
van de gesloten jeugdhulp staan, geldt de Wgbo onverkort. Ook in deze gevallen is er dus weer 
sprake van een afweging van belangen, van proportionaliteit en subsidiariteit. Dit geldt zowel voor 
toestemming door de jeugdige als van degene die het gezag over hem heeft. Van de toepassing 
wordt ingevolge het tweede lid melding gedaan aan de gecertificeerde instelling (gezinsvoogd) en 
de ouders als de jeugdige niet onder toezicht staat. Tevens dient melding te worden gedaan aan de 
inspectie voor de gezondheidszorg van psychiatrische behandelingen onder dwang. 
 
Artikel 6.3.3 
Beperkingen in het contact met de buitenwereld kunnen nodig zijn om te voorkomen dat het doel 
van de gesloten jeugdhulp wordt tegengewerkt. Artikel 6.3.3. geeft de mogelijkheid het contact 
met de buitenwereld te beperken. Een aantal factoren die meespelen bij de belangenafweging die 
uiteindelijk leidt tot een dergelijke vrijheidsbeperking leiden zijn de invloed op de geestelijke of 
lichamelijke ontwikkeling van de jeugdige, de frustrering van de uitvoering van het behandelplan, 
de bescherming van slachtoffers of andere bij misdrijven betrokkenen en de voorkoming of 
opsporing van strafbare feiten. Zo kan briefwisseling worden onderschept van en aan meisjes die 
slachtoffer zijn geworden van zogenoemde loverboys.  
 
Ook de huisregels kunnen beperkingen bevatten van het contact met de buitenwereld, zo kan 
worden bepaald dat na een bepaald tijdstip niet meer gebeld mag worden. Met hetzelfde doel kan 
tot beperking worden besloten van telefoonverkeer of communicatie via andere middelen (bv. 
internet). Bezoek kan eveneens worden beperkt. Het hulpverleningsplan kan bepalen dat bepaalde 
personen (bv. de hierboven genoemde loverboy) niet op bezoek mogen komen. Ook contacten met 
ouders kunnen door de jeugdhulpaanbieder worden beperkt als zwaarwegende belangen van de 
jeugdige zich tegen bezoek verzetten. Dit laat onverlet de bevoegdheid van de gezinsvoogd tot 
beperking van contacten van een onder toezicht gestelde jeugdige met zijn ouder(s). Beperkingen 
kunnen voorts worden aangebracht in de duur van het bezoek of er kan worden bepaald dat er 
toezicht bij bezoek aanwezig is. Alhoewel het niet goed denkbaar is dat briefverkeer met personen, 
die in de Bjj als geprivilegieerd zijn aangemerkt, het doel van het verblijf kunnen tegenwerken, 
verklaart het vierde lid de dienaangaande bepalingen van de Bjj van overeenkomstige toepassing. 
 
167 
 

onder de reikwijdte van dit artikel vallen. Het vervoer van en naar huis vanuit de gesloten 
accommodatie in het kader van een rechterlijke machtiging valt wel onder de reikwijdte. 
 
Met de formulering is de werking van artikel 813, eerste lid, onder b, Wetboek van Burgerlijke 
Rechtsvordering bewust niet uitgesloten. Ingevolge dat artikellid verleent het Openbaar Ministerie 
zo nodig zijn medewerking bij de overbrenging van de jeugdige naar een andere plaats. Gezien de 
ruimte die dit artikel biedt en de omstandigheid dat in de praktijk het Openbaar Ministerie zich 
beperkt tot gehechtentransport in het kader van een strafrechtelijke procedure, is in aansluiting op 
de scheiding van het strafrechtelijke traject van de rechterlijke machtiging het vervoer van de 
jeugdigen in het kader van de machtiging gesloten jeugdhulp geregeld in de onderhavige wet.  
De tekst van de aanhef van het eerste lid is afgeleid van artikel 6.3.1. In die situaties waarin de 
jeugdige zich onttrekt aan de noodzakelijk geachte jeugdhulp of voor zover dit nodig is voor de 
veiligheid van de jeugdige of anderen, moet het mogelijk zijn voor de vervoerder om, binnen 
proportionele grenzen, maatregelen te nemen. Onder de duur van het vervoer worden mede 
verstaan de handelingen om de jeugdige in het vervoermiddel te doen plaatsnemen, waaronder 
ophalen en overdragen van de jeugdige. 
 
In het eerste lid is een limitatieve lijst opgenomen van beperkende maatregelen waarover de 
vervoerder de beschikking heeft. Er is bewust voor gekozen alleen die beperkende maatregelen op 
te nemen die noodzakelijk zijn om het veilig vervoer van de jeugdige mogelijk te maken.  
Onderdeel a betreft het vastpakken en vasthouden. Dit heeft dezelfde betekenis als die artikel 
6.3.1, onderdeel d, eraan geeft, dat wil zeggen: fixeren zonder toepassing van mechanische 
middelen, zoals een dwangbuis of handboeien. Toepassing van mechanische middelen is tijdens het 
vervoer niet toegestaan, aangezien het hier vervoer in het kader van gesloten jeugdzorg en geen 
vervoer in het kader van jeugddetentie betreft. Onderdeel b betreft het onderzoek aan kleding. Dit 
is een controlemaatregel die kan worden uitgevoerd op aanwezigheid van voorwerpen om te 
voorkomen dat de jeugdzorg aan anderen of de jeugdige zelf wordt tegengewerkt, bijvoorbeeld 
doordat de jeugdige drugs voor zichzelf of voor andere jeugdigen binnen de gesloten 
accommodatie brengt. Onderdeel c betreft de tijdelijke plaatsing in een afzonderlijke ruimte in het 
vervoermiddel. Hiertoe kan worden overgegaan, wanneer de jeugdige tijdens het vervoer gevaar 
voor zichzelf of anderen oplevert.  
 
Het derde lid bevat een delegatiebepaling voor de aanwijzing door onze ministers van een 
vervoerder voor het betreffende vervoer. Met deze formulering wordt de mogelijkheid 
opengehouden voor openbare aanbesteding van de opdracht. Bij ministeriële regeling zullen voorts 
regels worden gesteld waaraan de vervoerder dient te voldoen. Er kan dan gedacht worden aan 
eisen met betrekking tot het uiterlijk en de inrichting van het vervoermiddel en de opleiding van 
personeel ten aanzien van het gebruik van beperkende maatregelen jegens de jeugdige. Dit om 
een proportionele en terughoudende toepassing van de maatregelen te waarborgen.  
 
Van de toepassing van de genoemde beperkende maatregelen wordt ingevolge het vierde lid 
melding gedaan. De vervoerder meldt het daarbij aan de gezinsvoogd en de jeugdhulpaanbieder 
indien het nemen van een of meer van die beperkende maatregelen noodzakelijk is geweest. In lijn 
met artikel 6.3.1, vierde lid, meldt de jeugdhulpaanbieder de toepassing van deze beperkende 
maatregel tevens aan de ouders, indien de jeugdige niet onder toezicht is gesteld. 
 
Artikel 6.3.6 
De maatregelen, behandelmethoden en controlemiddelen als bedoeld in de artikelen 6.3.1 tot en 
met 6.3.5 kunnen alleen worden toegepast als zij zijn opgenomen in het hulpverleningsplan. Zij 
behoeven niet de instemming van de jeugdige of degene die het gezag over hem heeft. In zoverre 
wijkt deze regeling af van artikel 4.1.2. Wel geldt de algemene regel dat over het 
hulpverleningsplan wordt overlegd met de jeugdige. In het tweede lid is aangegeven dat de 
dwangelementen van het hulpverleningsplan wel de instemming behoeven van een 
gedragswetenschapper. Bij ministeriële regeling zal nader worden aangegeven welke 
gedragswetenschappers dit zullen zijn. Het is de taak van de gedragswetenschapper om te 
bewaken dat de in het hulpverleningsplan opgenomen mogelijkheden toegespitst zijn op de 
persoon van de jeugdige en zijn problematiek en dat zij voldoen aan de vereisten van subsidiariteit 
en proportionaliteit. Het hulpverleningsplan mag immers geen algemeen document worden dat het 
169 
 

een van deze artikelen, dan wel de jeugdhulpaanbieder, vermeldt dit, ingevolge het eerste en 
tweede lid, zo spoedig mogelijk in het dossier van de betrokken jeugdige. Daarbij wordt 
aangegeven welke de omstandigheden waren die daartoe aanleiding gaven. Dit maakt de 
toepassing van deze maatregelen achteraf toetsbaar. 
 
Artikel 6.4.1 
In deze bepaling is het verlof voor jeugdigen die in een gesloten accommodatie verblijven 
geregeld. De jeugdige kan de gesloten accommodatie verlaten als dit onderdeel uitmaakt van het 
hulpverleningsplan. Zo kan daarin bijvoorbeeld zijn opgenomen dat de jeugdige voor het volgen 
van onderwijs naar een school gelegen buiten het terrein van de gesloten accommodatie gaat. Ook 
het volgen van bepaalde therapieën kan betekenen dat de jeugdige hiervoor de gesloten 
accommodatie moet verlaten. Aanvullend op deze mogelijkheden regelt artikel 6.4.1 dat de 
jeugdige ook om andere redenen verlof kan worden verleend als dit gelet op de reden van zijn 
verblijf in de gesloten accommodatie verantwoord is. Dit criterium knoopt aan bij de 
verlofbepalingen die in de Bjj gelden voor strafrechtelijk geplaatste jeugdigen. Anders dan in de Bjj 
wordt voor deze groep jeugdigen thans niet gekozen voor een recht op verlof dat in bepaalde 
omstandigheden beperkt kan worden (vgl. het huidige artikel 29 Bjj). Naar huidig inzicht verdraagt 
een dergelijk recht zich moeilijk met de noodzaak de jeugdige zijn vrijheid te ontnemen. Wij kiezen 
er thans voor om verlof mogelijk te laten zijn als dit vanuit het oogpunt van jeugdhulpverlening 
verantwoord wordt geacht. Voor de beoordeling daarvan zal de ontwikkeling van de jeugdige 
binnen de gesloten accommodatie bepalend zijn. De mogelijkheid verlof te krijgen kan de jeugdige 
stimuleren tot medewerking aan zijn jeugdhulpverlening en kan een stimulerende uitwerking 
hebben op zijn gedrag. Gedurende het verlof kunnen voorwaarden gelden die gerelateerd zijn aan 
de verleende jeugdhulp en het gedrag van de jeugdige. Richt de jeugdzorg zich bijvoorbeeld op de 
behandeling van verslavingsproblematiek van de jeugdige, dan kan op basis van het voorgestelde 
tweede lid worden aangegeven dat de jeugdige gedurende het verlof geen drugs mag gebruiken. In 
het derde lid wordt aangegeven dat alleen wanneer de jeugdige kennelijk bereid is de voorwaarde 
na te leven, het verlof wordt verleend. Deze formulering biedt de praktijk de nodige ruimte. Een (al 
dan niet schriftelijke) bereidverklaring van de jeugdige is niet vereist. Het derde lid verplicht tot 
een gewogen oordeel van de gesloten accommodatie of de jeugdige zich al dan niet aan de 
voorwaarden zal houden. De beslissing tot verlenen van verlof kan eerst worden genomen indien 
een gedragswetenschapper daarmee heeft ingestemd (vierde lid). 
 
In het voorgestelde vijfde lid wordt de bevoegdheid tot het intrekken van het verlof en wijziging 
van de voorwaarden waaronder het verlof is verleend, geregeld. De regeling verplicht de 
jeugdhulpaanbieder het verlof in te trekken als verblijf buiten de gesloten accommodatie niet 
langer verantwoord is en biedt hem de mogelijkheid tot intrekking als niet aan de voorwaarden 
wordt voldaan. Dit laatste omdat niet iedere overtreding van de voorwaarden onmiddellijk behoeft 
te leiden tot intrekking. Voorts is voorzien in de mogelijkheid om de voorwaarden gedurende het 
verlof aan te passen. Ontslag van de jeugdige wordt overigens in dit voorstel van wet niet 
geregeld. In de huidige regeling is dit evenmin het geval. Als de gesloten jeugdhulp kan worden 
afgerond, maar wel verder verblijf in een open accommodatie nodig is, moet de 
jeugdhulpaanbieder de machtiging schorsen. Als geen verblijf meer nodig is moet het college, 
bedoeld in artikel 6.1.8, eerste lid, een besluit nemen, waarbij wordt vastgesteld dan een jeugdige 
niet langer aangewezen is op gesloten jeugdhulp dan wel een ander besluit nemen indien de 
jeugdhulp in ander verband moet worden voortgezet. De jeugdhulpaanbieder kan zulks adviseren 
aan het college, een wettelijke regeling is hiervoor niet nodig. Het spreekt voor zich dat bij het 
toekennen van verlof alsook de voorbereiding van het ontslag de ouders of gezinsvoogd nauw 
betrokken zullen zijn. Veelal zal de jeugdige immers het verlof bij de ouders doorbrengen, maar 
ook als dit elders geschiedt, is het zaak de ouders daarbij zoveel mogelijk te betrekken. 
 
Artikel 6.5.1 
Het voorstel van wet bevat naast de gewonde klachtenregeling een aanvullende regeling op grond 
waarvan betrokkenen kunnen opkomen tegen (onterechte) toepassing van maatregelen. De 
regeling moet in verband met de Grondwet en het EVRM in elk geval uitmonden in een mogelijk 
beroep op de rechter. De voorgestelde regeling houdt in dat de jeugdige kan klagen bij een 
klachtencommissie als bedoeld in artikel 4.2.1. Hiervoor is aangesloten bij de bestaande 
171 
 

gespeeld zal daarbij betrokken worden. De klachtencommissie kan voor het nemen van de nieuwe 
beslissing een termijn stellen (zesde lid). Voorts kan de klachtencommissie enige tegemoetkoming 
aan de jeugdige toekennen voor zover de gevolgen van de beslissing niet meer ongedaan gemaakt 
kunnen worden (zevende lid). In lijn met de vaste jurisprudentie van de beroepscommissie van de 
Raad voor strafrechtstoepassing en jeugdbescherming (RSJ) gaat het hier nadrukkelijk niet om een 
schadevergoeding. De tegemoetkoming beoogt enige verzachting aan te brengen van het nadeel 
van de jeugdige heeft geleden. Een tegemoetkoming kan zeer wel in natura worden verstrekt. Het 
zevende lid biedt ook de mogelijkheid om een financiële tegemoetkoming vast te stellen.  
 
De maatregelen genoemd in artikel 6.3.8 kunnen binnen de rechtbank worden toegepast door de 
parketpolitie, die onderdeel uitmaakt van de politie-organisatie. Op feitelijke gedragingen van 
politiemedewerkers is het klachtrecht zoals geregeld in hoofdstuk 9 van de Algemene wet 
bestuursrecht van toepassing. Indien een jeugdige tegen de toepassing van één van de 
maatregelen uit artikel 6.3.8 een klacht wil indienen, kan hij zich krachtens de terzake geldende 
bepalingen van de Awb wenden tot de beheerder van het desbetreffende regiokorps.  
 
Artikel 6.5.2 
Analoog aan de regeling in de Bjj voorziet de klachtregeling ingevolge dit hoofdstuk in de 
mogelijkheid van schorsing van een beslissing. De voorzitter van de beroepscommissie van de RSJ 
is hiertoe bevoegd. 
 
Artikel 6.5.3 
Tegen de beslissing van de klachtencommissie staat ingevolge deze bepaling beroep open bij de 
beroepscommissie van de RSJ. In deze ingrijpende zaken is beroep op de rechter vereist. Zowel de 
jeugdige als de jeugdhulpaanbieder kunnen de beslissing van de klachtencommissie voorleggen 
aan de beroepscommissie van de RSJ. De procedure voor behandeling van het beroepsschrift is 
gelijk aan die in de Bjj. 
 
  
173 
 

Paragraaf 7.2 Gebruik burgerservicenummer 
 
Artikel 7.2.1  
 
Eerste lid 
In dit artikel is de verplichting opgenomen voor de gecertificeerde instellingen, de 
jeugdhulpaanbieders, de raad voor de kinderbescherming en het college om het bsn van een 
jeugdige te gebruiken met het doel te waarborgen dat de in het kader van de uitvoering van deze 
wet te verwerken persoonsgegevens op die jeugdige betrekking hebben. Zie ook de paragrafen 
10.3.3 en 10.3.4 van het algemeen deel van deze toelichting. Voor de volledigheid zij vermeld dat 
in hoofdstuk 11.2 van dit wetsvoorstel de artikelen 7.2.1 tot en met 7.2.6 van overeenkomstige 
toepassing worden verklaard op het AMHK. Zie daarvoor artikel 12l (nieuw) van de Wmo. Deze 
artikelsgewijze toelichting gaat daarom ook steeds uit van het gebruik van het bsn door het AMHK. 
 
Met betrekking tot de reikwijdte van het begrip ‘verwerken’ wordt aangesloten bij de ruime 
betekenis van dit begrip in de Wet bescherming persoonsgegevens. Onder ‘verwerken’ valt in het 
kader van deze wet onder andere het opnemen van het bsn in de administraties van de 
gecertificeerde instellingen of de jeugdhulpaanbieders. Het opnemen van het bsn in de 
administratie dient op zodanige wijze te geschieden, dat aan de hand van het bsn vastgesteld kan 
worden op welke persoon bepaalde persoonsgegevens betrekking hebben. Het bsn wordt met 
andere woorden gekoppeld aan het dossier van de jeugdige.  
 
Tevens valt onder het begrip ‘verwerken’ de uitwisseling van persoonsgegevens. Bij de uitwisseling 
van persoonsgegevens voor de uitvoering van de onderhavige wet gebruiken de gecertificeerde 
instellingen en de jeugdhulpaanbieders het bsn. Het kan daarbij bijvoorbeeld gaan om de 
uitwisseling van persoonsgegevens tussen gecertificeerde instellingen of jeugdhulpaanbieders 
onderling en uitwisseling tussen de gecertificeerde instellingen, de jeugdhulpaanbieders, het 
college en de raad voor de kinderbescherming. Uitwisseling van persoonsgegevens kan daarnaast 
ook nog plaatsvinden tussen de gecertificeerde instelling, de jeugdhulpaanbieder, de raad voor de 
kinderbescherming enerzijds en het Rijk anderzijds, in het kader van de beleidsinformatie.   
 
Nu het voorkomen van psychische problemen en stoornissen, psychosociale problemen of 
gedragsproblemen van de jeugdige of opvoedingsproblemen van de ouders niet tot het begrip 
jeugdhulp valt, worden aanbieders van deze vormen van preventieve hulp (voorbeelden VNG) ook 
niet gezien als jeugdhulpaanbieder. Deze aanbieders zijn dan ook niet verplicht het bsn te 
gebruiken bij de verwerking van gegevens.  
 
Tweede lid 
In het tweede lid van dit artikel is een uitzondering op het verplichte gebruik van het bsn door de 
gecertificeerde instelling gemaakt, voor de uitvoering van de taken die deze instelling heeft in het 
kader van de uitvoering van de jeugdreclassering. Op grond van deze taken is de gecertificeerde 
instelling verantwoordelijk voor de uitvoering van de jeugdreclassering en de feitelijke uitvoering 
van het scholings- en trainingsprogramma alsmede de begeleiding van proefverlof in het kader van 
de tenuitvoerlegging van straffen en maatregelen als bedoeld in het bepaalde bij of krachtens de 
Beginselenwet justitiële jeugdinrichtingen. De gecertificeerde instelling maakt hierdoor deel uit van 
de strafrechtsketen zoals bedoeld in de Wet identiteitsvaststelling verdachten, veroordeelden en 
getuigen. Bij de uitwisseling van persoonsgegevens van verdachten en veroordeelden ten behoeve 
van de toepassing van het strafrecht moet ingevolge die wet gebruik gemaakt worden van het 
strafrechtsketennummer. Hiervoor geldt het regime van de Wet identiteitsvaststelling verdachten, 
veroordeelden en getuigen.  
 
Artikelen 7.2.2 en 7.2.3  
In artikel 7.2.2 wordt een verificatieplicht van het bsn aan de jeugdhulpaanbieder, de 
gecertificeerde instelling, de raad voor de kinderbescherming en het college opgelegd voor het 
eerste contact met de jeugdige. Het bsn dient te worden vastgesteld wanneer de jeugdige voor de 
eerste maal contact met hen heeft. 
175 
 

rechtstreeks toegang tot de BV-BSN, doch via de sectorale beheersvoorziening voor de zorg (SBV-
Z).  
 
Om geïdentificeerd, geauthentificeerd en geautoriseerd te worden tot het gebruik van de SBV-Z 
worden Jeugdhulpaanbieders opgenomen in een autorisatielijst. De Minister van Volksgezondheid, 
Welzijn en Sport dan wel een door deze aan te wijzen instelling zal het beheer van deze 
autorisatielijst op zich nemen. Dat beheer wordt gevoerd met inachtneming van de regels die bij of 
krachtens algemene maatregel van bestuur zullen worden gesteld. Alleen jeugdhulpaanbieders die 
op de autorisatielijst opgenomen zijn, zijn gerechtigd de faciliteiten van de in artikel 3 van de Wabb 
bedoelde beheervoorziening (BV-BSN) via de SBV-Z te benutten.  Omdat alle jeugdhulpaanbieders 
in de praktijk geconfronteerd zullen worden of kunnen worden met situaties waarin zij op grond 
van artikel 7.2.2 verplicht zijn een bsn te controleren, zullen zij allen om inschrijving op de 
autorisatielijst dienen te verzoeken. De procedure voor inschrijving op en uitschrijving van de 
autorisatielijst zal bij of krachtens amvb worden geregeld. 
 
Zoals gezegd worden jeugdhulpaanbieders aan de hand van de autorisatielijst geïdentificeerd, 
geauthentificeerd en geautoriseerd tot het controleren van een bsn. De beheerder, verstrekt 
geautoriseerde jeugdhulpaanbieders een pas, certificaat of ander middel waarmee alleen zij zich 
kunnen vervoegen bij de SBV-Z. Aan de hand van protocollen wordt geverifieerd welke 
geautoriseerde jeugdhulpaanbieder het betreft. Pas wanneer deze protocollen met succes 
doorlopen zijn, kan de jeugdhulpaanbieder via de SBV-Z de faciliteiten van de BV-BSN benutten. 
De SBV-Z verstrekt vervolgens de uitkomsten van de raadpleging bij de BV-BSN. Dit proces zal 
nader ingevuld worden bij of krachtens de amvb. 
 
Nu de gecertificeerde instellingen, de raad voor de kinderbescherming, het college en AMHK’s geen 
gebruik zullen maken van de SBV-Z, doch rechtstreeks de BV-BSN zullen raadplegen, worden de 
identificatie, authenticatie en autorisatie van de gecertificeerde instelling gedaan bij de BV-BSN 
zelf. Om de naleving van de procedures en processen met betrekking tot het authentificeren te 
bewaken, kent de BV-BSN een functionaris voor de gegevensbescherming. 
 
Paragraaf 7.3  Toestemming, dossier en privacy 
 
In deze paragraaf zijn bepalingen opgenomen over de wijze waarop de jeugdhulpverlener en de 
medewerker van de gecertificeerde instelling omgaan met de jeugdigen en ouders met wie zij te 
maken krijgen bij het verlenen van jeugdhulp of in het kader van de uitvoering van een 
kinderbeschermingsmaatregel of jeugdreclassering. De bepalingen zien achtereenvolgens op het 
geven van uitleg aan de jeugdige en de ouder over wat volgens de hulpverlener hun situatie is en 
hoe die zou moeten worden opgepakt, het toestemmingsvereiste, de dossiervorming, de privacy en 
de vertegenwoordiging. Voor de duidelijkheid zij verwezen naar paragraaf 9.3 van het algemeen 
deel van deze memorie van toelichting, waar ingegaan wordt op de rechtsbescherming voor 
jeugdigen en ouders in verband met de naleving van de onderhavige bepalingen door 
hulpverleners. 
 
Zoals reeds in paragraaf 7.2 van het algemeen deel van deze memorie van toelichting is 
aangegeven wordt in dit wetsvoorstel waar mogelijk aangesloten bij bestaande zorgwetgeving. 
Hiermee wordt voorkomen dat aanbieders die zowel op het jeugd- als op het volwassenendomein 
acteren, met verschillende wettelijke regimes worden geconfronteerd. De bepalingen in deze 
paragraaf zijn daarom afgeleid van de Wgbo (zie ook de vergelijkende tabel in de bijlage bij deze 
memorie van toelichting). Op diverse plaatsen zijn bepalingen anders geformuleerd, omdat de 
geneeskundige behandelingsovereenkomst een privaatrechtelijke overeenkomst van opdracht is en 
de verlening van hulp in het kader van de Jeugdwet plaatsvindt binnen een publiekrechtelijk kader. 
Om diezelfde reden zijn ook de artikelen 446, 460 tot en met 464 en 468 van Boek 7 van het BW 
niet overgenomen. Daarnaast is artikel 7:453 BW ondergebracht in artikel 4.1.1, derde lid, 
vanwege de nauwe samenhang met de verlening van verantwoorde hulp. Artikel 7:467 BW is niet 
overgenomen, aangezien het ziet op van het lichaam afgescheiden anonieme stoffen en delen die 
gebruikt kunnen worden voor medisch wetenschappelijk onderzoek. 
 
177 
 

Artikel 7.3.4 
In dit artikel is het uitgangspunt opgenomen dat alleen jeugdhulp wordt verleend voor zover de 
betrokkene daarmee instemt. Wanneer jeugdhulp noodzakelijk is en er geen toestemming wordt 
gegeven, kan de jeugdhulp alleen met tussenkomst van de rechter worden verleend. In het eerste 
lid is bepaald dat in een dergelijke situatie het toestemmingsvereiste niet geldt. 
Inzake hulp aan kinderen van gescheiden ouders, die allebei gezag hebben over het kind, zij voor 
122
de volledigheid nog verwezen naar de antwoorden op kamervragen daarover. 
 
Artikel 7.3.8 
Op grond van dit artikel zijn de jeugdhulpverlener en de medewerker van de gecertificeerde 
instelling verplicht om een dossier in te richten met betrekking tot de hulpverlening. Uitdrukkelijk is 
daarbij bepaald dat slechts geldt voor zover dit voor een goede hulpverlening aan de jeugdige of 
ouder noodzakelijk is. Dat betekent onder meer dat in het dossier eventueel alleen gegevens van 
derden (bijvoorbeeld de ouders of andere gezinsleden van de jeugdige) mogen worden 
opgenomen, indien dat voor de hulpverlening aan de jeugdige noodzakelijk is. Hiermee is ook 
duidelijk dat op grond van dit wetsvoorstel geen sprake kan zijn van een ‘gezamenlijk dossier’. 
 
Op grond van artikel 11, tweede lid, Wbp dient de verantwoordelijke ‘de nodige maatregelen (te 
treffen) opdat persoonsgegevens, gelet op de doeleinden waarvoor zij worden verzameld of 
vervolgens worden verwerkt, juist en nauwkeurig zijn.’ Deze verplichting rust op de 
jeugdhulpaanbieder of de gecertificeerde instelling. Het Cbp merkt op dat over de kwaliteit van 
persoonsgegevens in jeugdzorgdossiers regelmatig klachten worden geuit en dat het daarom van 
belang is dat handvatten worden geboden voor het treffen van dergelijke maatregelen. Het Cbp 
wijst daarbij terecht op de brochure ‘Waarheidsvinding in de jeugdzorg’ van het LCFJ, dat hierbij 
123
uitdrukkelijk als handvat wordt aanbevolen. Daarnaast levert artikel 7.3.11, vierde lid, de 
grondslag voor het vastleggen van een gestandaardiseerde verwerking van gegevens; dit zal 
bijdragen aan een juiste en nauwkeurige verwerking van persoonsgegevens. 
 
Derde lid 
Dit artikel regelt hoelang een dossier bewaard moet blijven. De bewaartermijn is gesteld op vijftien 
jaar. Artikel 7:454, derde lid, BW bepaalde oorspronkelijk ten aanzien van het medische dossier 
dat de hulpverlener bescheiden die tot het medische dossier behoren, gedurende ten minste tien 
jaar moest bewaren, of zoveel langer als redelijkerwijs uit de zorg van een goed hulpverlener 
voortvloeide. Deze termijn is bij de wet van 22 december 2005 van tien op vijftien jaar gebracht, 
mede naar aanleiding van een advies van de Gezondheidsraad over de bewaartermijn van 
patiëntengegevens. De Gezondheidsraad gaf in zijn advies aan dat een bewaartermijn van tien jaar 
te kort is. Tegelijkertijd wijst de Gezondheidsraad in zijn advies erop dat persoonsgegevens op 
grond van privacywetgeving niet langer mogen worden bewaard dan nodig is voor het doel 
waarvoor ze zijn verzameld. Ook wijst de Gezondheidsraad erop dat de verlenging van de 
bewaartermijn wel proportioneel dient te zijn: het bewaren van de gegevens dient in verhouding te 
staan tot het doel waarmee zij bewaard worden. Voor de Wjz was inzake de bewaartermijn 
aangesloten bij het BW en daarom is met de Reparatiewet VWS 2008 vervolgens ook in de Wjz de 
bewaartermijn op vijftien jaar gesteld.  
 
De bewaartermijn wordt nu gekoppeld aan het hele dossier, anders dan in de Wgbo, die de 
verplichting kent om telkens een onderdeel van het dossier te verwijderen. Tevens wordt bepaald 
dat het dossier langer bewaard moet worden, indien dat redelijkerwijs noodzakelijk is voor een 
goede hulpverlening aan de jeugdige of ouder. 
 
Artikel 7.3.11, vierde lid 
Deze bepaling biedt een basis voor het bij ministeriële regeling vastleggen van standaarden voor 
de verwerking en uitwisseling van gegevens door jeugdhulpaanbieders, gecertificeerde instellingen, 
de raad voor de kinderbescherming en gemeenten. 
Gecertificeerde instellingen en jeugdhulpaanbieders krijgen met vele gemeenten of bovenlokale 
samenwerkingsverbanden te maken en gemeenten met meerdere jeugdhulpaanbieders en 
                                                
122
 Kamerstukken II 2011/12, Aanhangsel van de Handelingen, nr. 120. 
123
 http://www.lcfj.nl/files/6405/lcfj_waarheidsvinding_web.pdf 
179 
 

Paragraaf 7.4 Gegevensverwerking ten behoeve van de beleidsinformatie en de toegang 
 
Artikel 7.4.1 
Ingevolge deze wet is het Rijk verantwoordelijk voor het jeugdbeleid in algemene termen en de 
gemeente voor het concrete jeugdbeleid. Het Rijk heeft hierdoor een stelselverantwoordelijkheid 
met betrekking tot de ondersteuning van en de hulp en zorg aan jeugdigen en hun ouders bij 
opvoed- en opgroeiproblemen en bij de uitvoering van kinderbeschermingsmaatregelen en 
jeugdreclassering. Bij stelselverantwoordelijkheid gaat het om het bepalen en het handhaven van 
de regels, waaronder ook de toedeling van verantwoordelijkheden en het zorgen voor 
noodzakelijke voorzieningen. Stelselverantwoordelijkheid houdt ook in dat tijdig wordt ingegrepen 
als het stelsel niet goed functioneert. Daarbij kan het nodig zijn om een bepaalde 
verantwoordelijkheids- of rolverdeling te herzien als het publieke belang niet goed worden 
geborgd. Stelselverantwoordelijkheid betekent dus dat het Rijk de voorwaarden dient te scheppen, 
terwijl de directe verantwoordelijkheid voor beleidsprestaties bij de gemeenten liggen.  
Om deze stelselverantwoordelijkheid waar te kunnen maken, moeten de verantwoordelijke 
ministers gegevens verwerken op basis waarvan de doelmatigheid (output) en doeltreffendheid 
(outcome) van het stelsel en het algemene jeugdbeleid kan worden beoordeeld. Dit wordt geregeld 
in het eerste lid van dit artikel. Het zal daarbij gaan om geanonimiseerde en versleutelde 
gegevens. Het gaat om de gegevens over de toegang tot de jeugdhulp, preventie, alle soorten 
jeugdhulp (inclusief de gesloten jeugdhulp. Daarnaast gaat het om gegevens inzake het AMHK en 
de uitvoering van de kinderbeschermingsmaatregel en jeugdreclassering.  
 
In het tweede lid wordt geregeld dat ook de gemeenten voor de beoordeling van de doelmatigheid 
en doeltreffendheid van hun beleid en de eventuele benodigde aanpassingen van dat beleid, deze 
gegevens moeten verwerken. Daarnaast moeten zij natuurlijk de gegevens verwerken die het Rijk 
vervolgens nodig heeft om haar stelselverantwoordelijkheid waar te kunnen maken. Deze doelen 
van de verwerking door de gemeenten zijn in het tweede lid gegeven. De gemeente zal verder 
gegevens moeten verwerken over de toegang tot de jeugdhulp van jeugdigen en hun ouders. De 
gemeente is immers verantwoordelijk voor het treffen van voorzieningen op het gebied van 
jeugdhulp voor jeugdigen en ouders die dat nodig hebben.  
 
Artikel 7.4.2 
Dit artikel verplicht het college informatie te verstrekken aan het Rijk. Het kan daarbij gaan om de 
structurele uitvraag door het Rijk van de gegevens die zij nodig heeft in verband met haar 
stelselverantwoordelijkheid, maar ook om incidentele uitvraag. Op deze wijze zullen alle bij het 
beleid inzake de toegang tot jeugdhulp, preventie en jeugdhulp betrokken partijen over de 
informatie beschikken die nodig is om een goed functionerend stelsel voor in stand te houden. 
Welke gegevens zullen moeten worden geleverd, zal worden geregeld bij ministeriële regeling. 
Gemeenten zijn gehouden deze gegevens kosteloos ter beschikking te stellen.  
  
Artikel 7.4.3  
De gegevens die de gemeente nodig heeft ten behoeve van de beleidsvorming en de toegang tot 
jeugdhulp en die het Rijk nodig heeft in verband met haar stelselverantwoordelijkheid worden in 
eerste instantie op het niveau van de jeugdhulpaanbieder, de gecertificeerde instellingen, 
waaronder het Nidos, en,de raad voor de kinderbescherming verwerkt. Dit artikel legt daarom de 
verplichting op aan deze instellingen om deze gegevens te leveren aan de gemeente en het Rijk en 
biedt daarmee tevens de basis voor de gemeente en het Rijk om deze met dat doel op te mogen 
vragen.  
Jeugdhulpaanbieders en gecertificeerde instellingen zijn gehouden deze gegevens kosteloos ter 
beschikking te stellen.  
 
Artikel 7.4.4 
De verstrekking van persoonsgegevens en de daarop volgende verwerking ervan kunnen gezien 
worden als een inbreuk op het recht op respect voor de persoonlijke levenssfeer van jeugdigen en 
ouders, die dat op grond van artikel 8, eerste lid, van het EVRM hebben. Artikel 16 van het IVRK 
regelt dit recht voor kinderen in het bijzonder. Gelet op de tekst en uitleg van de beide verdragen 
is beperking van dit recht slechts toegestaan op de strikte voorwaarde dat die beperking a) bij wet 
181 
 

 
In de jeugdhulp zullen ook persoonsgegevens met betrekking tot de gezondheid of strafrechtelijke 
gegevens moeten worden verwerkt. Gelet op de wijze waarop voorzien is dat de beleidsinformatie 
van de jeugdhulpaanbieders, gecertificeerde instellingen en de raad voor de kinderbescherming 
aan het Rijk en de gemeenten worden verstrekt, dient bij die verwerking het bsn gebruikt te 
kunnen worden. Zo worden de administratieve lasten beperkt, want hierdoor wordt het mogelijk de 
persoonsgegevens pas na verstrekking te anonimiseren en dit voorkomt dat iedere verstrekker zelf 
eerst de gegevens zal moeten anonimiseren alvorens deze te verstrekken. 
Het tweede lid biedt een grondslag voor het verstrekken van die persoonsgegevens en het bsn aan 
het college en de Ministers van VWS en VenJ.  
 
Het derde lid geeft aan dat de persoonsgegevens niet voor een ander doel dan waarvoor zij zijn 
verzameld en voor een daarmee verenigbaar doel worden gebruikt. De wet eist in dit artikellid 
bovendien dat de verwerking daar waar mogelijk gebeurt op een wijze die waarborgt dat de 
gegevens niet tot een persoon herleidbaar zullen zijn. Deze eis brengt met zich dat de gegevens 
versleuteld moeten worden doorgegeven.  
 
Om de inbreuk in de persoonlijke levenssfeer tot een minimum te beperken, zullen zolang niet 
noodzakelijk, geen persoonsgegevens verwerkt worden en waar mogelijk gegevens 
geanonimiseerd worden. Vanzelfsprekend worden bij de verwerking van (bijzondere) 
persoonsgegevens de regels van de Wet bescherming persoonsgegevens en de bijzondere regels 
hieromtrent in onderhavige wet worden nageleefd.  
 
De voorgestelde bepaling past hiermee binnen de kaders van artikel 8, tweede lid, van het EVRM 
en daarmee is de beperking van de bescherming van de persoonlijke levenssfeer door de 
voorgestelde verwerking van (bijzondere) persoonsgegevens rechtmatig. 
 
Artikel 7.4.5 
Op grond het eerste lid wordt bij of krachtens amvb aangeven welke beleidsgegevens het rijk en 
het college moeten verwerken en welke gegevens jeugdhulpaanbieders, gecertificeerde 
instellingen, de raad voor de kinderbescherming en de AMHK’s concreet moeten aanleveren. 
Daarnaast worden bij of krachtens amvb regels gesteld over de wijze waarop de verwerking en de 
verstrekking dient plaats te vinden, binnen welke termijn de verstrekking dient plaats te vinden en 
de tijdvakken waarop de gegevens betrekking moeten hebben. Ook kunnen de categorieën van 
verstrekkers nader worden bepaald. Deze laatste toevoeging ziet vooral op de aanbieders van 
preventie. Nu preventie een heel breed begrip is en daar vele aanbieders onder kunnen vallen, zal 
hier bij of krachtens algemene maatregel van bestuur een beperking in worden aangebracht door 
daar meer specifieke categorieën te noemen.  
 
De benodigde gegevens zullen door de instellingen op de bij of krachtens de maatregel aangegeven 
manier aangeleverd moeten worden. De gegevens die de gemeente nodig heeft dienen niet alleen 
betrouwbaar te zijn, maar moeten ook onderling vergelijkbaar zijn. De gemeente kan immers geen 
beleid vormen voor jeugdhulp of bijstellen als de gegevens van de verschillende 
jeugdhulpaanbieders en instellingen niet inhoudelijk eenduidig zijn, omdat iedereen op zijn eigen 
manier rapporteert of onderling uitwisselt (zie ook artikel 7.3.11, vierde lid). De verwerking van de 
gegevens dient daarom gestandaardiseerd plaats te vinden. Deze eenduidigheid zal door de 
professionals in het veld worden uitgewerkt in landelijke standaarden. De standaarden kunnen 
zowel betrekking hebben op een inhoudelijke standaardisatie van de gegevens zelf als een 
technische standaardisatie van de systemen waarmee de gegevens worden verwerkt of verstrekt. 
Het hanteren van deze standaarden bij de verwerking en uitwisseling van gegevens kan bij 
ministeriële regeling worden voorgeschreven op grond van artikel 7.3.11, vierde lid.  
 
Op grond van het tweede lid bestaat de mogelijkheid om te regelen dat de gegevens moeten 
worden aangeleverd bij een door de Ministers aan te wijzen instantie, die voor de gemeenten en 
het Rijk de nodige bewerkingen uitvoert. Zo kan worden voorkomen dat jeugdhulpaanbieders, 
gecertificeerde instellingen (waaronder het Nidos), de raad voor de kinderbescherming en de 
AMHK’s telkens met meerdere, per gemeente verschillende uitvragen te maken krijgen. Gemeenten 
kunnen de bewerkte informatie voor onder andere hun inkoop- en kwaliteitsbeleid benutten. 
183 
 

Hoofdstuk 8 Financiële bepalingen 
 
Artikel 8.1.1 
Eerste lid 
De formulering van het eerste lid geeft aan dat het uitgangspunt is dat de jeugdige en zijn ouder 
een voorziening ‘in natura’ krijgen. De mogelijkheid van het toekennen van een budget bestaat 
echter wel indien de jeugdige en zijn ouder dit wensen. In dat geval wordt een budget toegekend 
waarmee de jeugdige en zijn ouder de mogelijkheid hebben zelf te bepalen bij wie ze de jeugdhulp 
die tot de individuele voorziening behoort willen inkopen. Er wordt geen bedrag aan de jeugdige en 
de ouders uitgekeerd waaruit ze zelf betalingen kunnen doen; er wordt een bedrag ter besteding 
beschikbaar gesteld. Het college verricht betalingen indien de door de jeugdige en zijn ouders zelf 
ingekochte jeugdhulp voldoet aan de gestelde voorwaarden. Voor een trekkingsrecht is gekozen 
om fraude met besteding van het budget zoveel mogelijk te voorkomen. Aldus is gewaarborgd dat 
het budget slechts wordt besteed om jeugdhulp in te kopen die ertoe strekt betrokkene de 
ondersteuning, hulp en zorg te bieden die de jeugdige of zijn ouders nodig hebben. 
  
Tweede lid 
Er kunnen zich situaties voordoen dat het verstrekken van een budget op zwaarwegende bezwaren 
stuit. Dit geldt in ieder geval voor het gedwongen kader. In het tweede lid is daarom bepaald dat 
bij de uitvoering van een kinderbeschermingsmaatregel of jeugdreclassering geen budget kan 
worden verstrekt. Immers jeugdbescherming en jeugdreclassering lenen zich niet voor een inkoop 
door de jeugdige of ouder zelf. De reden hiervan is allereerst dat in dit soort gevallen niet 
aannemelijk is dat de ouders de mogelijkheid hebben om regie te kunnen voeren over de 
jeugdhulp. Daarnaast is het bijvoorbeeld bij een ondertoezichtstelling de gezinsvoogd die bepaalt 
welke jeugdhulp nodig is en het is zeer aannemelijk dat hij daarbij ook al een bepaalde aanbieder 
op het oog heeft. Het is niet wenselijk als de jeugdige en zijn ouder vervolgens zouden kunnen 
besluiten de jeugdhulp elders in te kopen. Hetzelfde geldt voor die gevallen waarbij de jeugdige 
dient te worden opgenomen en te verblijven in een accommodatie voor gesloten jeugdhulp. Ook 
deze situatie leent zich niet voor een budget. Daarnaast geldt dat ook in een aantal andere 
gevallen het zeer twijfelachtig is dat betrokkene een budget besteedt aan datgene waarvoor het 
bedoeld is, bijvoorbeeld mensen met een manisch depressieve stoornis of verslavingsproblematiek. 
Als deze mensen echter een goed netwerk hebben die met hen dit kan beslissen, kan een budget 
wel een mogelijkheid zijn. Het is ook denkbaar dat het wenselijk is om jeugdigen die opgenomen 
worden in een psychiatrisch ziekenhuis op basis van een machtiging op grond van de Wet bopz 
tijdelijk of gedeeltelijk niet in aanmerking te laten komen voor een budget. Voor de kosten van de 
opname en het verblijf lijkt het ongewenst om een budget te verstrekken, het kan echter wel 
gewenst zijn om voor speciale hulp en ondersteuning die daarnaast nodig is wel een budget te 
verstrekken. Ook kan het wenselijk zijn om deze jeugdigen tijdelijk geen bugdet-mogelijkheid te 
bieden. Kinderen en jeugdigen zullen onder de Wet bopz niet vaak heel lang opgenomen worden en 
als ze weer thuis komen, kan het soms wel wenselijk zijn om de mogelijkheid te bieden van een 
budget. De gemeente zou er dan bijvoorbeeld voor kunnen kiezen om een budget tijdelijk te 
stoppen als een kind of jeugdige langer dan bijvoorbeeld 2 maanden is opgenomen in een gesloten 
bopz- setting.  
 
Als in de toekomst het wetsvoorstel verplichte geestelijke gezondheidszorg in werking is getreden 
zal ambulante behandeling een belangrijke plek gaan innemen bij kinderen en jeugdigen. Het 
stopzetten van een eventueel verstrekt budget lijkt dan niet wenselijk,omdat de steun en hulp op 
basis van dat budget gewoon thuis kan doorlopen naast de ambulante behandeling van de stoornis. 
 
Het is ingevolge het derde lid, onderdeel a, aan de gemeente om hierover nadere regels te stellen 
bij verordening. Hiermee krijgt de burger rechtszekerheid omtrent de gevallen waarin hij in ieder 
geval geen budget kan krijgen in plaats van een voorziening in natura.  
 
Derde lid 
Het derde lid geeft de gemeente de mogelijkheid om bij verordening regels te stellen omtrent het 
budget. Ingevolge onderdeel a kan de gemeente bepalen in welke gevallen het om redenen van 
doelmatigheid niet wenselijk is een budget te verstrekken. Zie hierover ook hetgeen hiervoor 
vermeld bij het tweede lid. 
185 
 

van de geldbedragen aan de verleners van de jeugdhulp indien de persoon die aanspraak heeft op 
een individuele voorziening gekozen heeft voor een budget. 
Artikel 8.1.3 
De keuze voor een budget in plaats van een door de gemeente aangeboden individuele voorziening   
kan uiteenlopende consequenties met zich brengen. Met name op het gebied van de 
verantwoordelijkheid van de jeugdige of ouder, de gemeente en de hulpverlener. Het is daarom 
van groot belang dat de jeugdige of ouder bij het maken van zijn keuze voor een budget in plaats 
van de individuele voorziening beschikt over relevante informatie dienaangaande. Alleen dan kan 
hij een verantwoorde keuze maken en instemmen met het op zich nemen van de daaruit eventueel 
voortvloeiende verplichtingen. Vooral de keuze voor een budget is slechts acceptabel als de burger 
volledig en correct geïnformeerd is over alle gevolgen en risico’s en op basis van deugdelijke 
informatie geacht kan worden bewust daarmee te hebben ingestemd. Om duidelijkheid te 
verschaffen over de verantwoordelijkheden is in het onderhavig artikel uitdrukkelijk opgenomen 
dat de gemeente de burger bij de keuze voor een bepaalde vorm begrijpelijk over al aan de keuze 
verbonden gevolgen dient te informeren, zodat de burger een bewuste keuze kan maken. De 
regering heeft net als bij de huidige regeling in de Wmo bewust niet gekozen voor het dwingend 
voorschrijven van de wijze waarop de informatie moet worden verstrekt. Een dergelijke bepaling 
past ook niet binnen het systeem van onderhavige wet, waarin de wetgever zoveel mogelijk alleen 
de kaders stelt en de gemeente vrij is in de invulling ervan.  
 
Artikel 8.1.4  
Titel 4.2 van de Awb is de subsidietitel en bevat bepalingen over onder andere subsidieplafond, 
subsidieverlening, verplichtingen van de subsidie-ontvanger, subsidievaststelling, intrekking, 
wijziging, betaling en terugvordering van subsidies. In artikel 4:21 van de Awb wordt bepaald wat 
onder subsidie wordt verstaan. Een budget zou kunnen vallen onder deze definitie van subsidie. De 
trekken van een (aanvullende) inkomensvoorziening zijn echter overheersend, zodat toepassing 
van titel 4.2 niet in de rede ligt. Met artikel 8.1.4 wordt geregeld dat de bovenstaande 
subsidiebepalingen opgenomen in titel 4.2 van de Awb niet van toepassing zijn bij de verstrekking 
van een budget (vgl. artikel 7 van de Wmo, artikel 11.2 Wet studiefinanciering 2000, artikel 11.2 
Wet tegemoetkoming onderwijsbijdrage en schoolkosten). 
 
Artikel 8.1.5 
Om redenen van uniformiteit en doelmatigheid en ter voorkoming van fraude is ervoor gekozen de 
uitvoering van de door de gemeenten verstrekte budgetten centraal te doen plaatsvinden door de 
Sociale Verzekeringsbank. Dit brengt met zich dat gemeenten de SVB informatie zullen moeten 
verstrekken omtrent de verstrekte budgetten en dat de SVB aan de gemeente rekenschap zal 
moeten afleggen over de uitvoering.  
 
Artikel 8.1.6 
Op dit moment is onvoldoende duidelijk op welke wijze gemeenten hun opdrachtgeverschap gaan 
invullen. Hiermee is ook nog niet duidelijk met welke bekostigingssystemen de instellingen te 
maken gaan krijgen. Bij zorgvormen met een hoge mate van specialisatie of kleine cliëntgroepen 
verspreid over meerdere regio’s kunnen grote verschillen gaan optreden tussen gemeenten. De 
gemeenten kunnen en zullen daar waar nodig samenwerken en de bekostiging voor deze 
zorgvormen ook gezamenlijk oppakken. Wanneer blijkt dat de samenwerking niet geleid heeft tot 
de noodzakelijke uniformiteit en transparantie voor instellingen dan kunnen in een ministeriële 
regeling bepalingen worden opgenomen die wel tot uniformiteit en transparantie leiden. Daarbij 
moet dan wel aannemelijk zijn dat de inperking van de gemeentelijke beleidsvrijheid opweegt 
tegen het voorkomen van een toename aan administratieve lasten bij de instellingen. 
 
Paragraaf 8.2 Ouderbijdrage 
 
Artikel 8.2.1  
Het wetsvoorstel bevat met de eerste twee artikelleden van onderhavig artikel algemeen gestelde 
bepalingen die de basis vormen voor tot het heffen van een ouderbijdrage van ouders 
en stiefouders in de kosten van de aan hen en aan de jeugdige geboden jeugdhulp, voor zover de 
jeugdhulp verblijf buiten het gezin omvat.  
187 
 

Artikel 8.2.6 
Dit artikel biedt de mogelijkheid om ten behoeve van de berekening van de ouderbijdrage gebruik 
te maken van gegevens van de belastingdienst. Daardoor is het mogelijk de administratieve lasten 
van burgers te beperken. 
 
Paragraaf 8.3 Financiële verantwoording 
 
Artikelen 8.3.1 en 8.3.2 
Onderhavige artikelen betreffen de indiening van financiële jaarstukken, zoals het jaarverslag en 
de jaarrekening. Het is wenselijk dat de betrokken jeugdhulpaanbieders en gecertificeerde 
instellingen in de openbaarheid verantwoording afleggen over hun maatschappelijke rol en de 
besteding van gemeenschapsgeld. De jaarrekening voldoet aan de Richtlijnen voor de 
Jaarverslaggeving zoals vastgesteld door de Raad voor de Jaarverslaggeving, in het bijzonder 
Richtlijn 665 Zorginstellingen. Deze richtlijn borgt onder meer dat de inkomens van bestuurders in 
de jaarstukken aan de orde komen. Als sprake is van één rechtspersoon waarin zowel jeugdhulp 
als onderwijs zijn ondergebracht, dan gelden voor de jaarverslaggeving de inrichtingsvereisten 
voor het grootste bedrijfsonderdeel. Dat houdt in dat er één jaarrekening wordt opgesteld. Als 
gekozen wordt voor een bepaalde vorm van productieverantwoording, dan wordt deze bij de 
jaarrekening gevoegd. De jaarrekening moet helder aantonen waar de financiële middelen vandaan 
komen en waaraan zij zijn besteed. Gegevens omtrent de organisatiestructuur die transparant 
dient te zijn, alsook het lange-termijn-huisvestingsplan vallen in ieder geval onder de 
documentatiegegevens die op grond van artikel 8.3.2 dienen te worden verstrekt. 
 
Op grond van de artikelen 4.4.1, derde lid, en 8.3.2 zal bij ministeriële regeling een 
modeljaardocument vastgesteld worden. Met het indienen van een volledig ingevuld jaardocument 
voldoen de betrokken jeugdhulpaanbieders en gecertificeerde instellingen aan al hun verplichtingen 
inzake de jaarstukken over de in deze artikelen genoemde onderwerpen. Dit vermindert de 
administratieve lasten voor jeugdhulpaanbieders en gecertificeerde instellingen en maakt een 
vergelijking tussen de jaardocumenten van de verschillende jeugdhulpaanbieders en 
gecertificeerde instellingen mogelijk.  
 
Bij of krachtens amvb kan bepaald worden dat de gegevens moeten worden aangeleverd bij een 
aan te wijzen instantie, die voor de gemeenten en de ministers de nodige bewerkingen uitvoert.  
 
  
189 
 

Zesde lid 
Naast de in dit lid geregelde wijze van rapporteren geldt dat de inspecties  in beginsel hun 
bevindingen openbaar maken. 
 
Zevende lid 
Op grond van de Wjz zond de IJZ het jaarverslag aan de provinciebesturen, de beide ministers en 
de Tweede Kamer. In plaats van aan de provincies zouden nu aan alle gemeenten deze stukken 
moeten worden verzonden. Om praktische redenen wordt daarom nu volstaan met de eis dat de 
IJZ het verslag jaarlijks publiceert. 
 
Artikel 9.2 Toezicht 
 
Eerste lid 
Het toezicht op de naleving van deze wet zal geschieden door zowel de IJZ, de IGZ als de IVenJ. 
De onderhavige bepaling biedt de grondslag om door Onze Ministers de daarmee belaste 
ambtenaren aan te wijzen. Deze ambtenaren kunnen uit eigen beweging hun toezichthoudende 
taak uitoefenen, maar ook naar aanleiding van opdrachten daartoe van de Ministers van VWS of 
VenJ of op verzoek van een of meerdere betrokken gemeenten. 
 
Tweede lid 
Het tweede lid bepaalt in afwijking van artikel 5:15 Awb dat de toezichthouder bevoegd is ook 
zonder toestemming van de bewoners een woning te betreden indien dat nodig is voor het 
uitoefenen van toezicht op de verlening van jeugdhulp, de uitvoering van een 
kinderbeschermingsmaatregel of jeugdreclassering. Deze afwijking is gelegitimeerd door het feit 
dat een deel van de ondersteuning, hulp en zorg in het kader van dit wetsvoorstel wordt geleverd 
in de thuissituatie of in het huis van degene die de ondersteuning levert (in het laatstbedoelde 
geval valt het bouwkundige deel dat de praktijkruimte betreft onder deze bepaling, maar niet het 
deel dat louter als woning dient). Het uitoefenen van toezicht op de wijze waarop een door de 
gemeente gecontracteerde aanbieder de jeugdhulp levert en de gecertificeerde instelling de 
kinderbeschermingsmaatregel of jeugdreclassering uitvoert, zou vaak niet goed mogelijk zijn indien 
de toezichthouder uitsluitend met toestemming van de bewoner(s) van de woning toegang zou 
hebben. Het spreekt voor zich dat de te betrachten zorgvuldigheid met zich brengt dat in beginsel 
wel moet worden getracht de toestemming van betrokkenen te verwerven; die zal in veel gevallen 
ook wel worden gegeven. Maar ook als dat niet het geval is, moet de toezichthouder zo nodig 
toegang kunnen hebben. Het tegen de wil van een bewoner binnentreden van een woning vereist 
op grond van artikel 12, eerste lid, van de Grondwet een basis in een formele wet. Daarom is deze 
grondslag daarvoor in het wetsvoorstel opgenomen. Er zij op gewezen dat ook moet worden 
voldaan aan de overige voorwaarden van de Algemene wet op het binnentreden. Dit betekent 
onder andere dat een machtiging nodig is om tegen de wil van een bewoner rechtmatig een woning 
te betreden. Voor de volledigheid zij hier vermeld dat deze bepaling niet alleen ziet op reguliere 
woningen, maar ook op woningen die deel uitmaken van een accommodatie of een gesloten 
accommodatie. Artikel 3 van de Wet op het binnentreden regelt wie bevoegd is tot het verlenen 
van een machtiging. 
 
Derde lid 
Voor haar toezichthoudende taak dient de inspectie toegang te hebben tot de dossiers wanneer dat 
noodzakelijk is. Dossiers bevatten veelal de informatie die nodig is voor een goede beoordeling 
van de kwaliteit van hulpverlening, bijvoorbeeld ten aanzien van het toepassen van richtlijnen en 
protocollen. Voor inzage in een dossier moet de inspectie altijd vooraf toestemming vragen aan 
betrokkene. Bij een weigering zou de toezichthouder stuiten op de grenzen van de bevoegdheden 
die hij op grond van de Awb heeft. Op grond van artikel 5:20 Awb is weliswaar een ieder verplicht 
aan een toezichthouder binnen de door hem gestelde redelijke termijn alle medewerking te 
verlenen die deze redelijkerwijs kan vorderen bij de uitoefening van zijn bevoegdheden, maar in 
het tweede lid is geregeld dat wie uit hoofde van ambt, beroep of wettelijk voorschrift verplicht is 
tot geheimhouding, het verlenen van medewerking mag weigeren, voor zover dit uit zijn 
geheimhoudingsplicht voortvloeit. Ingevolge artikel 7.3.11 van deze wet, geldt voor 
jeugdhulpaanbieders en gecertificeerde instellingen immers een geheimhoudingsplicht. Om inzage 
ten behoeve van de toezichthoudende taak toch mogelijk te maken, bepaalt het derde lid van het 
191 
 

jeugdhulp of de uitvoering van een kinderbeschermingsmaatregel of van jeugdreclassering, of het 
belang van verantwoorde hulp anderszins daaraan redelijkerwijs in de weg staat.  
Het ligt voor de hand dat de inspectie zich in haar optreden vooral richt op bepalingen waarvan de 
individuele jeugdige of ouder de naleving moeilijk kan beoordelen of waarbij voor hen wellicht niet 
altijd voldoende eigen belang aanwezig is om in actie te komen. In haar handhavingskader geeft de 
Inspectie aan hoe zij haar toezicht uitoefent en wanneer sprake is van een overtreding waarop 
handhaving volgt. De laatste zinsnede van het vierde lid vormt daarvoor een ondergrens 
aangegeven; in dergelijke gevallen kan handhavend optreden niet achterwege blijven. 
 
Vijfde lid 
Dit artikellid ziet op de samenwerking van de inspecties bij het uitoefenen van toezicht op de in 
artikel 9.1 genoemde organisaties en organisatieonderdelen. Over deze samenwerking kunnen bij 
ministeriële regeling nadere regels worden gesteld. Het bedoelde  toezicht wordt uitgeoefend door 
onder meer de IJZ, de IGZ en de IVenJ (de Inspectie bedoeld in artikel 57 van de Wet op de 
veiligheidsregio’s). Bij de samenwerking geldt dat het primaat bij de IJZ ligt, tenzij het de 
tenuitvoerlegging van strafrechtelijke beslissingen betreft. De taakverdeling laat elke vorm van 
samenwerking tussen deze en andere inspecties, vanuit de eigen expertise toe.  
 
Zesde lid 
De leden vijf tot en met zeven van artikel 9.1 worden voor het toezicht op de naleving van 
overeenkomstige toepassing verklaard. Hetgeen in artikel 9.1 is bepaald omtrent het rekening 
houden met de behoeften van gemeenten, het rapporteren van bevindingen en het publiceren van 
een jaarlijks verslag geldt op deze wijze ook voor het toezicht op de naleving. Voor het toezicht op 
de naleving door de daarmee door de Ministers van VWS en VenJ belaste ambtenaren, geldt reeds 
dat de instructies van de Ministers van VWS en VenJ in acht genomen moeten worden. Daarom is 
het niet nodig om het derde lid van artikel 9.1 van overeenkomstige toepassing te verklaren. 
 
Artikel 9.3 Aanwijzing, bevel en tuchtklacht 
Dit artikel biedt een instrumentarium om de wet te handhaven. Indien de wet niet of niet juist 
wordt nageleefd, hebben beide ministers elk in de eerste plaats de mogelijkheid de 
jeugdhulpaanbieder of de gecertificeerde instelling met een schriftelijke aanwijzing te dwingen tot 
naleving van de wet. In spoedeisende gevallen kan op grond van het vierde lid de toezichthouder 
voor de duur van zeven dagen daartoe ook een bevel geven, dat vervolgens eventueel door de 
Minister van VWS of de Minister van VenJ kan worden verlengd. 
 
Beide ministers zijn afzonderlijk bevoegd tot handhaving door middel van een aanwijzing of een 
bevel. Hierdoor hoeven de ministers niet bij elke aanwijzing of bij elk bevel formeel steeds 
gezamenlijk tot besluitvorming te komen, maar kan door eenvoudige afstemming het beoogde 
resultaat worden bereikt. Vanzelfsprekend zullen beide ministers hun optreden onderling 
afstemmen, waarbij de Minister van VenJ zich voornamelijk bezig zal houden met de 
gecertificeerde instellingen en de Minister van VWS met de jeugdhulpaanbieders. Dit geldt ook voor 
de bevoegdheden die in de artikelen 9.4 (bestuursdwang en dwangsom) en 9.5 (bestuurlijke 
boete) zijn geregeld. 
 
Jeugdhulpaanbieders en gecertificeerde instellingen zijn verplicht aan een aanwijzing of bevel te 
voldoen. Aanwijzingen en bevelen hebben daardoor het karakter van een beschikking. Bij niet 
naleving van de aanwijzing of het bevel, hebben de ministers de bevoegdheid een last onder 
bestuursdwang op te leggen. Artikel 5:32, eerste lid van de Algemene Wet Bestuursrecht, bepaalt 
dat de bevoegdheid een last onder bestuursdwang op te leggen de bevoegdheid impliceert een last 
onder dwangsom op te leggen. De naleving van een aanwijzing of een bevelen kan dus ook door 
oplegging van een last onder dwangsom worden afgedwongen. 
 
Het hier gekozen systeem komt overeen met het systeem van artikel 16 van de Wjz en artikel 8 
van de Kwzi. 
 
Zevende lid 
De regering wil professionalisering in de jeugdhulp stimuleren door meer beroepen onder 
registratie en tuchtrecht te brengen (zie ook paragraaf 6.5 van het algemeen deel van deze 
193 
 

dat sprake is van een bepaalde vorm van recidive of van een opzettelijke of roekeloze gedraging 
die een direct gevaar voor de gezondheid of de veiligheid van de mens tot gevolg heeft. De 
voorwaarde inzake de recidive houdt in dat de betrokkene in een periode van 24 maanden 
voorafgaande aan de gedraging twee maal een bestuurlijke boete ter zake van een zelfde 
gedraging onherroepelijk is opgelegd. Beide voorwaarden blijken minder geschikt als criterium om 
te bepalen of sprake is van een strafbaar feit in het algemeen en een overtreding in het bijzonder. 
 
De voorwaarde dat in de voorafgegane twee jaar tweemaal bij onherroepelijk besluit een 
bestuurlijke boete is opgelegd, brengt mee dat de doorlooptijd van een bestuursrechtelijke 
afhandeling van een eerdere normschending medebepalend wordt voor de vraag of sprake is van 
een strafbaar feit. De onherroepelijkheid van een boetebesluit laat langer op zich wachten indien 
bezwaar en beroep worden ingesteld, dan in het geval de betrokkene in een boetebesluit berust. 
Dit criterium brengt dus mee dat omstandigheden die los staan los van de gedraging of van de 
persoon die verantwoordelijk is voor de gedraging, een rol spelen bij de vraag of strafrechtelijke 
afdoening kan plaatsvinden. Dat is ongewenst. 
 
De elementen opzet of roekeloosheid zijn in artikel 9, tweede lid, van de Kwzi gepositioneerd als 
voorwaarden voor strafbaarheid. In het strafrecht geldt het uitgangspunt dat bij overtredingen 
opzet of schuld niet hoeven te worden bewezen. De bepaling dat sprake is van een overtreding 
indien sprake is van opzet of roekeloosheid, leidt tot een inbreuk op dat uitgangspunt en is om die 
reden ongewenst, nog daargelaten dat het moeilijk denkbaar is dat het nalaten van een melding 
(de gedraging waar het hier om gaat) roekeloos kan geschieden. 
 
Nu beide criteria als ongeschikt moeten worden aangemerkt, is besloten deze niet over te nemen in 
dit wetsvoorstel. Gedragingen in strijd met artikel 4.1.7 zullen daarom zonder meer als overtreding 
worden aangemerkt. 
 
Het vorenstaande neemt uiteraard niet weg dat indien sprake is van recidive of opzet, dat wel een 
rol kan spelen bij de vraag of voor bestuursrechtelijke of strafrechtelijke handhaving wordt 
gekozen. Voor zover een strafbaar feit bestuurlijk beboetbaar is, bepaalt artikel 5:44 van de Awb 
dat de gedraging aan de officier van justitie wordt voorgelegd. Indien de officier van justitie afziet 
van strafvervolging, kan alsnog een bestuurlijke boete worden opgelegd. Bij grotere aantallen 
overtredingen kunnen in overleg met de officier van justitie criteria worden vastgesteld over de 
keuze tussen bestuursrechtelijke of strafrechtelijke afdoening. Door duidelijke afspraken tussen de 
IJZ, de IGZ en het OM over de vraag in welke gevallen bestuursrechtelijke en in welke gevallen 
strafrechtelijke handhaving plaatsvindt vast te leggen in beleidsregels of in een 
handhavingsarrangement, is een adequate handhaving mogelijk. De beleidsmatige afbakening 
tussen beide handhavingsystemen zal de rechtsgelijkheid bevorderen. Denkbaar is dat op basis van 
die afspraken in geval van recidive of opzet wordt overgegaan tot strafvervolging.  
 
In verschillende wetten komen bepalingen voor vergelijkbaar met die van artikel 9 van de Kwzi. 
Het betreft de artikelen 97, 98, 99 en 101 van de Wet BIG en de artikelen 69 en 70 van de Wet 
bopz. Het voorstel van de Wcz bevat een aantal bepalingen om die artikelen overeenkomstig artikel 
9.6 in te richten. Omdat dat voorstel door het huidige kabinet zodanig zal worden gewijzigd dat de 
aanpassing als hiervoor bedoeld zal komen te vervallen, zal de eerder genoemde in het kader van 
de Jeugdwet in procedure te brengen invoeringswet voorzien in aanpassing van de de Wet BIG, de 
Wet Bopz en de Kwzi of de Wcz. 
 
  
195 
 

verband met de verstandelijke beperking waarop op grond van de AWBZ aanspraak bestond, te 
weten persoonlijke verzorging, verpleging, begeleiding, behandeling, verblijf, kortdurend verblijf, 
vervoer en voortgezet verblijf. Deze vormen van zorg komen te vallen onder het paraplubegrip 
‘jeugdhulp’ waarvoor de gemeente na inwerkingtreding van deze wet de verantwoording draagt. 
Een klein deel van de ondersteuning, hulp en zorg aan jeugdigen met een verstandelijke beperking, 
te weten een aantal vormen van langdurige, multidisciplinaire en specialistische verblijfszorg 
waarbij permanent toezicht nodig is in verband met gebrek aan regie, zal voor jeugdigen onder de 
18 jaar beschikbaar blijven in de kern-AWBZ. 
 
Het schrappen van de aanspraak op zorg in verband met een psychische stoornis heeft ook 
betrekking op die vormen van zorg waarop op grond van de AWBZ aanspraak bestond, te weten 
persoonlijke verzorging, begeleiding, verblijf en voortgezet verblijf. Ook deze vormen van zorg 
komen te vallen onder het paraplubegrip ‘jeugdzorg’. 
 
Het schrappen van de aanspraak op begeleiding, persoonlijke verzorging en kortdurend verblijf uit 
de AWBZ geldt voor alle grondslagen op grond waarvan aanspraak bestond.  
 
Het derde lid van artikel 10.1 regelt voor jeugdigen die al een indicatiebesluit hebben dat, in 
afwijking van het tweede lid, hun bestaande aanspraken nog enige tijd op de oude condities blijven 
voortbestaan, maar dan jegens de gemeente in plaats van jegens de zorgverzekeraar. Het gaat 
daarbij zowel om jeugdige AWBZ-verzekerden die in Nederland en in het buitenland wonen. Deze 
jeugdigen krijgen aldus een overgangsperiode waarin er voor hen niets verandert en zij zich 
kunnen instellen op de nieuwe situatie. De overgangsperiode verschilt naar gelang de resterende 
looptijd van de indicatie, maar eindigt in elk geval met ingang van een jaar na inwerkingtreding 
van deze wet. Een jeugdige die na het aflopen van zijn aanspraken op zorg op basis van het 
indicatiebesluit AWBZ, deze zorg ten laste van de gemeente nodig denkt te hebben, doet er goed 
aan tijdig daarvoor een aanvraag in te dienen. In de voorlichting zal daaraan door gemeenten 
aandacht worden besteed.  
 
De bepalingen leggen vast dat vanaf de inwerkingtreding van deze wet voor de personen met een 
AWBZ-indicatie voor zorg in verband met een verstandelijke beperking of een psychische stoornis 
of voor begeleiding, persoonlijke verzorging of kortdurend verblijf, de rechten en verplichtingen 
gelden jegens de gemeente die daaraan verbonden zouden zijn geweest voor de zorgverzekeraar. 
Dat betekent dat zij jegens de gemeente in plaats van jegens de zorgverzekeraar aanspraak 
houden op die zorg. Voor zover de looptijd van de indicatie verder reikt dan een jaar na de datum 
van inwerkingtreding van deze wet, komt het recht op die zorg een jaar na de datum van 
inwerkingtreding te vervallen. Betrokkene moet zich dan wenden tot de gemeente alwaar hij 
opnieuw een aanvraag kan indienen voor deze vormen van zorg. 
 
In het vierde lid is een overgangsregeling neergelegd voor jeugdigen die geestelijke 
gezondheidszorg ten laste van de AWBZ ontvangen op basis van een verwijzing als bedoeld in 
artikel 9b, vijfde lid, van de AWBZ in plaats van op basis van een indicatiebesluit. Deze verwijzing 
kan ingevolge artikel 9b, vijfde lid, van de AWBZ jo. artikel 10 van het Uitvoeringsbesluit Wet op 
de jeugdzorg, gegeven zijn door de huisarts van de jeugdige, de arts naar wie de huisarts de 
jeugdige heeft verwezen, een andere behandelaar van de jeugdige die deze reeds behandeld in 
verband met een psychische stoornis of de arts, bedoeld in artikel 47, eerste lid, van de 
Beginselenwet justitiële jeugdinrichtingen, voor zover het een jeugdige betreft die anders dan in 
verband met een uithuisplaatsing in een inrichting is geplaatst. 
 
Het vierde lid legt vast dat voor de jeugdige die een verwijzing heeft voor zorg in verband met een 
psychische stoornis, de rechten en verplichtingen gelden jegens de gemeente die daaraan zijn 
verbonden gedurende de periode waarvoor de verwijzing geldig is, doch uiterlijk tot een jaar na 
inwerkingtreding van deze wet. Dat betekent dat zij jegens de gemeente in plaats van jegens het 
zorgkantoor aanspraak houden op die zorg. Voor zover de looptijd van de verwijzing verder reikt 
dan een jaar na inwerkingtreding van deze wet of geen einddatum vermeldt, komt het recht op die 
zorg uiterlijk een jaar na inwerkingtreding van deze wet te vervallen. Ook in die gevallen dient 
betrokkene zich te wenden tot de gemeente alwaar hij opnieuw een aanvraag kan indienen voor 
deze vormen van zorg. 
197 
 

verandert en zij zich kunnen instellen op de nieuwe situatie. Ook hier verschilt de 
overgangsperiode naar gelang de resterende looptijd van het indicatiebesluit, maar eindigt in elk 
geval een jaar na inwerkingtreding van deze wet.  
 
Vierde en vijfde lid 
Voor pleegzorg is een uitzondering gemaakt en geldt allereerst op grond van het vierde lid geen 
einddatum indien vóór de inwerkingtreding van deze wet een indicatiebesluit is afgegeven waarin is 
vastgesteld dat de jeugdige is aangewezen op pleegzorg. In de tweede plaats geldt op grond van 
het vijfde lid dat de jeugdige niet zonder inhoudelijke redenen geconfronteerd mag worden met 
een verandering van pleegouders. Hiermee wordt de continuïteit van pleegzorg voor het individuele 
128
pleegkind geborgd, waarmee ook uitvoering wordt gegeven aan de motie Voordewind hierover. 
 
 
Artikel 10.4 tot en met 10.6 
De regering hecht eraan dat de decentralisatie van de verschillende vormen van jeugdhulp zo 
zorgvuldig mogelijk plaatsvindt. Continuïteit van zorg voor de jeugdige en zijn ouders wordt daarbij 
als een centraal aandachtspunt gezien. Daartoe is het noodzakelijk dat de gemeente reeds in een 
vroeg stadium beschikt over de gegevens van alle jeugdigen en hun ouders die voor 
inwerkingtreding van de onderhavige wet al een vorm van jeugdhulp ontvangen op andere 
grondslag. Een aantal essentiële gegevens zullen daarom eenmalig per jeugdige of zijn ouders 
worden overgedragen aan de gemeente vanuit de bureaus jeugdzorg, het indicatieorgaan van de 
AWBZ (het CIZ) en de beroepsbeoefenaar, bedoeld in artikel 9b, vijfde lid, van de AWBZ. De 
gemeente kan zich daardoor gedegen voorbereiden door tijdige inkoop van de juiste vormen van 
zorg en kan zij de jeugdigen en hun ouders, van wie de aanspraak ingevolge de oude wetgeving 
afloopt na inwerkingtreding van deze wet, actief benaderen met de vraag of voortzetting van de 
hulp gewenst of noodzakelijk is. Indien gemeenten niet zouden kunnen beschikken over deze 
gegevens, kunnen zij ook niet het initiatief nemen om tijdig met deze cliënten in overleg te treden. 
In dat geval zou de continuïteit van de ondersteuning in gevaar kunnen komen. Omdat het hier 
gaat om de verwerking van persoonsgegevens, veelal ook bijzondere gegevens betreffende de 
gezondheid, dient voor de verwerking ervan (in casu de overdracht) aan specifieke voorwaarden te 
zijn voldaan. Deze voorwaarden en hun nationaalrechtelijke en internationaalrechtelijke herkomst 
zijn nader toegelicht in paragraaf 10.2 van het algemeen deel van deze toelichting. Dat aan deze 
voorwaarden is voldaan kan als volgt worden toegelicht. In de eerste plaats moet de verwerking 
van de persoonsgegevens bij wet worden voorzien: dit geschiedt in de artikelen 10.4, 10.5 en 
10.6. In de tweede plaats moet de verwerking noodzakelijk zijn in een democratische samenleving. 
Meer in het bijzonder betreft het de criteria dringende maatschappelijke behoefte, proportionaliteit 
en subsidiariteit. De dringende maatschappelijke behoefte is gelegen in het genoemde belang van 
continuïteit. Proportionaliteit stipuleert een redelijke verhouding tussen het te dienen belang en de 
gegevensoverdracht. Dit belang, namelijk dat de gemeenten over de gegevens beschikken, is 
evident, aangezien anders geen jeugdhulp zou kunnen worden verleend. In verband daarmee is de 
regering van oordeel dat overdracht van de gegevens aan de betrokken gemeenten zo doelmatig 
is, dat daarmee aan de verhouding tussen belang en middel ruimschoots wordt voldaan. De 
subsidiariteit ten slotte ziet op het gekozen middel, de overdracht, in relatie tot andere wijzen om 
het doel te bereiken, namelijk dat gemeenten over de desbetreffende persoonsgegevens 
beschikken. Kort gezegd: als geschiktere middelen voorhanden zijn, moeten die worden gekozen in 
de plaats van overdracht. De belangrijkste alternatieven, dat betrokken jeugdigen of hun ouders 
zelf de gegevens verstrekken of dat zij desgevraagd aan de overdragende instanties toestemming 
geven voor de overdracht, acht de regering minder goed toepasbaar dan de voorgestelde 
overdracht. Immers, het verkrijgen van de expliciete medewerking of toestemming van 
betrokkenen, zou, gelet op de aard van de doelgroep, een zeer langdurig en arbeidsintensief 
proces zijn en bovendien geen garantie bieden dat van de gehele doelgroep tijdig medewerking of 
toestemming zou kunnen worden verworven. Artikel 10.4 voorziet er daarom in dat het CIZ voor 
alle verzekerden met een indicatie voor persoonlijke verzorging, verpleging, begeleiding, 
behandeling, verblijf, kortdurend verblijf, vervoer en voortgezet verblijf die daarop als gevolg van 
de inwerkingtreding van onderhavige wet op enig moment daarop niet langer aanspraak zullen 
hebben in het kader van de AWBZ, aan de gemeente waar deze verzekerden wonen, eenmalig per 
                                                
128
 Kamerstukken II 2012/13, 31 839, nr. 284. 
199 
 

Een indicatiebesluit Wjz bevat: 
a. naam, adres, woonplaats, bsn, datum besluit; 
b. een beschrijving van de problemen of dreigende problemen van de cliënt, de ernst en de 
mogelijke oorzaken daarvan; 
c. een beschrijving van de in verband daarmee benodigde zorg en het met die zorg beoogde doel; 
d. de termijn gedurende welke de aanspraak geldt nadat de in het besluit voorziene zorg is 
aangevangen; 
e. de termijn waarbinnen de aanspraak tot gelding moet zijn gebracht; 
f. een advies wie de zorg kan of kunnen verlenen; 
g. de samenhang met andere indicatiebesluiten indien ten behoeve van de jeugdige meer dan één 
cliënt is aangewezen op zorg; 
h. de vermelding of de cliënt is aangewezen op jeugdzorg in de thuissituatie, bij een pleegouder of 
in een accommodatie van een zorgaanbieder; 
i. indien de jeugdige is aangewezen op verblijf, of het verblijf hele etmalen omvat of een gedeelte 
van een etmaal; 
j. de vermelding of de cliënt is aangewezen op individuele jeugdzorg of jeugdzorg in 
groepsverband. 
 
Deze artikelen zullen, anders dan de overige bepalingen van het wetsvoorstel, direct na publicatie 
van de wet in werking treden. De gegevensoverdracht dient immers zo spoedig mogelijk daarna 
plaats te vinden. De gegevens moeten in ieder geval drie maanden voor inwerkingtreding van 
onderhavige wet zijn overgedragen. Voor de groep personen die bij de totstandkoming van deze 
wet op grond van de AWBZ reeds over een indicatie voor persoonlijke verzorging, verpleging, 
begeleiding, behandeling, verblijf, kortdurend verblijf, vervoer en voortgezet verblijf beschikt, op 
grond van de Wjz reeds over een indicatie jeugdzorg beschikt of op grond van de Zvw reeds over 
een indicatie of een verwijzing beschikt, betekent dit dat met de gegevensverstrekking (verzending 
van de gegevens) zo snel mogelijk na de publicatie in het Staatsblad zal worden begonnen. Voor 
personen die pas na dat tijdstip een indicatie of verwijzing gaan krijgen zal de 
gegevensverstrekking steeds zo snel mogelijk na het afgeven van het indicatiebesluit of deze 
verwijzing moeten plaatsvinden. 
 
Artikel 10.7 
Het eerste lid regelt dat aanhangige verzoeken voor een machtiging of een voorlopige gesloten 
jeugdzorg worden behandeld als verzoeken om een machtiging of een spoedmachtiging gesloten 
jeugdhulp als bedoeld in de artikelen 6.1.2 en 6.1.3 van deze wet.  
 
Het tweede lid bepaalt dat bestaande machtigingen en voorlopige machtigingen gesloten jeugdzorg 
als machtiging en spoedmachtiging op grond van de artikelen 6.1.2 en 6.1.3 gelden.  
  
201 
 

Artikel 12a 
 
Eerste lid 
Dit artikel formuleert de opdracht aan de gemeente voor de organisatie van een AMHK en vermeldt 
de taken van het AMHK. Omdat het niet efficiënt zal zijn wanneer iedere afzonderlijk gemeente 
zelfstandig een AMHK inricht, zullen gemeenten hiervoor samen gaan werken. Door artikel 2.7 van 
de Jeugdwet van overeenkomstige toepassing te verklaren, zijn de colleges gehouden om met 
elkaar samen te werken, indien dat voor een doeltreffende en doelmatige uitvoering van deze wet 
aangewezen is. Op grond van het tweede lid van dat artikel kunnen colleges expliciet verplicht 
worden om voor de uitvoering van bepaalde taken samen te werken. Daarbij kunnen tevens de 
gebieden worden aangewezen waarbinnen de samenwerking moet plaatsvinden en kunnen ook 
regels worden gesteld over de vorm van samenwerking. 
Dat instrument zal slechts ingezet worden indien blijkt dat het gemeenten niet lukt om deze taken 
onderling goed te organiseren. Met de VNG is afgesproken dat gemeenten zelf zorg dragen voor 
een landelijk dekkend stelsel van samenwerkingsverbanden. Indien blijkt dat één jaar voor de 
inwerkingtreding van het wetsvoorstel de samenwerkingsverbanden niet landelijk dekkend zijn of 
indien blijkt dat de gekozen schaalgrootte niet adequaat is, kunnen bij amvb de gebieden worden 
aangewezen waarbinnen de bedoelde samenwerking moet plaatsvinden. 
 
Tevens worden de artikelen 9, eerste lid, onderdeel a, 11 en 12 van de Wmo van overeenkomstige 
toepassing verklaard op de organisatie van het AMHK door het college. 
 
Tweede lid 
Op grond van het tweede lid heeft een AMHK een adviserende taak. Naar aanleiding van diverse 
reacties uit de consultatie van het wetsvoorstel is besloten de adviserende taak in dit artikel op te 
nemen vóór de taken rond de meldingen. Dit bevestigt het belang van deze taak en maakt 
duidelijk dat in veel gevallen de betrokkenheid van het AMHK begint met advisering. 
Een AMHK dient beschikbaar te zijn voor eenieder die advies nodig heeft over een situatie waarbij 
(vermoedelijk) sprake is van huiselijk geweld of kindermishandeling. Niet alleen voor professionals, 
maar ook voor iedere burger dient het AMHK daarvoor bereikbaar te zijn. Het AMHK dient daartoe 
te beschikken over voldoende ervaring en kennis om voor alle mogelijke gevallen van huiselijk 
geweld en kindermishandeling een passend advies te geven. Over de bereikbaarheid en de 
deskundigheid kunnen op grond van het vijfde lid nadere regels worden gesteld. Het advies kan 
betrekking hebben op de vraag hoe men er zeker van kan zijn dat sprake is van mishandeling, 
maar kan bijvoorbeeld ook gaan over hoe men een gesprek aangaat met een slachtoffer van 
mishandeling. Of juist waarom het beter is dat niet te doen. Indien nodig verleent het AMHK ook 
ondersteuning bij de uitvoering van het advies.  
Denkbaar is dat uiteindelijk geadviseerd wordt om over te gaan tot een melding bij het AMHK zodat 
het AMHK zelf actie kan ondernemen. Het AMHK onderneemt in het kader van de adviestaak dus 
niet zelfstandig actie; het betreft immers een advies op basis waarvan de adviesvrager zelf gaat 
handelen. Bij het uitvoeren van de adviserende taak kan het AMHK persoonsgegevens verwerken, 
doch uitsluitend voor zover degene op wie die gegevens betrekking hebben daar toestemming voor 
heeft verleend; artikel 21e, dat betrekking heeft op het zonder toestemming verwerken van 
persoonsgegevens, is namelijk niet van toepassing op de adviestaak. Aangezien er bij de 
adviestaak alleen contact is met de adviesvrager, kan hoogstens sprake zijn van toestemming van 
de adviesvrager en kunnen dus alleen zijn eigen persoonsgegevens worden verwerken. 
 
Derde lid 
a. het fungeren als meldpunt 
Eenieder die een vermoeden heeft van huiselijk geweld of kindermishandeling kan dit melden bij 
het AMHK. Meldingen kunnen afkomstig zijn van burgers die een vermoeden hebben van huiselijk 
geweld of kindermishandeling in hun omgeving of daar zelf slachtoffer van zijn. En ook kan een 
dader zich wenden tot het AMHK voor de juiste hulp om de spiraal van geweld te doorbreken. 
Daarnaast kunnen vanzelfsprekend professionals bij signalen van huiselijk geweld of 
kindermishandeling een melding doen. Het AMHK dient deze meldingen te registreren. 
 
  
203 
 

noodzakelijk tussen het AMHK, hulpverlenende instanties en politie. Indien het organisaties betreft 
waarvoor de gemeente niet de (volledige) verantwoordelijkheid draagt, is het aan de gemeente om 
een goede samenwerking actief te bevorderen. Wanneer het gaat om hulpverlenende instanties die 
bijvoorbeeld jeugdhulp of vrouwenopvang uitvoeren in opdracht van de gemeente, heeft de 
gemeente via de inkoop- of subsidierelatie de instrumenten in handen om de samenwerking 
daadwerkelijk vorm te geven. 
 
Vijfde lid 
De taken van een AMHK hebben betrekking op kwetsbare personen en situaties en brengen soms 
een ongevraagde inbreuk op de persoonlijke levenssfeer met zich mee. Daarom is van belang dat 
de werkwijze van de AMHK’s zorgvuldig, verantwoord, kenbaar en uniform is. Om dat te kunnen 
waarborgen, maakt het vijfde lid mogelijk om bij of krachtens amvb nadere regels te stellen over 
de werkwijze van een AMHK bij de uitoefening van de taken, bedoeld in het tweede lid en derde lid, 
en ook omtrent de deskundigheid waarover een AMHK moet beschikken om die taken goed te 
kunnen uitvoeren. Ook kunnen over de samenwerkingsopdracht in het vierde lid nadere regels 
gesteld worden. Het is overigens niet de bedoeling om via een amvb tot een blauwdruk te komen 
voor een AMHK, aangezien het uitgangspunt juist is dat dit op gemeentelijk niveau wordt 
vormgegeven. 
 
Artikel 12b 
In dit artikel wordt het doel van de verwerking van persoonsgegevens door een AMHK 
weergegeven; het doel is de vervulling van de in artikel 12a, tweede en derde lid, bedoelde taken. 
Allereerst betreft het de registratie van meldingen van (vermoedens van) huiselijk geweld en 
kindermishandeling, zodat het AMHK ook daadwerkelijk als meldpunt kan fungeren. Vervolgens 
dient het AMHK te beoordelen of de melding aanleiding vormt om een andere in artikel 12a 
bedoelde instantie in te schakelen en welke instantie in dat geval het beste is. Ook daarvoor kan 
het nodig zijn persoonsgegevens te verwerken. Wanneer ten slotte daadwerkelijk passende hulp 
ingeschakeld wordt, bijvoorbeeld door een hulpverlenende instantie in contact te brengen met een 
slachtoffer, dan zullen ook daartoe persoonsgegevens verwerkt worden. Het AMHK wordt 
aangewezen als verantwoordelijke in de zin van de Wet bescherming persoonsgegevens (Wbp) 
voor deze verwerkingen. 
 
Artikel 12c 
 
Eerste lid 
Verwerking van persoonsgegevens door het AMHK kan plaatsvinden met uitdrukkelijke 
toestemming van de betrokkene. Bij het AMHK zal voor het verwerken van persoonsgegevens 
echter niet altijd toestemming gevraagd of verkregen worden. Soms zal het vragen ervan uit een 
oogpunt van veiligheid of onderzoek niet aangewezen zijn. Daarom is in deze bepaling het 
uitgangspunt geformuleerd dat het AMHK alleen wanneer dit noodzakelijk is te achten voor een 
goede uitoefening van de in artikel 12a, derde lid, bedoelde taken, zonder toestemming van de 
betrokkene persoonsgegevens kan verwerken.  
 
Tweede lid 
Deze bepaling is een aanvulling van het eerste lid en ziet op de verwerking van bijzondere 
persoonsgegevens zonder toestemming van de betrokkene. Hieraan is expliciet de voorwaarde 
verbonden dat uit een melding redelijkerwijs een vermoeden van huiselijk geweld of 
kindermishandeling kan worden afgeleid. Wanneer daarvan geen sprake is, kan het AMHK de 
melding nog wel registreren, maar is het niet toegestaan om daarbij bijzondere persoonsgegevens 
te verwerken. 
 
Derde lid 
Diverse professionals hebben een geheimhoudingsplicht of een beroepsgeheim ten opzichte van 
hun cliënten. Het beroepsgeheim is voor een aantal beroepsgroepen in een wettelijke bepaling 
opgenomen, maar kan ook direct voortvloeien uit een overeenkomst, een maatschappelijke norm 
of uit beroepscodes. Het beroepsgeheim bevordert de noodzakelijke vertrouwelijke band met een 
cliënt. Schending van het beroepsgeheim kan leiden tot strafrechtelijke vervolging ingevolge artikel 
272 van het Wetboek van Strafrecht. Bovendien kan de benadeelde partij in een civielrechtelijke 
205 
 

Dit zijn gegevens over: 
− de burgerlijke staat; 
− curatele; 
− het gezag dat over de minderjarige wordt uitgeoefend; 
− de nationaliteit; 
− het verblijfsrecht van de vreemdeling; 
− de gemeente van inschrijving en het adres in die gemeente, alsmede over het verblijf in 
Nederland en het vertrek uit Nederland. 
Tweede lid 
Het tweede lid voorziet in de mogelijkheid voor het college om afwijzend te beslissen op een 
verzoek van een betrokkene om aan hem mede te delen of gegevens uit de basisadministratie aan 
het AMHK zijn verstrekt. Dit is slechts toegestaan voor zover dit noodzakelijk kan worden geacht 
om een situatie van huiselijk geweld of kindermishandeling of een redelijk vermoeden daarvan te 
beëindigen. Het kan bijvoorbeeld gaan om een (vermoedelijke) dader. Het verstrekken van 
dergelijke informatie aan een dader zou dan het slachtoffer in gevaar kunnen brengen.  
 
Artikel 12e 
 
Eerste en tweede lid 
Met het eerste en tweede lid van dit artikel wordt afgeweken van artikel 34, eerste lid, van de 
Wbp. Op grond van artikel 43 van de Wbp kan onder voorwaarden de gevraagde informatie 
geweigerd worden. Gronden die in dat artikel genoemd worden zijn onder andere de voorkoming, 
opsporing en vervolging van strafbare feiten en ook de bescherming van de betrokkene of van de 
rechten en vrijheden van anderen. In aanvulling daarop wordt voorgesteld dat ook de beëindiging 
van een situatie van huiselijk geweld of kindermishandeling of het onderzoeken van een redelijk 
vermoeden daarvan een belang kan zijn op grond waarvan de gevraagde informatie geweigerd kan 
worden. 
Een melding aan het AMHK kan betrekking hebben op een situatie ten aanzien waarvan nog 
volledig onduidelijk is of sprake is van een mogelijk strafbaar feit, waar artikel 43, onder b, Wbp op 
doelt. Wel is van belang dat het AMHK op dat moment de gemelde situatie in kaart kan brengen. 
Om te voorkomen dat een dergelijk onderzoek naar een (vermoedelijke) situatie van huiselijk 
geweld of kindermishandeling wordt gefrustreerd doordat betrokkenen, waaronder de 
(vermoedelijke) dader op de hoogte gebracht worden en in verband met de kans op represailles 
voor het slachtoffer, is het verstrekken van de informatie dan niet gewenst. Ook kan het belang 
van de melder of van derden (bijvoorbeeld huisgenoten) om anoniem te blijven een reden voor 
weigering zijn. Immers, door het verstrekken van de gevraagde informatie zou de identiteit van de 
melder of van derden kunnen worden achterhaald. Een AMHK dient als uitgangspunt een zo groot 
mogelijke openheid te hanteren op een zo kort mogelijke termijn. De termijn gedurende welke een 
AMHK persoonsgegevens kan verwerken zonder medeweten en dus zonder toestemming van 
betrokkene, is in het eerste lid gesteld op vier weken. Indien het noodzakelijk kan worden geacht 
om een situatie van huiselijk geweld of kindermishandeling te beëindigen of een redelijk 
vermoeden van huiselijk geweld of kindermishandeling te onderzoeken, bestaat de mogelijkheid 
deze termijn telkens met ten hoogste twee weken te verlengen. Door de termijn van twee weken 
zal het AMHK zich steeds moeten afvragen of de geheimhouding nog steeds nodig is. Benadrukt zij 
dat een AMHK per melding doorgaans persoonsgegevens verwerkt van verschillende personen en 
daarom zal rekening moeten worden gehouden met een mogelijk per betrokkene verschillend 
verloop van de termijn. 
 
Derde lid 
Wanneer een betrokkene op eigen initiatief het AMHK vraagt of gegevens die hem betreffen 
worden verwerkt, dient het AMHK op grond van artikel 35 van de Wbp deze vraag binnen vier 
weken te beantwoorden. In dat antwoord moeten onder meer een volledig overzicht van de 
verwerkte gegevens worden opgenomen alsmede de herkomst van de gegevens. In artikel 12e, 
derde lid, wordt geregeld dat mededeling over de verwerkte gegevens achterwege kan blijven voor 
zover dat noodzakelijk is om een situatie van huiselijk geweld of kindermishandeling te beëindigen 
of een redelijk vermoeden daarvan te onderzoeken. 
 
  
207 
 

toestemming van de jeugdige die van zijn wettelijke vertegenwoordiger is vereist, indien de 
jeugdige: 
a. jonger is dan twaalf jaren, of 
b. minderjarig is en de leeftijd van twaalf jaren heeft bereikt en niet in staat kan worden geacht tot 
een redelijke waardering van zijn belangen ter zake. 
 
Derde lid 
Het derde lid beoogt te voorkomen dat de bescherming van de privacy van de betrokkene de 
uitvoering van de taken van het AMHK frustreert. Voor de volledigheid zij vermeld dat in artikel 
7.3.11, derde lid, van de Jeugdwet een vergelijkbare regeling is getroffen voor 
jeugdhulpaanbieders en gecertificeerde instellingen. Daarbij is ook geregeld dat inlichtingen over 
de betrokkene en inzage of afschrift van het dossier verstrekt kan worden aan onder andere 
degenen die rechtstreeks betrokken zijn bij de uitvoering van de taken van het advies- en 
meldpunt huiselijk geweld en kindermishandeling, voor zover de verstrekking noodzakelijk is voor 
de door hen in dat kader te verrichten werkzaamheden. 
 
Vierde lid 
Wanneer sprake is van kindermishandeling kan jeugdhulp geboden zijn. De verlening van 
jeugdhulp kan een complex samenspel zijn waarbij meerdere jeugdhulpverleners betrokken zijn. 
Wanneer de jeugdhulpverleners op dezelfde manier met elkaar communiceren, door zowel 
inhoudelijk als vormtechnisch dezelfde taal spreken, bevordert dat het goede onderlinge begrip. 
Hier vierde lid biedt daarom een grondslag om bij ministeriële regeling regels te stellen over de 
wijze waarop het AMHK gegevens verwerkt en uitwisselt met andere AMHK’s, jeugdhulpaanbieders 
en gecertificeerde instellingen. Ten aanzien van die laatste twee categorieën is een vergelijkbare 
bepaling opgenomen in artikel 7.3.11, vierde lid, van de Jeugdwet. 
 
Artikel 12h 
Door artikel 7.3.12 van de Jeugdwet van overeenkomstige toepassing te verklaren, wordt het 
mogelijk om ten behoeve van statistiek of wetenschappelijk onderzoek jeugdsectorbreed, met 
inbegrip van het AMHK, gegevens te verzamelen. Dit betekent dat voor het verstrekken van 
inlichtingen of dossiergegevens over de betrokkene voor dergelijke onderzoeksdoeleinden diens 
toestemming niet nodig is indien sprake is van een van de beide in het artikel omschreven 
gevallen; overigens kan een uitdrukkelijk bezwaar van de betrokkene tegen de verstrekking die 
verstrekken alsnog blokkeren. 
 
Artikel 12i 
 
Eerste lid 
Dit artikel is ontleend aan artikel 7:454, derde lid, BW en de artikelen 55, eerste lid, en 56 Wjz en 
regelt hoelang een dossier bewaard moet blijven. De bewaartermijn is gesteld op vijftien jaar. 
Artikel 7:454, derde lid, BW bepaalde oorspronkelijk ten aanzien van het medische dossier dat de 
hulpverlener bescheiden die tot het medische dossier behoren, gedurende ten minste tien jaar 
moest bewaren, of zoveel langer als redelijkerwijs uit de zorg van een goed hulpverlener 
voortvloeide. Deze termijn is bij de wet van 22 december 2005 van tien op vijftien jaar gebracht, 
mede naar aanleiding van een advies van de Gezondheidsraad over de bewaartermijn van 
patiëntengegevens. De Gezondheidsraad gaf in zijn advies aan dat een bewaartermijn van tien jaar 
te kort is. Tegelijkertijd wijst de Gezondheidsraad in zijn advies erop dat persoonsgegevens op 
grond van privacywetgeving niet langer mogen worden bewaard dan nodig is voor het doel 
waarvoor ze zijn verzameld. Ook wijst de Gezondheidsraad erop dat de verlenging van de 
bewaartermijn wel proportioneel dient te zijn: het bewaren van de gegevens dient in verhouding te 
staan tot het doel waarmee zij bewaard worden. Voor de Wjz was inzake de bewaartermijn 
aangesloten bij het BW en daarom is met de Reparatiewet VWS 2008 vervolgens ook in de Wjz de 
bewaartermijn op vijftien jaar gesteld.  
 
De bewaartermijn wordt nu gekoppeld aan het hele dossier, anders dan in de Wgbo, die de 
verplichting kent om telkens een onderdeel van het dossier te verwijderen. Tevens wordt bepaald 
dat het AMHK het dossier langer dient te bewaren indien dat redelijkerwijs noodzakelijk is voor een 
209 
 

artikelen 9, eerste lid, onderdeel a, 11 en 12 van de Wmo van toepassing zijn op de organisatie 
van het AMHK door het college. Dit ziet op een tevredenheidsonderzoek en beleidsparticipatie door 
inwoners van de gemeente. Op die manier wordt gewaarborgd dat rekening wordt gehouden met 
de belangen en behoeften van de mensen die in aanraking komen of kunnen komen met een 
AMHK. 
 
Artikel 12l  
Dit artikel verklaart de artikelen 7.2.1 tot en met 7.2.8 van de Jeugdwet, over het verplichte 
gebruik van het bsn van overeenkomstige toepassing op het AMHK. Door het bsn te gebruiken 
wordt gewaarborgd dat de persoonsgegevens die in het kader van de uitvoering van de wet worden 
verwerkt, betrekking hebben op de juiste persoon. Zie ook de artikelsgewijze toelichting op de 
artikelen 7.2.1 tot en met 7.2.8 van de Jeugdwet. 
 
Artikel 12m  
In hoofdstuk 7, paragraaf 4, van de Jeugdwet is geregeld dat gegevens over jeugdhulp, de 
uitvoering van kinderbeschermingsmaatregelen, jeugdreclassering en advies- en meldpunten 
huiselijk geweld en kindermishandeling door betrokken partijen verstrekt dienen te worden aan 
Onze Ministers en aan het college van de betrokken gemeente. Op basis hiervan verkrijgt het Rijk 
vanwege de stelselverantwoordelijkheid inzicht in het functioneren van het jeugdstelsel. Daarnaast 
heeft het college zodoende inzicht in de doelmatigheid en doeltreffendheid van het gevoerde 
beleid. Omdat het AMHK een belangrijke onderdeel uitmaakt van het jeugdstelsel, regelt artikel 
12m, eerste en tweede lid, dat ook het AMHK kosteloos de benodigde gegevens dient te 
verstrekken aan het college en aan beide ministers. Analoog aan de delegatiegrondslag in artikel 
7.4.5 van de Jeugdwet wordt in het derde en vierde een grondslag gegeven om bij amvb regels te 
stellen over de inhoud van de te verstrekken gegevens en de wijze van aanlevering. 
 
Artikel 12n  
De bepalingen uit de Jeugdwet over het vaststellen van de begroting, de balans en de 
resultatenrekening, zijn van overeenkomstige toepassing op het AMHK. 
 
Artikel 12o 
 
Eerste lid 
In verband met de adviestaak en de verwerking van meldingen over vermoedens en gevallen van 
kindermishandeling vormt het AMHK een belangrijk onderdeel van het door de Jeugdwet geregelde 
jeugdstelsel. Daarom zal de in de Jeugdwet ingestelde IJZ ook de kwaliteit in algemene zin van het 
AMHK onderzoeken, zie artikel 9.1 van de Jeugdwet.  
Daarnaast zal het toezicht op de naleving van deze wet zal, net als bij de Jeugdwet, geschieden 
door zowel de IJZ als de IGZ. De onderhavige bepaling biedt de grondslag om door Onze Ministers 
van VWS en VenJ de daarmee belaste ambtenaren aan te wijzen.  
 
Tweede lid 
Voor haar toezichthoudende taak dient de inspectie toegang te hebben tot de dossiers wanneer dat 
noodzakelijk is. Dossiers bevatten veelal de informatie die nodig is voor een goede beoordeling van 
de kwaliteit van hulpverlening, bijvoorbeeld ten aanzien van het toepassen van richtlijnen en 
protocollen. Inzage kan nodig zijn in grote aantallen dossiers, zoals bij thematische onderzoeken 
waar het kan gaan om honderden dossiers. Voor inzage in een dossier zou de inspectie in beginsel 
altijd vooraf toestemming moeten vragen aan de betrokkene. Bij een weigering zou de 
toezichthouder stuiten op de grenzen van de bevoegdheden die hij op grond van de Awb heeft. Op 
grond van artikel 5:20 Awb is weliswaar een ieder verplicht aan een toezichthouder binnen de door 
hem gestelde redelijke termijn alle medewerking te verlenen die deze redelijkerwijs kan vorderen 
bij de uitoefening van zijn bevoegdheden, maar in het tweede lid is geregeld dat wie uit hoofde van 
ambt, beroep of wettelijk voorschrift verplicht is tot geheimhouding, het verlenen van medewerking 
mag weigeren, voor zover dit uit zijn geheimhoudingsplicht voortvloeit. Ingevolge artikel 12g van 
deze wet, geldt voor het AMHK immers een geheimhoudingsplicht. 
Om inzage ten behoeve van de toezichthoudende taak toch mogelijk te maken, mag daarom in 
afwijking van artikel 5:20, tweede lid, Awb de toezichthoudende ambtenaren toch inzage krijgen in 
211 
 

 
Onderdeel B 
In artikel 86 wordt bureau jeugdzorg genoemd als één van de partijen die bij de uitwisseling van 
gegevens het bsn moeten gebruiken. Nu bureau jeugdzorg niet langer een wettelijke basis heeft in 
het onderhavige wetsvoorstel, is ook deze bepaling gewijzigd. 
 
De gemeente wordt met dit wetsvoorstel ook verantwoordelijk voor de zorg voor jeugdigen met 
psychische problemen en stoornissen. In het systeem van de Zvw worden de inhoud en de omvang 
van de te verzekeren prestaties niet op wetsniveau maar in het Besluit zorgverzekering geregeld. 
Dit besluit zal aangepast worden bij de amvb ingevolge de Jeugdwet.  
 
Artikel 11.4 
De Wet marktordening gezondheidszorg (Wmg) kent een vrij brede definitie van ‘zorg’. Voor 
bepaalde vormen van zorg in de zin van de Wmg geldt dit vormen van jeugdhulp zijn in de zin van 
het onderhavige wetsvoorstel. Met deze wijziging wordt aan artikel 2 van de Wmg een lid 
toegevoegd, waardoor de Wmg niet van toepassing is op jeugdhulpaanbieders. Overigens wordt 
hiermee niet uitgesloten dat een jeugdhulpaanbieder daarnaast ook zorgaanbieder is in de zin van 
de Wmg; voor zover het geen jeugdhulp betreft, maar wel zorg in de zin van de Wmg, is die 
laatste wet vanzelfsprekend wel van toepassing. 
 
Artikel 11.5 
Dit betreffen technische aanpassingen van het BW als gevolg van het verdwijnen van de stichting 
die een bureau jeugdzorg in stand houdt. Bij deze aanpassing is nog geen rekening gehouden met 
het wetsvoorstel inzake de Wijziging van Boek 1 van het Burgerlijk Wetboek, het Wetboek van 
Burgerlijke Rechtsvordering, de Wjz en de Pleegkinderenwet in verband met herziening van de 
132
maatregelen van kinderbescherming , dat thans in de Eerste Kamer ligt. In de aangekondigde 
invoeringswet versie zullen die wijzigingen wel worden meegenomen. De gecertificeerde instelling 
voert de taken uit de aan de stichting waren opgedragen. Het gaat dan kort gezegd om de 
volgende taken: 
- het uitvoeren van de ondertoezichtstelling. De gecertificeerde instelling houdt toezicht op de 
minderjarige en zorgt dat aan de minderjarige en de met het gezag belaste ouder hulp en steun 
worden geboden teneinde de bedreiging van de zedelijke of geestelijke belangen of de gezondheid 
van de minderjarige af te wenden (artikel 275, eerste lid). De gecertificeerde instelling kan ter 
uitvoering van haar taak schriftelijk aanwijzingen geven betreffende verzorging en opvoeding van 
de minderjarige. De rechter kan op verzoek van de gecertificeerde instelling haar machtigen om de 
minderjarige gedurende dag en nacht uit huis te plaatsen.  
- het uitoefenen van de (voorlopige) voogdij. De rechter kan de voogdij opdragen aan een 
natuurlijk persoon of aan een gecertificeerde instelling (artikel 302, eerste en tweede lid). De taak 
van de gecertificeerde instelling ziet op de volle verantwoordelijkheid voor de zorg en opvoeding va 
de onder voogdijstaande minderjarige.  
 
Artikel 11.6 
 
Onderdeel A 
De artikelen uit het Wetboek van Strafrecht die wijziging ondergaan maken alle deel uit van de 
bijzondere bepalingen voor jeugdige personen. Deze bepalingen markeren telkens de 
betrokkenheid van een gecertificeerde reclasseringsinstelling bij de tenuitvoerlegging van straffen 
en maatregelen die aan jeugdigen en jongvolwassenen worden opgelegd. Ook is voorzien in het 
toezicht door de raad voor de kinderbescherming op de werkzaamheden van de jeugdreclassering 
en worden de bestaande bevoegdheden tot het geven van aanwijzigen gehandhaafd.  
 
Onderdeel B 
Onderdeel B hangt samen met de uitvoering van taakstraffen door de raad voor de 
kinderbescherming.  
 
  
                                                
132
 Kamerstukken I 2010/11, 32 015, nr. A. 
213 
 

Hoofdstuk 12 Slotbepalingen 
 
Artikel 12.1 
Een belangrijk knelpunt in het stelsel zoals dit bestond onder de Wjz was het gebrek aan 
samenhang van de vrijwillige jeugdzorg en de jeugdzorg in het gedwongen kader. Een soepele 
verbinding tussen het vrijwillig en gedwongen kader moet er voor zorgen dat gezinnen sneller en 
effectiever (integraal) geholpen kunnen worden, waardoor een kinderbeschermingsmaatregel of 
jeugdreclassering effectief kan worden ingezet, korter kan duren en beter kan aansluiten op het 
vrijwillige kader en de structuren die er (al) rond een kind en het gezin zijn. Dit is ook de reden dat 
de gemeenten in de onderhavige wet ook verantwoordelijk worden voor de uitvoering van het 
gedwongen kader. 
 
In artikel 3.2, tweede lid, is opgenomen dat de gecertificeerde instelling die jeugdbescherming of 
jeugdreclassering uitvoert zelf geen jeugdhulp mag bieden. In het stelsel onder de Wjz bood 
bureau jeugdzorg (buiten licht ambulante trajecten) zelf ook geen jeugdzorg aan, maar  werden 
cliënten doorgeleid naar passende hulp. Wel waren er landelijk werkende instellingen (zoals de 
William Schrikker Groep en het Leger des Heils) die zowel kinderbeschermingsmaatregelen 
uitvoeren als jeugdzorg aanboden. In het onderhavige wetsvoorstel is deze mogelijkheid 
uitgesloten. De achterliggende gedachte hierachter is dat dit zou kunnen leiden tot 
belangenverstrengeling, omdat de (gezins)voogdijwerker en de jeugdreclasseerder dan jeugdhulp 
van de eigen organisatie kunnen inschakelen. 
 
Om de ontwikkeling van vernieuwende organisatie- en werkvormen, waarbij de gecertificeerde 
instelling zelf ook jeugdhulp verleent, niet te frustreren, kan het nodig zijn om van dit verbod af te 
wijken. In het onderhavige artikel is daarom de mogelijkheid opgenomen om bij amvb in het kader 
van een experiment af te wijken van artikel 3.2, tweede lid. Bij deze amvb moeten de voorwaarden 
waaronder van artikel 3.2, tweede lid, kan worden afgeweken worden aangegeven en het doel dat 
met het experiment wordt beoogd. Deze voorwaarden kunnen voorkomen dat de hierboven 
genoemde belangenverstrengeling plaatsvindt. 
 
Artikel 12.2 
Binnen vijf jaar na de inwerkingtreding van deze wet zenden de Ministers van VWS en VenJ aan de 
Staten-Generaal een verslag over de doeltreffendheid en doelmatigheid van deze wet in de 
praktijk. In dit nieuwe jeugdstelsel wordt van gemeenten verwacht dat zij maatwerk leveren. Dit 
zal leiden tot goede en minder goede voorbeelden van hoe jeugdhulp op gemeentelijk niveau 
georganiseerd is. Voorkomen moet worden dat de wet wordt aangepast naar aanleiding van 
situaties, die maar voor een beperkt aantal gemeenten relevant zijn. Om te bezien wat wel en niet 
werkt hechten wij zeer aan een landelijke evaluatie, waarbij een periode in acht moet worden 
genomen om tot zinvolle uitspraken te komen over de gemeentelijke uitwerking van de Jeugdwet. 
Daarom wordt voorgesteld de Jeugdwet na 5 jaar te evalueren. Daarbij zal aandacht worden 
besteed aan de doelmatigheid en doeltreffendheid van: 
• de toegang tot jeugdhulp; 
• inkopen van jeugdhulpaanbod; 
• het aanbieden van jeugdhulp door meer te investeren in het preventieve domein, en 
• de integratie van jeugdhulp met andere relevante diensten voor vragers van jeugdhulp en de 
bovenlokale samenwerking van gemeenten. 
 
Artikel 12.4 
Het bepaalde in artikel 12.4 ziet op de verantwoordelijkheid van de gemeente om zich tijdig en 
adequaat voor te bereiden op hun nieuwe verantwoordelijkheden op grond van deze wet teneinde 
een verantwoorde decentralisatie van de jeugdhulp mogelijk te maken. In dit verband vraagt de 
continuïteit van zorg bijzondere aandacht. In de artikelen 10.1, 10.2 en 10.3 is in het belang van 
de continuïteit van zorg een overgangsjaar vastgelegd voor jeugdigen en hun ouders die op het 
moment van inwerkingtreding van deze wet reeds een verwijzing in de zin van de Zvw of een 
indicatiebesluit in de zin van de AWBZ of de Wjz hebben. Deze verwijzingen en indicatiebesluiten 
blijven nog een jaar na inwerkingtreding van de onderhavige wet gelden, met dien verstande dat 
de gemeente vanaf het moment van inwerkingtreding de financieel verantwoordelijke partij wordt. 
Met het oog op een adequate voorbereiding op het nieuwe jeugdstelsel door gemeenten, hebben 
215 
 

aangevraagd. Deze bepaling treedt daarom direct in werking op de dag na publicatie van de 
onderhavige wet.  
 
Ook is het noodzakelijk dat de gemeente reeds in een vroeg stadium beschikt over de gegevens 
van alle jeugdigen en hun ouders die voor inwerkingtreding van de onderhavige wet al een vorm 
van jeugdhulp ontvangen op een andere grondslag. De eenmalige overdracht van een aantal 
essentiële gegevens aan de gemeente vanuit de bureaus jeugdzorg, het indicatieorgaan van de 
AWBZ (het CIZ) en de beroepsbeoefenaar, bedoeld in artikel 9b, vijfde lid, van de AWBZ, zal 
daarom ook al eerder mogelijk moeten zijn. De gemeente kan zich hierdoor gedegen voorbereiden 
op haar taak door middel van de inkoop van de juiste vormen van ondersteuning, hulp en zorg en 
kan de jeugdigen en hun ouders waarvan de aanspraak ingevolge de ‘oude’ wetgeving afloopt na 
inwerkingtreding van deze wet, actief benaderen met de vraag of voortzetting van de 
ondersteuning, hulp of zorg gewenst of noodzakelijk is. Ook de artikelen 10.4 tot en met 10.6 
zullen daarom de dag na plaatsing in het Staatsblad in werking treden. 
 
 
De Staatssecretaris van Volksgezondheid, 
Welzijn en Sport, 
 
 
 
 
 
drs. M.J. van Rijn  
 
 
 
 
De Staatssecretaris van Veiligheid en Justitie, 
 
 
 
 
 
F. Teeven 
 
  
217 
 

5.5 28d 
  
Hoofdstuk 6 Wet op de jeugdzorg 
6.1.1 29a 
6.1.2 29b 
6.1.3 29c 
6.1.4 - 
6.1.5 - 
6.1.6 - 
6.1.7 - 
6.1.8 29d 
e
6.1.9 29 
6.1.10 29f 
6.1.11 29g 
6.1.12 29h 
6.1.13 29i 
6.1.14 29j 
    
6.2.1 29l 
6.2.2 29k 
6.2.3 29m 
6.2.4 29n 
    
6.3.1 29o 
6.3.2 29p 
6.3.3 29q 
6.3.4 29r 
6.3.5 29ta*** 
6.3.6 29s 
6.3.7 29t 
6.3.8 29fa*** 
6.3.9 29u 
  
6.4.1 29v 
  
6.5.1 29w 
6.5.2 29x 
6.5.3 29y 
  
Hoofdstuk 7  
Paragraaf 7.1 Wet op de Jeugdzorg 
7.1.1.1 2a 
7.1.1.2 2b 
7.1.1.3 - 
  
7.1.2.1 2d 
7.1.2.2 2e 
7.1.2.3 2f 
  
7.1.3.1 2g 
7.1.3.2 2h 
7.1.3.3 2i 
  
7.1.4.1 2j 
7.1.4.2 2k 
219 
 

*** Nieuw ingevoegd bij wijziging van de Wet op de jeugdzorg in verband met het opnemen van 
een grondslag voor het nemen van beperkende maatregelen of controlemaatregelen jegens een 
jeugdige in de gesloten jeugdzorg tijdens vervoer van de jeugdige en tijdens het verblijf van de 
jeugdige in het gerechtsgebouw (32 494) 
 
 
221 
 

