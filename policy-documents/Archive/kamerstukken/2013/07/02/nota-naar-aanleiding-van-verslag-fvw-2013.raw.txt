 
33 637 Wijziging van enkele belastingwetten en enige andere wetten (Fiscale 
verzamelwet 2013) 
 
 
Nota naar aanleiding van het verslag 
 
 
Inhoudsopgave 
 
1. Inleiding ..................................................................................................... 2 
2. Loonbelasting - werkbonus ........................................................................... 2 
3. Omzetbelasting – verlaagd tarief isolatie, renovatie en herstel woningen ............ 3 
4. Omzetbelasting - kantineregeling .................................................................. 7 
5. Douane- en accijnswet BES .......................................................................... 9 
6. Renseigneringsverplichting .......................................................................... 10 
7. Artikelsgewijs ............................................................................................ 11 
 
 
 1 

2013 wordt verrekend via de inkomstenbelasting, hetgeen in het jaar 2014 kan 
leiden tot een teruggave van belasting of een lager te betalen bedrag aan belasting. 
Door het doen van aangifte inkomstenbelasting zal het recht op werkbonus over 
2013 automatisch worden geëffectueerd. 
 
De leden van de fractie van de D66 vragen om een bevestiging dat de werkbonus in 
2019 voor het eerst geëvalueerd wordt. Deze constatering is juist. De verwachting is 
dat er pas in 2019 voldoende belastingplichtigen zijn die vier jaar van de werkbonus 
hebben kunnen profiteren om een betrouwbare evaluatie uit te kunnen voeren. 
 
De leden van de fractie van D66 vragen tevens naar de marginale druk voor een 62-
jarige. De invoering van de werkbonus in de Wet op de loonbelasting 1964 leidt niet 
tot een gewijzigde marginale druk omdat het via de loonheffingen laten verlopen van 
de werkbonus het recht op de werkbonus niet wijzigt. De belastingplichtige waarbij 
de werkbonus vanaf 2014 via de loonheffingen verloopt heeft hier immers op grond 
van de Wet inkomstenbelasting 2001 al met ingang van 2013 recht op. De marginale 
druk is dan ook niet anders dan zoals in dit verband weergegeven tijdens de 
2
parlementaire behandeling van het Belastingplan 2013. De daar gegeven grafiek, 
die ook geldt voor 62-jarigen, is hierna nogmaals opgenomen. 
 
 
 
 
3. Omzetbelasting – verlaagd tarief isolatie, renovatie en herstel woningen 
De leden van de fractie van de PvdA vragen of het tijdelijk verlaagde btw-tarief voor 
renovatie en herstel van woningen ook geldt voor woonschepen (bijvoorbeeld van 
binnenvaartschippers). Voor het begrip woningen wordt aangesloten bij het 
                                                
2
 Kamerstukken II 2012/13, 33402, nr. 7, blz. 45. 
 3 

Particulieren hebben door middel van de tijdelijke maatregel de mogelijkheid om de 
arbeidscomponent van de kosten van renovatie- en herstelwerkzaamheden onder 
het gunstige verlaagde btw-tarief te laten verrichten in hun eigen woning die ouder 
is dan twee jaar na het tijdstip van eerste ingebruikneming. Dit voordeel is in 
beginsel circa 15%. 
 
De leden van deze fractie vragen voorts naar de samenhang met de 
verhuurderheffing. De verlaging van het btw-tarief geldt niet alleen voor eigenaar-
bewoners, maar ook voor verhuurders. Daarmee is sprake van een bredere 
ondersteuning van de investeringen in de bouw. Wat betreft de verhuurderheffing zij 
opgemerkt dat onder andere de mogelijke extra potentiële huuropbrengsten 
vanwege de verruimingen van het huurbeleid op termijn reeds voldoende zijn om de 
verhuurderheffing te financieren. Hiermee hoeven er geen negatieve gevolgen voor 
de investeringen te zijn.  
 
Door de leden van de fractie van het CDA zijn diverse vragen gesteld die 
samenhangen met de toepassing van het verlaagde btw-tarief voor architecten en 
hoveniers en de verhouding daarvan met de vorige tijdelijke tariefverlaging waarbij 
deze beroepsgroepen waren uitgesloten van deze tarieftoepassing. Ook de leden van 
de fractie van de PvdA hebben hier een vraag over. Allereerst wijst het kabinet, naar 
aanleiding van een vraag van de leden van de fractie van het CDA, erop dat de uitleg 
over deze ruimere tarieftoepassing is opgenomen in de toelichting op artikel XI, 
5
vierde alinea, van de memorie van toelichting. De BTW-Richtlijn staat het verlaagde 
tarief toe voor renovatie en herstel van particuliere woningen. De diensten van 
architecten en hoveniers kunnen in algemene zin niet als zodanige diensten worden 
aangemerkt. Daarom zijn de diensten van deze beroepsgroepen de vorige keer niet 
onder het toepassingsgebied van het verlaagde tarief gebracht. Wat dit betreft is de 
Kamer de vorige keer dan ook niet onjuist voorgelicht. Gebleken is evenwel dat dit 
tot onevenwichtige situaties kan leiden, zoals in de memorie van toelichting is 
aangegeven. Uit besprekingen met de architectenbranche is duidelijk geworden dat 
architecten ten tijde van de vorige tijdelijke btw-tariefverlaging voor renovatie en 
herstel van woningen concurrentienadeel hebben ondervonden van deze maatregel. 
Het verlaagde btw-tarief dat gold voor diensten van aannemers omvatte tevens 
werkzaamheden die gewoonlijk door architecten worden verricht en door de 
aannemer werden verricht in het kader van de hele renovatie van een woning. In dat 
geval verricht de aannemer één renovatiedienst aan de afnemer die voor wat de 
arbeidscomponent betreft belast is tegen het verlaagde btw-tarief. Wanneer het 
ontwerp van de renovatie echter werd gemaakt door een architect die deze dienst 
rechtstreeks verrichtte aan de afnemer, was die dienst belast tegen het algemene 
btw-tarief. Om die situatie niet opnieuw te doen ontstaan, geldt het verlaagde tarief 
thans ook voor bepaalde diensten van architecten, mits de architect ook tijdens de 
renovatie begeleidende werkzaamheden verricht, zoals het toezicht op de renovatie.  
                                                
5
 Richtlijn 2006/112/EG van de Raad van 28 november 2006 betreffende het gemeenschappelijke stelsel van belasting over de 
toegevoegde waarde (PbEU 2006, L 347). 
 5 

vanuit dat ondernemers dit verlaagde btw-tarief juist toepassen. Als er gerede twijfel 
bestaat dat een ondernemer het verlaagde btw-tarief onjuist toepast dan kan de 
Belastingdienst bij desbetreffende ondernemer een (boeken)controle instellen. Het is 
dan aan desbetreffende ondernemer om te bewijzen dat hij het verlaagde btw-tarief 
juist heeft toegepast.  
 
De leden van de fractie van D66 en van de fractie van 50PLUS vragen naar de 
mogelijkheden om het verlaagd btw-tarief ook van toepassing te laten zijn op de 
ombouw van kantoren naar woningen. Hier is door de Minister voor Wonen en 
6
Rijksdienst in zijn brief “scenario’s verhuurderheffing” van 20 juni jl. op 
geantwoord. Aangegeven is dat het de vraag is of er op grond van de Europese 
BTW-richtlijn ruimte bestaat voor een btw-verlaging niet ten behoeve van sociale 
woningen als zodanig, maar die gericht is op en beperkt is tot het ombouwen van 
kantoren tot sociale woningen. Om hier meer zekerheid over te verkrijgen, is het 
nodig dit formeel aan de Europese Commissie voor te leggen, waarbij daarnaast ook 
nog de nodige vragen spelen met betrekking tot de uitvoerbaarheid, 
handhaafbaarheid, rechtsgelijkheid en kostendekking. De afgelopen tijd is in overleg 
gezocht naar alternatieven. Eén van de mogelijkheden is afschaffing van de 
integratieheffing. Dit zorgt, in het verlengde van recente jurisprudentie waarbij de 
belemmeringen van de integratieheffing deels al lijken te zijn gemitigeerd, voor het 
vervallen van de btw-heffing van 21%, die per saldo verschuldigd is bij de 
ingebruikname van een “nieuw vervaardigde huurwoning” (ontstaan na 
transformatie).  
 
4. Omzetbelasting - kantineregeling 
De leden van de fractie van de VVD vragen of er overleg is geweest met de kleinere 
sportverenigingen en de sportwereld over de afschaffing van de kantineregeling en 
de verhoging van de fondswervingsgrens voor diensten. Er is meerdere keren 
overleg gevoerd met de georganiseerde sportwereld. Daarbij zijn ook de 
sportbonden betrokken door NOC*NSF .  
 
De leden van de fractie van de PVDA vragen naar de budgettaire gevolgen van het 
verhogen van de vrijstellingsgrens voor diensten voor fondsenwervende activiteiten 
van sportverenigingen. Het kabinet verwacht dat vanwege het verhogen van de 
grens de derving naar verwachting toe zal nemen met circa € 2 mln. Dit bedrag is 
gedekt door afschaffing van de kantineregeling voor sportverenigingen. Per saldo is 
het een budgettair neutrale maatregel. Op het punt van de genoemde nieuwe 
jurisprudentie is er geen sprake van een budgettaire derving, omdat de 
kantineregeling al een vrijstellingsgrens kent van € 68.067.  
 
Voor muziekverenigingen, speeltuinverenigingen, instellingen voor jeugdwerk, 
bejaardensociëteiten, hobbyclubs, buurtverenigingen, dorpshuizen, wijkcentra, en 
                                                
6
 Kamerstukken II 2012/13, 32 847, nr. 76  
 7 

voorkoming van misverstanden wordt opgemerkt dat in het onderhavige 
wetsvoorstel geen wijzigingen met betrekking tot de steunstichting SBBI worden 
voorgesteld. Voorts wordt opgemerkt dat niet alleen sportverenigingen, maar ook 
muziekverenigingen een steunstichting SBBI kunnen oprichten.  
De precieze voorwaarden voor een steunstichting SBBI zijn in het voorjaar van 2012 
bekendgemaakt. Voor het jaar 2012 is er één steunstichting SBBI (ten behoeve van 
een muziekvereniging) aangemeld; voor 2013 staan tot nu toe twee 
steunstichtingen op de lijst, waaronder één ten behoeve van een sportvereniging. 
Het verzoek van de leden van de fractie van het CDA om de eis van een notariële 
akte te laten vervallen en de vereniging in staat te stellen een jubileumstichting te 
registreren bij de Belastingdienst, kan het kabinet niet volgen. Een stichting wordt 
immers per definitie opgericht bij notariële akte. Dit is geen fiscaal vereiste, maar 
een civielrechtelijke wetmatigheid: zonder notariële akte bestaat er geen stichting. 
Indien zou worden bedoeld dat de sociaal belang behartigende instelling (SBBI) zelf 
het beheer zou voeren over de jubileumgelden zodat er feitelijk geen steunstichting 
is, dan is de reactie van het kabinet op het verzoek afwijzend. Een afzonderlijke 
stichting bevordert de duidelijkheid en overzichtelijkheid voor zowel de schenkers als 
de Belastingdienst. Wanneer zaken door elkaar gaan lopen en het jubileumgeld in de 
verenigingskas zou belanden, bemoeilijkt dit de toezichthoudende taak van de 
Belastingdienst en bestaat de kans dat giften die niet bestemd worden voor het 
jubileum in aftrek worden gebracht, hetgeen nu eenmaal niet is toegestaan omdat 
een SBBI geen ANBI is. Het toekennen van een tijdelijk ANBI-nummer aan de 
steunstichting SBBI, zoals deze leden bepleiten, zou uitermate verwarrend werken 
omdat het publiek dat de ANBI-lijst raadpleegt er op zal rekenen dat alle instellingen 
op die lijst een ANBI zijn, terwijl dat niet geldt voor de steunstichting SBBI. Het 
ANBI-stelsel zou ingewikkelder en minder inzichtelijk worden. Het kabinet is ervan 
overtuigd dat ook de leden van de fractie van het CDA daar niet op uit zijn. 
Daarnaast is ook de uitvoerbaarheid door de Belastingdienst van regelingen als 
deze, die niet direct uit het heffen van belastingen voortvloeien, gediend met 
eenvoud en transparantie. Overigens is ook niet gebleken dat juist de kosten van 
een notariële akte in de praktijk een belemmering zouden vormen voor het ontstaan 
van steunstichtingen. Het kabinet is, zoals ook eerder toegezegd, bereid om de 
beide betrokken koepelorganisaties te vragen of er belemmeringen zijn en zo ja, te 
onderzoeken of er mogelijkheden zijn om deze op te lossen. 
 
5. Douane- en accijnswet BES 
De leden van de fractie van de VVD vragen het kabinet te bevestigen dat de Douane- 
en Accijnswet BES in voldoende mate is afgestemd met het lokale bestuur van de 
BES eilanden en dat er gekozen is voor praktische en technische oplossingen. Deze 
vraag kan inderdaad bevestigend worden beantwoord. Bij de vormgeving en 
uitwerking van het op 1 januari 2011 in werking getreden (nieuwe) fiscale stelsel 
voor Caribisch Nederland is op diverse momenten uitgebreid overleg gevoerd met de 
bestuurders van de eilanden van Caribisch Nederland, ook over de uitvoering en 
 9 

 
7. Artikelsgewijs 
In antwoord op de vraag van de leden van de fractie van de PvdA over de vertraagde 
aanpassing van het per 1 januari 2006 ingevoerde artikel 27d van de Wet op de 
loonbelasting 1964 wordt opgemerkt dat bij de formulering van dit artikel niet 
expliciet rekening is gehouden met de situatie van de gemoedsbezwaarde. Dit is pas 
recent aan het licht gekomen. Hoewel het slechts gaat om een codificatie van de 
uitvoeringspraktijk en er ook geen enkele twijfel bestaat over hetgeen op dit punt 
met de wettekst werd bedoeld, is ervoor gekozen om de wettekst hier thans alsnog 
mee in overeenstemming te brengen. 
 
De leden van de fractie van de PvdA vragen of het kabinet een overzicht kan geven 
van de verschillen tussen een communautaire en een EU-douaneregeling, en wat de 
voor- dan wel nadelen zijn van de nieuwe regeling ten opzichte van de oude 
regeling. Er is geen sprake van oude of nieuwe regelingen of inhoudelijke verschillen 
tussen communautaire en EU-douaneregelingen. De wijziging is alleen een wijziging 
in terminologie en is een gevolg van de inwerkingtreding van het Verdrag van 
Lissabon. Dit verdrag heeft geleid tot een aantal veranderingen in EU-terminologie 
en de nationale wetgeving wordt hiermee in overeenstemming gebracht. Inhoudelijk 
wijzigt er niets. 
 
De leden van de fractie van de PvdA vragen of het kabinet verwacht dat de 
aanpassingen van de codes van de gecombineerde nomenclatuur (GN-codes) in 
artikel 2 van de Wet belastingen op milieugrondslag administratieve lasten met zich 
meebrengen. Deze leden vragen tevens waar het kabinet zich op baseert. De 
aanpassing is slechts bedoeld om de definitie van het begrip “GN-code” van de Wet 
belastingen op milieugrondslag te harmoniseren met die van de Wet op de accijns. 
In tegenstelling tot hetgeen de leden van de fractie van de PvdA veronderstellen, 
worden er geen GN-codes gewijzigd; dit is voorbehouden aan de Europese Unie. Uit 
deze aanpassing vloeien geen administratieve lasten voort. 
 
De Staatssecretaris van Financiën, 
 
 
 
 
 
mr. drs. F.H.H. Weekers 
 
 11 

