...................................................................................
No.W15.13.0122/IV 's-Gravenhage, 15 juli 2013
Bij brief van 26 april 2013 heeft de Staatssecretaris van Economische Zaken op de 
voet van artikel 21a, eerste lid, van de Wet op de Raad van State aan de Afdeling 
advisering van de Raad van State gevraagd haar van voorlichting te dienen over de 
Initiatiefnota "Mooi Nederland".
Inhoudsopgave
1. Inleiding 3
1.1 Initiatiefnota “Mooi Nederland” 3
1.1.1 Achtergrond en hoofdlijnen 3
1.1.2 Voorlichtingsvragen 9
1.2 Opzet voorlichting 10
2. Integratie van waarden en het omgevingsrecht 12
2.1 Inleiding 12
2.2 Context 12
2.2.1 Ruimtelijke ordening 13
2.2.2 Karakter van ruimtelijke ordening 13
2.2.3 Huidig stelsel voor ruimtelijke ordening 13
2.2.4 Nationale ruimtelijke belangen 14
2.3 Beantwoording van de vragen 17
2.3.1 Aansluiting omgevingsrecht - algemeen 17
2.3.2 Begrip “natuurlijke, landschappelijke
en cultuurhistorische waarden” 17
2.3.3 Vereenvoudiging van beschermingsregimes 18
2.3.4 Rijksbufferzones en nationale landschappen 20
2.3.5 Aanpassing bestemmingsplannen 20
2.3.6 Overige opmerkingen omgevingsrecht 20
3. Decentralisatie van het natuurbeheer 22
3.1 Inleiding 22
3.2 Toedeling van taken en bevoegdheden 22
3.2.1 Context 22
3.2.2 Beantwoording van de vraag over de taken
en bevoegdhedenverdeling 24
3.3 Bestuurlijke en administratieve lasten 30
3.3.1 Context 30
3.3.2 Beantwoording van de vraag over bestuurlijke
en administratieve lasten 32
3.4 Taken, bevoegdheden en financiën, in onderlinge samenhang 36
4. Juridische aandachtspunten 40
4.1 Inleiding 40
4.2 Internationale en Europese verplichtingen 40
4.2.1 Context 40
AAN DE KONING

3
Hoofdstuk 1. Inleiding
1.1 Initiatiefnota “Mooi Nederland”
In de Initiatiefnota "Mooi Nederland" (hierna: Initiatiefnota) zetten de leden van de 
Tweede Kamer der Staten-Generaal mevrouw Jacobi, mevrouw Van Veldhoven en de 
heer Klaver hun visie op de natuurbescherming uiteen. De Staatssecretaris van 
Economische Zaken (hierna: Staatssecretaris) verzoekt de Afdeling advisering haar 
voor te lichten over de inhoud van de Initiatiefnota, in het perspectief van een mogelijke 
wettelijke regeling daarvan, en in die voorlichting meer in het bijzonder in te gaan op de 
door de Kamerleden geformuleerde vragen.
Dit hoofdstuk beschrijft eerst de achtergrond en de hoofdlijnen van de Initiatiefnota. 
Daarna worden de voorlichtingsvragen weergegeven.
1.1.1 Achtergrond en hoofdlijnen
Het naar aanleiding van het advies van de Afdeling advisering aangepaste 
wetsvoorstel Wet natuurbescherming (het wetsvoorstel) is op 20 augustus 2012 met 
bijbehorende memorie van toelichting ingediend bij de Tweede Kamer der Staten-
1
Generaal. De Initiatiefnota is oorspronkelijk geschreven ten behoeve van 
initiatiefwetgeving, als antwoord op het wetsvoorstel. In het regeerakkoord heeft het 
2
huidige kabinet aangekondigd dit wetsvoorstel te zullen aanpassen. Vervolgens 
hebben de initiatiefnemers besloten hun voorstellen niet als initiatiefwet, maar als nota 
in te dienen. De Staatssecretaris heeft in de Tweede Kamer aangekondigd aanpassing 
van het wetsvoorstel in de vorm van een nota van wijziging voor de zomer van 2013 te 
3
zullen indienen. 
De Afdeling wijst er op dat het hier voorliggende een voorlichting betreft. Anders dan bij 
een advies over wetsvoorstellen, richt een voorlichting zich op de beantwoording van 
de gestelde vragen en betreft het geen beoordeling aan de hand van het bredere 
toetsingskader voor wetgeving. De Afdeling acht het noodzakelijk dat indien de nota 
van wijziging voorstellen van de Initiatiefnota zal bevatten, dan wel anderszins het 
wetsvoorstel ingrijpend wijzigt, de Afdeling daarover advies uitbrengt. Deze voorlichting 
kan niet als advies dienen.
In het navolgende wordt – voor zover voor de beantwoording van de 
voorlichtingsvragen van belang – ingegaan op de hoofdlijnen van de Initiatiefnota, 
waarbij wordt weergegeven of en in hoeverre wordt aangesloten dan wel afweken van 
het wetsvoorstel.
1
Advies van 29 juni 2012, nr. W15.12.0058, Kamerstukken II 2011/12, 33 348, nrs.1-4.
2
Regeerakkoord VVD-PvdA “Bruggen slaan”, 29 oktober 2012, blz. 38. 
3
Brief van 8 maart 2013, “Vooruit met natuurbeleid”, Kamerstukken II 2012/13, 33 576, nr. 1, blz. 4.

5
natuurbescherming, die aansluit bij het omgevingsrecht door een procedurele integratie 
10
van de uit te voeren natuurtoets in andere planvorming en besluitvorming. 
b. Uitwerking
In het hiernavolgende wordt weergegeven wat de visie van initiatiefnemers in de 
Initiatiefnota betekent voor de gebiedsbescherming, de soortenbescherming en de 
jacht, de bevoegdheidstoedeling. Daarbij zal worden aangegeven waar wordt 
afgeweken van het wetsvoorstel.
Gebiedsbescherming
De Initiatiefnota introduceert twee categorieën gebieden met te beschermen waarden:
1. Categorie I is de “Top Natuur”. Dit zijn de Europees beschermde 
natuurgebieden, thans bekend als Natura 2000-gebieden, zoals de Veluwe en 
de Waddenzee.
2. Categorie II is “Mooi Nederland”. Dit zijn de gebieden in Nederland met 
buitengewone schoonheid of historie, die typisch Hollands zijn of kenmerkend 
voor een bepaalde regio. Deze gebieden herbergen vaak specifieke soorten 
planten en dieren, zoals de Kinderdijk, het Groene Hart en het Limburgs 
Heuvellandschap. Ook de overige delen van de Ecologische hoofdstructuur, 
buiten de “Top Natuur”, vallen hieronder.
Met dit wettelijk verankerde “Natuurnetwerk Nederland” beogen de initiatiefnemers te 
bereiken dat dieren en planten zich makkelijk kunnen verspreiden van het ene naar het 
andere natuurgebied. Een robuuste natuur bestaat volgens de initiatiefnemers niet 
alleen uit een kwalitatief goede, maar ook uit een kwantitatief voldoende omvangrijk 
natuurnetwerk. De Initiatiefnota gaat aldus uit van een aanzienlijk groter areaal wettelijk 
te beschermen gebieden dan in het wetsvoorstel, met dien verstande dat de 
Initiatiefnota voorziet in een gedifferentieerd beschermingsregime voor categorie I-
gebieden enerzijds en categorie II-gebieden anderzijds. Het wetsvoorstel beoogt 
immers de omvang van de te beschermen gebieden te beperken door het thans in de 
Nbw 1998 opgenomen specifieke beschermingsregime voor beschermde 
natuurmonumenten te laten vervallen evenals de bestaande mogelijkheden om 
beschermde landschapsgezichten (Nbw 1998) en beschermde leefomgevingen (Ffw) 
11
aan te wijzen. 
Verder geldt voor beide categorieën gebieden dat de genoemde waarden passief en 
actief dienen te worden beschermd, waarbij de bestaande instrumenten van de 
ruimtelijke ordening volgens de initiatiefnemers van wezenlijk belang zijn en wordt 
aangesloten bij de Wet algemene bepalingen omgevingsrecht (hierna: Wabo). De 
Initiatiefnota benadrukt sterk het belang van actieve natuurbescherming: niet alleen 
moet worden bepaald wat niet mag worden beschadigd of vernietigd, ook dient te 
worden vastgelegd dat actief maatregelen worden genomen voor herstel van de 
natuur. Voor de uitvoering van de actieve gebiedsbescherming voorzien de 
initiatiefnemers in twee instrumenten: het beheerplan en de programmatische aanpak. 
Het beheerplan heeft een centrale plaats in het beheer van een gebied dat onder 
verantwoordelijkheid van één bevoegd gezag een samenhangende, doelmatige en 
doeltreffende aanpak voor het gebied formuleert en de doelen verder operationaliseert. 
Dat beheerplan bevat maatregelen op het gebied van herstel of behoud van de natuur. 
10
De Staatssecretaris heeft aangekondigd dat de Wet natuurbescherming uiteindelijk zal opgaan in de Omgevingswet, 
Brief van 8 maart 2013, “Vooruit met natuurbeleid”, Kamerstukken II 2012/13, 33 576, nr. 1, blz. 5.
11
Kamerstukken II 33 348, nr. 3, blz. 128.

7
strekt “vandalisme”, zoals het vernielen van vogelnesten of holen, hele stukken 
16
beplanting, of het vergiftigen van dieren, te voorkomen.
Voor de toepassing van de soortenbescherming onderscheiden de initiatiefnemers 
twee categorieën planten- en diersoorten. De eerste categorie omvat dier- en 
plantensoorten waarop de Vogelrichtlijn of de Habitatrichtlijn van toepassing zijn, en 
17
andere soorten die op een zogeheten Rode Lijst staan. De overige planten- en 
diersoorten die geen specifieke internationaal beschermde status hebben en evenmin 
op een Rode Lijst voorkomen, vormen de tweede categorie, de algemene soorten. 
18
De algemene soorten vallen onder de algemene zorgplicht en verboden. De 
verboden vormen volgens de initiatiefnemers de weerslag van de algemene 
basisbescherming en geven normatieve betekenis aan de intrinsieke waarde van 
dieren en planten en de ethische verantwoordelijkheid van de mens voor een 
19
respectvolle omvang met deze natuurwaarden. Zij stellen dat de verboden vooral een 
preventieve functie hebben, maar dat het wetsvoorstel ook de mogelijkheid biedt om 
repressief op te treden bij overtredingen. Naar hun verwachting zal de naleving van de 
zorgplicht in de meeste gevallen voorkomen dat sprake is van een overtreding van de 
specifieke verboden. De initiatiefnemers achten het niet nodig om een stelsel van 
ontheffingen en vrijstellingen op te nemen voor deze verboden omdat de reikwijdte 
ervan beperkt is tot gespecificeerde handelingen die opzettelijk en ‘zonder redelijk doel’ 
20
worden verricht. 
Voor de eerste categorie dier- en plantensoorten , waarop de Vogelrichtlijn of de 
Habitatrichtlijn van toepassing is, en andere soorten die op een zogeheten Rode Lijst 
zijn geplaatst, voorzien de initiatiefnemers in aanvullende bepalingen die een striktere 
bescherming bieden. 
Het geheel van de basisbescherming en de aanvullende bescherming wordt in de 
Initiatiefnota aangeduid als passieve soortenbescherming. Daarnaast beogen de 
initiatiefnemers een actieve bescherming, die erop gericht is door middel van positieve 
maatregelen de staat van instandhouding van dier- en plantensoorten te verbeteren, 
zowel binnen als buiten beschermde natuurgebieden. Voor de actieve 
soortenbescherming kan volgens de initiatiefnemers gebruik worden gemaakt van de 
instrumenten: programmatische aanpak, beheerplan en beschermde leefomgeving.
16
§ 2.8 Basisbescherming, blz. 23, en § 4.3.1 Basisbescherming voor alle in het wild levende dieren en planten, blz. 
38.
17
De Rode lijsten strekken ter uitvoering van het Verdrag inzake het behoud van wilde dieren en planten en hun 
natuurlijke leefmilieu (Verdrag van Bern) en bevatten van verdwenen, ernstig bedreigde, bedreigde, kwetsbare en 
gevoelige dier- en plantensoorten, waaraan bijzondere aandacht moet worden besteed voor de instandhouding. De 
Nederlandse lijsten zijn vastgesteld in het Besluit Rode lijsten flora en fauna. 
18
De initiatiefnemers noemen in § 4.3.1 Basisbescherming voor alle in het wild levende dieren en planten, blz. 38, de 
volgende verboden als onderdeel van de basisbescherming: 
- Het opzettelijk en zonder redelijk doel verstoren, vangen of doden van in het wild levende dieren;
- Het opzettelijk en zonder redelijk doel plukken, verzamelen, afsnijden, ontwortelen of vernielen van in het wild 
levende planten in hun natuurlijk verspreidingsgebied op enige schaal;
- Het opzettelijk en zonder redelijk doel beschadigen, vernielen, uithalen, wegnemen of verstoren van de directe 
leefomgeving, inclusief nesten, holen of andere voortplantings- of vaste rust- of verblijfplaatsen, van in het wild 
levende dieren en planten.
19
§ 4.3.1 Basisbescherming voor alle in het wild levende dieren en planten, blz. 38. 
20
§ 4.3.1 Basisbescherming voor alle in het wild levende dieren en planten, blz. 38. 

9
1.1.2 Voorlichtingsvragen
Het verzoek om voorlichting bevat de volgende vragen:
1. De voorstellen beogen een effectieve bijdrage te leveren aan de bescherming van 
de natuur in brede zin, in casu de bescherming van de intrinsieke waarde, de 
ecologische waarde en de belevingswaarde van de natuur, zowel op het gebied 
van de bescherming van gebieden als op het gebied van de soortenbescherming. 
Hoe beoordeelt de Afdeling de gekozen instrumenten uit het oogpunt van 
effectiviteit en evenredigheid en welke aandachtspunten ziet de Afdeling bij de 
vormgeving van deze instrumenten? 
2. Hoe beoordeelt de Afdeling de houdbaarheid van deze voorstellen in het licht van 
de Europese en andere internationale verplichtingen op het vlak van de 
bescherming van de biodiversiteit, landschappen en cultuurhistorie? 
3. Bevatten de voorstellen een consistente toedeling van bevoegdheden en taken aan 
de verschillende overheidslagen? 
4. Is er voorzien in een adequate aansluiting van de voorstellen op het 
omgevingsrecht? 
5. Hoe beoordeelt de Afdeling de effecten van de voorstellen op het aspect van 
bestuurlijke en administratieve lasten, ten opzichte van het geldende stelsel van 
natuurbescherming? 
6. Welke aandachtspunten ziet de Afdeling bij de integratie van de bescherming van 
natuur- en landschappelijke/cultuurhistorische waarden zoals deze met de 
voorstellen zijn beoogd? 
7. Welke aandachtspunten – in het bijzonder uit het oogpunt van de juridische 
houdbaarheid – ziet de Afdeling bij de voorstellen ten aanzien van het jachtstelsel, 
dat geheel zal zijn gericht op schadebestrijding en duurzaam populatiebeheer? 
8. Welke aandachtspunten ziet de Afdeling indien deze voorstellen een gelijkwaardige 
toepassing krijgen voor Caribisch Nederland (Bonaire, St. Eustatius en Saba), gelet 
op de bestuurlijke, juridische en geografische verschillen met het Europese deel 
van Nederland? 
1.2 Opzet voorlichting
De Afdeling meent er goed aan te doen om de voorlichtingsvragen te clusteren naar 
onderwerp. Zij onderscheidt hierbij vier hoofdonderwerpen: integratie, decentralisatie, 
juridische houdbaarheid en effectiviteit en evenredigheid. 
Zoals gezegd, is het uitgangspunt van de Initiatiefnota de bescherming van de 
intrinsieke, de ecologische en de belevingswaarde van natuur en landschap. De kern 
van de visie op het natuurbeleid in de Initiatiefnota betreft de integratie van de 
bescherming van de natuur en het landschap, inclusief de cultuurhistorische waarden 

11
Hoofdstuk 2. Integratie van waarden en het omgevingsrecht
2.1 Inleiding
In dit hoofdstuk worden twee voorlichtingsvragen beantwoord, te weten: 
“Vraag 4. Is er voorzien in een adequate aansluiting van de voorstellen op het 
geldende stelsel van het omgevingsrecht?
Vraag 6. Welke aandachtspunten ziet de Afdeling bij de integratie van de bescherming 
van natuur- en landschappelijke/cultuurhistorische waarden zoals deze met de 
voorstellen zijn beoogd?”
Gelet op de onderlinge samenhang tussen de bovenstaande vragen worden zij 
gezamenlijk behandeld.
2.2 Context
De voorstellen uit de Initiatiefnota beogen het stelsel van natuur- en 
24
landschapsbescherming te vereenvoudigen. Beoogd wordt taken, bevoegdheden en 
verantwoordelijkheden eenduidig in de Wet natuurbescherming vast te leggen, met een 
sterke nadruk op het provinciale niveau. Besluitvorming en vergunningsprocedures 
worden transparanter. Stapeling van categorieën gebieden alsook dubbele procedures 
worden voorkomen, en een eenduidige koppeling met het stelsel van ruimtelijke 
25
ordening wordt gemaakt. 
De Initiatiefnota beschrijft de aansluiting van de voorstellen op het geldende stelsel van 
26
omgevingsrecht. De Afdeling ziet aanleiding om nader in te gaan op de beoogde 
aansluiting op het ruimtelijke ordeningsrecht. Zij betrekt daarbij de Wet algemene 
bepalingen omgevingsrecht (Wabo) voor zover het de omgevingsvergunning betreft.
2.2.1 Ruimtelijke ordening
Volgens de initiatiefnemers voorziet de Initiatiefnota in een stevige koppeling van de 
27
natuurbeschermingsregels en het ruimtelijke ordeningskader. De keuze voor twee 
categorieën van te beschermen gebieden, het toepasselijke beschermingsregime en 
het beheer worden geregeld in de Wet natuurbescherming. De Initiatiefnota beoogt de 
ruimtelijke aspecten van de gebiedsbescherming geheel binnen het kader van de Wet 
ruimtelijke ordening (Wro) te regelen. De paragraaf uit het Besluit algemene regels 
ruimtelijke ordening (Barro) die thans ruimtelijke aspecten van gebiedsbescherming 
betreft, dient te worden aangepast om een correcte ruimtelijke doorwerking van de 
natuurbeschermingswetgeving te verzekeren. Binnen het gewijzigde Barro zijn 
provincies gehouden de categorie I- en II-gebieden, met exacte begrenzing op te 
nemen in de provinciale verordening en daarin regels te stellen waarmee wordt 
gewaarborgd dat in bestemmingsplannen en bij omgevingsvergunningen de wettelijke 
24
§ 1.3.1 Doel en reikwijdte van de voorstellen, blz. 9. 
25
Een gebied kan bijvoorbeeld zowel de status van natuurmonument hebben als deel uitmaken van de ecologische 
hoofdstructuur.
26
Zie de paragrafen 1.4, 3.2.6 en 3.4 van de Initiatiefnota. In deze beschrijving komen achtereenvolgens aan de orde 
de Wet ruimtelijke ordening (Wro) en het Besluit algemene regels ruimtelijke ordening (Barro), de Monumentenwet, 
de Wabo, het Gemeenschappelijk Landbouwbeleid van de Europese Unie (GLB), het Gemeenschappelijk 
Visserijbeleid van de Europese Unie (GVB) en de Visserijwet, de Kaderrichtlijn Water, Kaderrichtlijn Mariene 
Strategie en de Waterwet. Zoals gezegd, heeft de Staatssecretaris aangekondigd dat de Wet natuurbescherming 
uiteindelijk zal opgaan in de Omgevingswet, Brief van 8 maart 2013, “Vooruit met natuurbeleid”, Kamerstukken II 
2012/13, 33 576, nr. 1, blz. 5.
27
§ 1.4.1 Ruimtelijke ordening, blz. 13. 

13
toebedeeld gekregen om die verantwoordelijkheid waar te maken. Rijk, provincies én 
32
gemeenten hebben in de Wro in beginsel dezelfde wettelijke bevoegdheden. 
De verbinding tussen de drie overheidsniveaus wordt langs twee wegen bereikt. De 
eerste – niet in de Wro opgenomen – weg betreft de overleg- en afstemmingsvormen 
tussen de overheden over de aanwending van bevoegdheden, inzet van (financiële of 
communicatieve) middelen of het treffen van bestuurlijke maatregelen. Voor gevallen 
33
waarin deze weg niet tot de gewenste of tijdige afstemming zal leiden , heeft de 
wetgever in de Wro, ter waarborging van de nationale of provinciale belangen, een 
tweede weg neergelegd. Dit betreft de juridische begrenzing van besluitmogelijkheden 
van decentrale overheden. Indien provinciale of nationale belangen dat met het oog op 
een goede ruimtelijke ordening noodzakelijk maken kunnen bij of krachtens provinciale 
verordening respectievelijk bij of krachtens algemene maatregel van bestuur regels 
34
worden gesteld omtrent de inhoud van bestemmingsplannen.
2.2.4 Nationale ruimtelijke belangen
Het ruimtelijke beleid is op rijksniveau neergelegd in de Structuurvisie Infrastructuur en 
Ruimte. Volgens deze Structuurvisie vereist de behartiging van een aantal nationale 
belangen het gebruik van de bevoegdheid om algemene regels te stellen. Ter 
uitvoering van de Structuurvisie voorziet het Barro in regels die de volgende nationale 
belangen betreffen:
- Rijksvaarwegen (Titel 2.1) 
- Project Mainportontwikkeling Rotterdam (Titel 2.2); 
- Kustfundament (Titel 2.3);
- Grote rivieren (Titel 2.4); 
- Waddenzee en waddengebied (Titel 2.5)
- Defensie (Titel 2.6);
- Hoofdwegen en landelijke spoorwegen (Titel 2.7) 
- Ecologische hoofdstructuur (Titel 2.10); 
- Primaire waterkeringen buiten het kustfundament (Titel 2.11); 
- IJsselmeergebied (uitbreidingsruimte) (Titel 2.12); 
- Erfgoederen van uitzonderlijke universele waarde (Titel 2.13).
a. Ecologische hoofdstructuur
In het kader van deze voorlichting is van belang dat het Barro voorziet in een juridisch-
planologisch beschermingsregime voor gebieden die behoren tot de ecologische 
35
hoofdstructuur. Deze bescherming houdt in dat bij provinciale verordening regels 
worden gesteld die bewerkstelligen dat een bestemmingsplan dat betrekking heeft op 
zo’n gebied en een omgevingsvergunning waarbij van een dergelijk bestemmingsplan 
wordt afgeweken, geen activiteiten mogelijk maken ten opzichte van het ten tijde van 
inwerkingtreding van de verordening geldende bestemmingsplan, die per saldo leiden 
tot een significante aantasting van de wezenlijke kenmerken en waarden, of tot een 
significante vermindering van de oppervlakte van die gebieden, of van de samenhang 
tussen die gebieden. Hierop kan een uitzondering worden gemaakt indien:
a. er sprake is van een groot openbaar belang,
32
Nota van toelichting bij het Barro, Stb. 2011, nr. 391, blz. 30.
33
Dit kan zich vooral voordoen wanneer de belangenafweging van decentrale overheden niet parallel loopt of hoeft te 
lopen met de belangenafweging die op een hoger niveau is gemaakt.
34
Nota van toelichting bij het Barro, Stb. 2011, nr. 391, blz. 30.
35
Artikel 2.10.4, eerste lid, van het Barro.

15
Nieuwe Hollandse Waterlinie, de Romeinse Limes, Werelderfgoed De Beemster en 
41
Werelderfgoed De Stelling van Amsterdam. Een bijlage van het Barro beschrijft voor 
42
ieder erfgoed de kernkwaliteiten in hoofdlijnen. Deze kernkwaliteiten moeten bij 
43
provinciale verordening worden uitgewerkt en geobjectiveerd. Daarnaast verplicht het 
Barro provincies in het belang van de instandhouding en versterking van de 
kernkwaliteiten regels te stellen omtrent de inhoud van of de toelichting bij 
bestemmingsplannen en de inhoud van omgevingsvergunningen waarbij van het 
44
bestemmingsplan wordt afgeweken. In ieder geval worden regels gesteld die 
bewerkstelligen dat een bestemmingsplan en een omgevingsvergunning waarbij van 
een bestemmingsplan wordt afgeweken, geen activiteiten mogelijk maken ten opzichte 
van het ten tijde van inwerkingtreding van de verordening geldende bestemmingsplan, 
45
die de kernkwaliteiten aantasten.
d. Rijksbufferzones en nationale landschappen
Ten slotte is voor deze voorlichting van belang dat de Structuurvisie de rijksbufferzones 
en nationale landschappen, mede uit een oogpunt van decentralisatie, niet langer 
aanmerkt als nationale belangen. Het geldende Barro voorziet daarom niet in regels 
46
voor deze onderwerpen.
Provinciaal beleid met betrekking tot nationale landschappen kan onder de gelding van 
47
het Barro worden voortgezet; dit gebeurt ook in de praktijk. De twintig nationale 
landschappen die nog in de Nota Ruimte (de voorloper van de Structuurvisie 
48
Infrastructuur en Ruimte) waren aangewezen , zijn nog steeds onderwerp van 
specifiek beleid. Ten behoeve van de uitvoering van dat beleid hebben de 
49
landschapsorganisaties zich verenigd in de Stichting Nationale Landschappen.
41
Artikel 2.13.2, eerste lid, van het Barro. Het tweede lid bepaalt dat de exacte begrenzing bij provinciale verordening 
dient te geschieden.
42
Artikel 2.13.3 van het Barro.
43
Artikel 2.13.4, eerste lid, van het Barro.
44
Artikel 2.13.4, tweede lid, van het Barro.
45
Artikel 2.13.4, derde lid, van het Barro.
46
Nota van toelichting bij het Barro, Stb. 2011, nr. 391, blz. 51.
47
Zie de digitale Balans van de Leefomgeving (ten behoeve van dit hoofdstuk geraadpleegd op 12 juni 2013): 
http://themasites.pbl.nl/balansvandeleefomgeving/2012/landelijk-gebied/landschap/provinciaal-landschapbeleid.
48
De nationale landschappen zijn: Arkemheen-Eemland, Drentsche Aa, Gelderse Poort, De Graafschap, Groene Hart, 
Het Groene Woud, Hoeksche Waard, IJsseldelta, Laag Holland, Middag-Humsterland, Nieuwe Hollandse Waterlinie, 
Noardlike Fryske Walden, Noordoost-Twente, Rivierengebied, Stelling van Amsterdam, Veluwe, Winterswijk, Zuid-
Limburg, Zuidwest Fryslan en Zuidwest-Zeeland.
49
Deze stichting heeft tot doel de gezamenlijke belangenbehartiging en marketing van de Nationale Landschappen te 
bevorderen en om nieuwe uitvoeringscoalities en financieringsvormen te ontwikkelen voor duurzame inrichting en 
beheer van de landschappen. De stichting is opdrachtgever van het Servicenet Nationale Landschappen.

17
De Initiatiefnota beoogt een vereenvoudiging van het huidige wettelijke stelsel voor de 
bescherming van natuurgebieden en gebieden met landschappelijke en 
cultuurhistorische waarden. Duidelijk is, dat in de loop der tijd een veelheid aan 
beschermende statussen voor dergelijke gebieden is ontstaan. 
De Initiatiefnota onderkent dat gebieden die krachtens de Vogelrichtlijn en de 
Habitatrichtlijn bescherming behoeven, onder een zwaar beschermingsregime moeten 
worden gebracht. In dit verband krijgen deze gebieden een eigen status (de zogeheten 
categorie I-gebieden); ze blijven buiten de beoogde vereenvoudiging.
De Afdeling begrijpt de Initiatiefnota aldus dat wel mogelijkheden voor vereenvoudiging 
worden gevonden voor de overige gebieden met natuurlijke, landschappelijke en 
cultuurhistorische waarden. Ongeacht de specifieke waarden waarvoor aan deze 
gebieden een beschermde status wordt toegekend en waarvoor in de 
aanwijzingsbesluiten specifieke doelstellingen zijn geformuleerd, brengt de 
Initiatiefnota al deze gebieden onder één beschermingsregime (categorie II-gebieden). 
Ten opzichte van het regime voor categorie-I gebieden is dit regime minder zwaar. Het 
categorie II-regime bevat onder meer een beoordelingskader voor plannen, projecten 
55
en andere handelingen.
Uit de Initiatiefnota kan worden afgeleid dat plannen, projecten en andere handelingen 
die de wezenlijke kenmerken van een dergelijk gebied aantasten, slechts doorgang 
kunnen vinden, wanneer a) de activiteit noodzakelijk is op grond van een groot 
openbaar belang en b) de aantasting wordt gecompenseerd. Bij vergelijking van dit 
uniforme beoordelingskader voor categorie II-gebieden met de in paragraaf 4.1.3 
beschreven planologische beoordelingskaders rijzen twee vragen. Indien vastlegging in 
wettelijke voorschriften wordt overwogen, zou aan deze vragen aandacht moeten 
worden geschonken. 
Ten eerste merkt de Afdeling op dat het voorgestelde kader afwijkt van elk van de – 
onderling verschillende – toetsingskaders uit het Barro. Dit betekent dat de in het Barro 
beschermde gebieden een toetsingskader krijgen met een nieuw niveau van 
bescherming. Onduidelijk is of dit ook is beoogd. Voor zover de Initiatiefnota voor 
bepaalde gebieden een zwaarder beschermingsniveau meebrengt dan het huidige, is 
daarmee ook niet duidelijk wat de argumenten zijn voor deze verzwaring bij de 
betrokken gebieden. 
Het voorgaande is in het bijzonder van belang voor de rijksbufferzones en de nationale 
landschappen, waarvoor, zoals hiervoor is beschreven, thans geen landelijk 
beschermingsregime geldt. Ook voor beschermde natuurmonumenten brengen de 
voorstellen een verzwaring mee; niet voor zover zij onder de juridisch-planologische 
bescherming van het Barro vallen, maar wel voor activiteiten waarvoor thans alleen 
een vergunning op grond van de Nbw1998 of een omgevingsvergunning krachtens de 
Wabo is vereist. De gevolgen van deze activiteiten voor de beschermde 
56
natuurmonumenten vallen thans onder een niet-gekwalificeerde belangenafweging.
Voor de erfgoederen van uitzonderlijke universele waarde geldt daarentegen dat onder 
de gelding van het Barro geen enkele nieuwe aantasting planologisch mogelijk mag 
worden gemaakt. Het voorgestelde beoordelingskader van de Initiatiefnota biedt voor 
55
§ 3.3.3 Instandhoudingsmaatregelen en beheerplannen categorie II-gebieden, blz. 33. Dit beoordelingskader geldt 
eveneens voor plannen, projecten of andere handelingen die gevolgen hebben voor de aanvullende, 
landschappelijke en cultuurhistorische waarden binnen een categorie I-gebied. Zie § 3.2.3 
Instandhoudingsmaatregelen en beheerplannen categorie I-gebieden, blz. 30.
56
Artikel 16 van de Nbw 1998. Tussen 1 oktober 2005 en 31 maart 2010 voorzag artikel 16, derde lid, van de Nbw 
1998 overigens wel in een zwaarder beoordelingskader voor beschermde natuurmonumenten.

19
2.3.6 Overige opmerkingen omgevingsrecht
Voor zover de aansluiting van de voorstellen op het stelsel van de Wro en het Barro 
andere vragen oproept, volstaat de Afdeling hier met een verwijzing naar hetgeen is 
opgemerkt in hoofdstuk 3 van deze voorlichting.
Naast nationale regels behoren ook Europese en internationale verplichtingen tot het 
geldende stelsel van het omgevingsrecht. De Afdeling begrijpt de Initiatiefnota aldus, 
dat de initiatiefnemers ten aanzien van die verplichtingen de voorzieningen van het 
voorstel overnemen. De Afdeling heeft de aansluiting van de voorstellen bij de 
Europese en internationale verplichtingen betrokken bij de beantwoording van de 
tweede voorlichtingsvraag in hoofdstuk 4.
Verder wijst de Afdeling erop dat het kabinet thans een stelselwijziging voor het 
omgevingsrecht voorbereidt, die moet uitmonden in een integrale Omgevingswet. Het 
eindperspectief van de Wet natuurbescherming is volgens het kabinet dat die wet zal 
61
opgaan in de Omgevingswet. Indien wordt overwogen de voorstellen van de 
Initiatiefnota in wettelijke voorschriften vast te leggen, adviseert de Afdeling acht te 
slaan op een goede aansluiting op de Omgevingswet.
Ten slotte merkt de Afdeling op dat de Initiatiefnota voorziet in de voorzetting van het 
tweesporenbeleid met betrekking tot het Gemeenschappelijk Visserijbeleid (GVB) en 
de nationale natuurbeschermingswetgeving. Dit tweesporenbeleid houdt in dat, tot het 
moment waarop de natuurbeschermingsmaatregelen voor mariene Natura 2000-
gebieden zijn geïntegreerd in het GVB, de lidstaten van de Europese Unie voor die 
gebieden instandhoudings- en beschermingsmaatregelen nemen krachtens de 
Vogelrichtlijn en de Habitatrichtlijn. De Afdeling heeft kennis genomen van de 
voorgenomen voortzetting van het tweesporenbeleid; dat is in lijn met het eerdere 
advies dat zij uitbracht over de verhouding tussen het GVB en de nationale 
62
wetgeving.
61
Brief van 8 maart 2013, “Vooruit met natuurbeleid”, Kamerstukken II 2012/13, 33 576, nr. 1, blz. 5.
62
Advies van 23 februari 2009 inzake het wetsvoorstel houdende wijziging van de Natuurbeschermingswet 1998 en de 
Flora- en faunawet in verband met uitbreiding van de werkingssfeer van beide wetten naar de exclusieve 
economische zone, no. W11.08.0540/IV (Kamerstukken II 2008/09, 32 002, nr. 4).

21
en II-gebieden, door te vertalen naar hun bestemmingsplannen. Via het opnemen van 
63
bepalingen in de provinciale verordening, houdt de provincie hierop toezicht.
Daarnaast vinden zij het belangrijk dat de gemeenten verantwoordelijk blijven voor het 
verlenen van vergunningen en ontheffingen bij locatiegeboden activiteiten. Het 
normaliter op grond van de natuurwetgeving bevoegde gezag – gedeputeerde staten of 
de Minister van EZ – is dan verantwoordelijk voor de natuurtoets en voor een antwoord 
64
op de vraag of een omgevingsvergunning wel of niet kan worden verleend.
b. Wettelijk kader
Voor de decentralisatie van taken en bevoegdheden naar decentrale overheden geldt 
dat indien taakbehartiging goed kan plaatsvinden op gemeentelijk niveau, deze aan dat 
niveau behoort te worden overgelaten. Voor rijks- of provinciaal beleid is volgens artikel 
117, tweede lid, van de Gemeentewet, slechts plaats, indien het onderwerp van zorg 
niet op doelmatige en doeltreffende wijze door de gemeentebesturen kan worden 
behartigd. Voor rijksbeleid is volgens artikel 115, tweede lid, van de Provinciewet, 
evenzeer slechts plaats, indien het onderwerp van zorg niet op doelmatige en 
doeltreffende wijze door de provinciebesturen kan worden behartigd. De vrijheid van 
taakbehartiging omvat zowel de vraag of bepaalde taken van overheidswege moeten 
worden behartigd (subsidiariteit) als de vraag op welke wijze de taakbehartiging kan 
plaatsvinden.
c. Advies Afdeling advisering over het wetsvoorstel
In het verleden heeft de Afdeling aangegeven dat ontwikkelingen op het terrein van de 
financiën, het toezicht en de regelgeving van groot belang zijn voor het welslagen van 
decentralisatie-operaties. Adequate financiering, terughoudendheid met toezichts- en 
verantwoordingsverplichtingen, terughoudendheid met en vermindering van 
(gedetailleerde) regelgeving en voldoende voorbereidingstijd zijn nodig voor een 
65
optimale uitvoering van de gedecentraliseerde taken. Deze aspecten zijn recent nog 
genoemd als randvoorwaarden voor decentralisaties in de derde periodieke 
66
beschouwing over de interbestuurlijke verhoudingen. In de Bestuursafspraken 2011-
2015 zijn deze noties tot uitgangspunt genomen voor de vijf decentralisaties, 
67
waaronder die op het beleidsterrein ruimte, natuur en economie.
3.2.2 Beantwoording van de vraag over de taken- en bevoegdhedenverdeling
a. Aanwijzingsbevoegdheid voor de Minister van EZ
Indien internationale of Europese verplichtingen dan wel nationale belangen dat met 
het oog op de doelstellingen noodzakelijk maken, dient - volgens de initiatiefnemers - 
de minister de provincie een aanwijzing te kunnen geven. Daarbij krijgt de provincie 
opdracht om binnen een gestelde termijn, uitvoering te geven aan de aanwijzing. 
Indien de provincie niet, niet tijdig of niet naar behoren uitvoering geeft aan de 
aanwijzing, kan de minister daarin namens en ten laste van de provincie voorzien. Bij 
68
de aanwijzing kunnen regels worden gesteld. 
63
§ 1.3.5 Overheidsverantwoordelijkheid; verdeling verantwoordelijkheid, blz. 11,12.
64
§ 2.5.3 Gemeenten, blz. 19.
65
"Decentraal moet, tenzij het alleen centraal kan", tweede periodieke beschouwing over interbestuurlijke 
verhoudingen, advies van 7 mei 2009, nr. W04.08.0255, § 3.2.2 (De)centralisatie in de praktijk, blz. 56 e.v.
66
“Het kán beter”, derde periodieke beschouwing over interbestuurlijke verhoudingen, advies van 20 december 2012, 
nr. W04.12.0239, § 5.1 Het regeerakkoord Rutte-II, blz. 63 - 65.
67
Bestuursafspraken 2011-2015, Hoofdstuk 2. Profiel Rijk, provincies, gemeenten en waterschappen, oktober 2011.
68
§ 2.5.5 Aanwijzingsbevoegdheid van de minister, blz. 20.

23
verantwoordelijkheid, zodat er geen gegronde reden is daarnaast nog de bevoegdheid 
van de aanwijzing te creëren.
b. Bevoegdhedenverdeling rondom de omgevingsvergunning
Volgens de Initiatiefnota haakt de vergunning- of ontheffingverlening op grond van 
(voorheen) de Nbw 1998 en de Ffw bij locatie-gebonden activiteiten aan bij de 
72
omgevingsvergunning krachtens de Wabo. Paragraaf 3.4.1 van de Initiatiefnota 
omschrijft de verhouding tussen het college van gedeputeerde staten (GS) en het 
college van burgemeester en wethouders (B&W) rondom de omgevingsvergunning 
nader. Deze kan als volgt worden samengevat:
- voor de verlening van een omgevingsvergunning door B&W alsmede het verlenen 
van een ontheffing voor activiteiten in het kader van de soortenbescherming door 
B&W is - zoveel mogelijk één - voorafgaande verklaring van geen bedenkingen 
van GS vereist;
- GS bepalen welke voorwaarden (in het kader van de gebieds- of 
73 
soortenbescherming) aan de omgevingsvergunning moeten worden verbonden.
B&W moeten deze voorwaarden letterlijk overnemen;
- de schriftelijke weigering door GS van een verklaring van geen bedenkingen 
74
verplicht B&W tot weigering van de aangevraagde omgevingsvergunning.
De Afdeling maakt hierover een tweetal opmerkingen met betrekking tot de capaciteit 
en deskundigheid bij gemeenten.
1°. Toezicht en handhaving (voorwaarden) omgevingsvergunning
De Wabo is ingevoerd om de administratieve lasten van burgers en bedrijven te 
verminderen, door de aanvraag om een omgevingsvergunning in de plaats te stellen 
van diverse vergunningaanvragen voor één fysiek project. Deze aanvraag wordt door 
één bevoegd gezag beoordeeld en doorloopt één procedure. Het bevoegd gezag voor 
de verlening van de omgevingsvergunning draagt tevens zorg voor de 
75
bestuursrechtelijke handhaving van de omgevingsvergunning. 
De Afdeling merkt op dat de door de initiatiefnemers voorgestelde verplichte 
aansluiting voor locatie-gebonden activiteiten bij de omgevingsvergunning tot gevolg 
heeft dat het bevoegde gezag voor de omgevingsvergunning, het college van B&W, 
tevens verantwoordelijk is voor de uitoefening van het toezicht en de handhaving op 
het onderdeel natuur in de omgevingsvergunning. Anders dan de indieners beogen, 
wordt de positie van de provincie ten aanzien van de handhaving van het natuurbeleid 
hier niet door versterkt. Eerder heeft ook de Vereniging van Nederlandse Gemeenten 
(VNG) aangegeven dat de verplichte aansluiting bij de omgevingsvergunning zal leiden 
tot een grotere toezichts- en handhavingslast waarvoor onvoldoende capaciteit en 
76
kennis bij de gemeenten aanwezig is. 
2°. Onderkennen noodzaak natuurtoets
De Afdeling merkt voorts op dat niet alleen deskundigheid vereist is voor het toezicht 
op en de handhaving van de omgevingsvergunning, inclusief de daaruit voortvloeiende 
beroepsprocedures, maar ook voor het onderkennen van de noodzaak een natuurtoets 
72
§ 2.5.3 Gemeenten, blz. 19. 
73
Bij het verbinden van voorwaarden wordt zowel gedacht aan mitigerende voorwaarden als aan compenserende 
maatregelen.
74
§ 3.4.1 Plannen, projecten of andere handelingen, blz. 34.
75
Memorie van toelichting bij de Wabo, algemeen deel, hoofdstuk 2 Toestemmingsstelsel, § 2.1 Algemeen deel 
(Kamerstukken II 2000 6/0 7, 30 844, nr. 3, blz. 14).
76
VNG, advies van 30 november 2011, nr. BARW/U201102082, blz. 1, bijlage blz. 4, 5 (aanhaakplicht Wabo).

25
1°. Aanwijzing categorie II-gebied bij provinciale verordening
Ingevolge de Initiatiefnota zorgen provinciale staten voor de aanwijzing van categorie 
83
II-gebieden. De aanwijzing dient te geschieden bij verordening. 
De Afdeling merkt op dat een verordening een algemeen verbindend voorschrift is, 
waartegen ingevolge artikel 8:2, onderdeel a, Algemene wet bestuursrecht (Awb) geen 
beroep bij de bestuursrechter mogelijk is. Het uitsluiten van beroep bij de 
bestuursrechter tegen de aanwijzing van categorie II-gebieden acht de Afdeling om 
aantal redenen onwenselijk. 
De Afdeling merkt allereerst op dat de aanwijzing van categorie I-gebieden wel 
geschiedt bij besluit, waartegen beroep mogelijk is bij de bestuursrechter. Indien voor 
de aanwijzing van categorie II-gebieden beroep bij de bestuursrechter wordt 
uitgesloten, staat op grond van artikel 112 Grondwet beroep op de burgerlijke rechter 
open, mits er burgerlijke rechten geschonden worden en niet is voorzien in een met 
84
voldoende waarborgen omklede rechtsgang. Dit leidt ertoe dat ten aanzien van 
soortgelijke besluiten verschillende rechtsgangen openstaan, waardoor het risico op 
uiteenlopende jurisprudentie over de uitleg van dezelfde wettelijke bepalingen groter 
wordt. Bovendien is dan geen sprake meer één geconcentreerde procedure en één 
beroepstermijn waarbinnen alle beroepen moeten worden ingediend. Na afloop van de 
bestuursrechtelijke procedure of na verloop van de beroepstermijn wordt de aanwijzing 
(uiteindelijk) in rechte onaantastbaar. Voor de procedure bij de burgerlijke rechter geldt 
geen beroepstermijn en kan op elk moment beroep worden ingesteld, mits de burger 
aannemelijk kan maken dat er jegens hem sprake is van een onrechtmatige 
(overheids-) daad.
De Afdeling merkt voorts op dat een aanwijzing van een categorie II-gebied op grond 
van haar inhoud meer het karakter heeft van een beschikking dan van een algemeen 
85
verbindend voorschrift. De aanwijzing geeft onder meer de precieze grenzen van het 
gebied aan en de te beschermen waarden waarvoor een wettelijk beschermingsregime 
gaat gelden. Een dergelijke concrete begrenzing kan onevenredig nadelige 
rechtsgevolgen hebben voor een burger of (agrarisch) bedrijf. De rechtsgevolgen 
rechtvaardigen de mogelijkheid van rechtsbescherming en de toets door een 
onafhankelijke rechter. 
De Afdeling adviseert op grond van het vorenstaande de aanwijzing van categorie II-
gebieden als een besluit aan te merken. De juridische planologische rechtsgevolgen 
van zo’n aanwijzingsbesluit kunnen overigens wél worden beschreven in een 
provinciale verordening (ruimte).
2°. Voordracht voor te beschermen waarden
De Minister van EZ wijst de categorie I-gebieden aan en stelt daarbij tevens de 
instandhoudingsdoelstellingen vast. De doelstellingen voor de "landschappelijke of 
natuurhistorische waarden" maken deel uit van de aanwijzing door de minister. De 
provincies kunnen een voordracht doen voor de opname (in het aanwijzingsbesluit) van 
doelstellingen op het gebied van "natuur-, landschappelijke en cultuurhistorische 
86
waarden". In de beschrijving van de vast te stellen waarden is niet duidelijk wat met 
de natuurhistorische waarden wordt bedoeld. Daardoor is ook onduidelijk wat het recht 
van voordracht van de provincies precies omvat. Dienen in de voordracht de natuurlijke 
waarden te worden genoemd of alleen de cultuurhistorische waarden? Voorts is niet 
duidelijk of de Minister van EZ waarden die niet in de provinciale voordracht zijn 
83
§ 3.4 Relatie met het omgevingsrecht, blz. 34.
84
HR 15 december 1915, NJ 1916, 404 (Guldemond-Noordwijkerhout). 
85
De aanwijzing van een categorie II-gebied heeft het karakter van een concretiserend besluit van algemene strekking.
86
§ 3.2.1 Aanwijzing categorie I gebieden, blz. 27.

27
In het beheerplan voor een categorie I-gebied dient nauwkeurig omschreven te worden 
welke activiteiten onder welke omstandigheden vrijgesteld zijn van de 
92
vergunningplicht. Ook in het beheerplan voor een categorie II-gebied kunnen 
93
activiteiten worden vrijgesteld van de vergunningplicht (specifiek of generiek).
De Afdeling merkt op dat uit de omschrijving van de vrijstellingsbevoegdheid voor 
categorie I-gebieden onvoldoende blijkt of alleen specifieke vrijstellingen mogelijk zijn 
dan wel ook generieke vrijstellingen. 
Bij mogelijke vastlegging in wettelijke voorschriften, behoeft dit verduidelijking.
d. Bevoegdhedenverdeling rondom gedragscodes 
Volgens de Initiatiefnota kan wetgeving bepalen dat handelingen, die beschreven zijn 
in en aantoonbaar worden uitgevoerd overeenkomstig een gedragscode, in 
overeenstemming worden geacht met de algemene basisbescherming en derhalve 
gelden als vrijstelling voor de verboden. Volgens de initiatiefnemers moeten alle 
gedragscodes worden goedgekeurd door de Minister van EZ en voldoen aan alle 
94
voorwaarden die daarvoor in de wetgeving zijn opgenomen. 
De Afdeling merkt op dat op basis van de huidige wetgeving vrijstelling op grond van 
95
goedgekeurde gedragscodes mogelijk is. Op dit moment heeft de Minister van EZ de 
bevoegdheid tot goedkeuring van gedragscodes. De initiatiefnemers willen de 
goedkeuringsbevoegdheid bij de minister laten en niet toekennen aan de provincies. 
De Afdeling onderkent dat de keuze voor goedkeuring door de minister wordt 
ingegeven door de gedachte dat het voor landelijk opererende organisaties efficiënter 
is om één landelijk werkende gedragscode te verwerven dan twaalf afzonderlijke, per 
provincie één. Evenwel is niet uitgesloten dat een dergelijke landelijke gedragscode het 
natuurbeleid op provinciaal niveau, zoals onder meer neergelegd in beheerplannen, 
kan doorkruisen. Dientengevolge mist de Afdeling in de nota een beschrijving van de 
96
betrokkenheid van provincies bij de goedkeuring van gedragscodes.
Bij mogelijke vastlegging in wettelijke voorschriften, behoeft dit verduidelijking.
3.3 Bestuurlijke en administratieve lasten
3.3.1 Context
a. De lasten volgens de Initiatiefnota
Bestuurlijke en administratieve lasten
De voorstellen brengen volgens de verwachting van de initiatiefnemers geen grote 
verzwaring van de bestuurlijke lasten voor de provincies met zich. Het betreft de 
aanwijzing van de categorie II-gebieden, de vaststelling van beheerplannen voor deze 
gebieden waar tegenover staat het vervallen van het verlenen van vergunningen voor 
beschermingsregimes zoals beschermde natuurmonumenten.
Ook voor burgers en bedrijven zullen de administratieve lasten van de bescherming 
van de categorie II-gebieden naar de verwachting van de initiatiefnemers vergelijkbaar 
92
§ 3.2.2 Instandhoudingsmaatregelen en beheerplannen categorie I gebieden, blz. 28. 
93
§ 3.3.2 Instandhoudingsmaatregelen en beheerplannen categorie II gebieden, blz. 33.
94
§ 4.4 Gedragscodes, blz. 40.
95
Zie artikel 75, eerste lid, van de Flora- en faunawet en de artikelen 16b tot en met 16c van het Besluit vrijstelling 
beschermde dier- en plantensoorten.
96
Die betrokkenheid zou kunnen bestaan uit een overlegverplichting voor de minister of het recht tot het geven van 
een zwaarwegend advies door de provincies, waarvan de minister alleen in uitzonderingssituaties mag afwijken.

29
b. Wettelijk kader 
Voor de financiële verhouding tussen het Rijk en de decentrale overheden zijn artikel 
105, derde lid, van de Provinciewet en het overeenkomstige artikel 108, derde lid, van 
de Gemeentewet van belang, die bepalen dat het opdragen van medebewind aan 
provincie- en gemeentebesturen gepaard moet gaan met een volledige dekking van de 
100
kosten van de nieuwe taak. Ook moet worden gewezen op artikel 16 van de 
101 
Financiële-verhoudingswet (Fv-wet), waaruit kan worden afgeleid dat deze dekking
bij voorkeur wordt gegeven via de algemene uitkering uit het provincie- of het 
gemeentefonds, en alleen als daar een bijzondere reden voor is in de vorm van een 
102
specifieke uitkering. Ingevolge artikel 2, eerste lid, van de Fv-wet wordt met redenen 
omkleed en met kwantitatieve gegevens gestaafd, welke de financiële gevolgen zijn 
van een wijziging van de uitoefening van taken of activiteiten door provincies of 
gemeenten. 
3.3.2 Beantwoording van de vraag over bestuurlijke en administratieve lasten
a. Bestuurslasten provincies en gemeenten
Wat de omschrijving van de bestuurslasten van provincies betreft, merkt de Afdeling 
allereerst op dat in de opsomming een aantal onderdelen van het voorgestane 
natuurbeheer ontbreekt. Zo ontbreekt de actieve soortenbescherming, die door de 
initiatiefnemers wordt geïntroduceerd. Ook de activiteiten die aan de actieve 
soortenbescherming zijn verbonden kunnen als bestuurslasten worden gekwalificeerd.
In de opsomming ontbreken voorts de werkzaamheden rondom verslaglegging, 
monitoring en onderzoek, zoals omschreven in § 2.7 van de Initiatiefnota. Wat het 
verrichten van onderzoek betreft merkt de Afdeling op dat ingevolge de Provinciewet 
GS periodiek onderzoek dienen te verrichten naar de doelmatigheid en 
103
doeltreffendheid van het door hen gevoerde bestuur. Indien een nieuwe verplichting 
tot het verrichten van onderzoek door GS zal worden geïntroduceerd, dienen de kosten 
daarvan ingevolge artikel 105, derde lid, van de Provinciewet aan hen te worden 
vergoed. Wat de rapportageplicht betreft, blijkt uit de nota niet of de Minister van EZ 
zich zal baseren op reeds bestaande informatie van de provincies dan wel of hij de 
provincies om nieuwe informatie zal vragen. Uit het Bestuursakkoord 2011-2015 volgt 
dat het Rijk zoveel mogelijk gebruik maakt van informatie die de medeoverheden aan 
104
de gemeenteraad en provinciale staten verstrekken.
De Afdeling merkt voorts op dat in de Initiatiefnota op diverse plaatsen melding wordt 
gemaakt van de noodzaak tot afstemming van het beleid tussen de provincies 
onderling en tussen provincies en andere bij het natuurbeheer betrokken 
105
bestuursorganen. De Afdeling heeft eerder aangegeven afstemming van belang te 
vinden indien de uitoefening van gelijksoortige taken en bevoegdheden op 
106
verschillende bestuursniveaus plaatsvindt. Aan die afstemmingsverplichtingen zijn 
evenwel ook bestuurslasten verbonden, die niet zijn meegenomen in de beschrijving 
van de bestuurslasten in de Initiatiefnota.
100
Dit laatste geldt ook als de dekking loopt via de algemene uitkering.
101
Afgezien van de dekking die kan bestaan uit door derden te betalen vergoeding voor geleverde diensten.
102
Artikel 16, tweede lid, Financiële-verhoudingswet zegt “als deze wijze van bekostiging van provinciale of 
gemeentelijke taken bijzonder aangewezen moet worden geacht”.
103
Zie artikel 217a, eerste lid, van de Provinciewet en artikel 213a, eerste lid, van de Gemeentewet.
104
Bestuursakkoord 2011-2015, blz. 12, onder verwijzing naar de spelregels voor interbestuurlijke 
informatievoorziening.
105
Zie de verschillende afstemmings- en overlegverplichtingen in de paragrafen 1.3.5, § 2.5.2, § 2.5.4, § 3.2.1, § 3.2.2, 
§ 3.2.3, § 3.3.1, § 3.3.2 en § 3.3.3.
106
Advies van 29 juni 2012, nr. W15.12.0058, a.w., § 2.3.1.1 Bevoegdhedenverdeling, op hoofdlijnen.

31
2°. Lasten verbonden aan passende beoordeling
Artikel 6, derde en vierde lid, van de Habitatrichtlijn bepaalt dat voor plannen en 
projecten die significante gevolgen kunnen hebben voor een Natura 2000-gebied 
toestemming kan worden verleend als op grond van een (voorafgaande) passende 
beoordeling de zekerheid is verkregen dat het plan of project de natuurlijke kenmerken 
van het Natura 2000-gebied niet zal aantasten. Indien deze zekerheid niet kan worden 
verkregen, kan slechts toestemming worden verleend als er geen alternatieven zijn, 
dwingende redenen van groot openbaar belang aan de orde zijn en als de schade 
wordt gecompenseerd. De Nbw 1998 voorziet voor Vogelrichtlijngebieden vanaf 1 
oktober 2005 en voor Habitatrichtlijngebieden die op de lijst van gebieden van 
communautair belang staan vanaf 1 februari 2009 in een vergunningenregime voor 
projecten en een toetsingsregime voor plannen ter implementatie van artikel 6, derde 
en vierde lid.
Opneming van deze projecten of handelingen in een beheerplan ter verkrijging van een 
vrijstelling van de vergunningplicht, zoals voorgesteld in de Initiatiefnota, neemt de 
verplichting om een passende beoordeling te maken niet weg. Ook ten aanzien van 
deze projecten of handelingen dient de zogeheten habitattoets te worden uitgevoerd. 
Bij mogelijke vastlegging in wettelijke voorschriften, behoeft dit punt aandacht. Alsdan 
zouden deze voorschriften ter (finale) beoordeling van de administratieve lasten 
voorgelegd moeten worden aan het Adviescollege toetsing administratieve lasten 
(Actal).
c. Financiering
1°. Onderbouwing en vergoeding van de financiële gevolgen
De initiatiefnemers baseren hun berekening van de financiële gevolgen op “diverse 
beschikbare informatie”. De Afdeling merkt allereerst op dat deze onderbouwing 
zodanig summier is, dat het niet goed mogelijk is om een beoordeling te kunnen geven. 
Voorts merkt zij op dat door de onvolledige beschrijving van de bestuurslasten van 
provincies, met name het ontbreken van de actieve bescherming van het Nederlandse 
Natuurnetwerk en dier- en plantensoorten, het risico bestaat dat de financiële 
berekening van de gevolgen ook onvoldoende volledig is. 
Aangezien de initiatiefnemers een groter aantal gebieden met extra 
beschermingswaardige kenmerken op het terrein van natuur, landschap en 
cultuurhistorische waarden onder de reikwijdte van het stelsel van natuurbescherming 
willen brengen, kan dit ertoe leiden dat een groter beroep op de provinciale financiën 
moet worden gedaan. De Afdeling merkt daarbij op dat indien de provincies 
onvoldoende financiële vergoeding krijgen voor het natuurbeheer, zij geconfronteerd 
worden met financiële tekorten bij de taakuitoefening, die moeten worden gedekt uit 
hun algemene middelen. Dit kan voor de provincies tot gevolg hebben dat zij de 
uitvoering van autonome taken zullen moeten beëindigen of geen nieuwe taken meer 
aan zich kunnen trekken dan wel medebewindstaken minder ruimhartig zullen 
110
uitvoeren. Daardoor kan bijvoorbeeld de situatie ontstaan dat hoewel de Minister van 
EZ in zijn Rijksvisie Mooi Nederland de ligging van (potentiële) categorie II-gebieden 
heeft opgenomen, de provincies, wegens gebrek aan financiële middelen, een aantal 
gebieden niet aanwijzen als categorie II-gebied dan wel weinig waarden of 
110
Zie in soortgelijke bewoordingen “Het kán beter”, a.w., hoofdstuk 4 Staat van de interbestuurlijke verhoudingen.

33
3.4 Taken, bevoegdheden en financiën, in onderlinge samenhang 
De decentralisatie van het natuurbeheer aan provincies acht de Afdeling, evenals in 
haar advies over het wetsvoorstel, een terechte keuze. De provincies hebben de 
geëigende schaalgrootte voor de uitvoering en regionale invulling van het natuurbeleid, 
beschikken thans al over belangrijke bevoegdheden en verantwoordelijkheden in het 
kader van de natuurwetgeving en hebben een regierol bij de inrichting van het landelijk 
gebied. Het sluit aan bij de huidige inzichten over een doelmatig en doeltreffend 
bestuur, en bij het ruimtelijk-economische profiel van de provincies, zoals dit is 
113
voorgesteld door de Commissie-Lodders en is opgenomen in de Bestuursafspraken 
114 115
2011-2015 en het deelakkoord Natuur. 
De Afdeling maakt evenwel een aantal opmerkingen over de wijze waarop de 
initiatiefnemers de decentralisatie in zijn geheel hebben vormgegeven. Deze wijze is 
niet overeenkomstig de actuele uitgangspunten voor decentralisatie, zoals opgenomen 
in bovengenoemde bestuursafspraken: maximale beleidsvrijheid, minimale 
verantwoordingsplicht, geen uitgebreide kwaliteitseisen en regelgeving, financiering zo 
116
veel mogelijk via de algemene fondsen en geen specifiek interbestuurlijk toezicht. De 
wijze van decentralisatie van de initiatiefnemers komt overeen met de inmiddels 
losgelaten visie op decentralisatie, zoals deze bijvoorbeeld was neergelegd in de op 1 
januari 2007 in werking getreden Wet inrichting landelijk gebied (Wilg). De actuele 
inzichten en afspraken komen dan ook tot uiting in het inmiddels door de Tweede 
117
Kamer aanvaarde wetsvoorstel tot wijziging van de Wilg. Ter illustratie volgt 
hieronder eerst een korte beschrijving van de Wilg, waarna een vergelijking wordt 
gemaakt met de hoofdlijnen van de Initiatiefnota en het wetsvoorstel tot wijziging van 
de Wilg. Tot slot geeft de Afdeling een oordeel over de in de Initiatiefnota voorgestane 
118
decentralisatie van het natuurbeheer. 
De Wilg bevat regels voor de realisatie van de rijksdoelen voor het gebiedsgerichte 
beleid. Gebiedsgericht beleid is beleid gericht op de verbetering van de kwaliteit van 
119
het landelijke gebied. De primaire verantwoordelijkheid voor de realisatie van het 
gebiedsgerichte beleid ligt bij de provincies. Deze krijgen voor telkens zeven 
kalenderjaren de beschikking over een investeringsbudget, dat het karakter heeft van 
een specifieke uitkering. De besteding van het investeringsbudget geschiedt ter 
realisatie van de doelstellingen en de daaraan verbonden prestaties die zijn 
neergelegd in de bestuursovereenkomst die de Minister van EZ en andere betrokken 
120
ministers sluiten met de betrokken provincie. Met de ILG-bestuursovereenkomsten 
wordt uitvoering gegeven aan het rijksmeerjarenprogramma en het provinciaal 
113
“Ruimte, regie en rekenschap”, Rapport van de Gemengde commissie decentralisatievoorstellen provincies, maart 
2008.
114
Bestuursafspraken 2011-2015, Hoofdstuk 6. Decentralisaties, oktober 2011.
115
Bestuursakkoord Natuur (bestaande uit een combinatie van documenten: het op 20 september 2011 gesloten 
onderhandelingsakkoord decentralisatie natuur (bijlage 131283 bij Kamerstukken II 2011/12, 30 825, nr. 107), de op 
7 december 2011 gesloten aanvullende overeenkomst (bijlage 144712 bij Kamerstukken II 2011/12, 30 825, nr. 143) 
en de op 8 februari 2012 overeengekomen uitvoeringsafspraken (bijlage 153993 bij Kamerstukken II 2011/12, 30 
825, nr. 153).
116
Bestuursafspraken 2011-2015, oktober 2011, Hoofdstuk 6. Decentralisaties, blz. 19, 20.
117
Wijziging van de Wilg (decentralisatie investeringsbudget) (Kamerstukken I 2012/13, 33 441).
118
 Zie bijlage 2 voor een schematisch overzicht van de decentralisatiewijzen in de Wilg-oud, de Wilg-nieuw en de 
Initiatiefnota.
119
Artikel 1 van de Wilg.
120
Artikelen 7, eerste lid, en 10, tweede lid, van de Wilg.

35
zijn om de prestaties in geld en kwantiteit (van de provincies) in verband te brengen 
met de overkoepelende rijksdoelstellingen op het vlak van bijvoorbeeld biodiversiteit, 
128
natuurontwikkeling en verbetering van de landbouwstructuur. Om die reden is door 
de regering gekozen voor volledige decentralisatie, waarbij de verantwoordelijkheid 
voor de wijze waarop middelen worden besteed én de verantwoordelijkheid voor de 
bepaling van de operationele doelen en prestaties integraal bij de provincies komen te 
liggen.
De Afdeling concludeert dat de wijze waarop de initiatiefnemers het natuurbeheer 
willen decentraliseren overeenkomsten vertoont met het huidige, hybride stelsel van de 
inrichting van het landelijk gebied. Daardoor is het risico reëel dat de aan het hybride 
stelsel verbonden nadelen zich ook zullen voordoen op wezenlijke onderdelen van het 
door de initiatiefnemers voorgestane nieuwe stelsel van natuurbeheer. 
Op basis van de beoordeling van het geheel aan taken, bevoegdheden, bestuurslasten 
en financiën zal naar het oordeel van de Afdeling - mede uit het oogpunt van 
consistentie van overheidsbeleid en wetgeving – de decentralisatie van het 
natuurbeheer op andere wijze vorm moeten worden gegeven, namelijk overeenkomstig 
de actuele uitgangspunten voor en afspraken over decentralisatie. 
128
Kamerstukken II 2009/10, 32 360 XIV, nr. 4, blz. 12, 13 en Kamerstukken II 2010/11, 29 171, nr. 17.

37
De Afdeling merkt – in lijn met het advies over het wetsvoorstel – over het Europese 
recht op dat, in tegenstelling tot nationale wetgevende autoriteiten, de EU-wetgever 
131
geen algemene bevoegdheid tot regelstelling heeft. De EU-wetgever is bevoegd voor 
132 
zover de Europese verdragen hem bevoegdheden toekennen (attributiebeginsel).
Vervolgens geldt dat, wanneer de EU-wetgever en de nationale wetgever beide 
133
bevoegd zijn tot wetgevend optreden, zoals op het gebied van natuur en milieu, de 
EU-wetgever slechts mag optreden indien en voor zover de lidstaten door toepassing 
van nationale bevoegdheden niet in staat zijn zelf voor de desbetreffende belangen 
134
zorg te dragen (het subsidiariteitsbeginsel). Aansluiting bij het EU-recht impliceert 
derhalve niet noodzakelijkerwijs dat de regelgeving beperkt moet worden tot hetgeen 
Europees geregeld is. Daarbij komt dat de Vogelrichtlijn en Habitatrichtlijn uitgaan van 
minimumharmonisatie. De EU-wetgever heeft slechts het minimum vastgesteld dat 
135
geldt in alle lidstaten. De lidstaten zijn derhalve bevoegd om verdergaande eisen te 
136
stellen. Volgens artikel 193 VWEU moeten deze verdergaande maatregelen 
verenigbaar zijn met het EU-verdrag en het Werkingsverdrag. Deze maatregelen 
worden ter kennis van de Europese Commissie gebracht en het vrije verkeer van 
goederen, diensten, personen of kapitaal mag dientengevolge slechts belemmerd 
worden wanneer er een rechtvaardiging bestaat en de strengere maatregelen 
137
proportioneel zijn aan het te bereiken doel. Dit vereist een zelfstandige afweging van 
de nationale wetgever die gegrond is op de specifieke lokale omstandigheden in die 
lidstaat. In het geval van minimumharmonisatie is het uitdrukkelijk aan de lidstaten 
toegestaan om in het nationale recht strengere normen te handhaven of te 
introduceren dan de norm uit de richtlijn.
Gelet hierop, biedt het Europese recht ruimte voor een ruimhartiger benadering van de 
natuurbescherming die de eigen, nationale waarden vooropstelt. In de Initiatiefnota 
wordt uiteengezet dat vanwege de specifieke Nederlandse economische, geografische 
en ecologische omstandigheden er goede redenen zijn om extra nationale 
beschermende maatregelen voor natuurgebieden en dier- en plantensoorten te nemen. 
Daar waar het bijvoorbeeld gaat om soorten die in Nederland in hun voortbestaan 
worden bedreigd en waarvan uit onderzoek blijkt dat de populaties van veel van deze 
soorten nog steeds in omvang achteruit gaan, kunnen additionele nationale 
138
maatregelen worden getroffen. 
In lijn met het voorgaande, wijst de Afdeling op haar advies inzake het wetsvoorstel. 
Daarin onderschrijft de Afdeling dat een nauwe aansluiting bij de Europese wetgeving 
131
Voorlichting van 25 januari 2012, W14.11.0341 inzake de herziening van het omgevingsrecht (Kamerstukken II 
2011/12, 33 118, nr. 3, bijlage 4, blz. 26 en 27). 
132
Artikel 5, tweede lid, van de Verdrag betreffende de Europese Unie.
133
Artikel 4, tweede lid, onder e, van het Verdrag betreffende de werking van de Europese Unie. 
134
Artikel 5, derde lid, van het Verdrag betreffende de Europese Unie.
135
Artikel 192 en 193 van het Verdrag betreffende de werking van de Europese Unie.
136
Bijvoorbeeld HvJ EU, 8 april 2003, nr. C-44/01, Pippig Augenoptik t. Hartlauer, HvJ EU 25 januari 2007, C-278/05, 
Robins e.a.t Secretary of State for Work and Pensions, HvJ EU 6 november 2008, C-405/07, Nederland t 
Commissie, JM 2008/133, HvJ EU 21 juli 2011, nr. C-2/10, Azienda Agro-Zootecnica Franchini sarl en Eolica di 
Altamura t. Regione Puglia, HvJ EU 22 juni 2000, C-318/98 Fornasar e.a. 
137
Bijvoorbeeld HvJ EU 6 november 2008, C-405/07, Nederland t. Commissie, JM 2008/133 en HvJ Eu14 april 2005, 
zaak C-6/03 Deponiezweckverband Eiterköpfe. Zie tevens F. Amtenbrink en H.H.B. Vedder, Recht van de Europese 
Unie, blz. 294-295, 29.
138
Aldus het rapport: 'Herijking van de Ecologische hoofdstructuur, Quick scan van varianten.' Planbureau voor de 
Leefomgeving, februari 2011. In de literatuur is zeer kritisch gereageerd op het schrappen van nationale 
maatregelen in het wetsvoorstel, vooral vanwege de invloed van deze maatregelen op het voldoen aan 
internationale en Europese verplichtingen, bijv. “Nationale koppen en de doorwerking van 
natuurbeschermingsverdragen”, L. Squintani en J. Zijlmans, MenR 2013/35.

39
aansluiting bij de tekst van de internationale en Europese regels bijdraagt aan de juiste 
145
toepassing daarvan binnen de nationale rechtsorde. 
4.3 Jachtstelsel
De Staatsecretaris stelt de volgende vraag:
“7. Welke aandachtspunten – in het bijzonder uit het oogpunt van de juridische 
houdbaarheid – ziet de Afdeling bij de voorstellen ten aanzien van het jachtstelsel, dat 
geheel zal zijn gericht op schadebestrijding en duurzaam populatiebeheer?”
4.3.1 Context
a. Jacht in de Initiatiefnota
De initiatiefnemers hebben zich in de Initiatiefnota op het standpunt gesteld dat de 
jacht geen sport is, maar een middel dat, indien nodig, op professionele wijze wordt 
ingezet als instrument voor de verantwoorde instandhouding van dierpopulaties en 
146
schadebestrijding. Jagers kunnen op deze wijze bijdragen aan het behoud van het 
ecologisch evenwicht in een gebied. Voordat besloten wordt tot afschot, moet volgens 
de Initiatiefnota eerst bekeken worden of in redelijkheid andere middelen effectief 
inzetbaar zijn. In het kader van een provinciaal faunabeheerplan moeten daartoe 
afspraken worden gemaakt. De initiatiefnemers stellen in dit verband voor de 
algemene, nationale wildlijst af te schaffen.
b. Huidig stelsel
De Ffw maakt onderscheid tussen jacht, faunabeheer en schadebestrijding. Jacht is 
het vangen en doden door een jachthouder van soorten die op de wildlijst staan, te 
147
weten haas, fazant, patrijs, wilde eend, konijn en houtduif. De jacht op deze soorten 
148
wordt wel aangeduid als benuttingsjacht. Het vangen en doden van beschermde 
inheemse diersoorten, die niet in hun voortbestaan bedreigd worden of dat gevaar 
lopen, en die schade aanrichten of waarvan de populatie te groot dreigt te worden, 
wordt in de Ffw niet als jacht aangemerkt, maar als beheer en schadebestrijding.
Tot het genot van de jacht op wild kunnen gerechtigd zijn de eigenaar, de erfpachter, 
149
vruchtgebruiker of de beklemde meier van de grond, dan wel de pachter. Verhuur en 
onderhuur van het genot van de jacht is toegestaan. Degene die is gerechtigd tot het 
gehele of gedeeltelijke genot van de jacht op bepaalde gronden, wordt in de Ffw voor 
150
die gronden aangemerkt als “jachthouder”. Door het gebruik van het woord “jacht” is 
151
het jachthouderschap verbonden met de wildlijst. 
145
Aldus wordt het risico beperkt dat de nationale wet anders wordt uitgelegd dan de Europese regeling en is het 
eenvoudiger om zo nauwgezet mogelijk gevolg te geven aan de uitleg die het Hof van Justitie aan bepaalde 
begrippen of verplichtingen geeft. Dit wordt in de Initiatiefnota ook onderkend, zie §4.3.2 Beschermde inheemse dier- 
en plantensoorten.
146
§ 4.5 Jacht, beheer en schadebestrijding.
147
De wildlijst staat in artikel 32, eerste lid, van de Ffw.
148
In de bewoordingen van de memorie van toelichting bij de Ffw is de benuttingsjacht een vorm van actieve recreatie 
waaraan jagers genoegen beleven en die de mogelijkheid verschaft een aantrekkelijke buit te bemachtigen 
(Kamerstukken II 1992/93, 23 147, nr. 3, blz. 37 en 38).
149
In het wild levende dieren behoren aan niemand toe, ook niet aan de eigenaar van de gronden waarop zij 
voorkomen. De eigendom van wilde dieren wordt verkregen door middel van toe-eigening in de vorm van 
jachtactiviteiten (zie Parl. Gesch. Boek 5 BW, blz. 74-75). 
150
Ingevolge artikel 1, eerste lid, wordt onder het begrip ‘jachthouder’ verstaan degene die overeenkomstig het in de 
artikelen 33 of 34 bepaalde gerechtigd is tot het gehele of gedeeltelijke genot van de jacht. 
151
Zie de artikelen 31, 32, 33 en 34 van de Ffw in onderlinge samenhang.

41
basis moet een legitiem doel behelzen, dat past in het kader van het algemeen belang. 
De beoordelingsmarge van wat een legitiem doel is in het kader van het algemeen 
156
belang is ruim, maar het doel mag niet zonder redelijke grond zijn. Vervolgens moet 
de inmenging proportioneel zijn. Voor de vaststelling of een inmenging proportioneel is, 
beziet het Europese Hof voor de Rechten van de Mens (EHRM) of de 
belangenafweging tot een rechtvaardig en evenwichtig resultaat heeft geleid ('fair 
balance'). In de belangenafweging kunnen opgewekte verwachtingen of tijdige 
aankondigingen een rol spelen, evenals maatregelen om de inmenging te verzachten, 
zoals compensatie (geheel of gedeeltelijk), overgangsmaatregelen of een 
hardheidsclausule. In individuele gevallen is voorts aan de orde of een persoonlijke en 
onevenredige zware last aan de betrokkene is opgelegd ('individual and excessive 
burden'). Ten slotte zijn procedurele waarborgen (rechtsmiddelen) vereist om in rechte 
te kunnen opkomen tegen een inmenging.
Gelet op het voorgaande ziet de Afdeling met betrekking tot de mogelijke 
vermogensrechtelijke gevolgen van de afschaffing van de wildlijst het volgende 
aandachtspunt. De afschaffing valt onder artikel 1 Eerste Protocol bij het EVRM. Een 
voornemen tot afschaffing behoeft daarom een motivering waarin de rechtvaardiging 
daarvan wordt uiteengezet, waarbij onder meer de afweging van belangen tot 
uitdrukking komt. Deze motivering ontbreekt thans in de Initiatiefnota. Indien de 
vastlegging van de afschaffing van de benuttingsjacht in wettelijke voorschriften wordt 
overwogen, zouden daarbij mogelijke vormen van verzachtende maatregelen moeten 
157
worden betrokken.
b. Benelux-overeenkomst op het gebied van de jacht en de vogelbescherming
158
De Benelux-overeenkomst op het gebied van de jacht en de vogelbescherming heeft 
als doel de harmonisatie van de beginselen van de in het belang van de 
grondgebruikers, van de landbouw en van een doeltreffende natuurbescherming 
vastgestelde wettelijke bepalingen op het gebied van de jacht en de bescherming van 
in het wild levende vogels. De overeenkomst heeft onder meer betekenis voor de 
onderlinge afstemming van het in de Benelux-landen gevoerde jachtbeleid.
Een uitgangspunt van de Benelux-overeenkomst is dat een optimale wildstand 
159
behouden blijft. De overeenkomst voorziet in coördinatie van de openings- en 
160
sluitingsdata van de jacht. 
De voorgenomen afschaffing van de wildlijst, waarmee de benuttingsjacht ten einde 
komt, komt neer op het permanent gesloten houden van de jacht op de desbetreffende 
diersoorten. Het komt de Afdeling voor dat een beslissing daartoe niet zonder meer in 
strijd hoeft te komen met de Benelux-overeenkomst. Zij merkt daartoe op dat de 
benuttingsjacht niet het enige middel is om een optimale wildstand van de betrokken 
diersoorten te verwezenlijken. In het stelsel zoals geschetst door de Initiatiefnota blijft 
het vangen en doden van op de wildlijst voorkomende dieren in het kader van 
faunabeheer en schadebestrijding mogelijk. 
156
EHRM, Tkachevy t. Rusland, arrest van 14 februari 2012, nr. 35430/05, § 37, 48 en 50.
157
Zie voor een summier beslismodel bij artikel 1 Eerste Protocol de bijlage bij de voorlichting van de Afdeling van 3 juli 
2012 over de mogelijke kaders bij de keuze voor en de minimale vereisten bij de vormgeving van overgangsrecht op 
het moment dat er sprake is van wijzigen van aanspraken in de socialezekerheidswetgeving dan wel de 
pensioenwetgeving ten nadele van uitkeringsgerechtigden dan wel potentiële uitkeringsgerechtigden (Kamerstukken 
II 2012/13, 33 400-XV, nr. 7).
158
Overeenkomst van 10 juni 1970 tussen het Koninkrijk der Nederlanden, het Koninkrijk België en het Groothertogdom 
Luxemburg op het gebied van de jacht en de vogelbescherming (Trb 1970, 155 en 1977, 119).
159
Gemeenschappelijke memorie van toelichting bij de Benelux-overeenkomst, Artikelsgewijs, artikel 3.
160
Artikel 2 van de Benelux-overeenkomst.

43
d. Gevolgen van beëindiging jacht op wilde eenden voor eendenkooien
Op de wildlijst staan nu nog wilde eenden. Onduidelijk is welke gevolgen de afschaffing 
van de jacht heeft op de jacht door middel van eendenkooien die zich ook richt op 
wilde eenden. De Initiatiefnota gaat niet in op de jacht in eendenkooien en op de vraag 
hoe de afschaffing van de wildlijst zich daartoe verhoudt. Indien de vastlegging van de 
afschaffing van de benuttingsjacht in wettelijke voorschriften wordt overwogen, zou aan 
deze verhouding aandacht moeten worden besteed.

45
De Balans voor de Leefomgeving 2012 beschrijft de belangrijkste habitats en 
168
soortgroepen van Caribisch Nederland. Bij de habitats noemt de Balans 
achtereenvolgens koraalriffen, zeegrasvelden, mangrovebos, cactusbos en 
169
regenwoud, grotten, salina’s en de diepzee. De belangrijkste soortgroepen zijn 
zeeschildpadden, zeezoogdieren, vogels en haaien. 
Volgens de Balans voor de Leefomgeving 2012 staat de biodiversiteit van Caribisch 
170
Nederland vanuit verschillende invalshoeken onder druk. Dit betreft lokale en eiland-
overstijgende bedreigingen. De voornaamste bedreigingen zijn klimaatverandering, 
overbegrazing, invasieve soorten, bevolkingsdruk en toerisme, overbevissing, illegale 
visserij en de scheepvaart.
Bonaire, Sint Eustatius en Saba hebben de status van openbaar lichaam waarmee zij 
een eigen, afzonderlijke positie in de staatkundige structuur van het Koninkrijk der 
Nederlanden innemen. Aangezien de Initiatiefnota aan de provincies een centrale rol 
toekent voor de uitvoering van het natuurbeleid, is in het kader van deze voorlichting 
van belang dat de openbare lichamen niet ressorteren onder een provincie.
b. Geldende wetgeving en voorstel Wet natuurbescherming
Voor het grondgebied van Bonaire, Sint Eustatius en Saba geldt de Wet grondslagen 
171
natuurbeheer en -bescherming BES. Deze wet bevat de grondslagen voor de 
uitvoering van de verschillende natuurbeschermingsverdragen die op de eilanden 
gelden. De huidige Nbw 1998 is dus niet van toepassing op deze delen van Nederland. 
Het wetsvoorstel voorziet niet in een regeling voor de natuurwaarden van Caribisch 
172
Nederland. Volgens de memorie van toelichting bij dat wetsvoorstel is ervoor 
gekozen een afzonderlijk regime te handhaven, omdat de flora en fauna op en rond de 
eilanden zeer verschillend zijn van die op het Europese grondgebied van Nederland en 
omdat de Vogelrichtlijn, de Habitatrichtlijn en de Europese verordeningen ter uitvoering 
van de Conventie inzake de Internationale Handel in Bedreigde Uitheemse Dieren en 
173
Planten (hierna: CITES-verdrag) niet op de eilanden van toepassing zijn. Voorts 
gelden voor de eilanden verschillende specifieke regionale verdragen, zoals het 
Verdrag inzake de bescherming en ontwikkeling van het mariene milieu in het 
174 175
Caribisch gebied en het zogenoemde SPAW-protocol bij dat verdrag.
c. Consultatie
168
Zie http://themasites.pbl.nl/balansvandeleefomgeving/2012/landelijk-gebied/natuurbeleid/biodiversiteit-bes-
eilanden/habitats-bes-eilanden en http://themasites.pbl.nl/balansvandeleefomgeving/2012/landelijk-
gebied/natuurbeleid/biodiversiteit-bes-eilanden/soortgroepen-bes-eilanden. Beide webpagina’s zijn geraadpleegd op 
21 mei 2013.
169
Salina’s zijn ondiepe, semi-afgesloten zoutwaterlichamen, voornamelijk verbonden aan afwateringsgebieden langs 
de kust, die veelal werden gevormd als ondiepe eindstadia van voormalige binnenbaaien. 
170
Zie http://themasites.pbl.nl/balansvandeleefomgeving/2012/landelijk-gebied/natuurbeleid/biodiversiteit-bes-
eilanden/bedreigingen-natuuur-bes-eilanden. De webpagina is geraadpleegd op 21 mei 2013.
171
Krachtens artikel 2, eerste lid, van de Invoeringswet openbare lichamen Bonaire, Sint Eustatius en Saba geldt de 
Landsverordening van de 9de februari 1998 houdende regels inzake het beheer van de natuur en de bescherming 
van de daarin voorkomende dier- en plantsoorten (Landsverordening grondslagen natuurbeheer en -bescherming) 
vanaf 10 oktober 2010 als Nederlandse wet met de citeertitel Wet grondslagen natuurbeheer en –bescherming BES.
172
Kamerstukken II 2011/12, 33 348, nr. 3, blz. 24.
173
De eilanden maken immers geen deel uit van het grondgebied van de Europese Unie.
174
Cartagena de Indias, 24 maart 1983 (Trb. 1983, 152).
175
Protocol betreffende speciaal beschermde gebieden en wilde dieren en planten; Kingston, 18 januari 1990, Kingston 
(Trb. 1990, 115).

47
5.3 Beantwoording van de vraag
Het verzoek om voorlichting besteedt terecht aandacht aan verschillen tussen 
Caribisch Nederland en het Europese deel van Nederland. Verschillen bestaan op 
bestuurlijk en juridisch vlak, maar ook in geografisch opzicht. De geomorfologische en 
klimatologische kenmerken verschillen sterk van elkaar, alsook de flora en fauna. 
Deels blijken deze verschillen uit uiteenlopende internationale verplichtingen ter 
bescherming van de biodiversiteit. De Balans van de Leefomgeving 2012 maakt 
duidelijk dat ook tussen de eilanden onderling aanmerkelijke verschillen bestaan ten 
aanzien van waardevolle habitats, dier- en plantensoorten, en de bedreigingen voor de 
biodiversiteit.
Wanneer, zoals in het verzoek om voorlichting genoemd, ernaar wordt gestreefd de 
voorstellen van de Initiatiefnota een gelijkwaardige toepassing te geven in Caribisch 
Nederland, moeten al deze facetten in ogenschouw worden genomen. Daarbij betreft 
deze gelijkwaardige toepassing naar het oordeel van de Afdeling niet in de eerste 
plaats daden van wetgeving. Veeleer gaat het om de formulering van een passend 
natuurbeleid van en voor Bonaire, Sint Eustatius en Saba. De naleving van 
internationale verplichtingen staat hierbij voorop. Hierbinnen dienen reële en haalbare 
beleidsdoelen te worden gesteld. Het aldus geformuleerde beleid moet in de praktijk 
gestalte krijgen, hetgeen naar verwachting investeringen in kennisbevordering, beheer, 
toezicht en handhaving vergt, met navenante financiële gevolgen. In verband daarmee 
wijst de Afdeling erop dat het opdragen van medebewind aan de openbare lichamen, 
180 
gepaard moet gaan met een volledige dekking van de kosten van de nieuwe taak.
Voor zover beleidsvoornemens van het Rijk leiden tot een wijziging van de uitoefening 
van taken of activiteiten door de openbare lichamen, moeten de financiële gevolgen 
voor de openbare lichamen met redenen worden omkleed en met kwantitatieve 
181
gegevens worden gestaafd.
Indien wordt overwogen het natuurbeleid voor Caribisch Nederland in te richten op een 
wijze die gelijkwaardig is aan de voorstellen van de Initiatiefnota, adviseert de Afdeling 
aandacht te besteden aan de volgende punten:
- Consultatie van de bestuurscolleges van de eilanden, vanuit het besef van de 
realiteit dat relevante verschillen bestaan op het terrein van de biodiversiteit en de 
natuurbescherming. De effecten van de maatregelen, de uitvoerbaarheid en de 
naleefbaarheid ervan, alsmede de (administratieve) lasten die de maatregelen 
meebrengen voor de besturen en de burgers van Bonaire, Sint Eustatius en Saba, 
moeten duidelijk worden.
- Het uitgangspunt dat bevoegdheden zo veel mogelijk op het decentrale niveau van 
de openbare lichamen worden belegd en niet bij de Minister van EZ. Dit sluit aan bij 
de specifieke behoeften van de verschillende eilanden. Bovendien wordt zo 
uitvoering gegeven aan het derde uitgangspunt van het wetsvoorstel, te weten de 
verdergaande toedeling van bevoegdheden en taken aan de bestuurslaag die 
opereert op een schaalgrootte die aansluit bij de problematiek en die zo dicht 
mogelijk bij burgers ligt.
Ten slotte merkt de Afdeling op dat Bonaire, Sint Eustatius en Saba naar haar oordeel 
zodanig van Europees Nederland verschillen, wat de biodiversiteit en de staatkundige 
positie betreft, dat het aanbeveling verdient de mogelijkheid van een permanent 
180
Artikel 136, derde lid, van de Wet openbare lichamen Bonaire, Sint Eustatius en Saba.
181
Artikel 87, eerste lid, van de Wet financiën openbare lichamen Bonaire, Sint Eustatius en Saba. 

49
Hoofdstuk 6. Effectieve natuurbescherming?
De voorstellen beogen een effectieve bijdrage te leveren aan de bescherming van de 
natuur in brede zin, teneinde een robuuste natuur te realiseren. Ze zien op de 
bescherming van de intrinsieke waarde, de ecologische waarde en de 
belevingswaarde van de natuur, zowel met betrekking tot de bescherming van 
gebieden als ten aanzien van de soortenbescherming. De Staatssecretaris stelt de 
vraag: “Hoe beoordeelt de Afdeling de gekozen instrumenten uit het oogpunt van 
effectiviteit en evenredigheid en welke aandachtspunten ziet de Afdeling bij de 
vormgeving van deze instrumenten?”. De Afdeling begrijpt deze vraag aldus dat aan 
haar wordt verzocht een antwoord te geven op de vraag of en in hoeverre met de 
voorgestelde instrumenten het doel van de initiatiefnemers kan worden gerealiseerd en 
in hoeverre daarbij de kosten (of het middel) in een gelijke verhouding staan tot de 
baten (of het doel). Wordt met de voorstellen in de Initiatiefnota een robuuste natuur 
gerealiseerd en effectief beschermd? 
Gelet op al hetgeen besloten ligt in deze vraag, plaatst de Afdeling, ter beantwoording 
daarvan, de hoofdpunten uit de voorgaande hoofdstukken in de context van effectiviteit 
en evenredigheid.
De opbouw van dit hoofdstuk wijkt af van de voorgaande hoofdstukken. Na een 
algemeen deel volgt de beoordeling van de instrumenten. Achtereenvolgens wordt 
ingegaan op de gebiedsbescherming, de soortenbescherming, de decentralisatie van 
het natuurbeheer en de financiën. Het hoofdstuk wordt besloten met een conclusie.
6.1 Gebiedsbescherming
De Afdeling waardeert de in de Initiatiefnota voorgestelde vereenvoudiging en 
integratie van de geldende beschermingsregimes voor gebieden positief. Door de in de 
Initiatiefnota voorgestelde categorie-indeling worden de verschillende vigerende 
regimes teruggebracht tot een tweedeling in categorie I en II-gebieden. Voorts 
onderschrijft de Afdeling de integratie van de natuur-, landschappelijke en 
cultuurhistorische waarden in de Initiatiefnota, waarmee wordt beoogd de 
beschermingswaardige kenmerken op het terrein van landschap en cultuurhistorische 
waarden onder de reikwijdte van het stelsel van natuurbescherming te brengen. 
De Afdeling wijst wel op een aantal kwetsbaarheden in de voorstellen van de 
initiatiefnemers, die de effectiviteit van de bescherming van de categorie I en II-
gebieden kunnen belemmeren. 
In de eerste plaats merkt de Afdeling op – in het verlengde van haar opmerkingen in 
hoofdstuk 2 van deze voorlichting – dat de in de Initiatiefnota voorziene verruiming van 
de bescherming voor gebieden met natuurlijke, landschappelijke en cultuurhistorische 
waarden deels een uitbreiding betreft van de te beschermen gebieden en deels een 
verzwaring van het voor gebieden geldende beschermingsregime. Dit betekent dat 
plannen, projecten en andere handelingen vaker dan voorheen zullen moeten worden 
getoetst aan het toepasselijke beoordelingskader en dat binnen dat kader 
mogelijkerwijs aan meer waarden zal moeten worden getoetst. Het gevolg hiervan is 
dat vaker geschillen kunnen ontstaan over de vraag of een toestemming terecht is 
verleend dan wel geweigerd. Daarbij komt dat de Initiatiefnota niet expliciet ingaat op 
de vraag hoe de te beschermen natuurlijke, landschappelijke en cultuurhistorische 

51
dit effect zal worden bereikt. Voorstelbaar is dat voorlichting en educatie hierbij een 
belangrijke rol kunnen vervullen. Daarbij zij echter tegelijkertijd vermeld dat het de 
Afdeling voor komt dat de handhaafbaarheid van de algemene basisbescherming in de 
praktijk problematisch zal zijn. 
Soorten die een specifieke internationaal beschermde status hebben of op een Rode 
Lijst voorkomen, vallen niet alleen onder de algemene zorgplicht en verboden, maar 
ook onder een toegespitst regime als onderdeel van de passieve soortenbescherming. 
De initiatiefnemers hebben voor alle beschermde inheemse dier- en plantensoorten 
een sluitend stelsel van heldere en handhaafbare verboden met bijbehorende 
185
uitzonderingen op het oog. De Afdeling onderkent de noodzaak van een dergelijk 
stelsel, maar merkt op dat het erop aankomt hoe de bescherming van deze soorten 
gestalte krijgt. De effectiviteit van de regels hangt af van de beschikbare capaciteit voor 
ontheffing- en vergunningverlening, toezicht en handhaving. Met name een grotere 
druk op toezicht en handhaving zal zonder uitbreiding van capaciteit problematisch zijn.
Bij de actieve soortenbescherming kent de Initiatiefnota een belangrijke rol toe aan de 
programmatische aanpak. De effectiviteit van dit instrument hangt af van de mate 
waarin het daadwerkelijk in de praktijk zal worden toegepast, waarbij de ingezette 
capaciteit in termen van voldoende gekwalificeerd personeel en financiële middelen 
een bepalende factor is. Niet duidelijk is of daarin toereikend is dan wel kan worden 
voorzien.
Aan de soortenbescherming raakt de regeling inzake de jacht. Uit hetgeen de Afdeling 
heeft opgemerkt in paragraaf 4.3 met betrekking tot het jachtstelsel volgt dat de 
evenredigheid van de beslissing om de wildlijst af te schaffen jegens de jachthouders 
een aandachtspunt is. Of de beslissing evenredig is, hangt af van de precieze 
uitwerking, bijvoorbeeld door te voorzien in een overgangstermijn. Daarnaast zijn er 
mogelijke onbedoelde effecten van deze beslissing voor de uitvoering van 
faunabeheerplannen.
Met betrekking tot de soortenbescherming in Caribisch Nederland gelden dezelfde 
opmerkingen als die in vorige paragraaf zijn gemaakt over de bescherming van 
gebieden.
6.3 Decentralisatie   van natuurbeheer 
a. Wijze van decentraliseren
De decentralisatie van het natuurbeheer aan provincies acht de Afdeling terecht. De 
provincies hebben de geëigende schaalgrootte voor de uitvoering en regionale invulling 
van het natuurbeleid, beschikken thans al over belangrijke bevoegdheden en 
verantwoordelijkheden in het kader van de natuurwetgeving en hebben een regierol bij 
de inrichting van het landelijk gebied. Het sluit aan bij het ruimtelijk-economische profiel 
van de provincies en bij de huidige inzichten over een doelmatig en doeltreffend 
bestuur.
De Initiatiefnota gaat evenwel te veel uit van bemoeienis van de rijksoverheid: 
verplichte vaststelling van rijks- en provinciale visies, rapportageverplichtingen voor de 
provincies aan de rijksoverheid, oormerking van de voor de provincies bedoelde gelden 
185
§ 4.3.2 Beschermde inheemse dier- en platensoorten, blz. 39. 

53
6.4 Financiën
De Afdeling heeft aangegeven dat de onderbouwing van de financiële gevolgen 
zodanig summier is, dat het niet goed mogelijk is om een beoordeling te kunnen geven. 
Voorts bestaat door de onvolledige beschrijving van de bestuurslasten van provincies, 
zoals het ontbreken van de actieve bescherming van het Nederlandse Natuurnetwerk 
en dier- en plantensoorten, de werkzaamheden rondom verslaglegging en onderzoek, 
de verplichtingen tot afstemming van het beleid met andere bestuursorganen en de 
bestuurlijke inzet in de toezichts- en handhavingsfase, het risico dat de financiële 
berekening van de gevolgen ook onvoldoende volledig is. Daarbij komt dat de 
initiatiefnemers een groter aantal gebieden met extra beschermingswaardige 
kenmerken op het terrein van natuur, landschap en cultuurhistorische waarden onder 
de reikwijdte van het stelsel van natuurbescherming willen brengen, hetgeen ertoe kan 
leiden dat een groter beroep op de provinciale financiën moet worden gedaan. Indien 
de provincies onvoldoende financiële vergoeding krijgen voor het natuurbeheer, 
kunnen zij geconfronteerd worden met financiële tekorten bij de taakuitoefening, die 
moeten worden gedekt uit hun algemene middelen. Dit kan voor de provincies tot 
gevolg hebben dat zij de uitvoering van natuurtaken minder ruimhartig zullen uitvoeren 
waardoor een effectieve bijdrage aan een robuuste natuur niet zal plaatsvinden. 
Tot slot mag in dit verband niet onvermeld blijven, dat het opdragen van het 
natuurbeheer aan de openbare lichamen Bonaire, Sint Eustatius en Saba ook gepaard 
186
moet gaan met een volledige dekking van de kosten.
In het licht van de vereisten van artikel 2 van de Fv-wet en artikel 87, eerste lid, van de 
Wet financiën openbare lichamen Bonaire, Sint Eustatius en Saba zal de berekening 
van de financiële gevolgen met redenen moeten worden omkleed en met kwantitatieve 
gegevens gestaafd. Van een noodzakelijke toereikende financiering kan nog niet 
worden gesproken.
6.5 Conclusie 
De Afdeling onderschrijft de wenselijkheid van vereenvoudiging en integratie van de 
natuurbeschermingswetgeving door de integratie van de Nbw 1998, de Ffw en de 
Boswet. Zij waardeert de voorstellen in de Initiatiefnota daartoe – die aansluiten bij de 
eerdere advisering van de Afdeling over het wetsvoorstel – positief. Evenzo waardeert 
zij, mede vanuit het oogpunt van de internationale en Europese verplichtingen, het 
uitgangspunt in de Initiatiefnota om te komen tot een robuuste natuur en een integratie 
van de onderscheiden waarden. 
Hierbij tekent de Afdeling aan dat de initiatiefnemers met de ruimhartige benadering 
187 
van de natuurbescherming hoge ambities ten grondslag leggen aan hun voorstellen.
Opgemerkt zij daarbij dat - naast aandacht voor de Europese en internationale 
basisverplichtingen – aandacht voor de synergie met andere maatschappelijke 
belangen wenselijk en noodzakelijk is. Binnen het domein van de natuur wordt in de 
Initiatiefnota duidelijk naar een balans gezocht. Andere waarden en belangen worden 
weliswaar vermeld, maar een uitwerking van een balans daarmee wordt gemist. De 
186
Artikel 136, derde lid, van de Wet openbare lichamen Bonaire, Sint Eustatius en Saba.
187
De initiatiefnemers zijn zich hiervan bewust, zo blijkt uit bijvoorbeeld § 1.3.5 Overheidsverantwoordelijkheid; 
verdeling verantwoordelijkheid, en § 1.6 Financiële gevolgen.

55
Bijlage 1 Hoofdlijnen bevoegdheden rondom categorie I- en II-gebieden*)
Natuurnetwerk Nederland Categorie I Categorie II
Gebieden Natura 2000 EHS, Nationale parken, 
Nationale landschappen, 
Rijksbufferzones
Aanwijzingsbevoegdheid Minister van EZ PS en Minister van EZ 
(voor niet-provinciale 
gebieden, zoals wateren)
Juridische vorm Besluit (verwerkt in de Provinciale verordening 
provinciale verordening (niet per se verordening 
ruimte) ruimte)
Instandhoudingsdoelstelling Minister van EZ Provinciale Staten 
en (landschappelijke en (natuur-, landschappelijke 
natuurhistorische en cultuurhistorische 
waarden) en (op waarden alsmede 
voordracht van verdragsverplichtingen)
provincie) natuur-, 
landschappelijke en 
cultuurhistorische 
waarden)
Afstemming aanwijzing Overleg met provincies, Overleg met andere 
gemeenten, provincies, gemeenten, 
waterschappen en waterschappen en 
maatschappelijke maatschappelijke 
instanties instanties
Procedure Afdeling 3.4 Awb (met Afdeling 3.4 Awb (geen 
uitzondering van kleine uitzondering)
grenscorrecties)
Vaststellen beheerplan GS (ook voor gebieden GS (tenzij Minister van EZ 
onder voor niet-provinciale 
verantwoordelijkheid van gebieden)
de staat: 
Staatsbosbeheer (EZ), 
Rijkswaterstaat (I&M) en 
Defensie)
Afstemming beheerplan Overleg met bevoegd Overleg met andere 
gezag, de provincie, provincies, gemeenten, 
gemeenten, waterschappen en 
waterschappen en maatsch. instanties
maatsch. instanties
Sluiting GS kunnen gebieden GS kunnen gebieden 
geheel/gedeeltelijk geheel/gedeeltelijk sluiten
sluiten
Vergunningverlening GS, tenzij voorbehouden GS, tenzij Minister van EZ 
(bij AMvB) aan voor niet-provinciale 
bevoegde minister of gebieden of B&W, mits 
B&W, mits verklaring verklaring van geen 
van geen bezwaar door bezwaar door GS

57
Bijlage 2 Decentralisatiewijzen in de Wilg-oud, de Wilg-nieuw en de 
Initiatiefnota*)
Wet inrichting landelijk Wetsvoorstel Initiatiefnota Mooi Nederland
gebied Decentralisatie 
investeringsbudget**)
Rijksmeerjarenprogramma Geschrapt Nationale visie
Provinciaal Geschrapt Provinciale visie
meerjarenprogramma
Rijk stelt doelen vast Provincies stellen Minister van EZ stelt de 
doelen vast instandhoudingsdoelstellingen 
voor Cat. I-gebieden vast 
(provincies doen suggesties), 
provincies stellen de doelen 
voor de Cat. II-gebieden vast
Investeringsbudget Zal via een Geoormerkt budget
(gebundelde doeluitkering) decentralisatie-uitkering 
overgaan naar het 
Provinciefonds 
(algemene uitkering)
Jaarlijkse verslaglegging Geschrapt Verslaglegging
aan het Rijk
Comité van Toezicht ILG Horizontaal toezicht Specifiek toezicht door Minister 
(door provinciale van EZ
staten)
*) Schematisch overzicht van de decentralisatiewijzen in de Wilg-oud, de Wilg-nieuw en de 
Initiatiefnota, zoals de Afdeling de Initiatiefnota heeft begrepen. 
**) Op 28 mei 2013 aangenomen in de Tweede Kamer (Kamerstukken I, 33 441). 

