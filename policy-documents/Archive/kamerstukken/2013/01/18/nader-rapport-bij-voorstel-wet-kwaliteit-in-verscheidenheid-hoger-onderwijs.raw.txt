  
 
Nr. 478626 
 
 
(Hoofd) Afdeling 
 
DIRECTIE 
WETGEVING EN 
JURIDISCHE ZAKEN  
  
Nader rapport inzake het voorstel van Den Haag, 18 januari 2013 
wet tot wijziging van de Wet op het 
hoger onderwijs en wetenschappelijk 
onderzoek en enkele andere wetten in 
verband met de uitvoering van 
diverse maatregelen, aangekondigd in 
de Strategische Agenda Hoger 
Onderwijs, Onderzoek en 
Wetenschap, 2011-2015 (Wet 
Kwaliteit in verscheidenheid hoger 
onderwijs)  
 
 
 
 
 
Blijkens de mededeling van de Directeur van Uw kabinet van 18 juli 2012, nr. 
12.001692, machtigde Uwe Majesteit de Afdeling advisering van de Raad van 
State haar advies inzake het bovenvermelde voorstel van wet rechtstreeks aan 
mij, en in afschrift aan de Staatssecretaris van Economische Zaken, te doen 
toekomen. 
 
Dit advies, gedateerd 5 november 2012, nr. W05.12.0264/I, bied ik U hierbij 
aan. 
 
Het voorstel geeft de Afdeling advisering van de Raad van State aanleiding tot 
het maken van een aantal inhoudelijke opmerkingen. De Afdeling onderschrijft 
de maatregelen die betrekking hebben op meer selectie bij studenten en meer 
differentiatie tussen opleidingen. De differentiatie mag echter niet zo ver worden 
doorgezet dat (aankomende) studenten, werkgevers en de rest van samenleving 
niveau en betekenis van de verschillende opleidingen onvoldoende kunnen 
taxeren. Voorts mag de afschaffing van het onderscheid in titulatuur er naar het 
oordeel van de Afdeling niet toe leiden dat het onderscheid tussen hbo en wo 
AAN DE KONINGIN 
 
 
 
 
OCW 10938 

herkenbaarheid van de aard en het niveau van opleidingen. Het kabinet 
beschouwt dit ook niet als een mogelijk gevolg van differentiatie, mits 
gewaarborgd is dat de opleidingen en routes daarbinnen leiden tot een 
eenduidig, gevalideerd eindniveau. Daarvoor dient het accreditatiestelstel, 
waarmee per opleiding wordt vastgesteld wat de oriëntatie (wo of hbo), het 
niveau en de graad (Associate degree, bachelor of master) en de kwaliteit van 
een opleiding is (voldoende, goed of excellent). Deze informatie is openbaar en 
beschikbaar zowel via het Centraal register opleidingen hoger onderwijs, waarin 
alle in Nederland erkende opleidingen voor hoger onderwijs zijn opgenomen, als 
op de website van de NVAO. Bovendien is de benodigde informatie eenvoudig te 
raadplegen via de website van Studiekeuze123. Hier kunnen (aspirant-) 
studenten informatie vinden over inhoud, niveau en aard van opleidingen en 
opleidingen onderling vergelijken. 
 
De concrete voorstellen op het gebied van differentiatie in de vorm van 
trajecten, opleidingen en graden hebben betrekking op de structurele invoering 
van de graad Associate degree en de introductie van driejarige trajecten voor 
vwo’ers in het hbo. Wat betreft het waarborgen van de Associate degree is 
voorzien in een specifieke toetsing in het kader van de accreditatie. Ook de 
genoemde driejarige trajecten zullen in het kader van de accreditatie worden 
beoordeeld waarbij een belangrijk ijkpunt is dat het eindniveau gelijk is aan het 
eindniveau van een hbo-opleiding in vier jaar.  
 
2. Definitieve invoering Associate degree 
 
Het kabinet volgt het advies van de Afdeling om in de memorie van toelichting 
uitvoeriger in te gaan op de definitieve invoering van de Associate degree in het 
stelsel van hoger onderwijs. Daarin komen aan de orde het regime van 
toelaatbaarheid, de effecten daarvan op de aantrekkelijkheid van de Associate 
degree en het risico van niveauverlaging van de hbo-bachelor. Anders dan de 
Afdeling overigens meent gelet op hetgeen zij stelt in de tweede alinea van 
paragraaf 1b van het advies, gaat het hbo geen opleidingen op wo- (de 
driejarige trajecten voor vwo’ers) of op mbo-niveau (de Associate degree) 
aanbieden. Zowel de Ad als de beoogde driejarige trajecten voor vwo’ers 
behoren tot het hbo. Dit wetsvoorstel zorgt er alleen voor dat hbo-instellingen 
zich gemakkelijker kunnen richten op verschillende doelgroepen, zoals vwo’ers, 
werkenden en bezitters van een mbo-4 diploma die een vierjarige hbo-bachelor 
te lang vinden.        
 
3. Voorgestelde maatregelen ten aanzien van selectie 
 
a. Selectie tussen vroege en late aanmelders 
 
De Afdeling wijst er terecht op dat het toelatingsrecht voor studenten die zich 
tijdig hebben aangemeld door de formulering van artikel 7.31b van de WHW 
 W10140.Nader rapport 3 
 
 

gericht op het ontwikkelen van onderzoeksvaardigheden (resulterend in een 
promotie) en daarnaast op generieke vaardigheden gericht op een goede positie op 
de arbeidsmarkt na de promotie. Universiteiten zouden dit traject kunnen 
aanbieden in aanvulling op de bestaande promotietrajecten. De Afdeling is van 
oordeel dat het op grote schaal invoeren van dit traject door de universiteiten op 
lange termijn grote risico’s inhoudt voor de kwaliteit van het Nederlandse 
wetenschappelijk onderzoek. De Afdeling signaleert als risico dat goede 
onderzoekers niet zullen kiezen voor een dergelijk traject en dat daarmee 
excellente onderzoekers zullen kiezen voor een loopbaan in het buitenland. Verder 
wijst de Afdeling erop dat promotiestudenten geen pensioen en sociale 
zekerheidsaanspraken opbouwen en geen relevante werkervaring opdoen als 
docent. De Afdeling wijst erop dat daardoor een ongelijke verhouding kan ontstaan 
tussen promotiestudenten en werknemers-promovendi.  
 
Het kabinet onderkent dat het huidige stelsel met werknemers-promovendi grote 
wervingskracht heeft voor onderzoekers en daardoor in belangrijke mate heeft 
bijgedragen aan de hoge kwaliteit van het Nederlands wetenschappelijk onderzoek. 
De kwaliteit van de promotie wordt geborgd doordat de beoordeling van de 
proefschriften in alle gevallen geschiedt door het college voor promoties. Dat zou bij 
het promotieonderwijs niet anders zijn. 
De Afdeling wijst terecht op andere risico’s. Afbreuk van de positieve effecten van 
het huidige promotiestelsel door invoering van het promotieonderwijs moet worden 
voorkomen. Het kabinet heeft op grond hiervan besloten vooralsnog af te zien van 
het wettelijk invoeren van de mogelijkheid van promotieonderwijs.  
Maar onmiskenbaar is dat het aanstellen van promovendi als werknemers voor 
universiteiten hoge kosten met zich brengt. De Afdeling wijst dit ook aan als 
belangrijk negatief aspect. Dit negatieve aspect kan worden teruggebracht door 
universiteiten de mogelijkheid te bieden om promotieonderwijs te verzorgen, 
waarbij de promotiestudent op basis van een bursalensysteem financieel wordt 
ondersteund. Hierdoor zouden wellicht meer mensen de gelegenheid krijgen om 
te promoveren. Een ander positief aspect van promotieonderwijs is dat met het 
invoeren van deze derde onderwijscyclus een leemte in onze 
kwalificatiestructuur zou worden opgevuld, hetgeen aansluit bij de Europese 
dimensie waarvoor de Afdeling elders in haar advies terecht aandacht vraagt. 
Internationaal gezien is het bursalensysteem trouwens een gebruikelijke optie 
naast de mogelijkheid om promovendi een dienstverband aan te bieden.  
De Afdeling wijst terecht op een aantal risico’s; of en de mate waarin deze risico’s 
zich zullen voordoen bij integrale invoering van promotieonderwijs is onvoldoende 
in te schatten. Wel ziet het kabinet hierboven genoemde mogelijke positieve 
effecten van het invoeren van promotieonderwijs. Het kabinet zal daarom mogelijk 
maken dat op beperkte schaal wordt geëxperimenteerd met promotieonderwijs, 
waardoor de effecten in beeld kunnen worden gebracht en een reële inschatting kan 
worden gemaakt van de risico’s, zoals de verhouding tussen verschillende typen 
promovendi en de impact op het aantal promovendi. 
 W10140.Nader rapport 5 
 
 

de accreditatie en de toets nieuwe opleiding (artikel 5a.2, lid 2a, WHW). Pas als 
de NVAO de titulatuur passend heeft bevonden, kan die worden gehanteerd.  
 
6. De Europese dimensie 
 
De door de Afdeling in deze paragraaf genoemde maatregelen uit het 
wetsvoorstel, zoals de vervroegde aanmelddatum en differentiatie in het 
opleidingenaanbod, hebben als belangrijk doel om de juiste student op de juiste 
plaats te krijgen. Dit geldt zowel voor Nederlandse als buitenlandse studenten. 
Het kabinet is van mening dat deze maatregelen geen negatieve, maar juist een 
positieve uitwerking zullen hebben op studentmobiliteit en op de 
aantrekkelijkheid van het Nederlandse hoger onderwijs voor buitenlandse 
studenten. Het kabinet meent dat deze maatregelen geheel ondersteunend zijn 
aan de doelstellingen van het Bologna-proces en de onderwijsparagraaf uit het 
EU-werkingsverdrag, zoals het bevorderen van mobiliteit en verhoging van de 
kwaliteit van het hoger onderwijs.   
Het is de verwachting dat een meer gedifferentieerd aanbod kan zorgen voor 
een grotere aantrekkingskracht op studenten en daardoor kan leiden tot meer 
mobiliteit van buitenlandse studenten. Ook is het de verwachting dat 
differentiatie in onderwijsaanbod en tussen instellingen bijdraagt aan meer 
internationale samenwerking tussen onderwijsinstellingen. Zij zoeken 
buitenlandse partners immers vaak met het doel van complementariteit van 
programmaonderdelen en opleidingsvormen. 
In Europees verband is een kwalificatieraamwerk voor het hoger onderwijs 
ontwikkeld waarin niveau en leeruitkomsten van de gehele diversiteit aan 
opleidingen en opleidingsvormen in verschillende landen zijn vastgesteld. Dit 
raamwerk van leeruitkomsten is een belangrijk instrument in de wederzijdse 
erkenning van diploma’s en studietijdvakken. Alleen de manier waarop deze 
leeruitkomsten bereikt worden, zal eventueel veranderen, maar dit wetsvoorstel 
heeft geen gevolgen voor de leeruitkomsten zelf. Daarom heeft differentiatie in 
de manieren waarop onderwijs wordt aangeboden (bv. in een korter, driejarig 
traject) geen gevolgen voor internationale erkenning van diploma’s of 
studietijdvakken. 
De Afdeling noemt ook de vervroegde aanmelddatum, die als doel heeft de 
gelegenheid te bieden voor een goede studiekeuze. Dat is ook van belang voor 
buitenlandse studenten. Het is niet te verwachten dat zij zich door een vroegere 
datum zullen laten afschrikken, daar buitenlandse studenten zich over het 
algemeen vroeg aanmelden om er zeker van te zijn dat zij worden toegelaten. In 
de voorlichting over de vervroegde aanmelddatum zal specifiek worden gekeken 
naar de groep internationale studenten. Hierin wordt samengewerkt met Nuffic 
en de international offices van de hogescholen en universiteiten.  
De vervroeging van de aanmelddatum is vooral gericht op het doel de 
studiekeuze te verbeteren en daarmee de uitval te verminderen. Relevanter voor 
de Europese dimensie zijn de aanpassingen in de titulatuur. Hiermee wordt beter 
aangesloten bij de titulatuur van andere lidstaten binnen het Bologna-proces. Dit 
 W10140.Nader rapport 7 
 
 

tot de instellingen. Aan het wetsvoorstel wordt daarom een bepaling toegevoegd 
die aan de instellingen voor hoger onderwijs de opdracht geeft om in hun 
matchings- en selectieprocedures rekening te houden met aspirant-studenten uit 
het Caribisch deel van het Koninkrijk. Een dergelijke matchings- en 
selectieprocedure zou in een dergelijk geval digitaal of via Skype kunnen worden 
vormgegeven. Met de koepelorganisaties HBO-raad en VSNU en betrokkenen op 
de eilanden zal overleg worden gevoerd hoe deze opdracht in de praktijk kan 
worden ingevuld. De toelichting is in vorenstaande zin aangevuld. 
 
8. Redactionele kanttekeningen 
 
De redactionele opmerkingen van de Afdeling zijn overgenomen met dien 
verstande dat overeenkomstig de bedoeling van artikel 7.9a aan de formulering, 
vermeld achter het tweede gedachtenstreepje, is toegevoegd: indien hij daarom 
verzoekt. De door de Afdeling voorgestelde formulering is imperatief van 
karakter. Een student met een vwo-diploma kan er echter ook voor kiezen zich 
niet voor een versneld traject in te schrijven. 
 
9. Ambtshalve wijzigingen  
 
Van de gelegenheid is gebruikt gemaakt om op diverse plaatsen in het 
wetsvoorstel kleine redactionele verbeteringen aan te brengen. 
In het oorspronkelijke wetsvoorstel was een aantal artikelen opgenomen met als 
doel de verschillende eisen te verhelderen die worden gesteld bij de toelating 
(instroomeisen, diploma-eisen, selectie-eisen). Nu het wetsvoorstel op dat punt 
aanzienlijk is gewijzigd en vereenvoudigd, heeft het kabinet besloten terug te 
keren naar de vertrouwde termen vooropleidingseisen en aanvullende eisen. 
Daarmee wordt ook recht gedaan aan het uitgangspunt van dit kabinet dat 
onnodige regelgeving moet worden voorkomen. 
 
 
Ik moge U, mede namens mijn ambtgenoot van Economische zaken, verzoeken 
het hierbij gevoegde gewijzigde voorstel van wet en de gewijzigde memorie van 
toelichting aan de Tweede Kamer der Staten-Generaal te zenden. 
 
De Minister van Onderwijs, Cultuur en Wetenschap, 
 
 
 
 
dr. Jet Bussemaker 
 W10140.Nader rapport 9 
 
 

