 
 
 
Voorstel van wet tot wijziging van de  
Wet op het hoger onderwijs en 
wetenschappelijk onderzoek en  
enkele andere wetten in verband  
met de uitvoering van diverse  
maatregelen, aangekondigd  
in de Strategische Agenda Hoger  
onderwijs, Onderzoek en Wetenschap, 
2011-2015 (Wet Kwaliteit  
in verscheidenheid hoger onderwijs) 
 
 
 
VOORSTEL VAN WET 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het noodzakelijk is de Wet op het 
hoger onderwijs en wetenschappelijk onderzoek en enkele andere wetten aan te 
passen om een aantal beleidsvoornemens uit de Strategische Agenda Hoger 
Onderwijs, Onderzoek en Wetenschap 2011-2015 ‘Kwaliteit in verscheidenheid’ te 
kunnen realiseren; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
ARTIKEL I WIJZIGINGEN IN DE WHW 
 
De Wet op het hoger onderwijs en wetenschappelijk onderzoek wordt als volgt 
gewijzigd: 
 
 WP 10140 K-2 1 

1. In de eerste volzin van het tweede lid wordt na “de toets nieuwe opleiding” 
ingevoegd: , de toets nieuw Ad-programma.  
2. Na het tweede lid wordt een nieuw lid ingevoegd, luidende: 
2a. Het accreditatieorgaan toetst bij de accreditatie en de toets nieuwe opleiding van 
een opleiding in het hoger beroepsonderwijs tevens: 
a. de door een instellingsbestuur voorgestelde toevoeging aan een graad als bedoeld 
in artikel 7.10a, tweede en derde lid, op internationale herkenbaarheid aan de hand 
van een referentielijst die bij ministeriële regeling wordt vastgesteld; 
b. of de door het instellingsbestuur gehanteerde naam van de opleiding voldoende 
inzicht biedt in de inhoud van de opleiding en aansluit bij hetgeen gebruikelijk is 
binnen de visitatiegroep of sector waartoe de opleiding behoort.  
 
H 
Artikel 5a.2a, eerste lid, wordt na “toets nieuwe opleiding” ingevoegd: , toets nieuw 
Ad-programma. 
 
I 
Aan het eerste lid van artikel 5a.11 wordt een volzin toegevoegd, luidende: Een toets 
nieuwe opleiding is niet vereist in het geval sprake is van het ongedaan maken van 
een samenvoeging als bedoeld in artikel 6.2, vijfde lid. 
 
J 
Artikel 6.2 wordt als volgt gewijzigd: 
1. Het eerste lid wordt als volgt gewijzigd:  
a. In de eerste volzin wordt de zinsnede “legt het voornemen tot het verzorgen van 
een nieuwe opleiding ter instemming aan Onze minister voor met het oog op” 
vervangen dpor: legt het voornemen tot: 
a. het verzorgen van een nieuwe opleiding, 
b. het samenvoegen van bestaande opleidingen,  
c. het verzorgen van een Ad-programma binnen een bacheloropleiding als bedoeld in 
artikel 7.3a, tweede lid, onder a, of 
d. het verzorgen van een masteropleiding in het hoger beroepsonderwijs als bedoeld 
in artikel 7.3a, tweede lid, onder b, 
ter instemming aan Onze minister voor met het oog op de beoordeling van een 
doelmatig onderwijsaanbod en. 
b. De tweede volzin komt te luiden: Het instellingsbestuur geeft in het voornemen 
aan of de nieuwe opleiding voltijds, deeltijds of duaal zal zijn en deelt tevens mee in 
welke gemeente of in welk openbaar lichaam BES de opleiding wordt gevestigd. 
2. Onder vernummering van het derde en vierde lid tot het zesde en zevende lid 
worden na het tweede lid drie nieuwe leden ingevoegd, luidende: 
3. Met inachtneming van de aanvraag kan Onze minister zijn instemming voor het 
verzorgen van een nieuwe opleiding beperken tot het verzorgen van een voltijdse, 
 WP 10140 K-2 3 

b. de toestemming geen afbreuk doet aan de kwaliteit of de toegankelijkheid van het 
hoger onderwijs.  
3. Onze minister kan bij de behandeling van het verzoek, bedoeld in het eerste lid, 
naast de in het tweede lid onder a en b genoemde elementen ook andere aspecten in 
zijn afwegingen betrekken. 
4. Onze minister kan nadere regels stellen met betrekking tot het indienen van 
verzoeken als bedoeld in het eerste lid en de daarbij over te leggen gegevens en 
bescheiden. 
5. Het hogere collegegeld, bedoeld in het eerste lid, bedraagt ten hoogste vijf maal 
het volledige wettelijke collegegeld dat op grond van artikel 7.45, eerste lid, bij 
algemene maatregel van bestuur is vastgesteld en op de wijze daarin bepaald is 
geïndexeerd. 
6. Aan de toestemming, bedoeld in het tweede lid, is de verplichting voor het 
instellingsbestuur verbonden tot het vaststellen van een regeling voor de criteria en 
de procedure voor dispensatie van betaling van het hogere collegegeld. 
7. Onze minister kan ook andere verplichtingen verbinden aan de toestemming, 
bedoeld in het eerste lid. 
8. De toestemming, bedoeld in het eerste lid, vervalt zodra de opleiding het 
eindoordeel excellent, bedoeld in artikel 5a.10, eerste lid, onderdeel c, heeft 
verloren. 
9. Onze minister kan de toestemming, bedoeld in het tweede lid, intrekken, indien: 
a. de kwaliteit of de toegankelijkheid van het hoger onderwijs in gevaar komt, of  
b. het instellingsbestuur de verplichtingen niet nakomt die hem zijn opgelegd op 
grond van het zesde of het zevende lid. 
 
N 
Artikel 6.10 wordt als volgt gewijzigd: 
1. In het eerste lid wordt na “alle opleidingen” ingevoegd: onderscheidenlijk een Ad-
programma of alle Ad-programma’s. 
2. Het tweede lid wordt als volgt gewijzigd: 
a. Na “alle opleidingen” wordt ingevoegd: onderscheidenlijk een Ad-programma of 
alle Ad-programma’s. 
b. Na “artikel 7.10a” wordt ingevoegd: onderscheidenlijk artikel 7.10b. 
3. Het vijfde lid wordt als volgt gewijzigd: 
a. Na “alle opleidingen” wordt ingevoegd: onderscheidenlijk alle Ad-programma’s. b. 
Na ”graden” wordt ingevoegd: als bedoeld in artikel 7.10a onderscheidenlijk artikel 
7.10b. 
 
O 
Artikel 6.13 wordt als volgt gewijzigd: 
1. In het vierde lid worden na onderdeel t, onder vervanging van een punt aan het 
slot van dat onderdeel door een komma vier nieuwe onderdelen toegevoegd, 
luidende: 
 WP 10140 K-2 5 

5. In het vijfde lid wordt na “de opleiding” ingevoegd: onderscheidenlijk, voor zover 
het betreft het onvolledig of onjuist zijn van de gegevens, het Ad-programma. 
 
Q 
Het eerste lid van artikel 6.15 wordt als volgt gewijzigd: 
1. In de aanhef wordt na “een opleiding” ingevoegd: onderscheidenlijk een Ad-
programma.  
2. In de onderdelen a, c en d wordt na “de opleiding” telkens ingevoegd: 
onderscheidenlijk het Ad-programma. 
 
R 
In artikel 7.1, tweede lid, wordt “de artikelen 7.8b, 7.17, 7.17a, 7.18, 7.22, 7.25, 
7.30a, en 7.30b, met uitzondering van het eerste lid, vierde volzin” vervangen door: 
de artikelen 7.3a, tweede lid, onder b, 7.8b, 7.17, 7.17a, 7.18, 7.19, 7.22, 7.25, 
7.30a en 7.30b, met uitzondering van het eerste lid, vierde volzin. 
 
S 
In artikel 7.3 wordt na het vierde lid een nieuw lid toegevoegd, luidende: 
5. Het instellingsbestuur kan de naam van een opleiding wijzigen in het kader van 
het verlenen van accreditatie of tussentijds als daarmee wordt bereikt dat de naam 
beter aansluit bij wat binnen de visitatiegroep of de sector gebruikelijk is. 
Tussentijdse wijziging kan slechts plaatsvinden na instemming door het 
accreditatieorgaan. Het accreditatieorgaan stemt in als wordt voldaan aan de criteria, 
bedoeld in artikel 5a.2, lid 2a, onder b. 
 
T 
Artikel 7.3a wordt als volgt gewijzigd: 
1. In het tweede lid onder b wordt “die door Onze minister als zodanig zijn 
aangemerkt” vervangen door: , volgend op de bacheloropleidingen, bedoeld onder a. 
2. Het derde lid vervalt. 
 
U 
Artikel 7.4 wordt als volgt gewijzigd: 
1. Het tweede lid komt te luiden: 
2. Een opleiding wordt zodanig ingericht dat een student in staat is het aantal 
studiepunten te behalen waarop de studielast voor een studiejaar gebaseerd is.  
2. Het derde lid komt te luiden:  
3. In afwijking van het eerste lid bedraagt de studielast voor een studiejaar van een 
versneld traject, bedoeld in artikel 7.9a, tachtig studiepunten.  
 
V 
Artikel 7.8a wordt als volgt gewijzigd: 
 WP 10140 K-2 7 

3. Het vierde lid komt te luiden:  
4. Het instellingsbestuur kan de graad en de toevoeging aanvullen met de 
vermelding van het vakgebied of het beroepenveld waarop de graad betrekking 
heeft. 
 
Z 
In artikel 7.10b vervalt het tweede lid onder vernummering van het derde lid tot 
tweede lid. 
 
AA 
Artikel 7.13 wordt als volgt gewijzigd: 
1. Het derde lid komt te luiden: 
3. In de onderwijs- en examenregeling wordt aangegeven hoe een persoon het recht 
zijn bacheloropleiding in het hoger beroepsonderwijs te vervolgen, bedoeld in artikel 
7.8a, vijfde lid, kan effectueren en aan welke eisen hij daarvoor moet voldoen.  
2. Het vierde lid vervalt. 
 
AB 
Artikel 7.15, eerste lid, komt te luiden: 
1. Het instellingsbestuur verstrekt zodanige informatie aan studenten en aspirant-
studenten over:  
a. de instelling,  
b. het te volgen onderwijs in algemene zin,  
c. de differentiatie in het opleidingenaanbod,  
d. de selectie van studenten, en 
e. de opleidingsnamen,  
dat deze studenten en aspirant-studenten in staat zijn de opleidingsmogelijkheden te 
vergelijken, zich een goed oordeel te vormen over de inhoud en de inrichting van het 
gevolgde of te volgen onderwijs en de examens en zich goed voor te bereiden op de 
gestelde eisen. 
 
AC 
Artikel 7.17 wordt als volgt gewijzigd: 
1. Het tweede lid wordt als volgt gewijzigd: 
a. In de eerste volzin wordt de zinsnede “of een gedeelte daarvan” vervangen door: , 
een gedeelte daarvan of het Ad-programma dan wel een deel daarvan dat binnen die 
opleiding wordt aangeboden. 
b. De tweede volzin komt te luiden: Hij legt het in de eerste volzin bedoelde 
voornemen voor een nevenvestiging dan wel verplaatsing van een opleiding ter 
instemming voor aan Onze minister. 
2. Het vierde lid komt te luiden: 
 WP 10140 K-2 9 

2. In het tweede lid wordt “om te kunnen worden ingeschreven voor een bepaalde 
opleiding” vervangen door: om te kunnen worden ingeschreven voor een bepaalde 
bij die ministeriële regeling aangewezen opleiding. 
3. Het derde lid komt te luiden: 
3. Bij ministeriële regeling kunnen eisen worden gesteld om te worden ingeschreven 
voor een bepaalde opleiding of groep van opleidingen in het hoger beroepsonderwijs 
in verband met de gewenste aansluiting van het diploma van:  
a. een middenkaderopleiding of een specialistenopleiding als bedoeld in artikel 7.2.2, 
eerste lid, onder d, onderscheidenlijk e, van de Wet educatie en beroepsonderwijs; 
of 
b. een bij de ministeriële regeling, bedoeld in artikel 7.24, tweede lid, aangewezen 
vakopleiding  
op een opleiding of een groep van opleidingen in het hoger beroepsonderwijs.  
4. Onder vernummering van het vierde lid tot vijfde lid wordt een nieuw vierde lid 
ingevoegd, luidende: 
4. Bij de in het derde lid bedoelde ministeriële regeling kan tevens worden bepaald 
dat aansluiting op een opleiding of een groep van opleidingen in het hoger 
beroepsonderwijs vereist is. De vertegenwoordigers van de hogescholen en van de 
instellingen, bedoeld in artikel 1.1.1, onderdeel b, van de Wet educatie en 
beroepsonderwijs, kunnen gezamenlijk voorstellen doen over de gewenste invulling 
van de aansluiting, bedoeld in het derde lid. 
 
AH Na artikel 7.25 worden twee nieuwe artikelen ingevoegd, luidende: 
 
Artikel 7.25a. Bijzondere nadere vooropleidingseisen opleiding tot leraar 
basisonderwijs 
1. Voor de opleiding tot leraar basisonderwijs kunnen bij of krachtens algemene 
maatregel van bestuur als voorwaarde voor de inschrijving tot die opleiding 
bijzondere nadere vooropleidingseisen worden gesteld die van een ander niveau zijn 
dan het niveau van de desbetreffende vakken die deel hebben uitgemaakt van het 
examen ter verkrijging van de diploma’s, bedoeld in artikel 7.24. Indien uitvoering is 
gegeven aan de eerste volzin, is artikel 7.25, tweede en derde lid, niet van 
toepassing op de opleiding tot leraar basisonderwijs. 
2. De bijzondere nadere vooropleidingseisen, bedoeld in het eerste lid, hebben 
betrekking op onderdelen of kennisgebieden als bedoeld in artikel 9, eerste en 
tweede lid, van de Wet op het primair onderwijs. Op basis van die eisen toont de 
aspirant-student die zich voor de opleiding tot leraar basisonderwijs wil inschrijven, 
aan te beschikken over voldoende kennis om te kunnen deelnemen aan die 
opleiding. 
3. Bij of krachtens de algemene maatregel van bestuur, bedoeld in het eerste lid, kan 
worden bepaald met welke vakken die deel hebben uitgemaakt van het examen ter 
verkrijging van een diploma als bedoeld in artikel 7.24, de kennis, bedoeld in het 
 WP 10140 K-2 11 

afgelegd propedeutisch examen aan een instelling voor hoger onderwijs vrijstelling 
verlenen van de vooropleidingseisen, bedoeld in artikel 7.24, eerste 
onderscheidenlijk tweede lid. 
 
AL 
Artikel 7.30a vervalt. 
 
AM 
Artikelen 7.30b komt te luiden: 
Artikel 7.30b. Toelatingseisen masteropleidingen 
1. Voor de inschrijving voor een masteropleiding in het wetenschappelijk onderwijs of 
voor een masteropleiding in het hoger beroepsonderwijs geldt als toelatingseis:  
a. het bezit van een graad Bachelor in het wetenschappelijk onderwijs 
onderscheidenlijk een graad Bachelor in het hoger beroepsonderwijs; of 
b. het bezit van kennis, inzicht en vaardigheden op het niveau van een graad 
Bachelor in het wetenschappelijk onderwijs onderscheidenlijk een graad Bachelor in 
het hoger beroepsonderwijs.  
2. Het instellingsbestuur kan in aanvulling op de eisen, bedoeld in het eerste lid, 
kwalitatieve toelatingseisen vaststellen. Deze aanvullende eisen worden opgenomen 
in de onderwijs- en examenregeling. 
3. Het instellingsbestuur laat degenen die aan de gestelde eisen voldoen toe tot een 
masteropleiding. Indien het instellingsbestuur een maximum aantal voor de opleiding 
in te schrijven personen heeft vastgesteld, geldt als aanvullende toelatingseis dat dit 
aantal door de toelating niet wordt overschreden. 
4. Het instellingsbestuur maakt tijdig de procedure bekend op grond waarvan de 
toelating zal plaatsvinden ingeval het aantal aspirant-studenten voor een 
masteropleiding het maximumaantal, bedoeld in het derde lid, zou overschrijden. Het 
instellingsbestuur stelt daartoe een reglement vast. 
5. Indien er sprake is van kwalitatieve toelatingseisen van studenten bedraagt het 
aantal soorten daarvan ten minste twee. 
6. Indien afgestudeerden van een bacheloropleiding in het wetenschappelijk 
onderwijs zich niet kunnen of dreigen te kunnen inschrijven bij een masteropleiding 
in het wetenschappelijk onderwijs, kan Onze minister een of meer instellingsbesturen 
van universiteiten verplichten een of meer masteropleidingen aan te wijzen waaraan 
bedoelde afgestudeerden zich kunnen inschrijven.  
 
AN 
In artikel 7.30e wordt “de artikelen 7.30a tot en met 7.30c” vervangen door: de 
artikelen 7.30b of 7.30c.  
 
AO 
Artikel 7.31 vervalt. 
 WP 10140 K-2 13 

het deelnemen aan die activiteiten. Bij het vaststellen van de nadere regels treft het 
instellingsbestuur voor aspirant-studenten afkomstig uit de openbare lichamen 
Bonaire, Sint Eustatius en Saba onderscheidenlijk Aruba, Curaçao en Sint Maarten 
zodanige voorzieningen dat zij kunnen deelnemen aan de studiekeuzeactiviteiten 
zonder dat hun fysieke aanwezigheid op de instelling vereist is. 
5. Dit artikel is niet van toepassing op: 
a. de inschrijving voor een bacheloropleiding waarvoor een selectieprocedure is 
ingesteld,  
b. degene die op grond van artikel 7.28 is vrijgesteld van de diploma-eisen, bedoeld 
in de artikelen 7.24, eerste en tweede lid, 
c. de inschrijving voor een bacheloropleiding indien betrokkene voor de 
desbetreffende bacheloropleiding deelneemt aan een onderzoek als bedoeld in artikel 
7.29, en 
d. degene die reeds ingeschreven is of ingeschreven is geweest voor een 
bacheloropleiding.  
 
Artikel 7.31c. Aanmelding na 1 mei voor een andere bacheloropleiding 
1. Indien de betrokkene heeft voldaan aan de verplichting, bedoeld in artikel 7.31a, 
eerste lid, en zich na 1 mei voor een andere bacheloropleiding dan de 
bacheloropleiding, bedoeld in genoemde bepaling, aanmeldt, kan het 
instellingsbestuur besluiten dat de betrokkene verplicht is deel te nemen aan de 
studiekeuzeactiviteiten, bedoeld in artikel 7.31b, eerste lid. 
2. Artikel 7.31b, tweede lid, is van toepassing. Artikel 7.31b, derde, vierde en vijfde 
lid, is van overeenkomstige toepassing. 
 
Artikel 7.31d. Aanmelding na 1 mei voor de eerste keer 
1. Indien de betrokkene niet heeft voldaan aan de verplichting, bedoeld in artikel 
7.31a, eerste lid, en zich na 1 mei voor een bacheloropleiding aanmeldt, kan het 
instellingsbestuur besluiten dat: 
a. hij de betrokkene de inschrijving voor de desbetreffende bacheloropleiding 
weigert, of 
b. de betrokkene verplicht is deel te nemen aan de studiekeuzeactiviteiten, bedoeld 
in artikel 7.31b, eerste lid. 
2. Met betrekking tot het eerste lid, aanhef en onderdeel b, is artikel 7.31b, tweede 
lid, van toepassing. Indien het instellingsbestuur een negatief studiekeuzeadvies 
heeft uitgebracht, kan hij besluiten dat hij de betrokkene de inschrijving voor de 
desbetreffende bacheloropleiding weigert. Met betrekking tot dit artikel is voorts 
artikel 7.31b, derde, vierde en vijfde lid, van overeenkomstige toepassing. 
 
Artikel 7.31e. Te verstrekken persoonsgebonden nummer bij aanmelding 
1. Bij de aanmelding, bedoeld in deze paragraaf, legt de betrokkene mede zijn 
persoonsgebonden nummer over. Indien de student aannemelijk maakt dat hij geen 
 WP 10140 K-2 15 

1. In het eerste lid, derde volzin, wordt “Artikel 7.38, tweede lid” vervangen door: 
Artikel 7.31d, tweede lid. 
2. In het tweede, derde en vijfde lid wordt “Informatie Beheer Groep” telkens 
vervangen door: Onze minister.  
 
AV 
In artikel 7.42, derde lid, wordt “artikel 7.37, vijfde of zesde lid” vervangen door: 
artikel 7.37, vierde of vijfde lid. 
 
AW 
Artikel 7.50, tweede lid, wordt als volgt gewijzigd: 
1. In de eerste volzin wordt de zinsnede “het instellingsbestuur van een hogeschool” 
vervangen door: het instellingsbestuur. 
2. In de tweede volzin wordt “bepaalt” vervangen door: kan bepalen. 
 
AX 
Artikel 7.53 komt te luiden: 
 
Artikel 7.53. Beperking inschrijving op grond van beschikbare 
onderwijscapaciteit 
1. Het instellingsbestuur kan per opleiding in verband met de beschikbare 
onderwijscapaciteit het maximum aantal studenten vaststellen dat voor de eerste 
maal kan worden ingeschreven voor de propedeutische fase van de desbetreffende 
opleiding. De vaststelling geschiedt voor een studiejaar.  
2. Het instellingsbestuur selecteert de aspirant-studenten in verband met de 
beschikbare onderwijscapaciteit uitsluitend op grond van kwalitatieve criteria. Het 
aantal soorten kwalitatieve selectiecritera bedraagt ten minste twee.  
3. Het instellingsbestuur maakt tijdig de kwalitatieve selectiecriteria en de 
selectieprocedure bekend op grond waarvan de toelating zal plaatsvinden ingeval het 
aantal aspirant-studenten het maximum aantal, bedoeld in het eerste lid, zou 
overschrijden. Het instellingsbestuur stelt daartoe een reglement vast. Bij het 
vaststellen van het reglement houdt het instellingsbestuur rekening met de belangen 
van aspirant-studenten afkomstig uit de openbare lichamen Bonaire, Sint Eustatius 
en Saba onderscheidenlijk Aruba, Curaçao en Sint Maarten. 
4. Het instellingsbestuur schrijft niet meer studenten in dan het maximum aantal dat 
het instellingsbestuur in verband met de beschikbare capaciteit heeft vastgesteld.  
5. Indien ten aanzien van een opleiding een ministeriële regeling als bedoeld in 
artikel 7.56 is vastgesteld, blijft dit artikel buiten toepassing.  
6. Voor 1 december van het kalenderjaar voorafgaande aan het studiejaar waarvoor 
de eerste vaststelling geschiedt, doet het instellingsbestuur hiervan mededeling aan 
Onze minister. Voor een opleiding die na deze datum voor de eerste maal is 
opgenomen in het register, bedoeld in artikel 6.13, en waarvan het onderwijs zal 
aanvangen met ingang van het daaropvolgende studiejaar, geldt 1 april als uiterste 
 WP 10140 K-2 17 

2. Indien de omvang van de ondersteuning, bedoeld in het eerste lid, overeenkomt 
met een studielast van 30 studiepunten of minder kan het instellingsbestuur 
daarvoor een vergoeding vragen ter hoogte van maximaal een proportioneel deel 
van het wettelijk collegegeld.  
3. Indien de studielast overeenkomt met meer dan 30 studiepunten kan het 
instellingsbestuur voor de eerste 30 studiepunten een vergoeding vragen ter hoogte 
van maximaal een proportioneel deel van het wettelijk collegegeld en stelt voor het 
overige het instellingsbestuur het tarief van de vergoeding vast.  
4. Een student die gebruik maakt van de ondersteuning terwijl hij een opleiding volgt 
waarvoor hij wettelijk collegegeld verschuldigd is, wordt vrijgesteld van het betalen 
van een vergoeding voor de ondersteuning. 
5. Een student die gebruik maakt van de ondersteuning en alleen met dat oogmerk 
is ingeschreven voor een opleiding waarvoor hij collegegeld verschuldigd is, betaalt 
gedurende de periode dat hij ondersteuning ontvangt in plaats van collegegeld een 
vergoeding voor de ondersteuning. 
 
BC 
Artikel 7.61, eerste lid, wordt als volgt gewijzigd: 
1. In onderdeel b vervalt de zinsnede “beslissingen inzake vaststelling van het aantal 
behaalde studiepunten als bedoeld in artikel 7.9a, alsmede”. 
2. Onderdeel c vervalt onder verlettering van de onderdelen d tot en met h tot de 
onderdelen c tot en met g. 
3. In onderdeel d (nieuw) wordt “de artikelen 7.25, vierde lid” vervangen door: de 
artikelen 7.25, vijfde lid. 
4. In onderdeel g (nieuw) wordt “de artikelen 7.30a en 7.30b” vervangen door: 
artikel 7.30b. 
 
BD 
Artikel 9.33a wordt als volgt gewijzigd: 
1. In het eerste lid, onderdeel b, wordt na “artikel 6.7, eerste lid,” ingevoegd: 
onderscheidenlijk artikel 6.8, eerste lid,. 
2. Het tweede lid wordt als volgt gewijzigd: 
a. In onderdeel b wordt na “artikel 6.7, eerste lid,” ingevoegd: onderscheidenlijk 
artikel 6.8, eerste lid,. 
b. In onderdeel e wordt na “artikel 6.7a, eerste lid, onder c, ingevoegd: 
onderscheidenlijk artikel 6.8, zesde lid,.  
c. Na onderdeel f wordt, onder vervanging van de punt aan het slot van dat 
onderdeel door een komma, een nieuw onderdeel g toegevoegd, luidende: 
g. de regels die het instellingsbestuur vaststelt met betrekking tot de 
studiekeuzeadviezen en studiekeuzeactiviteiten, bedoeld in artikel 7.31b, vierde lid. 
 
BE 
Artikel 9.38, onderdeel b, komt te luiden: 
 WP 10140 K-2 19 

Aspirant-studenten die op het moment van inwerkingtreding van artikel I, onderdeel 
AV, onderscheidenlijk onderdeel AW, van de Wet van … 2013 (Stb. 2013, …) 
beschikken over een bewijs van toelating als bedoeld in de artikelen 7.57c en 7.57d, 
zoals die artikelen luidden op de dag voordat dit onderdeel in werking treedt, 
behouden hun recht op inschrijving voor de propedeutische fase van de 
desbetreffende opleiding. 
 
Artikel 18.82. Overgangsbepaling selectie door instellingen bij opleidingen 
met een toelatingsbeperking 
Tot het moment dat hoofdstuk 7, titel 3, paragraaf 4a vervalt, komt artikel 7.57e, 
tweede lid, te luiden:  
2. Indien het instellingsbestuur toepassing geeft aan het eerste lid, maakt het tijdig 
bekend: 
a. de kwalitatieve selectiecriteria die het in aanmerking wil nemen, waarvan het 
aantal ten minste twee bedraagt, 
b. de regels van administratieve aard, voorzover niet voortvloeiend uit het vierde lid, 
c. het percentage, bedoeld in het eerste lid, en 
d. of gegadigden een, twee  dan wel drie maal tot deelname aan de 
selectieprocedure kunnen worden toegelaten. 
 
ARTIKEL II WIJZIGING WET EDUCATIE EN BEROEPSONDERWIJS 
In artikel 8.1.1 van de Wet educatie en beroepsonderwijs wordt na lid 1a een nieuw 
lid 1b ingevoegd, luidende: 
1b. Voor de student die zich heeft ingeschreven voor een Ad-programma als bedoeld 
in artikel 7.8a, eerste lid, tweede volzin, van de Wet op het hoger onderwijs en 
wetenschappelijk onderzoek geldt niet de verplichting, bedoeld in de eerste volzin 
van het eerste lid, om gebruik te kunnen maken van de onderwijsvoorzieningen. 
 
ARTIKEL III WIJZIGING WET VAN 14 JUNI 2007 
Artikel IV, onderdeel D, van de Wet van 14 juni 2007 tot wijziging van onder meer 
de Wet studiefinanciering 2000 in verband met onder meer de uitvoerbaarheid van 
die wet en de invoering van een kopopleiding in het hoger onderwijs, alsmede van de 
Wet op het hoger onderwijs en wetenschappelijk onderzoek in verband met onder 
meer Associate-degreeprogramma’s en masteropleidingen op het gebied van het 
hoger onderwijs komt te luiden: 
 
Voorafgaand aan titel 3 van hoofdstuk 5a wordt een nieuw artikel ingevoegd, 
luidende: 
Artikel 5a.13. Toets nieuw Ad-programma 
1. De toets nieuw Ad-programma wordt verleend op aanvraag van het 
instellingsbestuur. Het instellingsbestuur vermeldt daarbij de opleiding waarbinnen 
het programma zal worden uitgevoerd. Een aanvraag kan niet worden ingediend 
 WP 10140 K-2 21 

MEMORIE VAN TOELICHTING 
 
ALGEMEEN 
 
Dit wetsvoorstel bevat de aanpassing van de wetgeving die nodig is om het hoger 
onderwijs toekomstbestendig te maken en om meer kwaliteit te realiseren. In de 
Strategische Agenda Hoger Onderwijs, Onderzoek en Wetenschap ‘Kwaliteit in 
1
verscheidenheid’ (Strategische Agenda) zijn beleidsvoornemens geuit om dit te 
bereiken, maar ook in het regeerakkoord van het kabinet Rutte - Asscher is een 
aantal maatregelen aangekondigd om het hoger onderwijsstelsel excellent, 
toegankelijk en meer toekomstgericht te maken. Daarbij wordt de kwaliteit van het 
onderwijs boven de kwantiteit van studentenaantallen gesteld, overigens zonder de 
toegankelijkheid van het hoger onderwijs in te perken. 
 
De koerswijzigingen die met dit wetsvoorstel worden ingezet zijn: 
1. Een beter, maar ook strenger studieklimaat. De studiecultuur aan hogescholen en 
universiteiten moet de student uitdagen en laten presteren om het maximale uit de 
studie en uit zichzelf halen. Van de student verwacht ik inzet en motivatie. Het is 
wenselijk dat onderwijs intensiever en uitdagender wordt, met meer contacturen en 
kleinere onderwijsgroepen, vooral in de eerste jaren van de bachelorfase. Het 
kabinet streeft naar excellent onderwijs. Het niveau gaat in algemene zin omhoog en 
aspirant-studenten worden beter begeleid bij de keuze van de studie. Zoals het 
regeerakkoord stelt, vindt de toelating tot het hoger onderwijs plaats op basis van 
een daarvoor kwalificerend diploma. Selectie kan plaatsvinden voor university 
colleges, voor opleidingen waarvoor aanvullende eisen nodig zijn, zoals in de 
kunsten, en voor numerusfixusopleidingen.  
2. Een herkenbaar doelmatig opleidingenaanbod met meer profiel en meer 
differentiatie in het onderwijs. Het doel hiervan is het hoger onderwijs beter te laten 
inspelen op verschillen in aanleg en vermogen van studenten en op de behoeftes van 
de arbeidsmarkt. Het onderwijsaanbod dient herkenbaar te zijn voor de arbeidsmarkt 
en (aspirant-)studenten. Het onderwijs wordt gedifferentieerder, maar tegelijkertijd 
moet versnippering worden tegengegaan en transparantie in het opleidingenaanbod 
worden bevorderd. 
 
Het wetsvoorstel is erop gericht de juiste student op de juiste plaats te krijgen. Er 
worden nieuwe regels voorgesteld voor aanmelding en studiekeuze. De bestaande 
mogelijkheden tot het stellen van specifieke aanvullende eisen, als die nodig zijn 
voor de opleiding, worden beter benut. Op middellange termijn komt de centrale 
loting als middel om de toelating van studenten te reguleren te vervallen.  
Verder wordt het mogelijk om meer te differentiëren in het onderwijsaanbod: er 
worden maatregelen voorgesteld die de definitieve invoering van de Associate degree 
                                           
1
 Kamerstukken II 2010/11, 31 288, nr. 194. 
 WP 10140 K-2 23 

het buitenland weinig studenten in korte hogeronderwijsprogramma’s. In 2006 is 
mede in dit licht gestart met Associate-degreeprogramma’s. Ook het aandeel 
masterstudenten in Nederland (26%) is internationaal vergeleken beperkt. Dat 
laatste heeft te maken met de relatief grote omvang van het Nederlands hbo (waarin 
de bachelor de eindkwalificatie is). 
Grotere diversiteit in het onderwijsaanbod is belangrijk om niet alleen de 
studentenpopulatie kwalitatief beter te bedienen, maar ook de arbeidsmarkt. De 
vraag naar hoger opgeleiden neemt toe. Daarnaast wordt het werk complexer en 
ontstaat in verschillende sectoren meer functiedifferentiatie.  
 
Om de kwaliteit en internationale herkenbaarheid van ons hoger onderwijs te 
vergroten, de student op de juiste plek te krijgen en de doorstroom binnen het hoger 
onderwijs en tussen mbo en hbo te verbeteren, is er meer differentiatie nodig op 
verschillende niveaus:  
o Differentiatie in structuur (stelsel) door het Associate degree-programma 
structureel in te voeren. Dit leidt tot een uitbreiding van het aantal soorten 
graden dat in het hoger onderwijs wordt afgegeven. Het Ad-programma is kort 
hoger onderwijs dat internationaal vergelijkbaar is met het hoger 
onderwijsniveau 5 in de Europese en Nederlandse kwalificatiestructuur (EQF en 
NLQF). In internationaal perspectief is deze graad dus niet nieuw. 
o Differentiatie in onderwijsaanbod door diversiteit in trajecten binnen opleidingen, 
zoals excellentietrajecten en driejarige trajecten voor vwo-ers in het hbo. 
Excellentietrajecten bestaan al langer, maar zijn (zeker in het hbo) schaars. Voor 
studenten die zich onvoldoende uitgedaagd voelen, kan een excellentietraject de 
opleiding die ze willen volgen aantrekkelijk maken. In zo’n traject haken juist de 
goede studenten minder snel af. Vwo’ers die willen kiezen voor een 
beroepsgerichte opleiding voelen zich in een aantal gevallen in een vierjarige 
bachelor onvoldoende uitgedaagd. Deze vwo’er moet een hbo-bachelorniveau in 
drie jaar kunnen halen en dan indien gewenst doorstuderen tot het 
masterniveau. 
o Differentiatie tussen instellingen door een proces van profilering is bedoeld om de 
basiskwaliteit te verhogen, versnippering in het onderwijsaanbod terug te dringen 
en krachten te bundelen om de internationale concurrentie het hoofd te bieden. 
De instelling maakt keuzes voor onderwerpen waar zij goed in is. Deze keuzes 
zijn opgenomen in de prestatieafspraken die in november 2012 zijn gesloten 
tussen de voormalig staatssecretaris en instelling. 
 
Grotere differentiatie doet niets af aan de binariteit in ons hoger onderwijsstelsel. De 
binariteit zorgt immers voor onderscheid wat betreft de aard en oriëntatie van het 
onderwijs: wetenschappelijk of beroepsgericht. De binariteit sluit aan bij 
verschillende kwaliteiten van de studenten en bij hun leerbehoeften en de behoefte 
op de arbeidsmarkt. Ook op de internationele arbeidsmarkt moeten de 
afgestudeerden goed gepositioneerd zijn.  
 WP 10140 K-2 25 

rollen bijdraagt. Bij autonomie hoort profilering en samenwerking. Bij deze 
autonomie hoort echter ook het nemen van verantwoordelijkheid en daarop 
aanspreekbaar zijn. De implementatie van de kabinetsvoornemens vergt een 
meerjarige aanpak met ingrijpende hervormingen. Dit gebeurt op verschillende 
manieren en met verschillende instrumenten. Naast regelgeving zijn dat ook 
financiële instrumenten en prestatieafspraken met individuele instellingen en 
hoofdlijnenakkoorden met VSNU, HBO-raad en NRTO.  
 
Aanpalende maatregelen en beleidsvoornemens 
Dit wetsvoorstel staat niet op zichzelf. Om de kwaliteit van het hoger onderwijs beter 
te waarborgen is er ook het wetsvoorstel ‘Versterking kwaliteitswaarborgen hoger 
onderwijs’ (Kamerstukken II, 2012-2013, 34772). Hierin wordt voorzien in 
voorschriften omtrent de accreditatie, examencommissie, risicogericht toezicht en 
aanwijzingsbevoegdheid van de minister.  
Daarnaast wijs ik op de hoofdlijnenakkoorden die in december 2011 zijn gesloten en 
de prestatieafspraken met de afzonderlijke bekostigde instellingen van november 
2012. De hoofdlijnenakkoorden zijn tot stand gekomen met het oog op een 
toekomstbestendig hoger onderwijs. Een van de belangrijkste afspraken die in de 
akkoorden is opgenomen heeft betrekking op het per instelling maken van 
prestatieafspraken over onderwijskwaliteit en studiesucces, profilering van onderwijs 
en onderzoek en valorisatie. Elke instelling heeft daarvoor een voorstel gedaan. Voor 
het kwaliteitsdeel is 5% van het onderwijsdeel van het budget beschikbaar, voor het 
profileringsdeel 2%. Profilering op instellingsniveau houdt in dat zwaartepunten in 
het onderzoek en onderwijs worden versterkt en dat het onderwijsaanbod wordt 
gedifferentieerd naar niveau, inhoud en vorm van het onderwijs. In het hbo is 
ingezet op inhoudelijke zwaartepuntvorming gericht op versterking van het 
praktijkgericht onderzoek via publiek-private samenwerking en in combinatie met 
hoogwaardig onderwijs (onder andere in de vorm van Centres of expertise), en 
differentiatie van het onderwijs (onder andere Associate degreeprogramma’s). In het 
wo ging het onder andere om een sterke koppeling van onderwijs en onderzoek, een 
herordening van het opleidingenaanbod, verbreding van de bacheloropleidingen en 
samenwerkingsverbanden bij kleine opleidingen en excellentietrajecten. 
Ook zijn onder meer concrete afspraken gemaakt over (de verhoging van) het 
opleidingsniveau van de docenten en contacturen. 
Om het hoger onderwijs toekomstbestendig te maken is naast bovenstaande 
maatregelen nog een aantal andere maatregelen gesuggereerd vanuit onder meer 
het veld. Het onderwijsstelsel zou ook meer rekening moeten houden met oudere 
doelgroepen (‘een leven lang leren’). Niet alleen zou er aandacht moeten zijn voor de 
juiste student op de juiste plaats, maar ook voor de voortgang van studenten 
gedurende hun opleiding. De operationalisering van deze doelen vergt echter nog 
nadere doordenking. De potentiële instrumenten zijn naar ons oordeel nog te weinig 
uitgekristalliseerd c.q. zijn nog niet op hun meerwaarde te beoordelen, ook vanwege 
mogelijke neveneffecten. Om die reden wordt voorgesteld om hiervoor afzonderlijke 
 WP 10140 K-2 27 

 
Door het verbeteren van de aansluiting van het voortgezet onderwijs (vo) en het 
middelbaar beroepsonderwijs (mbo) op het hoger onderwijs, krijgt de kwaliteit van 
het hoger onderwijs (ho) een impuls. Aan deze betere aansluiting wordt op twee 
manieren gewerkt. Ten eerste worden de (aspirant-)studenten geholpen bij het 
maken van een goede studiekeuze, zodat de juiste student sneller op de juiste plek 
zit. Ten tweede worden de toelatingseisen tot het hoger onderwijs in dit wetsvoorstel 
aangescherpt. Op dit moment komt het te vaak voor dat een student instroomt in 
een opleiding waarin hij onsuccesvol blijkt. 
 
1.1 Aanmelding en studiekeuzeadvies  
Veel studenten in het ho stoppen in het eerste jaar met hun studie. Het gaat om 
37% in het hoger beroepsonderwijs (hbo) en 28% in het wetenschappelijk onderwijs 
5
(wo). De oorzaak is vaak een verkeerde studiekeuze. Het is van belang dat 
studenten zich vroegtijdig op een studiekeuze oriënteren. Het tijdstip van aanmelden 
voor een opleiding blijkt een rol te spelen bij de uitval. Studenten die zich laat 
aanmelden, vallen aanzienlijk vaker uit in hun eerste studiejaar dan studenten die 
6
zich eerder aanmelden. In de Strategische Agenda is een aantal maatregelen 
opgenomen om het studiekeuzeproces te verbeteren en uitval in het eerste jaar van 
het hoger onderwijs terug te dringen.  
 
7
De afgelopen twee jaren zijn pilots voor studiekeuzegesprekken uitgevoerd. Het 
doel van de adviserende studiekeuzegesprekken was om studenten beter voor te 
bereiden op de opleiding en zodoende switchen en uitval in het eerste jaar tegen te 
gaan. De ervaringen van projectleiders en studenten waren voornamelijk positief. Uit 
de pilots kwamen twee belangrijke aandachtspunten naar voren. Ten eerste melden 
studenten zich soms vrij laat aan waardoor instellingen geen tijd meer hebben om 
studiekeuzegesprekken te organiseren en te voeren. Ten tweede geven sommige 
instellingen en opleidingen aan dat een meer verplichtend karakter van de 
studiekeuzegesprekken gewenst is, zodat aspirant-studenten beter voorbereid 
kunnen worden op hun studie om op die manier uitval te voorkomen.  
 
1.1.1. Wat gaat er veranderen? 
Het studiekeuzeadvies voor bacheloropleidingen krijgt een wettelijke basis 
(hoofdstuk 7, titel 3, paragraaf 1, en artikel 7.13, derde lid, van de Wet op het hoger 
onderwijs en wetenschappelijk onderzoek, WHW). Aspirant-studenten uit het 
                                           
5
 1-cijfer HO bestand, percentage eerstejaars studenten hoger onderwijs aan een voltijd bacheloropleiding 
in 2010, dat na 1 jaar niet meer bij dezelfde opleiding bij dezelfde instelling staat ingeschreven (cf. 
definitie prestatie-afspraken). 
6
 Onderzoek ResearchNed, Vervroeging aanmelding. Onderzoek naar de impact van vervroeging van de 
aanmelddatum in het hoger onderwijs, BGS 136, Nijmegen 2010. 
7
 Zie SURF-programma Studiekeuzegesprekken: wat werkt? De ervaringen met deze pilots zijn te vinden 
op wiki.surffoundation.nl. 
 WP 10140 K-2 29 

het middelbaar beroepsonderwijs. Voor andere groepen aspirant-studenten geldt de 
aanmelddatum van uiterlijk 1 mei niet om praktische redenen of omdat het 
overbodig is. Zo geldt de verplichting niet voor aspirant-studenten die bij de 
instelling een toelatingsprocedure moeten ondergaan. Naast de toelatingsprocedure 
heeft een studiekeuzeactiviteit weinig meerwaarde. Er kan sprake zijn van een 
toelatingsprocedure omdat de vooropleiding van de aspirant-student geen 
toelatingsrecht biedt of omdat de aspirant-student zich aanmeldt voor een opleiding 
met een specifieke toelatingsprocedure. Hoewel de verplichting ontbreekt, kunnen de 
instelling en aspirant-student elkaar uiteraard desgewenst wel tot dergelijke 
studiekeuzeactiviteiten uitnodigen. 
Instellingen mogen geen financiële bijdrage vragen voor de studiekeuzeactiviteiten 
die zij verrichten in het kader van het studiekeuzeadvies. De studiekeuzeactiviteiten 
worden integraal ingevoerd voor de hiervoor genoemde aspirant-studenten. Een 
financiële bijdrage zou een drempel kunnen opwerpen voor de toegankelijkheid van 
het hogeronderwijsstelsel. Een goede studiekeuze is een eerste stap naar een goed 
studieklimaat. Instellingen hebben zelf baat bij investeringen in goede matching; 
daardoor zullen immers minder studenten uitvallen. De kost gaat hier voor de baat 
uit.  
Dit geldt overigens niet alleen voor de instelling, maar bij uitstek ook voor de 
student. Een goede studiekeuze is toch in eerste instantie een opdracht aan de 
aspirant-student. De aspirant-student moet zichzelf serieus verdiepen in de 
persoonlijke behoeften en wensen, in de opleidingsmogelijkheden en in de 
arbeidsmarktpositie na het afronden van de opleiding. Het is van belang dat de 
student zich actief oriënteert, bijvoorbeeld door het bezoeken van voorlichtingsdagen 
of het volgen van oriëntatietrajecten, maar de aspirant-student moet hierin worden 
ondersteund. Naast bovengenoemde studiekeuzeactiviteiten in het hoger onderwijs 
ligt uitdrukkelijk ook een belangrijke rol bij (de decanen in) het voortgezet 
onderwijs. Verder wijs ik in dit verband op de studiekeuzeinformatie in de vorm van 
Studiekeuze123 en de Studiebijsluiter en op de differentiatie en (betere) 
herkenbaarheid van het onderwijsaanbod (zie hoofdstuk 3).  
 
1.1.3. Rechten van de aspirant-student die zich uiterlijk op 1 mei aanmeldt 
Een aspirant-student die zich tijdig heeft aangemeld, heeft recht op een 
studiekeuzeadvies voor de opleiding(en) waarvoor hij zich heeft aangemeld (artikel 
7.31b en 7.31c). Deze aspirant-student heeft bovendien toelatingsrecht voor de 
opleidingen waarvoor hij zich heeft aangemeld, uiteraard behoudens andere 
toelatingseisen die wellicht voor die specifieke opleiding(en) bestaan. Dit 
toelatingsrecht behouden deze aspirant-studenten ook voor de opleidingen waarvoor 
zij zich na 1 mei pas aanmelden. Zo hebben zij de mogelijkheid om - bijvoorbeeld 
naar aanleiding van een negatief advies van de opleiding waarvoor ze zich op 
uiterlijk 1 mei hadden aangemeld – nog voor de start van het studiejaar hun keuze 
bij te stellen, maar is wel gegarandeerd dat zij zich tijdig bewust bezighouden met 
het maken van een studiekeuze. Deze aspirant-studenten kunnen overigens wel hun 
 WP 10140 K-2 31 

1.2 Toelating tot het hoger onderwijs 
De kwaliteit van het hoger onderwijs wordt voor een deel bepaald door de kwaliteit 
van de instromende studenten. Daarom is de toelating van studenten tot het hoger 
onderwijs tegen het licht gehouden. In dit verband verdienen twee groepen 
studenten extra aandacht: mbo’ers die een hbo-opleiding gaan volgen en studenten 
die zich willen inschrijven voor de opleiding tot leraar basisonderwijs (pabo). Ook 
wordt in deze paragraaf aandacht besteed aan opleidingen met aanvullende eisen. 
 
1.2.1. Nadere vooropleidingseisen mbo’ers  
Mbo’ers die instromen in een hbo-opleiding vallen relatief vaak uit. Het gemiddelde 
uitvalpercentage van mbo’ers in het hbo lag de laatste jaren hoger dan dat van 
studenten die instroomden met een havo- of vwo-diploma, blijkt uit gegevens van 
het CBS (zie ook onderstaande tabel). Na vier jaar is 27,4 procent van de mbo’ers 
uitgevallen. Dat is aanzienlijk hoger dan bij havisten of vwo’ers, waarvan de uitval 
na vier jaar respectievelijk 17,3 procent en 9 procent bedraagt. 
 
 Na 1 jaar Na 2 jaar Na 3 jaar Na 4 jaar 
in % van in % van in % van in % van 
Vooropleiding totaal totaal totaal totaal 
Totaal 14,8% 18,8% 20,2% 21,4% 
MBO 18,4% 24,3% 26,0% 27,4% 
HAVO 12,8% 15,8% 16,7% 17,3% 
VWO 6,2% 7,6% 8,5% 9,0% 
8
Overig 18,7% 25,1% 28,0% 30,4% 
 
Uitval uit het hoger onderwijs van in het hbo gestarte voltijdstudenten, cumulatief per inschrijvingsjaar, 
gemiddelde over cohorten 2005-2009. Bron: CBS (bewerking OCW/HO&S/CBV) 
 
Deze percentages gelden voor de verwante en niet-verwante doorstroom 
gezamenlijk, maar uit onderzoek van de Onderwijsraad blijkt dat juist de groep 
studenten die heeft gekozen voor een zogenaamde ‘niet-verwante vervolgopleiding’ 
vaak uitvalt, terwijl het studieresultaat goed is als een student een verwante 
9
opleiding volgt. Om ervoor te zorgen dat de studie-uitval onder mbo’ers in het hbo 
vermindert, is in de Strategische Agenda aangekondigd dat er nadere 
vooropleidingseisen komen voor studenten met een mbo-diploma die naar een hbo-
opleiding willen.  
 
De huidige wet geeft al een grondslag voor het stellen van eisen die betrekking 
hebben op de kennis en vaardigheden die de student moet hebben opgedaan in de 
vooropleiding. Deze grondslag geldt niet alleen voor havisten en vwo’ers, maar ook 
voor mbo’ers die instromen in het hbo. Deze eisen staan bekend als ‘nadere 
                                           
8
 Het gaat hierbij onder meer om studenten met een buitenlandse vooropleiding en studenten zonder 
einddiploma.  
9
 Advies Onderwijsraad, Een succesvolle start in het hoger onderwijs, nr. 20070339/892, Den Haag 2008. 
Zie ook Kamerstukken II 2007/08, 31 288, nr. 19. 
 WP 10140 K-2 33 

de student voldoet aan eisen die inhoudelijk vergelijkbaar zijn met de nadere 
vooropleidingseisen. Daarbij wordt gekeken naar de kennis en vaardigheden uit een 
mbo-opleiding of -domein dat wel toegang verleent tot de gewenste opleiding. De 
verdere invulling van het deficiëntieonderzoek is aan de hogeschool. De hogeschool 
geeft hierover duidelijkheid in de OER. 
 
De nadere vooropleidingseisen voor het middelbaar beroepsonderwijs worden 
landelijk vastgesteld bij ministeriële regeling, net als de nadere vooropleidingseisen 
voor instroom uit het vo naar het hoger onderwijs. 
Aan de HBO-raad en de MBO-raad is gevraagd te komen tot een gezamenlijk 
voorstel voor het vaststellen van verwantschap ten behoeve van de invulling van 
deze ministeriële regeling, bedoeld in artikel 7.25, derde lid.  
 
1.2.2 Aanvullende eisen bij toelating tot bacheloropleidingen 
De brede toegankelijkheid van het hoger onderwijs is in Nederland een belangrijk 
uitgangspunt. Hoofdregel is dat iedereen met een vwo-diploma moet kunnen 
doorstromen naar een wo-bacheloropleiding en iedereen met een havodiploma naar 
een hbo-bacheloropleiding. Naast een diploma, gelden voor elke bacheloropleiding 
nadere vooropleidingseisen: het profiel (vroeger het vakkenpakket) dat vereist is om 
toegelaten te worden. Bij deze eisen gaat het in feite om eisen ten aanzien van het 
niveau (de vooropleidingseis) en de specifieke kennis die de aspirant-student in het 
kader van die vooropleiding heeft opgedaan (nadere vooropleidingseisen) 
 
In sommige gevallen echter gelden, naast de vooropleidingseisen en nadere 
vooropleidingseisen, voor een bacheloropleiding ook nog specifieke eisen. In dat 
geval gaat het om eisen vanwege de geschiktheid van de aspirant-student. Voor 
studenten die aan deze eisen voldoen is de kans groot dat zij de studie succesvol 
afronden, terwijl voor studenten die niet aan deze eisen voldoen de kans juist groot 
is dat ze zullen uitvallen.  
Het stellen van eisen naast de reguliere toelatingseisen (de diploma-eis en nadere 
vooropleidingseisen) is mogelijk bij de volgende bacheloropleidingen: 
- Opleidingen met aanvullende eisen. Het gaat om opleidingen waarvoor op 
grond van het beroepsprofiel dan wel de organisatie en de inrichting van het 
onderwijs specifieke eisen mogen worden gesteld aan de student ten aanzien van de 
kennis of vaardigheden respectievelijk eigenschappen die niet of niet voldoende 
onderdeel zijn van het voortgezet onderwijs. Hierbij gaat het bijvoorbeeld om de eis 
van artistieke aanleg bij kunstopleidingen en stemvaardigheden bij de opleiding voor 
logopedie, en om eisen aan studenten vanwege de organisatie en inrichting van het 
onderwijs, zoals in het hotelonderwijs.  
- Opleidingen met kleinschalig, residentieel en intensief onderwijs. Deze vorm 
is geïntroduceerd met de Wet Ruim baan voor talent (Stb. 2011, 369). In die wet is 
het tevens mogelijk gemaakt om voor honoursprogramma’s studenten te selecteren. 
Dit kan al vanaf de start van de studie, maar dat wordt niet veel toegepast. 
 WP 10140 K-2 35 

eigenschappen. Dit doet recht aan het feit dat studiesucces door diverse factoren 
wordt beïnvloed, zoals persoonlijkheidskenmerken, eerdere onderwijsprestaties en 
motivatie van de aspirant-student en organisatiekenmerken van de opleiding. 
Toelating kan dus niet uitsluitend betrekking hebben op het criterium 
eindexamencijfers. Dit sluit aan op de bestaande situatie voor decentrale selectie bij 
opleidingen waarvoor een numerus fixus geldt.  
 
Er is echter ook een verschil tussen opleidingen die toelatingseisen stellen op basis 
van aanvullende eisen en opleidingen met een numerus fixus. Bij de opleidingen met 
aanvullende eisen dient een rechtstreeks verband te bestaan tussen de 
selectiecriteria en het opleidings- of beroepsprofiel. Aspirant-studenten die daarvoor 
niet voldoende geschikt zijn, kunnen worden afgewezen. Dit is anders dan bij 
opleidingen met een numerus fixus. Daar is het beperkte aantal plaatsen leidend en 
zijn alle aspirant-studenten in principe voldoende geschikt. Mochten zich dus minder 
studenten aanmelden dan de van tevoren bepaalde fixus, dan worden alle studenten 
toegelaten die aan de diploma- en nadere vooropleidingseisen voldoen.  
 
Een toelatingsprocedure moet leiden tot gemotiveerd toelaten of afwijzen van 
studenten. Dat stelt hoge eisen aan de procedure. Met de uitvoering daarvan kunnen 
kosten zijn gemoeid. Wanneer zich veel studenten aanmelden, kunnen de totale 
kosten voor toelatingsprocedures flink oplopen voor een opleiding. Zonder bijdrage 
van de student komen de gehele kosten ten laste van het budget voor het primaire 
proces; het gaat bij de toelatingsprocedure voor aspirant-studenten immers niet om 
onderzoeks– of onderwijsactiviteiten aan de eigen studenten. Dat een aspirant-
student bijdraagt aan de kosten van de toelatingsprocedure is bovendien 
internationaal gezien een bekend fenomeen: het is gebruikelijk bij universiteiten in 
het buitenland om studenten een bijdrage te vragen. Ook kan een bijdrage in de 
kosten ervoor zorgen dat een student niet onbeperkt deelneemt aan 
toelatingsprocedures. Daar staat echter tegenover dat de kosten de toegankelijkheid 
voor het hoger onderwijs zouden kunnen beperken. Dit mag niet het geval zijn.  
In de huidige wet bestaat er een wettelijke grondslag voor het doorberekenen van 
kosten voor het onderwijs bij hbo-opleidingen met aanvullende eisen (artikel 7.50, 
tweede lid). Deze bepaling is voorzien van de nodige waarborgen: bij algemene 
maatregel van bestuur kan worden bepaald voor welke opleidingen de bepaling 
geldt, op welke kostensoorten het betrekking heeft en welke bedragen ten hoogste 
kunnen worden gevorderd. In deze algemene maatregel van bestuur kunnen 
derhalve eveneens kosten vanwege toelatingsprocedures worden opgenomen. De 
grondslag is echter beperkt tot hbo-bacheloropleidingen met aanvullende eisen. Met 
dit wetsvoorstel wordt die grondslag verbreed tot alle opleidingen met 
toelatingsprocedures in verband met de decentrale selectie bij 
numerusfixusopleidingen en de toelating bij kleinschalig, intensief en residentieel 
onderwijs.  
 WP 10140 K-2 37 

capabel zijn om de opleiding te volgen. In dit geval is er een kwantitatieve aanleiding 
tot selectie.  
 
Vanaf midden jaren zeventig wordt in Nederland het systeem van (gewogen) loting 
als selectiemethodiek in het wetenschappelijk onderwijs gehanteerd en sinds 1994 
ook in het hoger beroepsonderwijs. In 1999 werd bij wet het stelsel van gewogen 
loting vervangen door een systeem waarbij de instellingen een deel van de aspirant-
studenten zelf mochten toelaten (decentrale selectie). Minstens de helft van het 
aantal opleidingsplaatsen werd nog steeds toegewezen door gewogen loting (de 
lotingseis) en daarnaast stroomden alle aspirant-studenten die gemiddeld een acht 
of hoger hadden voor hun eindexamencijfer in het voortgezet onderwijs direct in (de 
‘8-plusplaatsen’). In 2011 werd met de wet Ruim baan voor talent de lotingseis 
afgeschaft, waardoor 100% decentrale selectie mogelijk werd. Wel bleven de 8-
plusplaatsen in stand en bleef de mogelijkheid van gewogen loting bestaan. 
 
In dit wetsvoorstel wordt de mogelijkheid voor centrale loting afgeschaft. Toelating 
via loting past niet in een stelsel waarin de afstemming tussen student en opleiding 
versterkt moet worden. De capaciteitsfixus, dat wil zeggen de mogelijkheid voor een 
instelling om een maximum aantal opleidingsplaatsen vast te stellen, blijft wel 
bestaan (artikel 7.53). Indien het aantal aanmeldingen groter is dan het aantal 
opleidingsplaatsen ontstaat er van rechtswege een numerus fixus. De 
opleidingsplaatsen worden in dat geval geheel door de instelling verdeeld via 
(decentrale) selectie van de aspirant-studenten. De instellingen bepalen de 
selectiecriteria en -procedures, met dien verstande dat een combinatie van ten 
minste twee soorten kwalitatieve criteria dient te worden gehanteerd (artikel 7.53, 
tweede lid). De instellingen stellen aldus vast welke criteria relevant zijn om de 
meest geschikte student toe te laten tot een dergelijke numerus fixusopleiding. Dit 
zou bijvoorbeeld een criterium ten aanzien van eindexamencijfers kunnen zijn en een 
ander criterium waaruit affiniteit met het werkveld of motivatie voor de opleiding 
blijkt. Indien meer aspirant-studenten aan de eisen voldoen dan het aantal 
beschikbare plaatsen, zal de instelling de plaatsen moeten toekennen volgens een 
vooraf bepaalde rangorde. De instelling mag het aantal keer bepalen dat een 
aspirant-student mag meedoen aan de selectieprocedure.  
 
Met dit wetsvoorstel wordt de positie van aspirant-studenten bij alle opleidingen met 
een numerus fixus gelijkwaardig. Met het afschaffen van de gewogen 
lotingsprocedure vervallen daarom ook de bijbehorende uitzonderingscategorieën. 
Met een decentrale selectie op basis van twee soorten criteria en een eventuele 
rangorde is deze grondslag niet langer noodzakelijk. Daarom vervallen de hierboven 
genoemde 8-plusplaatsen. Ook bestaan er zogenoemde ‘ministersplaatsen’ voor 
sommige leerlingen uit het Caribisch deel van het Koninkrijk, dat wil zeggen uit 
Caribisch Nederland (Bonaire, Sint-Eustatius en Saba) en uit Curaçao, Aruba en Sint-
Maarten. Door de ministersplaatsen wordt een beperkt aantal aspirant-studenten uit 
 WP 10140 K-2 39 

basisonderwijs worden onderwezen, groot zijn. Daarom beveelt de commissie aan 
dat van aspirant-studenten moet worden gevraagd dat zij beschikken over voldoende 
kennis op bepaalde gebieden en dat dit zo nodig wordt aangetoond door het afleggen 
van kennistoetsen voordat zij mogen instromen op de pabo. Volgens de commissie 
mag het vereiste kennisniveau op een lager niveau liggen dan het eindniveau van 
havo, vwo en mbo-4. Zij noemt daarbij een niveau vergelijkbaar met havo-3/vmbo-
t-4. Dit kan echter niet worden geregeld binnen de bestaande wettelijke 
mogelijkheden om nadere vooropleidingseisen te stellen. Vandaar dat met dit 
wetsvoorstel bijzondere nadere vooropleidingseisen worden ingevoerd. 
 
Gezien het brede curriculum van de pabo, de analyse van het advies van de 
commissie en de wens om een goede kwaliteit van de opleiding te kunnen blijven 
borgen, wil ik de implementatie van het advies van de commissie mogelijk maken. 
Met het oog daarop worden de artikelen 7.25a en 7.25b voorgesteld. Artikel 7.25a 
bevat de basis voor een algemene maatregel van bestuur waarin bijzondere 
vooropleidingseisen kunnen worden gesteld voor de opleiding tot leraar 
basisonderwijs. Op grond van artikel 7.25b wordt de instelling verplicht een student 
de kans te geven een toets te maken indien de student niet op basis van zijn 
diploma kan aantonen te beschikken over de gevraagde kennis. De Stichting voor 
Leerplanontwikkeling (SLO) is gevraagd een beschrijving te maken van de inhoud 
van deze eisen. Verder zal de invoering van de eisen worden besproken en 
uitgewerkt met het onderwijsveld. 
 
2. Doorstroom binnen het hoger onderwijs 
 
Om een beter studierendement mogelijk te maken, wordt niet alleen de toelating tot 
het hoger onderwijs tegen het licht gehouden, maar ook de 
doorstroommogelijkheden binnen het hoger onderwijs. In dit verband wordt specifiek 
aandacht besteed aan studenten met een hbo-propedeuse die verder willen studeren 
in het wetenschappelijk onderwijs, en naar de aansluiting tussen bachelor en master. 
 
2.1. Instroom hbo-propedeusestudent in het wetenschappelijk onderwijs 
Studenten met een hbo-propedeuse zonder vwo-vooropleiding die een 
bacheloropleiding in het wetenschappelijk onderwijs gaan volgen, stoppen nogal 
eens voortijdig met hun studie. Voor hen gelden geen adequate nadere 
vooropleidingseisen, omdat die eisen voor het wo gekoppeld zijn aan het vwo, en 
niet aan het havo. 
 
In de Strategische Agenda is aangekondigd dat studenten met een hbo-propedeuse 
zonder vwo-vooropleiding in de toekomst geen toelatingsrecht tot een universitaire 
opleiding meer zullen hebben; de hoge studie-uitval van deze categorie studenten 
maakt een andere benadering wenselijk. Daarom wordt in dit wetsvoorstel 
voorgesteld dat universiteiten voortaan zelf eisen mogen stellen aan aspirant-
 WP 10140 K-2 41 

laten. Het bestaan van zo’n masteropleiding waartoe bepaalde bachelors directe 
toelating hebben, is internationaal gezien afwijkend.  
 
De verplichting om voor elke bacheloropleiding een doorstroommaster aan te bieden, 
wordt in dit wetsvoorstel afgeschaft, waardoor selectie van alle studenten voor alle 
masteropleidingen mogelijk wordt. Dit instrument is gericht op de hiervoor 
genoemde doelen: profilering van opleidingen, differentiatie in het masteraanbod en 
de juiste student op de juiste plek. Bovendien past deze maatregel in de visie op een 
volwassen bachelor-masterstructuur, waarin de bachelor- en masteropleiding op 
13
zichzelf staande, afgeronde opleidingen zijn.  
 
Doorstroommasters hebben over het algemeen weinig profiel door de focus op de 
aansluiting op de bijbehorende bacheloropleiding. Wo-studenten blijken bij hun 
masterkeuze echter toch vooral voor een doorstroommaster te kiezen. Het 
afschaffen van het toelatingsrecht tot één bepaalde master, moet ervoor zorgen dat 
de wo-master als zelfstandige opleiding meer gezicht krijgt. Bovendien zal het een 
bewuste studiekeuze door studenten bevorderen, waardoor zij in hun afweging ook 
een overstap naar een andere discipline of instelling zullen meenemen.  
 
Het voornemen is om met ingang van het studiejaar 2014-2015 het bestaan van een 
doorstroommaster niet langer verplicht te stellen. Instellingen en aspirant-studenten 
hebben daardoor voldoende tijd zich hierop voor te bereiden. Vanaf het studiejaar 
2014-2015 is het niet meer zo dat een bachelorstudent automatisch bij een 
aansluitende masteropleiding ingeschreven kan worden. Het is aan de instelling om 
te bepalen wat de toelatingseisen voor een bepaalde masteropleiding zijn, maar 
gegeven bovenstaande ligt een standaard doorstroommaster niet in de rede. Als er 
ook selectie-eisen gelden, zal een student eerst moeten aantonen daaraan te 
voldoen, voordat hij wordt toegelaten. Een student zal eerst toegelaten moeten 
worden voordat hij zich kan inschrijven in de master. Inschrijving in de master is 
voorwaarde om onder andere tentamens van die masteropleiding te kunnen 
afleggen.  
 
Het uitgangspunt blijft dat er voor bachelorafgestudeerden altijd een mogelijkheid is 
om een masteropleiding te volgen. Om dat te garanderen, wordt een bevoegdheid 
voor de minister opgenomen: de minister kan bepalen dat één of meerdere 
instellingsbesturen voor door hem aangewezen bacheloropleidingen ten minste één 
masteropleiding aanwijzen waartoe deze bachelorafgestudeerden direct worden 
toegelaten. De minister heeft daartoe de bevoegdheid als bachelorafgestudeerden 
zich niet kunnen inschrijven, of als die situatie zich dreigt voor te doen. De inspectie 
zal gevraagd worden het uitgangspunt te monitoren dat er voor 
                                           
13
 Kamerstukken II 2008/09, 29 281, nr. 10. 
 WP 10140 K-2 43 

 
3.1.1. Macrodoelmatigheid en brede bacheloropleidingen 
Het beleid voor het bewaken van de doelmatigheid van nieuw aanbod is vastgelegd 
in de Beleidsregel doelmatigheid hoger onderwijs 2012. Het uitgangspunt in het 
nieuwe macrodoelmatigheidsbeleid is meer ruimte voor (herordening van) bestaand 
onderwijsaanbod; nieuwe opleidingen komen er slechts als voldaan is aan een aantal 
limitatieve criteria. 
 
In dit wetsvoorstel is opgenomen dat instellingen drie jaar mogen experimenteren 
met brede bachelors. Een brede bachelor vergemakkelijkt de studiekeuze voor 
studenten die nog niet weten welke studie goed aansluit bij hun beroepsinteresse en 
vermindert de kans op switchen, doordat studenten zelf een accent of route kunnen 
kiezen binnen hun bacheloropleiding. Brede bachelors ontstaan door samenvoeging 
van opleidingen. Daarvoor bestaat al een procedure met een rol voor de NVAO: de 
NVAO controleert of er sprake is van een planningsneutrale conversie en of door de 
samenvoeging geen inhoudelijk nieuwe opleiding ontstaat die zich uitstrekt over 
andere terreinen dan de opleidingen waaruit deze is ontstaan. Als na drie jaar blijkt 
dat de brede bachelor niet bevalt en de instelling wil terugkeren naar de 
oorspronkelijke smallere opleidingen, dan mag dat, zonder dat daarvoor een 
afzonderlijke macrodoelmatigheidstoets of toets nieuwe opleiding behoeft te worden 
aangevraagd. In het wetsvoorstel is een grondslag voor deze voorziening 
opgenomen. Aan de minister wordt de bevoegdheid toegekend om vrijstelling te 
verlenen van de verplichting een nieuwe opleiding voor instemming voor te leggen. 
Deze bevoegdheid is niet in tijd beperkt. Zij kan ook ten aanzien van niet-bekostigde 
instellingen worden toegepast. 
 
3.1.2. Ruimte voor deeltijdaanbod 
De huidige wet gaat uit van een doelmatigheidsbeoordeling per opleiding. Dit 
impliceert dat bij die beoordeling geen onderscheid wordt gemaakt naar de vorm 
(voltijd, deeltijd of duaal) waarin de opleiding wordt aangeboden. Dit heeft tot 
gevolg dat een instelling, bij voldoende voltijdaanbod, geen toestemming krijgt om 
de opleiding in deeltijd aan te bieden voor een specifieke doelgroep.  
 
Om ruimte te bieden voor uitbreiding van het deeltijdaanbod wordt in dit 
wetsvoorstel met het oog op de macrodoelmatigheidstoetsing in artikel 6.2 een 
bepaling opgenomen die uitgaat van een toets per opleidingsvorm waarin een 
opleiding wordt aangeboden (artikel 6.2, eerste lid, tweede volzin). Er behoeft nog 
steeds geen afzonderlijke macrodoelmatigheidsaanvraag te worden ingediend voor 
elke vorm waarin de opleiding wordt aangeboden. Wél dient de instelling aan te 
geven in welke vorm de opleiding zal worden aangeboden en voor welke doelgroep. 
Ook in de (nieuwe) Beleidsregel doelmatigheid hoger onderwijs 2012 wordt meer 
rekening gehouden met de specifieke doelgroep voor wie de opleiding wordt 
aangeboden en de vorm waarin dat gebeurt (deeltijd, voltijd of duaal). Mocht 
 WP 10140 K-2 45 

wordt geïntroduceerd in het wetsvoorstel ‘Kwaliteitswaarborging hoger onderwijs’, 
behulpzaam zijn.  
 
Bij uitzondering zal een tussentijdse naamswijziging mogelijk zijn (artikel 7.3, vijfde 
lid). Dit kan als met de naamswijziging wordt beoogd aan te sluiten bij wat binnen de 
visitatiegroep of sector gebruikelijk is. Bij de beoordeling van dit verzoek tot 
naamswijziging gaat de NVAO na of, tegelijk met de naam, ook de inhoud van de 
opleiding zodanig wijzigt dat er feitelijk sprake is van een nieuwe opleiding. In dat 
geval zal zij niet instemmen met de naamswijziging, omdat de instelling daarvoor de 
procedure voor een nieuwe opleiding dient te volgen. De naamswijziging leidt niet tot 
indeling van de opleiding in een ander CROHO-onderdeel. 
 
Als de instelling een naam wil hanteren waarmee de NVAO niet akkoord is, is uiterste 
consequentie dat de NVAO geen positief besluit afgeeft. Dit geldt zowel bij een 
verzoek om een toets nieuwe opleiding als bij een accreditatie en is ook van 
toepassing op niet-bekostigde onderwijsinstellingen. 
 
3.2 Associate-degreeprogramma’s 
De Associate degree (Ad) krijgt definitief een plaats in het hogeronderwijsstelsel. De 
Ad draagt bij aan een meer gedifferentieerd aanbod voor werkenden en voor die 
mbo-4 afgestudeerden die tot nu toe minder geneigd zijn de stap naar het hoger 
beroepsonderwijs te zetten. Hoewel het aanbod aan Ad’s als gevolg van de pilotfase 
nog relatief beperkt is, hebben de pilots laten zien dat deze onderwijsvorm relevantie 
heeft. 
De Ad zorgt voor instroom van nieuwe groepen in het hoger onderwijs en is een 
geschikte route om studie en werk te combineren. De landelijke 
werkgeversorganisaties zijn positief over dit onderwijstype. De Ad zorgt voor een 
flexibeler aansluiting tussen onderwijs en de behoeften van het werkveld. Het feit 
dat dit nieuwe onderwijstype wordt afgesloten met een wettelijke graad, de Ad 
tussen mbo-4 en hbo-bachelor, draagt bij aan de aantrekkelijkheid. Dit vraagt om 
een scherp afgebakend civiel effect ten opzichte van mbo-4 en hbo-bachelor. 
Bovendien is hiermee een lacune in de kwalificatiestructuur weggenomen. Het niveau 
Ad is te duiden als niveau 5 in de indeling van het Nederlandse Nationale 
Kwalificatieraamwerk en het maakt deel uit van de eerste cyclus van het hoger 
onderwijs.  
 
Er is dus voldoende aanleiding om de Ad nu structureel te verankeren in de 
wetgeving. De verwachting is dat de vraag naar Ad-programma’s kan toenemen nu 
MKB-Nederland op 7 maart 2012 de scholingsbehoefte op Ad-niveau op een 
systematische wijze in kaart heeft gebracht. Het ligt in de rede om dit instrument 
een structurele basis te geven. Dit initiatief helpt de instellingen te investeren in Ad-
programma’s met een duidelijke relevantie voor de arbeidsmarkt. De inrichting van 
het Landelijk Platform Ad (najaar 2012) en een intensivering van de bekendheid van 
 WP 10140 K-2 47 

arbeidsmarktrelevantie kent en ze moeten verhinderen dat er bedrijfsopleidingen in 
de vorm van een Ad het stelsel binnenkomen. Er komt een afzonderlijke 
diplomavergoeding voor de Ad waarmee wordt bevestigd dat de Ad-graad een 
zelfstandige betekenis heeft. Mocht desbetreffende Ad-student daarna alsnog zijn 
hbo-bachelorgraad behalen aan een bekostigde instelling, dan wordt bij de 
berekening van de rijksbijdrage deze diplomavergoeding in mindering gebracht op de 
diplomavergoeding voor de bacheloropleiding. Een en ander zal worden neergelegd 
in het Uitvoeringsbesluit WHW. 
 
De Ad’er wordt beschouwd als bachelorstudent en valt daarmee onder het regime 
van het collegegeld voor de bacheloropleiding.  
 
3.2.2. Samenwerking middelbaar en hoger beroepsonderwijs 
Hoewel de Ad nadrukkelijk gepositioneerd is in het hoger onderwijs, wordt vanwege 
het belang van een goede aansluiting tussen mbo-4 en het hoger beroepsonderwijs 
ruimte geboden voor betrokkenheid van bve-instellingen bij de uitvoering van de Ad. 
De Ad kan tot maximaal de helft van het curriculum – uitgezonderd de afstudeerfase 
en het afsluitend examen - op locatie van een bve-instelling worden ingericht. Dit 
gebeurt onder integrale verantwoordelijkheid van de hogeschool en overeenkomstig 
de hbo-kwaliteitsstandaard. De afstudeerfase en eventuele eindopdracht van de Ad 
worden verzorgd door de hogeschool, omdat ze in een volwaardige hbo-omgeving 
gesitueerd moeten zijn. In de huidige situatie wordt hiermee geëxperimenteerd. Met 
dit wetsvoorstel wordt voorzien in een grondslag voor een definitieve invoering 
(artikel 7.8a, derde lid). 
 
3.3 Driejarige hbo-trajecten voor vwo’ers 
Het aandeel vwo’ers dat kiest voor een hbo-opleiding is het afgelopen decennium 
sterk afgenomen. In 1995 gingen nog bijna 9.000 vwo’ers naar het hoger 
beroepsonderwijs ofwel ruim 30% van het aantal vwo-gediplomeerden. In 2009-
2010 was dit nog maar 12%, dus zo’n 4.000 vwo-gediplomeerden. Dit heeft 
gevolgen voor de samenstelling van de populatie hbo-studenten: het aandeel 
vwo’ers in de instroom in het hbo is sterk afgenomen van 20% in 1995 naar 9% in 
2008. Uit onderzoek blijkt dat 18% van de vwo’ers die gekozen heeft voor het 
wetenschappelijk onderwijs, het beroepsgerichte karakter van het hoger 
14
beroepsonderwijs zeer aantrekkelijk vindt. Uit het onderzoek komt ook naar voren 
dat de vwo’ers die nu naar het wetenschappelijk onderwijs gaan, eerder voor het 
hoger beroepsonderwijs zouden kiezen als zij daar programma’s met een hoger 
eindniveau (excellente trajecten) en versnelde trajecten voor vwo’ers zouden kunnen 
volgen. 
 
                                           
14
 Onderzoek ResearchNed, Kiezen voor hbo of wo. Achtergronden en motieven van vwo’ers die kiezen 
voor een hbo-studie, Nijmegen 2011. 
 WP 10140 K-2 49 

 
Het recht op studiefinanciering wordt overigens niet veranderd. Eerst zullen deze 
trajecten tot wasdom moeten komen. Op lange termijn zouden de vwo’ers die een 
hbo-bacheloropleiding volgen waarvan de opleiding een driejarig traject kent,  
geen vier maar drie jaar recht op studiefinanciering kunnen krijgen. De duur van het 
recht op studiefinanciering is normaliter gelijk aan de nominale duur van de 
opleiding. De nominale duur van een vierjarige opleiding is vier jaar, maar van een 
driejarig traject is dit feitelijk drie jaar. Daarmee zou de duur van de 
studiefinanciering in overeenstemming met de nominale duur van het programma 
bedoeld voor de vwo’ers worden gebracht.  
 
Om het hoger beroepsonderwijs uit te bouwen tot een voor vwo-studenten 
aantrekkelijk alternatief voor wo-opleidingen is het perspectief op een aansluitende 
professionele masteropleiding van wezenlijk belang. Net als alle nieuwe bekostigde 
opleidingen dienen de professionele masteropleidingen te voldoen aan de eisen die 
opgenomen zijn in de beleidsregel doelmatigheid hoger onderwijs. Als een instelling 
een driejarig traject voor vwo’ers in de hbo-bacheloropleiding aanbiedt, geldt een 
lichtere toetsing bij de macrodoelmatigheid van de hbo-master dan in overige 
gevallen.  
 
 
4. Overige onderwerpen 
 
In de vorige paragrafen zijn de maatregelen toegelicht in verband met de 
‘differentiatie in drievoud’: meer differentiatie in structuur, meer differentiatie tussen 
instellingen (profilering) en meer differentiatie in het onderwijsaanbod. Deze 
maatregelen zijn toegelicht in het licht van de aansluiting op het hoger onderwijs, de 
instroomeisen voor en binnen het hoger onderwijs en de differentiatie in het stelsel 
van hoger onderwijs. 
 
In deze paragraaf wordt een viertal andere maatregelen toegelicht: de aanpassing 
van de titulatuur, de mogelijkheid om in de toekomst voor bepaalde excellente 
opleidingen collegegelddifferentiatie toe te passen, en de tariefstelling van de 
schakelprogramma’s en de verbetering van de regels omtrent de arbeidsmarktfixus.  
 
4.1 Titulatuur 
Voor de herkenning van de kwaliteit en de waarde van opleidingen binnen en buiten 
de Europese hogeronderwijsruimte is een juiste titulatuur van belang. Door het 
onthouden van de toevoegingen ‘of Arts’ en ‘of Science’ is een deel van de hbo-
opleidingen internationaal momenteel onvoldoende herkenbaar. Studenten kunnen 
daarvan last ondervinden. Dat geldt zowel voor hbo-studenten die tijdens of na hun 
opleiding internationaal mobiel zijn (ruim 21% van de hbo-studenten) als voor de 
 WP 10140 K-2 51 

Het kabinet sluit met dit voorstel aan bij de wijze waarop Angelsaksische landen en 
Duitsland omgaan met de titulatuur. In deze landen is de toevoeging meer een 
uitdrukking van de oriëntatie respectievelijk inhoud van de opleiding dan van het 
niveau. Het onderscheid tussen hbo en wo blijft ook nationaal en internationaal 
zichtbaar op de getuigschriften. In het diplomasupplement, conform Europees 
format, wordt helder uiteengezet wat de opleiding inhoudt. 
 
4.2 Collegegelddifferentiatie voor bepaalde excellente opleidingen 
Universiteiten en hogescholen moeten worden uitgedaagd om te streven naar 
excellent onderwijs. Dit gebeurt onder meer doordat het niveau van de opleiding 
kenbaar is vanwege een onderscheidend accreditatieoordeel: voldoende, goed of 
excellent. Ook zijn hierover afspraken gemaakt met sommige instellingen in de 
prestatieafspraken. Met dit wetsvoorstel wordt een voorziening getroffen waardoor 
het in bepaalde gevallen ook mogelijk is om een hoger wettelijk collegegeld te 
vragen voor opleidingen met het oordeel excellent van de NVAO. 
 
17
Sinds enkele jaren is het mogelijk om voor opleidingen en programma’s met 
kleinschalig en intensief onderwijs, zoals de university colleges, een hoger 
collegegeld te vragen, indien daarvoor toestemming is verkregen van de minister. 
Door deze collegegelddifferentiatie kunnen instellingen extra financiële middelen 
aanboren, in aanvulling op de rijksbijdrage, omdat deze onderwijsvorm over het 
algemeen relatief duur is en dus extra kosten met zich meebrengt. De kosten voor 
deze voorzieningen hoeven dan niet (meer) ten laste te komen van het budget voor 
de reguliere opleidingen.  
 
Bij excellente opleidingen heeft de student ‘meer waar voor zijn geld’. Tegelijkertijd 
geldt dat deze opleidingen voor een ieder (die voldoet aan de toelatingseisen) 
toegankelijk moeten zijn. (Aspirant-)studenten moeten niet worden afgeremd in hun 
ambities om hoogwaardig, uitdagend onderwijs te volgen. De toegankelijkheid van 
het stelsel, inclusief toegankelijkheid van excellente opleidingen, moet zijn 
gewaarborgd, ook in het licht van het sociaal leenstelsel. In dit wetsvoorstel wordt de 
bestaande bevoegdheid tot het kunnen verlenen van toestemming voor het vragen 
van een hoger collegegeld uitgebreid tot opleidingen met het NVAO-oordeel 
excellent. De toestemming is geen automatisme. Naast de voorwaarde dat er sprake 
is van een excellente opleiding volgens het oordeel van de NVAO en de borging van 
de toegankelijkheid, kan de minister bij zijn beoordeling ook andere elementen 
meewegen, zoals het profiel van de instelling. Er moet een duidelijke reden zijn om 
collegegelddifferentiatie te rechtvaardigen.  
 
                                           
17
 Wet Ruim baan voor talent, Stb. 2011, 369 
 WP 10140 K-2 53 

De schakelprogramma’s worden bij voorkeur verzorgd gedurende de 
bacheloropleiding, soms zijn ze geïntegreerd in het reguliere (afstudeer)programma. 
Dat kan in de vorm van specifieke routes binnen de bacheloropleiding die naadloos 
aansluiten bij een of meer masteropleidingen of door gelijktijdig met de 
bacheloropleiding aanvullende vakken te verzorgen. Deze trajecten zijn 
aantrekkelijk. Hierdoor kan de aansluiting alsnog ontstaan en kan de student zich 
gedurende zijn bacheloropleiding al voorbereiden op de masteropleiding en lijdt hij 
geen tijdverlies.  
Als een student naast een (hbo-)bacheloropleiding parallel een schakelprogramma 
volgt in een wo-bacheloropleiding, is er geen collegegeld voor dat tweede traject 
verschuldigd. Dit blijft zo; het is conform de bestaande regel dat naast een eerste 
opleiding parallel andere opleidingen gevolgd kunnen worden tegen betaling van 
slechts één keer wettelijk collegegeld. Ook is die student dan niet het afzonderlijke 
tarief verschuldigd. 
 
Bij inschrijving in een wo-bacheloropleiding ná een (hbo-)bacheloropleiding geldt 
normaliter het instellingscollegegeld. Met dit wetsvoorstel wordt geregeld dat als het 
om een inschrijving gaat vanwege het volgen van het schakelprogramma het tarief 
van het schakelprogramma (zoals hierna beschreven onder ‘afzonderlijk 
schakelprogramma’) geldt. Als een student naast zijn schakelprogramma ook andere 
vakken volgt binnen de bacheloropleiding, dan is die student een bachelorstudent en 
herleeft de reguliere bepaling: hij dient dan het collegegeld te betalen. 
 
De student die is ingeschreven in een bacheloropleiding heeft recht op 
studiefinanciering. Voor de goede orde: inschrijving in de masteropleiding is niet 
mogelijk, want voor die inschrijving is noodzakelijk dat er geen deficiënties zijn en in 
dat geval is er geen aanleiding tot een schakelprogramma. In de Strategische 
Agenda van 2007 is reeds aangegeven dat studenten hun schakelprogramma kunnen 
volgen door deel te nemen aan vakken in een wo-bacheloropleiding en zich voor die 
bacheloropleiding in te schrijven, ook al beogen ze niet de opleiding geheel te volgen 
en af te ronden hetgeen normaliter wel een voorwaarde is. Deze mogelijkheid blijft 
bestaan. 
 
4.3.2. Afzonderlijk schakelprogramma 
In sommige gevallen zal een schakelprogramma in een bacheloropleiding niet of niet 
geheel mogelijk blijken te zijn. Dan is er na afronding van de bacheloropleiding (nog) 
een afzonderlijk schakelprogramma nodig om deficiënties voor toelating tot de 
masteropleiding weg te werken.  
 
De student die zo’n afzonderlijk schakelprogramma volgt, moet daarvoor een 
vergoeding betalen. Formeel is daarbij geen sprake van collegegeld want het is geen 
formele ho-opleiding, maar het tarief van de vergoeding is daarvan wel afgeleid. 
 WP 10140 K-2 55 

Tot nu toe wordt de mogelijkheid van arbeidsmarktfixus formeel niet gehanteerd. 
Met de huidige wetttelijke bepaling is het lastig om eenduidig te bewijzen dat de 
instroom op de arbeidsmarkt niet ruim de uitstroom van bepaalde afgestudeerden 
overtreft en bovendien moet bewezen worden dat dat gedurende een langere 
periode plaatsvindt. Een dergelijke zware bewijslast doet geen recht aan de 
dynamische arbeidsmarkt en substitutiemogelijkheden. Bovendien zou volstaan 
moeten kunnen worden met het opleiden van het aantal studenten dat aansluit op de 
behoefte van de arbeidsmarkt. Zo geldt voor de opleiding geneeskunde al sinds jaar 
en dag een fixus. Hoewel velen aannemen dat hierbij sprake is van een 
arbeidsmarktfixus, gaat het formeel om een capaciteitsfixus waarbij de universiteit 
haar eigen capaciteit vaststelt. De universiteiten stemmen onderling af hoeveel 
opleidingsplaatsen elk voor haar rekening kan nemen, mede gegeven het aantal 
plaatsen dat door de overheid wenselijk wordt geacht. Deze afstemming tussen de 
instellingen en met de minister vindt in goed overleg plaats. Het ligt echter voor de 
hand dat een dergelijke capaciteit (ook) op grond van de behoefte van de 
arbeidsmarkt zou moeten kunnen worden vastgesteld. Daarom wordt in dit 
wetsvoorstel voorgesteld de arbeidsmarktfixusbepaling aan te passen (artikel 7.56). 
Van de gelegenheid is gebruik gemaakt om ook (de beschrijving van) de procedure 
tot vaststelling te vereenvoudigen. 
De instelling zal ook bij een arbeidsmarktfixus de selectie van aspirant-studenten 
uitvoeren. Ook bij deze vorm van selectie geldt dat er ten minste twee 
selectiecriteria moeten worden gehanteerd. Verder zij verwezen naar paragraaf 2.1. 
 
5. Overleg, administratieve lasten en uitvoerbaarheid 
 
5.1. Gevoerd overleg 
Over het wetsvoorstel is constructief overleg gevoerd met de betrokken koepels en 
met de studentenorganisaties ISO en LSVb. De partijen staan positief tegenover de 
Strategische Agenda en daarmee ook tegenover de hoofdlijnen van het wetsvoorstel. 
De studenten vroegen met name aandacht voor toegankelijkheid en selectie, 
studiekeuzeadviezen en schakelprogramma's. Het principe van toelatingsrecht is niet 
verlaten. De studenten zijn groot voorstander van het introduceren van 
studiekeuzeactiviteiten en het limiteren van de kosten bij een schakelprogramma. 
Zoals in deze toelichting is beschreven, zijn er verschillende 
toegankelijkheidswaarborgen opgenomen in financiële zin en door expliciete 
bevoegheden toe te kennen aan de minister en de medezeggenschap.  
In het overleg met de VSNU en HBO-raad zijn de maatregelen uitgebreid aan de orde 
geweest, mede in het licht van de afspraken in de zogenaamde 
Hoofdlijnenakkoorden. De studiekeuzeactiviteiten zijn ook bij deze koepels 
onomstreden. Wel is er aandacht gevraagd voor de uitvoerbaarheid, de financiële 
lasten en het feit dat de bedoelde activiteiten voor de ene student belangrijker zijn 
dan voor de andere. Daarom is in dit wetsvoorstel geen blauwdruk opgenomen. De 
instellingen kunnen een op maat gerichte studiekeuzeactiviteit vorm geven. Met de 
 WP 10140 K-2 57 

5.3 Uitvoerbaarheid en handhaafbaarheid 
Er zijn uitvoeringstoetsen uitgebracht door de diverse uitvoeringsorganisaties: de 
Inspectie voor het Onderwijs (inclusief de voormalige auditdienst), de Dienst 
Uitvoeringsorganisatie Onderwijsinstellingen (DUO), inclusief Studielink, en de NVAO. 
Alle organisaties concluderen dat het wetsvoorstel uitvoerbaar is. Voorzover een 
voorbehoud wordt gemaakt, gaat het in feite om de kosten en benodigde 
duidelijkheid over aanpassing van programmatuur. 
  
De inspectie en DUO stellen enkele vragen c.q. wijzen op enkele onduidelijkheden. 
Dit heeft ertoe geleid dat de memorie van toelichting op enkele onderdelen is 
aangepast. Zo wijst de inspectie erop dat voor de toelatingsprocedures geen 
specifieke toezichtssituatie wordt gecreëerd maar het reguliere toezicht geldt. Verder 
maakt de inspectie een aantal opmerkingen over de driejarige hbo-trajecten voor 
vwo’ers. De inspectie onderschrijft de noodzaak van maatregelen voor het 
toelatingsrecht van mbo’ers en vindt het van belang dat er niet te stringente 
toelatingscriteria gaan gelden.  
De inspectie wijst er verder terecht op dat er voor aspirant- dan wel zittende 
studenten een goede overgangsvoorziening moet zijn als hun positie wijzigt. Hoewel 
beoogd is dat de wet grotendeels in werking zal treden per 1 september 2013, is 
onder meer vanwege de positie van studenten de mogelijkheid opgenomen dat 
verschillende onderdelen op verschillende momenten in werking treden. De 
uitvoerbaarheid en het rekening houden met gerechtvaardigde verwachtingen zijn 
doorslaggevende elementen bij het vaststellen van het definitieve moment van 
inwerkingtreding. Zo zullen de verplichtingen ten aanzien van de 
studiekeuzeactiviteiten voor het eerst gelden voor het studiejaar 2014-2015; dit 
betekent dat de aspirant-student zich voor 1 mei 2014 zal moeten aanmelden. De 
opmerkingen ten aanzien van de administratieve lasten zijn verwerkt.  
DUO merkt terecht op dat een (groot) aantal onderwerpen geen gevolgen heeft voor 
haar werkwijze. Overeenkomstig haar verzoek zijn de (studiefinancierings)gevolgen 
van de driejarige trajecten in het hbo verduidelijkt. Eventuele 
bekostigingsconsequenties van verschillende trajecten (zoals Associate degree) 
worden in het kader van de aanpassing van het Uitvoeringsbesluit WHW 2008 
benoemd.  
DUO en Studielink, een door de gezamenlijke instellingen opgerichte organisatie 
waarbij de aspirant- eerstejaarsstudenten zich feitelijk centraal aanmelden, merken 
op dat de financiële consequenties van de invoering van het wetsvoorstel nog niet 
geheel zijn uitgekristalliseerd. Zo zullen geautomatiseerde processen moeten worden 
aangepast in verband met bijvoorbeeld de invoering van de driejarige hbo-trajecten 
voor vwo’ers en vanwege de aanmelddatum van 1 mei en (de informatie over) de 
studiekeuzeactiviteiten. Wel geeft DUO aan dat de afschaffing van de loting 
(structureel) zal leiden tot een afname van het werk bij DUO. DUO en Studielink 
zullen over een en ander nader overleg voeren met de instellingen.  
De NVAO verwacht geen uitvoeringsproblemen als gevolg van het wetsvoorstel.  
 WP 10140 K-2 59 

gebied van internationaal gebruikelijke titulatuur over ruime ervaring en 
deskundigheid beschikt. Voor “internationale herkenbaarheid” is gekozen omdat die 
term ook in artikel 7.11, vierde lid, voorkomt bij het diplomasupplement. 
De NVAO zal ook een beoordeling geven van de naam die het instellingsbestuur wil 
verbinden aan een opleiding. In paragraaf 3.1 van het algemeen deel van deze 
memorie van toelichting is de achtergrond daarvan geschetst. 
 
Artikel I, onderdeel H (artikel 5a.2a, eerste lid). 
Deze wijziging houdt verband met het feit dat voor de Ad-programma’s ook een 
accreditatiekader wordt opgesteld.  
 
Artikel I, onderdeel I (artikel 5a.11, eerste lid). 
Aan het eerste lid van artikel 5a.11 is een volzin toegevoegd waarin is vastgelegd 
dat er geen toets nieuwe opleiding hoeft te worden aangevraagd als een 
samenvoeging van opleidingen met toepassing van artikel 6.2, vijfde lid, door een 
instellingsbestuur ongedaan wordt gemaakt.  
 
Artikel I, onderdeel J (artikel 6.2). 
Deze wijziging maakt duidelijk dat ook het voornemen om bestaande opleidingen 
samen te voegen en het voornemen om een Ad-programma te starten aan een toets 
macrodoelmatigheid zijn onderworpen. Hetzelfde geldt voor het voornemen een 
initiële hbo-master te gaan verzorgen door een bekostigde instelling. Ten slotte is 
nieuw in dit artikel dat het instellingsbestuur moet aangeven of het een voltijdse, 
een deeltijdse dan wel een duale opleiding wil verzorgen. De minister kan zijn 
instemming daartoe beperken. 
Verder is een nieuw vijfde lid toegevoegd dat het instellingsbestuur de vrijheid geeft 
om bij de aanvang van het vierde studiejaar na een goedgekeurde samenvoeging 
van opleidingen die samenvoeging zonder tussenkomst van de Minister weer 
ongedaan te maken. 
 
Artikel I, onderdeel K (artikel 6.5). 
De bepaling over het ontnemen van rechten kan ook worden toegepast ten aanzien 
van het Ad-programma. Een en ander is geregeld in deze wijziging.  
 
Artikel I, onderdeel L (artikel 6.6). 
Deze wijziging onderstreept dat de procedure voor het ontnemen van rechten als 
bedoeld in artikel 6.5 ook van toepassing is op de Ad-programma’s.  
 
Artikel I, onderdeel M (artikel 6.8). 
In artikel 6.8 is vastgelegd dat een instellingsbestuur voor een opleiding die door de 
NVAO is aangemerkt als excellent aan de minister toestemming kan vragen om een 
hoger collegegeld te vragen dan het wettelijke collegegeld. In paragraaf 4.2 van het 
algemeen deel van deze memorie van toelichting is dat verder toegelicht. 
 WP 10140 K-2 61 

Het tweede lid van artikel 7.4 is aangepast. Voortaan wordt niet meer verwezen naar 
de studievoortgangsnorm in de WSF 2000, maar wordt de studeerbaarheid van een 
opleiding gedefinieerd in de WHW zelf.  
Studenten moeten in redelijkheid in staat zijn de gestelde studielast van een jaar 
ook binnen dat jaar te halen.  
Het nieuwe derde lid van dit artikel maakt het mogelijk dat een instellingsbestuur 
opleidingstrajecten van 80 studiepunten kan aanbieden voor studenten met een 
vwo-diploma. In het eerste lid van artikel 7.4 van de WHW is geregeld dat 60 
studiepunten gelijk is aan 1680 uren studie. Het gaat daarbij om het aantal uren dat 
nodig is om bepaalde leeruitkomsten te bereiken in termen van kennis, inzicht en 
vaardigheden. De uren hebben betrekking op tijd besteed aan bijvoorbeeld bijwonen 
van colleges en werkgroepen, uitvoeren van opdrachten en onderzoek en zelfstudie. 
Het aantal van 1680 uren is een gemiddelde. Sommige studenten zullen meer, 
andere minder, uren nodig hebben om dezelfde leeruitkomsten te bereiken. In dit 
derde lid wordt tot uitdrukking gebracht dat in een hbo-opleiding de studenten met 
een vwo-diploma relatief minder uren nodig zullen hebben om dezelfde 
leeruitkomsten te bereiken als de reguliere studenten met een havo- of mbo-diploma 
in dezelfde opleiding, waardoor de student met een vwo-diploma 80 in plaats van 60 
studiepunten zou moeten kunnen behalen in bij benadering hetzelfde aantal uren als 
een reguliere student.  
 
Artikel I, onderdeel V (artikel 7.8a). 
Zoals in paragraaf 3.2 van het algemeen deel van deze toelichting is beschreven, kan 
de minister goedkeuren dat een deel van een Ad-programma wordt uitgevoerd door 
en op de locatie van een mbo-instelling. Dat is in deze wijziging van artikel 7.8a 
neergelegd. Het kan daarbij zowel om een bekostigde als om een niet-bekostigde 
mbo-instelling gaan. Ten minste de helft van het programma en in ieder geval de 
afstudeerfase en het examen moeten echter door de hogeschool worden verzorgd. 
Voor de samenwerking met een bekostigde instelling is in artikel 7.34 geregeld dat 
de student toegang heeft tot de onderwijsvoorzieningen van de mbo-instelling. Dat 
moet natuurlijk ook het geval zijn bij samenwerking met een niet-bekostigde mbo-
instelling. Vandaar dat artikel 7.34, vijfde lid, voor die situaties van overeenkomstige 
toepassing wordt verklaard. Voorts is in het nieuwe vijfde lid geregeld dat een 
student die het Ad-programma heeft afgerond er recht op heeft zijn 
bacheloropleiding te vervolgen. Het instellingsbestuur kan in dat verband nadere 
eisen stellen. 
 
Artikel I, onderdeel W (artikel 7.9a). 
De versnelde trajecten binnen de hbo-bacheloropleiding zijn alleen toegankelijk voor 
studenten met een vwo-diploma. Het oorspronkelijke artikel 7.9a betrof 
verplichtingen ten aanzien van studenten met een tempobeurs en verplichtingen van 
instellingsbesturen om de minister te informeren over de voortgang van deze 
 WP 10140 K-2 63 

daarbij behorende afkortingen worden opgenomen, zodat direct duidelijk is hoe een 
afgestudeerde zijn graad en toevoeging kan hanteren. 
 
Artikel I, onderdeel AF (artikel 7.24). 
Het nieuwe vierde lid regelt dat voor de inschrijving voor de opleiding tot leraar 
basisonderwijs bijzondere nadere vooropleidingseisen kunnen worden gesteld. Hierop 
wordt nader ingegaan in de toelichting bij de nieuw voorgestelde artikelen 7.25a en 
7.25b. Zie ook paragraaf 1.2 van het algemeen deel van deze toelichting. 
 
Artikel I, onderdeel AG (artikel 7.25). 
In artikel 7.25 was abusievelijk niet geregeld dat ook de opleidingen waarvoor de 
nadere vooropleidingseisen gelden, dienen te worden aangewezen bij ministeriële 
regeling. Dat is nu hersteld.  
Ter vervanging van het huidige artikel 7.25, derde lid, is het nieuwe derde lid (eis 
van aansluiting) ingevoegd. Opgenomen is dat de doorstroom mbo-hbo nader wordt 
gereguleerd door middel van een ministeriële regeling. Uitgangspunt is dat studenten 
die doorstromen van het mbo naar een verwante opleiding in het hbo toegangsrecht 
hebben. De ministeriële regeling wordt zo robuust mogelijk vorm gegeven, 
bijvoorbeeld op het niveau van opleidingsdomeinen (mbo) en CROHO-onderdelen 
(hbo). Nadere invulling van de verwantschap in de ministeriële regeling geschiedt op 
gezamenlijk voorstel van vertegenwoordigers van mbo- en hbo-instellingen. Met 
deze vertegenwoordigers zijn bedoeld de MBO Raad en HBO-raad.  
Mochten MBO Raad en HBO-raad niet met een gezamenlijk voorstel komen of met 
een voorstel waarmee de minister niet kan instemmen, dan zal de verwantschap 
door de minister van OCW worden vastgesteld en in de eerdergenoemde ministeriële 
regeling worden neergelegd. 
Vormgeving via ministeriële regeling biedt ruimte om de invulling van de 
verwantschap ook in de toekomst op basis van gezamenlijke voorstellen van 
vertegenwoordigers van de instellingen up-to-date te houden. 
Zie in dit verband paragraaf 1.2.1 van het algemeen deel van deze toelichting. 
 
Artikel I, onderdeel AH (artikelen 7.25a en 7.25b) 
 
Artikel 7.25a (Bijzondere nadere vooropleidingseisen opleiding tot leraar 
basisonderwijs) 
Het nieuwe artikel 7.25a biedt in het eerste lid de mogelijkheid om voor de opleiding 
tot leraar basisonderwijs in plaats van nadere vooropleidingseisen (artikel 7.25) bij 
of krachtens algemene maatregel van bestuur bijzondere nadere vooropleidingseisen 
aan de aspirant-student van die opleiding te stellen. In afwijking van artikel 7.25 zijn 
de bijzondere nadere vooropleidingseisen van een ander niveau dan het 
examenniveau van de diploma’s vwo, havo of mbo-4.  
Ingevolge het tweede lid hebben de bijzondere nadere vooropleidingseisen 
betrekking op de onderdelen of kennisgebieden die in het basisonderwijs worden 
 WP 10140 K-2 65 

geeft dus geen rechtstreekse toegang tot het hoger onderwijs meer.  In paragraaf 
1.2.2 van het algemene deel van deze toelichting is de motivering van deze wijziging 
gegeven  
 
Artikel I, onderdeel AL (artikel 7.30a).  
Omdat de verplichting tot het aanbieden van doorstroommasters is afgeschaft, kan 
artikel 7.30a vervallen. Zie ook paragraaf 2.2.2 van het algemeen deel van de 
toelichting.  
 
Artikel I, onderdeel AM (artikel 7.30b). 
Artikel 7.30b bevat de toelatingseisen voor de masteropleidingen. Het artikel wordt 
technisch aangepast. De verwijzingen naar het artikel 7.30a zijn, nu artikel 7.30a 
vervalt, uitgeschreven. Inhoudelijk is het artikel ook licht aangepast. Er was al 
geregeld dat naast de geldende eisen voor toelating tot de master het 
instellingsbestuur nog andere eisen mocht stellen. Ook was al geregeld dat het 
instellingsbestuur in voorkomende gevallen het maximum aantal plaatsen kan 
vaststellen waarvoor kan worden ingeschreven en dat in dat geval het 
instellingsbestuur bij reglement de procedure van toelating dient vast te stellen. De 
inhoudelijke aanpassing heeft betrekking op de te stellen eisen. Nieuw is dat ten 
minste twee soorten selectiecriteria moeten worden gehanteerd. Het voorschrift dat 
de eisen uitsluitend betrekking mogen hebben op kennis, inzicht en vaardigheden die 
kunnen zijn bereikt bij het beëindigen van de bacheloropleiding, komt te vervallen. 
In verband met het vervallen van de verplichting voor instellingsbesturen om altijd 
een doorstroommaster aan te bieden, is in dit artikel een nieuwe bevoegdheid voor 
de Minister gecreëerd, waardoor de toegankelijkheid van het hoger onderwijs wordt 
gewaarborgd.  
 
Artikel I, onderdeel AN (artikel 7.30e). 
Dit betreft een technische aanpassing in verband met het vervallen van artikel 
7.30a. 
 
Artikel I, onderdeel AO (artikel 7.31). 
Artikel 7.31 kan vervallen in verband met de nieuwe regeling van artikel 7.30b. 
 
Artikel I, onderdeel AP (Hoofdstuk 7, titel 3, paragraaf 1, nieuw). 
In titel 3 van hoofdstuk 7 van de WHW wordt een nieuwe paragraaf 1 ingevoegd, 
waarin de vervroeging van de aanmelddatum voor een bacheloropleiding alsmede 
het wettelijk recht op studiekeuzeadviezen wordt geregeld. In paragraaf 1.1 van het 
algemeen deel van deze toelichting is hieraan aandacht besteed. Hierna volgt een 
toelichting per wetsartikel. 
 
Artikel 7.31a (Aanmelding uiterlijk op 1 mei) 
 WP 10140 K-2 67 

bijvoorbeeld op basis van de eerdere studiekeuzeadviezen, dan heeft hij voor deze 
andere opleiding wel recht op inschrijving maar geen recht op een 
studiekeuzeadvies. De instelling kan hem wel aanbieden aan een 
studiekeuzeactiviteit deel te nemen voordat hij ingeschreven wordt. Zo worden alle 
aspirant-studenten die zich op tijd hebben aangemeld, zoveel mogelijk in de positie 
gebracht om deel te nemen aan studiekeuzeadviezen.  
 
Derde lid 
De instelling kan een aspirant-student verplichten om deel te nemen aan door de 
instelling aangeboden studiekeuzeactiviteiten. Indien hij niet aan de activiteiten 
deelneemt, kan de instelling de inschrijving weigeren, tenzij de aankomende student 
een geldige reden heeft om niet deel te nemen. De instelling dient hierbij rekening te 
houden met bijzondere of persoonlijke omstandigheden van de aanstaande student 
waardoor deze niet kon deelnemen aan de activiteiten. Gedacht kan worden aan 
bijzondere familieomstandigheden of ziekte, maar ook aan de situatie dat twee 
instellingen op twee heel verschillende plekken in Nederland op dezelfde dag 
gesprekken hebben georganiseerd, onderwijsverplichtingen van de aspirant-student 
of een staking van het openbaar vervoer.    
Uiteraard moeten de consequenties die de instelling verbindt aan niet-deelname in 
verhouding staan tot de mate van inspanning die de instelling zich heeft getroost om 
studiekeuzeactiviteiten te organiseren. De aspirant-student moet in voldoende mate 
in de gelegenheid zijn gesteld om deel te nemen aan de door de instelling 
georganiseerde activiteiten en er moet duidelijk sprake zijn van nalatigheid van de 
kant van de aspirant-student. 
 
Vierde lid 
De instellingen dienen ter uitvoering van artikel 7.31b een regeling vast te  stellen 
met betrekking tot de in dit lid genoemde onderwerpen. Dat kan een instellingsbrede 
regeling zijn of een regeling voor één of meer opleidingen. 
 
Vijfde lid  
In een aantal gevallen en voor bepaalde categorieën (aanstaande) studenten is 
artikel 7.31b niet van toepassing. Het vijfde lid geeft daarvan een opsomming. Het 
betreft hier onder meer de categorie aanstaande studenten die zich hebben 
aangemeld voor een opleiding waarvoor een selectie- of lotingsprocedure geldt. Voor 
hen is al een procedure ingesteld, dus zij hebben geen recht op deelname aan 
studiekeuzeactiviteiten en zij hebben geen recht op studiekeuzeadviezen als bedoeld 
in dit artikel.  
De datum van 1 mei is wel van belang voor de aanmelding voor selectieopleidingen 
voor de student die zich daarna wil inschrijven in een andere opleiding. Daarom is 
artikel 7.31a niet expliciet uitgezonderd voor deze groep. 
 
Artikel 7.31c (Aanmelding na 1 mei voor een andere bacheloropleiding) 
 WP 10140 K-2 69 

aspirant-student niet heeft deelgenomen aan de verplicht gestelde 
studiekeuzeactiviteiten.  
 
Artikel 7.31e (Te verstrekken persoonsgebonden nummer bij aanmelding)  
De inhoud van het huidige artikel 7.38 wordt met dit wetsvoorstel overgebracht naar 
dit nieuwe artikel, omdat genoemd artikel betrekking heeft op het te verstrekken 
persoonsgebonden nummer bij de aanmelding voor een bacheloropleiding.  
 
Artikel 7.31f (Aanmelding bij Open Universiteit)  
De wettelijke verplichting om studiekeuzeactiviteiten te organiseren geldt om 
verschillende redenen niet voor de Open Universiteit (hierna: OU). Zo zijn 
studiekeuzeactiviteiten vooral bedoeld om beginnende studenten na hun vo of mbo 
beter te laten kiezen zodat uitval in het eerste studiejaar wordt teruggedrongen. De 
OU is in eerste instantie bedoeld voor een andere doelgroep (volwassenenonderwijs, 
tweede kansonderwijs) dan die van het overige hoger onderwijs. Het gaat daarbij om 
aankomende studenten die al een werkkring hebben en die in een aantal gevallen 
ook al beschikken over een diploma hoger onderwijs. Van deze groep kan worden 
verwacht dat zij weloverwogen een studiekeuze heeft gemaakt. Daarbij komt dat bij 
de opzet van het onderwijs van de OU (modulair afstandsonderwijs in plaats van een 
curriculum ingedeeld in studiejaren) geen behoefte bestaat aan de hier in te voeren 
regeling. In het verlengde daarvan is het ook niet nodig om een uiterste 
aanmelddatum van 1 mei voorafgaande aan het eerste jaar van inschrijving in de 
wet vast te leggen. Voor de OU geldt dat de aspirant-student zich het gehele jaar 
door op elk willekeurig moment kan inschrijven.  
 
Artikel I, onderdeel AQ (artikel 7, 32, derde lid). 
Een student aan een Ad-programma schrijft zich in voor de hbo-bacheloropleiding 
waarbinnen het Ad-programma wordt verzorgd maar ook voor het Ad-programma 
zelf. Hij kan dat ook nog doen als hij al een deel van de bacheloropleiding heeft 
gedaan. 
 
Artikel I, onderdeel AR (artikel 7.34). 
Als het Ad-programma voor een deel wordt uitgevoerd door een mbo-instelling is het 
van belang dat de toegang van de onderwijsvoorzieningen van die mbo-instelling 
voor de hbo-student is gegarandeerd. Dat is beoogd met deze bepaling. 
 
Artikel I, AS en AT (artikelen 7.37, vierde lid, en 7.38). 
De nieuwe paragraaf 1 omvat alle artikelen die betrekking hebben op aanmelding 
door aankomend studenten. Daarom zijn de artikelen 7.37, vierde lid, en artikel 
7.38, die eveneens betrekking hebben op aanmelding, verplaatst naar deze nieuwe 
paragraaf en opgenomen in de voorgestelde artikelen 7.31a, eerste tot en met derde 
lid, respectievelijk 7.31e. Hiermee wordt verder geen inhoudelijke wijziging beoogd, 
 WP 10140 K-2 71 

In dit artikel wordt de arbeidsmarktfixus aangepast. Het gaat daarbij om het 
versoepelen van de bewijslast. De achtergrond van de wijziging van het eerste lid 
van artikel 7.56 is beschreven in paragraaf 4.4 van het algemeen deel van deze 
memorie van toelichting. Artikel 7.56, tweede lid, is aangepast omdat daarin werd 
verwezen naar paragraaf 4a van titel 3 van hoofdstuk 7 die is komen te vervallen.  
 
Artikel I, onderdeel AZ (artikel 7.57). 
In artikel 7.57 is een aantal verwijzingen aangepast. 
 
Artikel I, onderdeel BA (Hoofdstuk 7, titel 3, paragraaf 4a) 
Paragraaf 4a is als gevolg van het afschaffen van de loting overbodig geworden en 
kan daarom vervallen. 
 
Artikel I, onderdeel BB (artikel 7.57i). 
In artikel 7.57i zijn de zogenaamde schakelprogramma’s geregeld. In paragraaf 4.3  
van het algemeen deel van deze memorie van toelichting zijn de achtergronden van 
de wijzigingen in dit artikel toegelicht. 
 
Artikel I, onderdeel BC (artikel 7.61, eerste lid). 
In artikel 7.61, eerste lid, is een aantal verwijzingen aangepast omdat artikelen zijn 
vervallen of verplaatst. 
 
Artikel I, onderdeel BD (artikel 9.33a, tweede lid). 
De studentengeleding moet in staat worden gesteld te adviseren over zaken die 
betrekking hebben op een hoger collegegeld voor excellente opleidingen. Dat geldt 
ook voor de regels met betrekking tot studiekeuzeadviezen en 
studiekeuzeactiviteiten. 
 
Artikel I, onderdeel BE (artikel 9.38, onderdeel b). 
In artikel 9.38 zijn enkele verwijzingen aangepast. 
 
Artikel I, onderdeel BF (artikel 10.17, achtste lid, nieuw). 
Er is voor gekozen het Ad-programma een eigenstandige positie te geven waar het 
gaat om de medezeggenschap en wel in de vorm van een deelraad. Als het Ad-
programma wordt uitgevoerd in samenwerking met een bekostigde mbo-instelling 
geldt voor de personeelsgeleding van de deelraad dat de medewerkers van de mbo-
instelling als personeel van de hogeschool worden beschouwd. Het is niet nodig een 
aparte voorziening te treffen voor de studenten. Zij zijn immers ingeschreven aan de 
hogeschool. 
 
Artikel I, onderdeel BG (artikel 10.20, onderdeel e). 
De wijziging van artikel 10.20 is van technische aard en vloeit voort uit een wijziging 
van de plaats van artikelen of onderdelen daarvan.  
 WP 10140 K-2 73 

wijziging aangepast aan de wijzigingen in het accreditatiestelsel die zijn aangebracht 
met de wet van 24 juni 2010, Stb. 2010, 293, die in werking is getreden op 1 januari 
2011 (Stb. 2010, 862). In het gewijzigde artikel is de zin geschrapt waarin stond dat 
een aanvraag geacht wordt te zijn afgewezen indien het accreditatieorgaan daarop 
niet binnen 6 maanden heeft beslist. Bij een aanvraag voor accreditatie of toets 
nieuwe opleiding komt een dergelijke bepaling ook niet voor.  
 
Artikel V (Inwerkingtreding) 
Beoogd is dat een belangrijk deel van de bepalingen met ingang van 1 september 
2013 in werking zal treden. Dat is echter niet voor alle onderdelen het geval. 
Inwerkingtreding met ingang van het studiejaar 2014-2015 is beoogd voor: het 
afschaffen van de doorstroommasters, de nieuwe voorschriften voor aanmelding en 
de nieuwe regels voor overgang van mbo naar hbo. De datum voor de afschaffing 
van de loting voor de bacheloropleiding en de uitbreiding van de mogelijkheden van 
collegegelddifferentiatie zal nog nader worden bepaald. Daarom is voorzien in een 
gefaseerde invoering. 
 
 
De Minister van Onderwijs,  
Cultuur en Wetenschap, 
 
 
dr. Jet Bussemaker 
 
 
 WP 10140 K-2 75 

