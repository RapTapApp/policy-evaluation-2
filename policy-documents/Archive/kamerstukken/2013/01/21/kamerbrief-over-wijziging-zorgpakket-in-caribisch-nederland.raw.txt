> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Parnassusplein 5 
2511 VX  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
IZ 3151969 
Bijlage(n) 
Correspondentie uitsluitend 
richten aan het retouradres 
met vermelding van de datum 
 
en het kenmerk van deze 
brief. 
 
Datum 21 januari 2013 
 Betreft Pakketmaatregelen Caribisch Nederland 
  
Geachte voorzitter, 
Op 21 december jl. heb ik uw Kamer en de Eerste Kamer geïnformeerd over de 
wijziging van de zorgaanspraken in Caribisch Nederland. De noodzaak van de 
gemaakte keuzes en de motivatie ervan staan voor mij nog altijd overeind. 
 
Het is mij ondertussen gebleken dat de aangekondigde maatregelen, vooral waar 
het de mondzorg en de fysiotherapie betreft, op de eilanden de nodige commotie 
teweeg hebben gebracht. Daarnaast constateer ik helaas ook verwarring met 
betrekking tot de vraag wanneer de pakketmaatregelen in werking treden. 
Daarom heb ik, zoals ook aangekondigd in mijn brief van 21 december jl., 
besloten de initiële ingangsdatum van 1 januari 2013, die geen gelegenheid geeft 
om te anticiperen op de nieuwe situatie, met een half jaar op te schuiven. 
 
Dit betekent dat de pakketmaatregelen per 1 juli 2013 van kracht worden. 
Hiermee zorgen we voor een zorgvuldige invoering. Met een wijziging van de 
regeling aanspraken zorgverzekering BES wordt dit met terugwerkende kracht 
vanaf 1 januari 2013 geregeld. Alle betrokkenen in Caribisch Nederland, burgers 
en medische beroepsbeoefenaren, krijgen zo (net zoals dat materieel in Europees 
Nederland gebeurt) een half jaar de tijd om zich op de wijzigingen voor te 
bereiden. Voor alle duidelijkheid voeg ik daar nog aan toe dat lopende 
behandelingen en zelfs nieuwe afspraken fysiotherapie op verzekerde basis 
worden afgemaakt, mits afgerond voor 1 juli 2013. 
 
Voor de toekomst zal ik de procedure rond pakketbeslissingen voor Caribisch 
Nederland en Europees Nederland gelijk trekken. Dat betekent dat ik beslissingen 
over pakketmaatregelen bekend zal maken vóór 1 juli van het jaar voorafgaande 
aan het jaar waarin de pakketwijzigingen ingaan. Dit geeft een standaardtermijn 
van een half jaar en zorgt ervoor dat iedereen voldoende tijd heeft zich op de 
maatregelen voor te bereiden. 
Hoogachtend, 
de minister van Volksgezondheid, 
Welzijn en Sport, 
 
 
mw. drs. E.I. Schippers 
Pagina 1 van 1 

