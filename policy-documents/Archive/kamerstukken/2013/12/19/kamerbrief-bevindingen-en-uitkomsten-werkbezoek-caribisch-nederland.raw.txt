 
 
 
 
 
 
 
 
 
> Retouradres Postbus 90801 2509 LV  Den Haag 
 
 
De Voorzitter van de Tweede Kamer 
Postbus 90801 
der Staten-Generaal 
2509 LV  Den Haag 
Binnenhof 1 A 
Anna van Hannoverstraat 4 
T 070 333 44 44 
2513 AA  S GRAVENHAGE 
F 070 333 40 33 
2513AA22XA 
www.rijksoverheid.nl 
 
 
Onze referentie 
2013-0000143947 
 
 
Datum  19 december 2013 
Betreft Bevindingen en uitkomsten werkbezoek Caribisch Nederland 
 
In de periode van 15 tot en met 19 juli 2013 heb ik een werkbezoek gebracht aan 
achtereenvolgens Saba, Sint Eustatius en Bonaire (Caribisch Nederland). 
1
Overeenkomstig hierover gedane toezegging informeer ik u over de uitkomsten 
van dit werkbezoek, waarbij ik ook inga op afspraken die tijdens de zogeheten 
‘CN-week’ van maart 2013 en die van oktober 2013 zijn gemaakt. 
 
Een belangrijk doel van het werkbezoek was om de situatie op de eilanden met 
eigen ogen te zien en om zo de indrukken en signalen te benutten bij de 
beleidsvorming. In die zin was het werkbezoek oriënterend van aard. 
Tegelijkertijd lagen er in de overleggen met de bestuurscolleges en die met 
werkgevers en werknemers bespreekpunten op tafel waarover zo mogelijk 
afspraken moesten worden gemaakt. 
Naast deze gesprekspartners heb ik een groot aantal organisaties en actoren 
gesproken en bezocht, zoals werkgevers, instellingen kinderopvang, het Centrum 
Jeugd en Gezin, een sociaal werker, een project begeleid wonen voor jongeren, 
re-integratieprojecten en vertegenwoordigers van sociale stichtingen (ouderen, 
jongeren, gehandicapten). Ik heb ook mensen in hun eigen thuissituatie bezocht, 
waardoor ik een indruk heb gekregen van woon- en leefomstandigheden.  
 
Algemeen beeld 
Dankzij de gesprekken met stakeholders en mensen uit de samenleving heeft het 
werkbezoek een goed beeld gegeven van de situatie in Caribisch Nederland. Ten 
opzichte van de periode vóór de transitie van 10 oktober 2010 zijn op 
verschillende terreinen aantoonbaar verbeteringen gerealiseerd, zo is mij verteld. 
Dat geldt ook voor het terrein waarvoor ik verantwoordelijk ben. Maar er zijn ook 
zorgen. Sociaaleconomisch is er nog onvoldoende vooruitgang op de eilanden.  
 
Armoede is voor veel inwoners van Caribisch Nederland een dagelijkse realiteit. 
Vaak gaat het om een complexe set van problemen die tegelijkertijd bij een 
individu of gezin samenkomen. Er zijn wel verschillende zinvolle initiatieven die 
zich op deze (multi)problematiek richten, maar het is moeilijk om zichtbare 
stappen te zetten die het beeld van de samenleving als geheel veranderen.  
                                                
1
 Toezegging minister van Binnenlandse Zaken en Koninkrijksrelaties (BZK) 
gedaan tijdens algemeen overleg over ‘BES-aangelegenheden’ d.d. 20 maart 2013 
(kamerstukken II, 33400 IV, nr. 27); Toezegging minister van BZK tijdens debat 
over beleidsreactie Unicef-rapport kinderrechten d.d. 26 juni 2013, kamerstukken 
II, 31 839, nr. 311); Toezegging staatssecretaris van Sociale Zaken en 
Werkgelegenheid in brief van 3 juli 2013 (kamerstukken II, 24515, nr. 265). 
 Pagina 1 van 6 

 
betreft (gezien onzekerheden met betrekking tot het kunnen maken van een 
aparte macroraming voor Saba).  
 
De resultaten van het vooronderzoek komen pas in de loop van 2014 beschikbaar. 
 
Tegen het licht van de met Saba afgesproken intenties over verbetering, acht ik 
Datum 
19 december 2013 
het wenselijk om nu al een stap te zetten. Ik heb het verzoek vanuit Saba goed 
 
bekeken en alle relevante aspecten in de afweging betrokken. Ik heb gekozen 
Onze referentie 
2013-0000143947 
voor een verhoging tot $ 4,96 per uur (in plaats van de gevraagde $ 5,50), wat 
 
neer komt op een verhoging met 7,5% (waarvan 1,4% verhoging in verband met 
de inflatie en 6,1% autonome verhoging). Dit is een beheerste stap, waarmee 
Saba op een grofweg gelijk niveau komt met het buureiland Sint Eustatius 
(€ 4,97). Hiermee wordt het wettelijk minimumloon op Saba naar een meer 
realistisch niveau opgetrokken.   
 
Uitkeringen 
Het beleidsuitgangspunt dat voor 10 oktober 2010 is afgesproken met de 
eilanden, is dat de economische draagkracht bepalend is voor de niveaus van de 
uitkeringen (onder de conditie van budgettaire ruimte). Aan verhoging van de 
uitkeringen dient dus verhoging van het wettelijk minimumloon vooraf te gaan.  
In het verlengde van de keuze om een beheerste stijging van het wettelijk 
minimumloon toe te passen, heb ik voor de uitkeringen op Saba tot een identieke 
stijging besloten (6,1% autonome stijging), zodat het wettelijk minimumloon en 
de uitkeringen met elkaar in de pas blijven. De afstand tussen het wettelijk 
minimumloon en de uitkeringen houdt de prikkel om te (gaan) werken in stand. 
Het budgettair beslag van deze maatregel is € 70.000.  
Het vóór 10 oktober 2010 gezamenlijk uitgesproken streven naar verbetering 
wordt hiermee concreet ingevuld. Voor Bonaire en Sint Eustatius kunnen 
dergelijke stappen niet worden gezet, omdat de lonen daar niet zijn gestegen. 
Verdere stappen ten aanzien van Saba zal ik overwegen, wanneer ik 
bovenbedoelde statistische informatie over de economische ontwikkeling tot mijn 
beschikking heb. 
 
In maart 2013 heb ik de bestuurscolleges van Caribisch Nederland toegezegd in 
de tweede helft van 2013 een besluit te nemen over het eventueel verhogen van 
de uitkering Wet algemene ouderdomsverzekering BES (AOV) voor 
alleenstaanden. Een verhoging van de AOV voor alleenstaanden kan uiteraard 
alleen betrekking hebben op personen die daadwerkelijk alleen wonen (en dus 
niemand hebben om de kosten mee te delen). Naar schatting betreft dit circa 
30% van de AOV-populatie. De overige AOV-ers delen het hoofdverblijf met een 
partner of met meerdere andere personen. Het is in Caribisch Nederland niet 
ongebruikelijk dat meerdere generaties samenwonen. Een AOV-verhoging voor 
alleenstaanden zou dus een beperkt bereik hebben.  
Bovendien heeft een keuze voor een apart AOV-niveau voor alleenstaanden 
vergaande consequenties voor de uitvoering. In de huidige situatie is er (afgezien 
van de partnertoeslag) één individueel AOV-niveau, ongeacht de leefsituatie.  Als 
de leefsituatie bepalend wordt voor de hoogte van de uitkering, ontstaan 
handhavingsrisico’s en moet op samenwonen worden gecontroleerd. Dit impliceert 
hogere uitvoeringskosten. Een verhoging van de AOV voor alleenstaanden acht ik 
gelet op het voorgaande geen begaanbaar pad. Integraal verhogen van de AOV is 
evenmin aan de orde, met uitzondering van Saba. Ik hecht eraan vast te houden 
aan de beleidslijn dat verhoging van het wettelijk minimumloon aan verhoging 
van de uitkeringen vooraf moet gaan. 
 
 
 

 
verbeteren van de kinderopvang. Een klein deel daarvan is in 2012 tot uitbetaling 
gekomen. Afgesproken is dat het resterende deel later zou worden uitbetaald in 
 
afwachting van concreet uitgewerkte plannen. Deze plannen zijn inmiddels 
 
ontvangen en goedgekeurd.   
Datum 
19 december 2013 
Ik heb tijdens mijn werkbezoek gezien dat de kinderopvang (waarvoor het eiland 
 
verantwoordelijk is) vorderingen heeft gemaakt, maar tegelijkertijd de noodzaak 
Onze referentie 
2013-0000143947 
van verdergaande verbetering geconstateerd.  
 
 
Daarom wordt ook langs andere wegen aan verbetering op het terrein van 
kinderopvang gewerkt. Zo heeft SZW eind vorig jaar ondersteuning gegeven aan 
het initiatief om kinderopvangorganisaties in Europees en Caribisch Nederland 
met elkaar in contact te brengen, en zo een ‘twinning’ mogelijk te maken van 
kinderopvanginstellingen in het Europese deel van Nederland met crèches in 
Caribisch Nederland. Een ’verkenner’ vanuit de kinderopvangsector heeft de 
eilanden bezocht om de concrete behoefte te inventariseren en te bezien hoe 
daarop kan worden ingespeeld. Nu wordt daaraan een vervolg gegeven. 
Kinderopvangorganisaties in Europees Nederland zijn bezig om materialen bijeen 
te brengen waarmee de opvangcentra op de eilanden hun inventaris kunnen 
uitbreiden. De ‘verkenner’ werkt voor een half jaar op Bonaire om een bijdrage te 
leveren aan de verbetering van de kinderopvang.  
Daarnaast draagt het kabinet een bedrag van € 1 miljoen bij voor het realiseren 
van een kinderopvangdeel aan een nieuw te bouwen brede school op Bonaire. 
 
Tewerkstellingsvergunningen 
Het belang van arbeidsparticipatie komt terug in de discussie over de afgifte van 
tewerkstellingsvergunningen. Het aantrekken van arbeidskrachten van buiten de 
eilanden ten koste van lokale arbeidskrachten moet zoveel mogelijk worden 
voorkomen. De bestuurscolleges hebben een rol bij het uitvoeren van een toets 
op de aanwezigheid van lokaal arbeidsaanbod. Adequate arbeidsbemiddeling en 
investering in lokale arbeidskrachten zijn daarbij van essentieel belang.  
 
Werkgevers die een beroep doen op arbeidskrachten van buiten de eilanden 
kunnen worden aangesproken op hun verantwoordelijkheid om te investeren in 
lokaal personeelsaanbod. Door training en opleiding van lokale arbeidskrachten 
kan worden voorkomen dat zij herhaaldelijk tewerkstellingsvergunningen moeten 
aanvragen. Op Sint Eustatius hebben we met het bedrijf NuStar afspraken kunnen 
maken over concrete inzet van NuStar op dit punt. NuStar heeft zich bereid 
verklaard zich (samen met de voor het bedrijf werkende onderaannemers) in het 
komende jaar te zullen inspannen voor het trainen van lokale arbeidskrachten. De 
verstrekking van tewerkstellingsvergunningen voor specifieke functies waar geen 
lokaal arbeidsaanbod voor is, gaat hierbij gepaard met scholing door de 
werkgever van lokale arbeidskrachten.  
 
Er is afgesproken de resultaten van dit convenant te monitoren en te evalueren, 
zowel op de inspanningen van de werkgever om de trainingscomponent te 
realiseren, als op het vast aanstellen van lokale arbeidskrachten na afronding van 
de training. Ik zou graag zien dat de inzet om lokale arbeidskrachten gericht te 
scholen, in de nabije toekomst bredere toepassing vindt. Dan kunnen lokale 
arbeidskrachten vaker dan nu het geval is serieus kandidaat zijn bij vacatures.   
 
Vooral bij meer specialistische functies moet op dit moment worden geconstateerd 
dat het ontbreken van lokaal aanbod vaak eerder regel dan uitzondering is. De 
standaard procedure met verplichte vacaturemelding en toets op lokaal aanbod 
wordt dan – ook door het openbaar lichaam – als onnodig belastend ervaren. In 

