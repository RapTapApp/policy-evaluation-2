Met belangstelling heb ik kennisgenomen van het verslag van het schriftelijk overleg over mijn brief 
betreffende de voortgang van de aanpak van geweld in afhankelijkheidsrelaties d.d. 15 juli 2013 
(Kamerstukken II 2012-2013, 33 400 XVI, nr. 156). Ik ben de leden van de verschillende fracties 
erkentelijk voor hun inbreng. In deze reactie ga ik, mede namens de minister en staatssecretaris van 
Veiligheid en Justitie (VenJ), de minister van Onderwijs, Cultuur en Wetenschap (OCW), in op de 
vragen en opmerkingen in het verslag van het schriftelijk overleg. 
 
 
 
De leden van de VVD-fractie zijn verheugd met het feit dat de verplichte meldcode 
kindermishandeling is aangepast met de verplichte kindcheck in ziekenhuizen en huisartsenposten 
conform de moties Kooiman en Van der Burg/Hilkens. Kan de staatssecretaris bevestigen of hiermee 
ook de door deze leden gewenste oudercheck wordt bedoeld? 
 
 Ja, hiermee wordt hetzelfde bedoeld, namelijk dat bij volwassen cliënten waarbij de (medische) 
conditie of situatie een risico kan inhouden voor kinderen die afhankelijk zijn van de cliënt, zoals bij 
bepaalde vormen van psychische of verslavingsproblematiek en bij cliënten die te maken hebben 
met huiselijk geweld, wordt nagegaan of kinderen onder de zorg van de cliënt staan en beoordeeld 
wordt of de kinderen veilig zijn.  
 
 
 
Kan de staatssecretaris aangeven welke afspraken er zijn gemaakt met de Advies- en Meldpunten 
Kindermishandeling (AMK’s) over de samenwerking met ziekenhuizen en huisartsenposten inzake de 
invoering van de verplichte kindcheck? Deze leden zijn wel benieuwd hoe om wordt gegaan met 
ziekenhuizen en huisartsenposten die de verplichte kind- en oudercheck weigeren in te voeren. 
 
Momenteel wordt de kindcheck uitgewerkt door de betrokken beroepsorganisaties. Hierbij is ook het 
AMK betrokken. Eventuele samenwerkingsafspraken worden door partijen op regionale schaal 
gemaakt. Specifiek voor de huisartsenposten en ambulancediensten wordt aangesloten bij het reeds 
lopende implementatieproject van de kindcheck op spoedeisende hulpafdelingen van ziekenhuizen 
van het zogeheten Haags ouderprotocol. Na afloop van dat project wordt de Inspectie voor de 
Gezondheidszorg op de hoogte gesteld van de implementatieresultaten. Op welke wijze deze 
informatie gebruikt wordt en op welke wijze handhaving volgt hangt van meerdere factoren af, 
waaronder hoe de betreffende instelling verder functioneert. Weigering van invoering van de 
meldcode en kindcheck kan in het uiterste geval leiden tot het opleggen van een dwangsom.  
 
 
 
In de meldcode is de optie toegevoegd een deskundige op het gebied van letselduiding te raadplegen 
bij collegiale consultatie. Wordt hierbij expliciet verwezen naar forensisch pediatrische expertise, 
conform de wens van de leden van de VVD-fractie? Worden forensische artsen pediatrie betrokken bij 
het ontwikkelen van het stroomschema. 
Voorts lezen deze leden dat waar van toepassing in het stroomschema naar forensisch medische 
expertise voor kinderen zal worden verwezen. Genoemde leden vragen in dat verband of het 
1 
 

met kinderen te maken hebben, maar niet onder de Inspectie Jeugdzorg vallen, bijvoorbeeld PGB 
gefinancierde zorgaanbieders in de particuliere jeugdzorg. 
 
De Wet verplichte meldcode huiselijk geweld en kindermishandeling (=wet meldcode) is voor wat 
betreft de jeugdzorg van toepassing op de reikwijdte van instellingen die onder de Wet op de 
jeugdzorg vallen. Dat zijn de provinciaal gefinancierde jeugdzorgaanbieders en eventuele 
ondernemers die de hulp in opdracht van de provinciale zorgaanbieders uitvoeren. De inspectie 
houdt hier toezicht op. Er is geen onderzoek gedaan naar de invoering van de verplichte meldcode bij 
particulier gefinancierde instellingen. Particulier gefinancierde instellingen zijn niet wettelijk verplicht 
tot invoering van de meldcode 
 
 
 
Geldt de verplichte meldcode kindermishandeling ook voor het buitenlands aanbod van jeugdzorg? Zo 
ja, hoe wordt de implementatie bij dit jeugdzorgaanbod gecontroleerd?  
 
De kwaliteitseisen die van toepassing zijn binnen de jeugdzorg in Nederland, waaronder ook de 
verplichte meldcode kindermishandeling, gelden onverkort ook voor het buitenlands 
jeugdzorgaanbod. De Nederlandse zorgaanbieder die gebruik maakt van buitenlands zorgaanbod is 
verantwoordelijk voor het toepassen van wettelijke eisen. De Inspectie Jeugdzorg ziet toe op 
naleving van de wetgeving. 
 
 
 
De leden van de VVD-fractie zijn benieuwd of de aanpassing van de DBC-registratieregels om de 
behandeling van mishandelde kinderen te financieren een structurele oplossing voor de 
bekostigingsproblematiek is. Welke consequenties heeft de decentralisatie van jeugdhulp naar de 
gemeenten voor de financiering? Welke afspraken worden hierover gemaakt met de gemeenten? 
 
Voor de aanpassing van de DBC-registratieregels is gekozen om op korte termijn, met ingang van 
2014, een oplossing te bieden. Met de decentralisatie van de jeugd-GGZ naar gemeenten verandert 
zowel de toegang naar als de bekostiging van de jeugd- GGZ. Momenteel zijn de gemeenten en het 
Rijk samen met veldpartijen bezig om dit vorm te geven. 
 
 
 
De staatssecretaris stelt dat het niet eenvoudig is om in kaart te brengen welke effectieve beschikbare 
interventies bestaan om de psychologische gevolgen van kindermishandeling te behandelen. Kan de 
staatssecretaris aangeven of deze behandelingen ook beoordeeld kunnen gaan worden aan de hand 
van de toegezegde outcome criteria, die eind 2013 beschikbaar zullen komen? Deelt de 
staatssecretaris de meningvan de VVD-fractie dat outcome resultaten de gemeenten kunnen helpen 
bij het inkopen van de juiste effectieve behandelingen, na 2015? 
De leden van de PvdA-fractie zijn van mening dat er nog veel onduidelijk is over welke interventies 
effectief zijn in het voorkomen of stoppen van kindermishandeling en dan vooral over de aanpak van 
emotionele mishandeling of verwaarlozing. Hoe denkt de staatssecretaris daarover en is hij bereid 
3 
 

Wat is het resultaat van het overleg van de staatssecretaris met de jeugd-GGZ en jeugd-LVG over het 
toepassen van de ‘Kwaliteitskader voorkomen seksueel misbruik’? Hoe kijken deze sectoren tegen de 
effectiviteit van de kwaliteitskader aan? 
 
Het kwaliteitskader is binnen de sector zelf ontwikkeld en sluit daarmee aan bij de opvattingen die 
onder de professionals leven over hoe seksueel misbruik zo veel mogelijk kan worden voorkomen. 
Daardoor kan er effectief mee worden gewerkt. Het is onvermijdelijk dat het ook wordt ervaren als 
toename van regeldruk. Op dit moment worden binnen de sectoren jeugdzorg, jeugd-GGZ en jeugd-
LVB gesprekken gevoerd om te bezien of tot een verbreding van het Kwaliteitskader voorkomen 
seksueel misbruik gekomen moet en kan worden. Ik wacht vooralsnog de uitkomst van deze 
gesprekken af. 
 
  
 
De leden van de VVD-fractie hebben tijdens het debat over het rapport van Commissie Samson gepleit 
voor het inzetten voor ervaringsdeskundigen in jeugdzorginstellingen. Kan de staatssecretaris 
aangeven welke stappen er zijn genomen om ervaringsdeskundigen in te zetten? 
 
Bij het ontwikkelen van het ’Kwaliteitskader voorkomen seksueel misbruik in de jeugdzorg’  is het 
belang van de inzet van ervaringsdeskundigen zeker onder ogen gezien. Ze worden ook uitdrukkelijk 
genoemd in het onderdeel Opleiding en permanente educatie van het Kwaliteitskader. Er is echter 
bewust van afgezien om de inzet van ervaringsdeskundigen tot een actie voor de instellingen te 
maken simpelweg omdat er niet voldoende geschikte ervaringsdeskundigen zijn, geschikt in de zin 
dat zij hun moeilijke verleden hebben verwerkt om daarover goed met anderen te kunnen spreken.  
 
 
 
De leden van de VVD-fractie vragen verder of de regio’s voor de regio’s voor de regiovisie in het kader 
van het project ‘Regio Aanpak Veilig Thuis’ parallel lopen met de regionale samenwerkingsverbanden 
van de decentralisaties. Wanneer dit niet het geval is, willen zijn weten wat dit betekent voor de 
uitvoering van de regionale beleidsplannen omtrent de aanpak van geweld in huiselijke kring.  
 
De regiovisies worden opgesteld door de 35 centrumgemeenten vrouwenopvang samen met de 
omliggende gemeenten. Deze regio’s vallen niet noodzakelijkerwijs samen met de 
samenwerkingsverbanden die voor de decentralisaties in het kader van de Wet maatschappelijke 
ondersteuning (Wmo) en Jeugd gehanteerd gaan worden. De VNG heeft op basis van de wens van 
alle gemeenten aan VWS gevraagd om voorlopig de centrumgemeenten vrouwenopvang te 
handhaven voor de aanpak van geweld in huiselijke kring. Belangrijkste reden hiervoor is dat er al 
heel veel op de gemeente afkomt met de drie grote decentralisatie-operaties.  
Daarnaast zullen de gemeenten een voorstel doen volgens welke regio-indeling de Advies- en 
Meldpunten huiselijk geweld en Kindermishandeling georganiseerd gaan worden.  
Voor de integrale aanpak van geweld in huiselijk kring is het uiteraard wel van belang dat 
centrumgemeenten vrouwenopvang bij het opstellen van hun regiovisie rekening houden met de 
nieuwe taken die gemeenten krijgen en de regio-indelingen die zij hiervoor kiezen. In het kader van 
5 
 

Ook voor de daderaanpak in het strafrecht vinden de leden van de VVD-fractie het van belang dat de 
mogelijkheid van letselduiding bij mogelijke gevallen van kindermishandeling scherp op het netvlies 
van het Openbaar Ministerie (OM) staat. Op welke wijze wordt forensisch pediatrische expertise 
betrokken bij de nieuwe OM-aanwijzing ‘geweld in afhankelijkheidsrelaties’? Hoe is de financiering 
vanuit de justitiekant voor deze expertise geregeld? 
 
In de nieuwe OM-aanwijzing Geweld in afhankelijkheidsrelaties, die naar verwachting in de 
eerste helft van 2014 zal verschijnen, wordt expliciet aandacht besteed aan de inzet van 
forensisch-medische expertise voor kinderen. In de aanwijzing is specifiek opgenomen dat in 
geval van ernstige vormen van kindermishandeling zorg wordt gedragen voor de juiste mate van 
forensisch- medische expertise. Tevens is opgenomen dat met name het duiden of interpreteren van 
prepuberaal letsel specialistische kennis vereist. In het kader van de opsporing zijn dergelijke kosten 
politiekosten, in het kader van de vervolging, justitiekosten. 
 
 
 
De leden van de VVD-fractie hebben met veel belangstelling de ontwikkelingen in Rotterdam gevolgd 
inzake het inzetten van het tijdelijk huisverbod bij kindermishandeling. Kan de staatssecretaris 
aangeven welke de resultaten zijn en wat hij met deze resultaten gaat doen? Zijn er nog meer 
gemeenten die gebruik maken van dit middel? Hoe worden zij betrokken bij de vervolgstappen die de 
staatssecretaris gaat nemen? 
 
De gemeente Rotterdam heeft in augustus 2013 het evaluatierapport van de pilot gepubliceerd (zie 
http://www.ggdrotterdamrijnmond.nl/huiselijk-geweld/professionals/rotterdamse-aanpak/tijdelijk-
huisverbod-bij-kindermishandeling.html). Op 15 november 2013 heeft de minister van VenJ, mede 
namens mij, uw Kamer de beleidsreactie op de effectevaluatie van het huisverbod toegezonden. 
Hierin is ook ingegaan op het huisverbod bij kindermishandeling. 
 
 
 
De leden van de PvdA-fractie lezen in het rapport van de Inspectie Jeugdzorg over de invoering van de 
meldcode dat het nog geen gemeengoed is dat organisaties periodiek een Verklaring Omtrent het 
Gedrag (VOG) van hun medewerkers vragen (bijvoorbeeld elke 3 of 4 jaar). Zij vragen de 
staatssecretaris welke redenen daaraan ten grondslag liggen. Hoe denkt de staatssecretaris over 
verplichte periodieke screening van jeugdzorgmedewerkers in het kader van preventie en goede 
hulpverlening? Kunnen genoemde leden een inschatting ontvangen van de kosten die daarmee 
gemoeid zouden zijn. 
 
De cijfers met betrekking tot de VOG in het bedoelde rapport van de Inspectie Jeugdzorg zijn 
gebaseerd op een inventarisatie in december 2012. Het vragen van een VOG in de jeugdzorg is eerst 
vanaf 1 juli 2013 een verplichting op basis van de wet meldcode. Het periodiek vragen van een VOG 
is niet in de wet opgenomen. 
De Inspectie Jeugdzorg heeft eind september 2013 opnieuw een uitvraag gedaan bij alle organisaties 
die in december 2012 niet over een VOG beschikten voor alle medewerkers die contact hebben met 
cliënten. Uit het onderzoek blijkt dat nu bijna 100% van de organisaties die onder het toezicht van de 
7 
 

 
Gemeenten hebben de ruimte om voor de uitvoering van hun wettelijke taken de organisatievorm en 
het operationele proces voor het AMHK zelf in te vullen, dat geldt dus ook voor de vormgeving van 
de teams. Het ondersteuningsprogramma AMHK, dat op mijn verzoek wordt uitgevoerd door de 
VNG, begeleidt gemeenten bij de vormgeving van het AMHK. Belangrijk is dat vanuit het perspectief 
van de burger de taken van het AMHK in samenhang worden aangeboden. Voor wat betreft de 
beschikbaarheid van medische expertise binnen het AMHK heb ik uw Kamer tijdens de behandeling 
van de Jeugdwet toegezegd dat in de AMvB hierover nadere regels worden opgenomen. Tevens heb 
ik toegezegd dat in de AMvB wordt opgenomen voor welke gevallen medische expertise in de vorm 
van een arts deskundig op het terrein van kindermishandeling dient te worden ingezet.  
 
 
 
Verder vernemen genoemde leden graag het standpunt over de bewaartermijnen van dossiers in de 
jeugdzorg. Vormen de wettelijke bewaartermijnen een probleem en zo ja, in welke zin? 
 
7
Zoals vermeld in mijn brief van 3 oktober 2013 aan de Tweede Kamer ben ik op basis van de 
opvattingen van slachtofferorganisaties, andere cliëntenorganisaties en brancheorganisaties van 
mening dat het niet verstandig is te besluiten tot aanpassing van de wettelijke bewaartermijn van 15 
jaar. Wel ben ik voornemens met de brancheorganisaties te bespreken op welke wijze 
jeugdhulpverleners  het dossier na afloop van de bewaartermijn mee kunnen geven aan de cliënt, 
indien deze daarom verzoekt. In een volgende voortgangsrapportage geweld in 
afhankelijkheidsrelaties kom ik hier op terug. 
 
 
 
Ook lezen zij dat er in het veld behoefte is aan wetenschappelijke kennis over de vraag welke (zo 
mogelijk te beïnvloeden) factoren eraan bijdragen dat een kind dat slachtoffer is geweest van 
seksueel misbruik, vervolgens in de jeugdzorg nogmaals slachtoffer wordt of soms juist zelf dader. 
Wanneer kan de Kamer de uitwerking van de vraagstelling verwachten? 
 
Het betreffende onderzoek zal door het Wetenschappelijk Onderzoek- en Documentatiecentrum 
(WODC) worden verricht. Het betreft een (literatuur)onderzoek naar (verklarende) factoren die 
bijdragen aan of beschermen tegen hernieuwd slachtofferschap, daderschap en ander seksueel 
overschrijdend gedrag van kinderen die al eerder slachtoffer van seksueel misbruik zijn geworden. 
Het onderzoek start 1 december 2013 en zal voor 1 juli 2014 worden afgerond. Over de uitkomsten 
van het onderzoek zal ik u informeren.  
 
 
 
Voorts zijn deze leden van de PvdA-fractie van mening dat er meer aandacht voor seksualiteit en 
seksuele weerbaarheid moet komen binnen zowel het reguliere als speciale onderwijs. In dat verband 
vragen zij welke initiatieven er momenteel lopen en of ze voldoende effectief zijn.  
                                                 
7
 Kamerstukken II 2013-14, 31 839, nr. 317 
9 
 

 
Ik ben het eens met de leden van de PvdA-fractie dat bij het verhoor van personen met een 
verstandelijke beperking en kinderen suggestieve vraagstelling moet worden vermeden. Zoals ook in 
elk ander verhoor vermeden moet worden dat er suggestieve vragen worden gesteld. Het verhoren 
in zedenmisdrijven van minderjarigen, personen met een verstandelijke beperking en personen met 
een cognitieve functiestoornis is complex. Dit wordt door politie en het OM onderkend. Daarom 
wordt -conform de OM-aanwijzing opsporing en vervolging inzake seksueel misbruik - het verhoor 
van minderjarigen tot 12 jaar, personen met een verstandelijke beperking en personen met een 
cognitieve functiestoornis, zowel bij getuigen als aangevers in zedenmisdrijven uitgevoerd door 
studioverhoorders. Deze studioverhoorders hebben hiervoor een speciale opleiding gevolgd. Indien 
in een zedenmisdrijf de verdachte een verstandelijke beperking of cognitieve functiestoornis heeft, 
wordt de verdachte verhoord door tenminste een studioverhoorder of een bevoegd 
zedenrechercheur. Dit verhoor wordt audiovisueel geregistreerd. Verhoren van minderjarigen onder 
twaalf jaar worden in een kindvriendelijke studio afgenomen. 
 
 
 
Ook vinden zij het belangrijk dat de aanpak van huwelijksdwang en achterlating de prioriteit krijgt die 
het verdient. De leden van de PvdA-fractie zijn positief over de zaken die de staatssecretaris reeds in 
gang heeft gezet maar vragen zich daarbij wel op welke wijze het signaleren van beide verschijnselen 
verbeterd zal worden. Wat moeten genoemde leden zich precies voorstellen bij een directer handelen 
in het buitenland? 
  
De volgende activiteiten worden ondernomen om de signalerende rol van professionals te verhogen: 
 In de deskundigheidsbevordering rondom de meldcode wordt huwelijksdwang 
meegenomen. In het kader van dit professionaliseringsprogramma meldcode wordt ook een 
module huwelijksdwang en eergerelateerd geweld voor speciale doelgroepen van de SHG’s 
en AMK’s ingericht. 
8
 Op 15 juli 2013 hebben de minister van OCW en ik u een brief gestuurd over het plan van 
aanpak geweld in afhankelijkheidsrelaties in opleidingen. Beoogd wordt om de aandacht 
voor geweld in afhankelijkheidsrelaties, waaronder huwelijksdwang, structureel te 
verankeren in de beroepsopleidingen. 
 Er is dit jaar een e-learning module over huwelijksdwang ontwikkeld. Professionals in de 
hulpverlening en jeugd- en gezondheidszorg kunnen zich hiermee gratis on-line bijscholen. 
Gemeenten worden geïnformeerd over hoe ambtenaren (GBA, burgerlijke stand) kunnen 
handelen bij vermoedens van huwelijksdwang en achterlating.  
 Met directer handelen in het buitenland wordt bedoeld dat het verifiëren van de identiteit van het 
vermeende slachtoffer en het beoordelen in hoeverre er inderdaad sprake is van 
huwelijksdwang/achterlating sneller kan plaats vinden. Hierbij speelt het op te richten knooppunt 
huwelijksdwang een belangrijke rol. 
Tevens kan sneller gehandeld worden vanuit het buitenland als veilige terugkeer naar Nederland is 
gegarandeerd. Daar speelt mee: opvang maar natuurlijk ook aankomst op Schiphol: er moet dus ook 
                                                 
8
 Kamerstukken II, 2013, 33400 XVI nr. 157 
11 
 

Met de ZSM-werkwijze wordt onder meer een snellere afdoening beoogd van ook die zaken waarin 
sprake is van geweld in afhankelijkheidsrelaties die het strafrechtelijk kader instromen. Hiermee 
wordt voorzien om eerder duidelijkheid te verschaffen over de haalbaarheid van een afdoening in 
het strafrechtelijk traject. Bij die snelle afdoening vindt in een vroeg stadium afstemming plaats 
tussen de betrokken ketenpartners aan de ZSM-tafel over de gewenste (systeem)aanpak. De Code 
Rood-pilots vonden plaats in een drietal Veiligheidshuizen. In die pilots werden zaken besproken en 
afgedaan die zowel vanuit de justitiële als de zorgpartners binnenkwamen in het Veiligheidshuis. Een 
goede verbinding tussen de ZSM-werkwijze en Veiligheidshuizen is thans voorzien en wordt mede 
nader vormgegeven op vier pilot locaties die tot het eind van 2013 zullen lopen. Het goed en snel 
beslissen waar en door wie welke afdoeningbeslissing in een casus gewenst is, wordt in de 
Veiligheidshuizen mede vorm gegeven door het invoeren van eenduidige triage.  
 
 
 
De leden van de PvdA-fractie zijn van mening dat de omgang van politie en OM met slachtoffers van 
geweld in afhankelijkheidsrelaties (GIA) nog voor verbetering vatbaar is. In het verlengde daarvan zijn 
genoemde leden benieuwd naar de wijze waarop politie en OM omgaan met ernstige incidenten, al 
dan niet met fatale afloop. Vindt er altijd een interne dan wel externe evaluatie plaats over de gang 
van zaken? 
 
Er wordt per incident bekeken of een (interne of externe) evaluatie nodig is. Het instellen hiervan 
is sterk afhankelijk van de aard, omvang en maatschappelijke impact van het incident. In principe 
vindt er strafrechtelijk onderzoek plaats naar de feiten en omstandigheden, ook als de vermoedelijke 
verdachte al is overleden. Daarbij wordt betrokken welke zorgindicatoren al bekend waren bij de 
diverse organisaties. Alleen als daartoe redenen aanwezig zijn, vindt er een externe evaluatie plaats. 
 
 
 
Genoemde leden zijn verder van mening dat de aanpak van GIA valt of staat met de handelswijze van 
een professional, dus na een bedreigende situatie of melding van GIA moet er altijd actief door politie 
onderzocht worden welke (mogelijke) risico’s er zijn, dan wel actief contact worden opgenomen met 
betreffende partijen. 
 
Er is altijd oog voor de risico’s, daar zijn verschillende instrumenten voor. Dat neemt niet weg dat in 
sommige situaties het maken van een adequate risicobeoordeling aandacht behoeft. De nieuwe 
Europese Richtlijn ‘tot vaststelling van minimumnormen voor de rechten, de ondersteuning en de 
bescherming van slachtoffers van strafbare feiten’, die onder meer ingaat op herhaald 
slachtofferschap, zal naar verwachting een positieve bijdrage leveren aan het gestandaardiseerd 
bepalen van het risico voor slachtoffers dan wel voor achterblijvers.  
 
 
 
Tot slot zijn de leden van de PvdA-fractie verheugd dat de strafmaatrichtlijn voor kindermishandeling 
inmiddels ontwikkeld is maar vragen wel of de registratie van kindermishandelingzaken in de gehele 
strafrechtsketen inmiddels sluitend is. Uit onderzoek blijkt immers dat op verschillende momenten in 
13 
 

De leden van de PVV-fractie vragen naar de gegevens over het meldpunt ouderenmishandeling bij de 
Inspectie voor de Gezondheidszorg.  
 
Wanneer ouderen, hun vertegenwoordigers of zorgpersoneel bij het Meldpunt van de IGZ , melding 
maken van ernstige klachten dan onderzoekt de inspectie die en handhaaft zo nodig. Bij melding van 
oudermishandeling kan er sprake zijn van strafbare feiten. In een dergelijk geval doet Bureau 
Opsporing en Boetes (BOB) van de Inspectie onder leiding van het Openbaar Ministerie daar 
onderzoek naar.  
In de periode van 1 januari 2012 tot 1 oktober 2013 heeft het Meldpunt IGZ  47 meldingen van 
vermoedelijke ouderenmishandeling gepleegd door een zorgprofessional ontvangen. Tweederde van 
deze meldingen werden gemeld door de betrokken instelling, de overige vaak door familieleden van 
betrokken cliënt. Van de 35 meldingen die zijn afgesloten, ging het in 18 gevallen om 
ouderenmishandeling of ontspoorde zorg, in 10 gevallen bleek ouderenmishandeling niet bewijsbaar 
en in de overige gevallen was er geen sprake van ouderenmishandeling. In 12 gevallen loopt het 
onderzoek nog. 
 
 
 
Is de staatssecretaris voornemens om een VOG verplicht te stellen voor iedereen die in de zorg werkt? 
Zo nee, waarom niet? 
 
Het wetsvoorstel Kwaliteit, klachten en geschillen zorg (Wkkgz), dat momenteel ter behandeling in 
de Eerste Kamer ligt, biedt de mogelijkheid om bij AMvB te bepalen voor welke medewerkers in 
welke omstandigheden een zorgaanbieder een VOG moet kunnen overleggen. Ik overweeg deze 
verplichting zo in te vullen dat de VOG-verplichting alleen zal gaan gelden voor sollicitanten in die 
sectoren waarbij medewerkers in aanraking komen met de meest kwetsbare groepen in de zorg. 
Daarmee sluit ik aan op de intentie tot maatwerk die voortkomt uit het amendement op dit 
wetsvoorstel van het lid Van der Staaij (SGP). Uiteraard kunnen zorgaanbieders bepalen dat ze ook 
van andere medewerkers een VOG vragen. Daarnaast hebben de minister en ik in onze brief aan de 
9
Tweede Kamer van 19 september 2013 aangegeven dat ook alle leden van een raad van bestuur een 
VOG moeten overhandigen voordat zij hiertoe kunnen toetreden. 
 
 
 
Daarnaast vragen de leden van de PVV-fractie om te bewerkstelligen dat ouderen de mogelijkheid 
krijgen om hun ernstige klachten direct bij de IGZ te melden. 
 
Die mogelijkheid bestaat al via het Meldpunt IGZ. Privé personen, dus ook ouderen, kunnen 
rechtstreeks bij de IGZ melding maken van (ernstige) klachten over de zorg zoals bijvoorbeeld 
meldingen over ouderenmishandeling gepleegd door medewerkers in de zorg. Vanaf medio 2014 
kunnen deze meldingen via het zorgloket aan de IGZ kenbaar worden gemaakt.  
 
 
 
                                                 
9
 Kamerstukken II, 2013-2014, 32 012, nr. 15 
15 
 

 
 
De staatssecretaris spreekt over een ‘wegwijzer’ voor ouders en zorgprofessionals die in elke stap in 
de keten per doelgroep naar materiaal verwijst. Wanneer kunnen we deze wegwijzer verwachten?  
 
De leden van de PVV-fractie willen weten wanneer de ‘wegwijzer’ voor ouders en zorgprofessionals 
12
beschikbaar komt. Zoals uit het door Rutgers WPF gemaakte inventariserend overzicht naar voren 
komt, is er veel materiaal beschikbaar en zijn er meerdere algemene informatieve websites 
operationeel.  
Ik wil een wegwijzer laten maken zodat ouders en zorgprofessionals snel kunnen vinden wat zij 
zoeken. De wegwijzer dient in ieder geval gestructureerd te zijn naar de “stappen” in de keten 
Preventie-Aanpak-Nazorg. Voorts dient binnen elk van de “stappen” in de keten interventies worden 
genoemd waarvan het effect is aangetoond c.q. waar in de praktijk goede ervaringen mee zijn 
opgedaan. Het voornoemde overzicht van Rutgers WPF, dat de basis voor de wegwijzer vormt, bevat 
echter niet alleen beproefde methodes maar is een totaaloverzicht. Dit betekent dat een nadere 
kwalitatieve duiding nodig is voordat een bruikbare wegwijzer kan worden opgesteld.  
In overleg met de aanbieders, cliënten– en ouderorganisaties zal ik bepalen hoe dit het beste kan 
worden aangepakt. Over de voortgang zal ik uw Kamer informeren.  
 
 
 
Heeft de staatssecretaris zicht op de bezetting van de speciale opvangplekken voor ouderen in Den 
Haag? Is hij voornemens tot landelijke uitbreiding van crisisplekken speciaal voor ouderen? 
 
In Den Haag zijn de afgelopen negen maanden twee opvangplekken voor ouderen zeven maanden 
100% bezet geweest en twee maanden gedeeltelijk. De ervaring van Den Haag is, dat een (geheime) 
plek in de opvang niet altijd een geschikt instrument is om bij ouderenmishandeling in te zetten. Het 
gaat meestal om complexe problematiek, waarbij er vaak, naast mishandeling, ook sprake is van 
andere problemen waarbij zorg nodig is.  
Uiteraard hebben gemeenten op grond van de Wet maatschappelijke ondersteuning (Wmo) de 
vrijheid om te bepalen op welke manier ze de aanpak van ouderenmishandeling invullen. Zij bepalen 
zelf of zij in het kader van hun beleid al dan niet specifieke opvangplekken willen inrichten. Om hen 
te ondersteunen bij de afweging al dan niet crisisopvang bij ouderenmishandeling in te zetten, heb ik 
een handreiking gemaakt en verspreid.  
 
 
 
Daarnaast vragen de leden van de PVV-fractie wanneer de richtlijn ouderenmishandeling zal 
verschijnen. Ook willen zij weten waar de richtlijn nu bij aansluit, aangezien de staatssecretaris het 
voorstel voor de beginselenwet AWBZ-zorg heeft ingetrokken.  
 
Op 1 oktober 2013 is de concept leidraad ‘Veilige zorgrelatie’ gelanceerd (zie 
www.veiligezorgrelatie.nl). Dit concept is in intensief overleg met het veld en kenniscentra zoals 
                                                 
12
 Interventies voor preventie, signalering en behandeling van seksueel geweld bij mensen met en beperking: inventarisatie van aanbod en 
kwaliteit; augustus 2012. 
17 
 

De leden van de SP-fractie stellen dat op veel uitkomsten lang gewacht moet worden en zij noemen 
hier een drietal voorbeelden van. De genoemde voorbeelden onderstrepen de stelling van de leden 
echter niet. De AMvB minimumeisen meldcode is op 31 juli 2013, vrij snel naar de wetsbehandeling 
in uw Kamer, in werking getreden. Het onderzoek naar de multidisciplinaire aanpak 
kindermishandeling komt eind mei 2014 beschikbaar. Degelijk onderzoek vraagt tijd. De minister van 
Veiligheid en Justitie zal uw Kamer nog voor de begrotingsbehandeling informeren over de 
toekomstige inrichting van forensisch onderzoek. In deze brief zal tevens worden ingegaan op de 
samenwerking tussen de verschillende entiteiten en de financiële middelen die hiermee gemoeid 
zijn.  
In zijn algemeenheid vind ik het logisch dat in sommige gevallen gewacht moet worden op 
afzonderlijke stukken; voorbereiding of uitvoering van beleid of onderzoek kost nu eenmaal tijd. 
Daarbij is er soms ook afhankelijkheid van externe partijen. Zoals uw Kamer bekend is kiest het 
kabinet er voor om over geweld in afhankelijkheidsrelaties periodiek te rapporteren en in principe 
niet voortdurend over losse deelonderwerpen afzonderlijke brieven te schrijven, waarbij 
uitzonderingen uiteraard altijd mogelijk zijn. Deze keuze komt de overzichtelijkheid ten goede, maar 
kent als nadeel dat de verschijning van stukken niet altijd synchroon loopt met 
rapportagemomenten. 
 
 
 
Daarnaast willen deze leden weten op welke manier de staatssecretaris het overzicht houdt in de 
beschikbare informatie en hoe deze doeltreffend wordt verwerkt in de praktijk. Door de vele 
initiatieven en onderzoeken bestaat de kans door de bomen het bos niet meer te zien, waardoor 
belangrijke kennis en kunde ondergesneeuwd kunnen raken. De leden vernemen graag hoe dit wordt 
voorkomen. 
 
Met de SP-fractie onderschrijf ik het belang dat de uitvoerende professionals goed op de hoogte zijn 
van succesvolle initiatieven, belangrijke onderzoeken en werkzame interventies.  
Hier ligt in de eerste plaats een belangrijke rol voor de door mij gesubsidieerde kennisinstituten 
Movisie en het Nederlands Jeugd Instituut. Zij hebben als taak om beschikbare kennis te verzamelen, 
te verrijken, te valideren en te verspreiden. De genoemde kennisinstituten werken goed met elkaar 
samen, zodat ook daar geen informatie tussen wal en schip raakt. Tevens draagt Movisie, in opdracht 
van het Rijk, zorg voor de website www.huiselijkgeweld.nl, waar alle relevante informatie voor 
professionals wordt verzameld. Deze website wordt goed geraadpleegd en gewaardeerd.  
Daarnaast zijn professionals zelf verantwoordelijk om op de hoogte te zijn van de state of the art op 
hun terrein. Via de brancheorganisaties worden de professionals hierin ondersteund en ik 
ondersteun de brancheorganisaties hier soms in. De VNG en de Federatie Opvang bijvoorbeeld 
onderhouden samen met VWS de website ‘regioaanpakveiligthuis.nl’.  
Tot slot hebben ook beroepsorganisaties hier een belangrijke rol. Zo worden voor professionals 
werkzaam in de Jeugdgezondheidszorg en in de Jeugdzorg, richtlijnen ontwikkeld over 
kindermishandeling waarin de informatie en meest actuele inzichten gebundeld worden.  
 
 
 
19 
 

 
Voor de aanpak van kindermishandeling wordt volgend jaar 4,3 miljoen euro uitgetrokken. De leden 
van de SP- fractie willen weten hoeveel geld er in 2014 beschikbaar is voor de aanpak van alle vormen 
van geweld in afhankelijkheidsrelaties. Graag zien zij een overzicht tegemoet van de budgetten met 
de bijbehorende groepen; kinderen, ouderen, mensen met een beperking en huiselijk geweld. Daarbij 
volgt de vraag waarop de staatssecretaris de hoogte van deze budgetten baseert. 
 
Middelen GIA in € mln. 
 2014 2015 2016 2017 2018 
Gemeentefonds      
Decentralisatie- 108 105,5 105,5 105,5 105,5 
uitkering 
vrouwenopvang 
Middelen VWS      
Art 3.  12,4 12,4 12,4 12,4 12,4 
Toekomstig stelsel 
VO 
Art 3.  3 3 3 3 3 
Opvang specifieke 
groepen 
Art 5. Aanpak 2,6 1,8 1,1 1,1 1,1 
kindermishandeling 
en seksueel 
misbruik 
Middelen VenJ      
Apparaatsbudget 1,4 1,4 1,4 1,4 1,4 
(onder meer 
bestemd voor de 
Taskforce 
kindermishandeling) 
Beleidsbudget 0,449 0,425 0,419 0,469 0,463 
Geweld Huiselijke 
kring 
Slachtoffers 1 1 - - - 
seksueel misbruik 
Totaal 
130,25 127,5 123,8 123,9 123,9 
 
Toelichting 
De budgetten voor de aanpak van geweld in afhankelijkheidsrelaties zijn grotendeels het resultaat 
van historische ontwikkelingen en meestal niet gelabeld voor een specifieke doelgroep. Het budget 
voor de komende jaren kan worden onderverdeeld in geld dat via het Gemeentefonds naar de 
centrumgemeenten vrouwenopvang gaat en middelen die via het Rijk of provincie (jeugdzorg) ter 
beschikking worden gesteld .  
De 35 centrumgemeenten vrouwenopvang ontvangen uit het Gemeentefonds een decentralisatie-
uitkering vrouwenopvang. De totale uitkering bedraagt thans € 105.5 miljoen/jaar. Gemeenten 
kunnen hieraan ook eigen middelen toevoegen. In de jaren 1997 tot en met 2007 is de 
decentralisatie-uitkering gestegen van € 23 miljoen naar € 55 miljoen om meer opvangplekken te 
kunnen creëren. Vanaf 2008 is decentralisatie-uitkering  verder gegroeid tot €105,5 miljoen/jaar, 
omdat er meer doelen met de decentralisatie-uitkering worden nagestreefd. De decentralisatie-
uitkering vrouwenopvang is niet meer alleen bedoeld voor opvang, maar ook voor preventie, 
ambulante hulp/hulpverlening bij het huisverbod, de verplichte meldcode huiselijk geweld en 
kindermishandeling, ouderenmishandeling en de versterking van de steunpunten huiselijk geweld.  
21 
 

De rijksinspecties zijn verantwoordelijk voor het toezicht in de sectoren onderwijs, jeugdzorg, 
gezondheidszorg en justitie. Gemeenten houden toezicht in de sectoren kinderopvang en 
maatschappelijke ondersteuning. De wet meldcode biedt gemeenten de mogelijkheid om toezicht te 
houden op een manier die past bij de lokale situatie. In de sector kinderopvang wordt het toezicht op 
de meldcode bijvoorbeeld vrijwel overal meegenomen in het reguliere toezicht op de kinderopvang 
door de GGD’en. Het college legt aan de gemeenteraad verantwoording af over de wijze waarop de 
Wet maatschappelijke ondersteuning wordt uitgevoerd. Onderdeel van deze verantwoording is ook 
de wijze waarop toezicht gehouden wordt op de uitvoering van de wettelijke verplichtingen ten 
aanzien van de meldcode. Er is geen overzicht beschikbaar van de manieren waarop gemeenten 
toezicht houden binnen de maatschappelijke ondersteuning. Om gemeenten te faciliteren bij hun 
toezichthoudende functie zijn een online seminar en factsheet meldcode voor gemeenten 
beschikbaar in de toolkit meldcode.  
 
 
 
De leden van de SP-fractie willen ook weten waarom 87% van organisaties, die met kinderen werken, 
over een Verklaring Omtrent Gedrag (VOG) beschikt van hun medewerkers en wanneer dat 100% zal 
zijn. 
 
De cijfers met betrekking tot de VOG in het bedoelde rapport van de Inspectie Jeugdzorg zijn 
gebaseerd op een inventarisatie van de Inspectie in december 2012. Het vragen van een VOG in de 
jeugdzorg is eerst vanaf 1 juli 2013 een verplichting via de Wet meldcode. De Inspectie Jeugdzorg 
(IJZ) deed in september 2013 weer onderzoek bij jeugdzorginstellingen naar de aanwezigheid van 
een meldcode alsmede de aanwezigheid van een VOG van medewerkers die contact hebben met 
cliënten. Uit het onderzoek blijkt dat nu bijna 100% van de organisaties die onder het toezicht van de 
IJZ vallen, beschikken over zowel een meldcode als over de benodigde VOG’s. Uiterlijk 31 december 
2013 zullen alle organisaties over een meldcode en over VOG’s voor alle medewerkers beschikken, 
ook de twee organisaties die nog geen meldcode hebben geïmplementeerd en de vier organisaties 
die nog geen VOG hebben voor medewerkers die al langer in dienst zijn. Dit is een verbetering ten 
opzichte van 2012, toen 85% van de organisaties beschikte over een meldcode en 87% over een VOG 
voor alle medewerkers met cliëntcontact. Ik ben tevreden met deze stand van zaken in de 
jeugdzorgsector. 
 
 
 
 
Volgens de Taskforce kindermishandeling ontbreekt de urgentie bij het ministerie VWS om te zorgen 
dat professionals goed opgeleid zijn om geweld in afhankelijkheidsrelaties (waaronder 
kindermishandeling) te signaleren en te behandelen. De leden van de SP-fractie vinden het gebrek 
aan urgentie zeer afkeurenswaardig en eisen een omslag van de staatssecretaris. Graag vernemen zij 
op welke wijze de staatssecretaris vaart maakt en gaat maken met het scholen van alle mensen die 
met kinderen werken, en hoe er gezorgd wordt voor voldoende na- en bijscholingen. 
 
De opmerking van de Taskforce kindermishandeling en seksueel misbruik komt uit haar monitor van 
mei 2013. Wat betreft de aandacht voor huiselijk geweld en kindermishandeling in 
23 
 

De hulplijn is op zoek gegaan naar andere financieringsbronnen en heeft deze voor 2014 deels 
gevonden. Zoals de minister van VenJ tijdens de begrotingsbehandeling op 20 november 2013 aan 
uw Kamer heeft toegezegd zal het resterende bedrag dat de helpdesk nodig heeft voor 2014, te 
weten EUR 65.000,-, eenmalig beschikbaar gesteld worden door de departementen van VenJ en VWS 
om het voorbestaan van de hulplijn te waarborgen 
De Taskforce kindermishandeling en seksueel misbruik heeft aangegeven in december contact op te 
zullen nemen met de Waag (initiatiefnemer van de Helpdesk), Zorgverzekeraars Nederland en de 
VNG omtrent de effectiviteit en het voortbestaan van de helpdesk.  
 
 
 
Genoemde leden lezen dat er zorgen bestaan bij het ministerie van VWS over de samenwerking bij 
informatie-uitwisseling tussen professionals (actie 17). Kan de staatssecretaris een overzicht 
verstrekken van de knelpunten en daarbij mogelijke oplossingen? 
 
Inmiddels is op 13 juni 2013 het model “Samenwerkingsafspraken informatie –uitwisseling in 
verband met de aanpak van kindermishandeling tussen (geestelijke) gezondheidszorg en AMK, 
Bureau Jeugdzorg en Raad voor de Kinderbescherming” vastgesteld door de bestuurders en 
aangeboden aan de Taskforce kindermishandeling en seksueel misbruik.  
 
 
 
De leden van de SP-fractie vragen of er geen dubbel werk wordt gedaan door de Taskforce 
Kindermishandeling en de Nationaal Rapporteur mensenhandel en seksueel geweld tegen kinderen. 
Hoe verhouden deze inspanningen zich tot elkaar? 
 
De Taskforce en de Nationaal Rapporteur hebben verschillende taken op het gebied van de aanpak 
van kindermishandeling en seksueel misbruik. De Taskforce kindermishandeling en seksueel misbruik 
is door mijn collega van VenJ en door mij ingesteld, om voor de periode van 2012-2016 toe te zien op 
zowel de uitvoering van de acties uit het Actieplan ‘Kinderen Veilig’ als de acties naar aanleiding van 
de Commissie Samson en het waar nodig aanjagen daarvan richting het veld. Wij beogen daarmee 
een hoger rendement uit de inspanningen te halen en zo de aanpak van kindermishandeling en 
seksueel misbruik te versterken en aan te scherpen. De Nationaal Rapporteur Mensenhandel en 
Seksueel Geweld tegen Kinderen doet periodiek onderzoek naar de aard, omvang en aanpak van alle 
vormen van seksueel geweld tegen kinderen. Daarmee wordt een structurele, continue, 
kwantitatieve én kwalitatieve analyse van de werking van de gehele ‘keten’ bereikt. De eerste 
rapportage seksueel geweld tegen kinderen zal in december 2013 worden gepubliceerd. De 
Nationaal Rapporteur is waarnemend lid van de Taskforce. Op deze wijze moet worden geborgd dat 
‘dubbel werk’ wordt voorkomen. 
 
 
 
In de volgende voortgangsrapportage van Taskforce kindermishandeling komt te staan hoe de 
landelijke bekostiging van forensisch medische expertise beschikbaar zal blijven. Het bevreemdt de 
leden van de SP-fractie dat de VNG besluit welke diensten door landelijke bekostiging worden 
25 
 

basis van een voorstel dat wordt opgesteld door de traumacentra zal hier verder over gesproken 
worden.  
 
 
 
Genoemde leden willen weten op welke concrete manieren de staatssecretaris een vervolg geeft aan 
het Kwaliteitskader voorkomen seksueel misbruik, zowel in brede zin, als in de jeugdzorg zelf. Deze 
leden achten het van belang dat in brede zin, maar ook in smalle zin voldoende aandacht en actie 
blijvend volgen op de aanbevelingen van de Commissie Samson en zien graag een toelichting van de 
staatssecretaris. 
 
Het Kwaliteitskader voorkomen seksueel misbruik in de jeugdzorg is er juist op gericht om structureel 
aandacht te genereren voor het voorkómen van seksueel misbruik. Het kwaliteitskader is ontwikkeld 
door de jeugdzorginstellingen en Jeugdzorg Nederland en de in het kwaliteitkader opgenomen acties 
zijn gekoppeld aan de kwaliteitssystemen bij de jeugdzorginstellingen. De commissie Rouvoet zal 
toezien op de implementatie van het Kwaliteitskader. Nadat de implementatie is afgerond, zal de 
Inspectie Jeugdzorg toezicht houden op de naleving in de praktijk. Op dit moment worden binnen de 
sectoren jeugdzorg, jeugd-GGZ en jeugd-LVB gesprekken gevoerd om te bezien of tot een verbreding 
van het Kwaliteitskader voorkomen seksueel misbruik moet en kan worden gekomen. Ik wacht 
vooralsnog de uitkomst van deze gesprekken af.  
 
 
 
De Commissie Samson heeft gezegd dat de implementatie van de aanbevelingen uit het rapport knelt 
met de overheveling van de verantwoordelijkheid van de jeugdzorg naar de gemeenten. Ook de 
commissie die het Kwaliteitskader naar aanleiding van de aanbevelingen van de Commissie Samson 
opstelde, concludeert dit. De leden van de SP-fractie vragen welke lessen de staatssecretaris uit die 
bevindingen trekt en of hij nog van mening is dat de nieuwe Jeugdwet zo snel mogelijk moet worden 
behandeld in de Tweede Kamer. Hoe kan de staatssecretaris garanderen dat de aanbevelingen van de 
Commissie Samson daadwerkelijk werkelijk worden uitgevoerd? 
 
Ik heb kennis genomen van de zorgen die de commissie Samson en de commissie Rouvoet hebben 
uitgesproken rondom de transitie van de jeugdzorg naar gemeenten. Ik constateer echter dat 
gemeenten en jeugdhulpaanbieders serieus bezig zijn met de voorbereidingen van de transitie van 
de jeugdzorg. Met de uitvoering van de aanbevelingen van de commissie Samson is reeds een begin 
gemaakt, waarbij het door Jeugdzorg Nederland en de jeugdzorginstellingen ontwikkelde 
Kwaliteitskader voorkomen seksueel misbruik in de jeugdzorg een belangrijke rol vervult. Dit 
kwaliteitskader wordt momenteel onder het toeziend oog van de commissie Rouvoet door de 
jeugdzorginstellingen geïmplementeerd. De Inspectie Jeugdzorg houdt toezicht op de naleving in de 
praktijk. Inmiddels is de Jeugdwet door de Tweede Kamer behandeld. 
 
 
 
27 
 

18
In mijn brief van 21 december 2012 aan uw Kamer is aangegeven hoe met de aanbevelingen van de 
commissie Samson wordt omgegaan.  
In het Kwaliteitskader voorkomen seksueel misbruik in de jeugdzorg, dat ontwikkeld is door de 
instellingen en Jeugdzorg Nederland, zijn de aanbevelingen van de commissie Samson die zich tot de 
jeugdzorgsector richten uitgewerkt. Vanwege de onderlinge samenhang zijn sommige aanbevelingen 
daarin samengenomen. Dit kwaliteitskader is op 14 mei 2013 vastgesteld door de commissie 
Rouvoet. Een ander deel van de aanbevelingen richt zich tot het kabinet. De commissie Samson was 
van oordeel dat het ministerie van VWS te veel aan het veld overlaat, en heeft ervoor gepleit dat het 
ministerie van VWS bij verdergaande decentralisatie zorgt voor kwaliteitsborging door middel van 
een kwaliteitskader. Het ontwikkelen van kwaliteitskaders zoals het hier genoemde Kwaliteitskader 
voorkomen seksueel misbruik door de sector, met toezicht op de naleving door de Inspectie 
Jeugdzorg, is hiervan de invulling.  
 
 
 
Ook willen zij een reactie op de uitwerking van de aanbeveling om decentralisatie van residentiële 
jeugdzorg en pleegzorg pas naar de gemeenten te laten doorgaan, als de gemeenten hiervoor 
voldoende kennis in huis hebben. 
 
Het transitieproces jeugd is er op gericht dat gemeenten tijdig de kennis verwerven die nodig is om 
deze vormen van gespecialiseerd jeugdhulp op verantwoorde wijze aan te bieden. Gemeenten 
worden hierbij ondersteund door het Transitiebureau jeugd, waarin de staatssecretaris van VenJ en 
ik samenwerken met de VNG/gemeenten. Voor gemeenten worden o.a. kennisateliers georganiseerd 
met specifiek aandacht voor de gespecialiseerde jeugdhulp. Ook kunnen gemeenten gebruik te 
maken van expertise die beschikbaar is bij kennisinstituten (Nederlands Jeugdinstituut (NJi), 
Nederlands Centrum Jeugdgezondheid, Trimbos Instituut, Movisie en ZonMw). 
 
 
 
De leden van de SP-fractie zijn blij dat slachtoffers van misbruik in de jeugdzorg erkenning krijgen en 
dat zij in aanmerking komen voor een schadevergoeding. Genoemde leden willen weten hoeveel 
aanvragen er zijn gedaan voor schadevergoeding en hoeveel er zijn afgewezen. Tevens vernemen zij 
graag op welke gronden er afwijzingen plaatsvinden. 
 
Op 12 november 2013 heeft het Schadefonds Geweldsmisdrijven 38 aanvragen voor het ‘Statuut 
voor de buitengerechtelijke afhandeling van civiele vorderingen tot schadevergoeding in verband 
met seksueel misbruik in jeugdzorginstellingen en pleeggezinnen’ en 148 aanvragen voor de 
‘Tijdelijke regeling uitkeringen seksueel misbruik minderjarigen in instellingen en pleeggezinnen’ 
ontvangen. Er waren op die datum nog geen afwijzingen. Dit omdat de hoorzittingen in het kader van 
het Statuut nog niet gestart zijn. De Raadkamer Statuut wil eerst een substantieel aantal zaken 
verzamelen, zodat zaken in onderlinge samenhang bekeken kunnen worden. Voor de Tijdelijke 
regeling zijn er inmiddels 3 aanvragen toegekend en er zijn nog geen afwijzingen. In een 
                                                 
18
 Kamerstukken II, 2012/13, 33 345 XVI, nr. 3 
 
29 
 

19
Op mijn verzoek heeft Rutgers WPF een inventariserend overzicht  gemaakt van alle interventies 
voor preventie, signalering en behandeling van seksueel geweld bij mensen met een beperking. Het 
voornoemde overzicht van Rutgers WPF bevat echter niet alleen beproefde methodes maar is een 
totaaloverzicht. Daarom wil ik met aanbieders, cliënten- en ouderorganisaties overleggen hoe een 
ander het beste in de praktijk kan worden aangepakt. Dit dient uit te monden in een wegwijzer voor 
ouders en zorgprofessionals.  
 
 
 
Het valt de leden van de SP-fractie op dat er een aantal zaken uit het rapport ‘Beperkt weerbaar’ niet 
worden benoemd, hoewel zij wel een vervolg verdienen. Deze leden vragen wat er is gedaan om 
daders van seksueel geweld in de gehandicaptenzorg gericht op te sporen en aan te pakken, zoals de 
regering eerder schreef. 
De leden van de SP-fractie vragen naar de ervaringen bij het ‘Meldpunt IGZ’ als het gaat om seksueel 
geweld in de gehandicaptenzorg. Hoeveel meldingen zijn er tot nu toe binnen gekomen en wat is er 
met die meldingen gebeurd? 
 
 De Kwaliteitswet zorginstellingen schrijft voor dat vermoedens van seksueel misbruik altijd bij de 
Inspectie voor de Gezondheidszorg moeten worden gemeld. Als wij onder seksueel geweld verstaan 
“verkrachting en aanranding” dan zijn er sinds 2010 tot heden 27 zaken gemeld bij de Inspectie voor 
de Gezondheidszorg. In 22 gevallen betrof het verkrachting en in 7 gevallen aanranding. Bij 
vermoedens van seksueel geweld zal de zorgaanbieder of het slachtoffer meestal aangifte bij de 
politie doen. Zo niet, dan zal de Inspectie de zorgaanbieder vragen aangifte te doen dan wel dit zelf 
doen. Het OM bepaalt of het al of niet overgaat tot strafvervolging.  
Bij het OM zijn algemene gegevens beschikbaar over het aantal vervolgingen van zedendelicten. Het 
OM registreert echter niet specifiek of een slachtoffer/dader een verstandelijke of lichamelijke 
beperking heeft. Daardoor zijn er ook geen gegevens beschikbaar over hoe vaak het OM in zaken 
waarbij mensen met een beperking betrokken zijn, is overgegaan tot strafvervolging. 
Het OM heeft wel een duidelijke focus op kwetsbare daders en slachtoffers zoals mensen met een 
verstandelijke of lichamelijke beperking. In dit kader is het OM op dit moment bezig in samenspraak 
met IGZ en de Vereniging Gehandicaptenzorg Nederland (VGN) landelijke aangescherpte regels vast 
te leggen voor de aanpak van seksueel misbruik in de gehandicaptenzorg. Deze afspraken dienen 
voor het einde van het eerste kwartaal van 2014 te zijn vastgelegd.  
In veel van de bij de Inspectie gemelde gevallen was er sprake van betrokkenheid van één of 
meerdere personen die geen zorgrelatie hebben met een cliënt. In dit soort gevallen heeft de 
Inspectie geen toezichthoudende rol. De Inspectie kijkt wel naar de nazorg voor het slachtoffer en 
hoe een zorgaanbieder werkt aan preventie, bijvoorbeeld door weerbaarheidtrainingen en risico-
inventarisaties voor cliënten die een verhoogde kans hebben om slachtoffer te worden van seksueel 
geweld. Tot slot wil ik hier vermelden dat de gehandicaptensector zelf actief is rond aanpak van 
cliënten die pleger zijn. Zo is er (trainings)materiaal ontwikkeld voor deze cliënten. In de trainingen 
wordt aan hen geleerd grenzen te stellen gericht op gepast seksueel gedrag.  
 
 
                                                 
19
 Interventies voor preventie, signalering en behandeling van seksueel geweld bij mensen met een beperking; inventarisatie van aanbod 
en kwaliteit; augustus 2102 
31 
 

op vrijwilligersorganisaties en zorgorganisaties die met vrijwilligers werken. Uiteraard wordt in 
bovengenoemde leidraad naar deze handreiking verwezen.  
 
 
 
Is de staatssecretaris van mening dat een handreiking voor gemeenten een adequaat en afdoende 
instrument is om de mishandeling van ouderen te voorkomen en te stoppen? Zeker gezien het feit dat 
er niet vaker is overgegaan tot een huisverbod. Daarom vragen genoemde leden om concrete daden 
en geen geduldig papier. Zij pleiten wederom voor daadkracht en urgentie bij de staatssecretaris, 
zowel als het gaat om fysieke mishandeling van ouderen, als om bij financiële uitbuiting. Graag 
hierop een toelichting van de staatssecretaris. 
 
De handreiking ‘huisverbod en crisisopvang bij ouderenmishandeling’ is slechts één van de 
instrumenten die ik in het kader van het Actieplan ‘Ouderen in veilige handen’ heb laten 
ontwikkelen. Doel van het Actieplan is om ouderenmishandeling krachtig aan te pakken. Dit 
Actieplan kent tien concrete acties en heeft al tot verschillende resultaten geleid (zoals een 
handreiking voor vrijwilligers, een e-learningmodule en een voorlichtingscampagne samen met de 
ouderenbonden).  
Gemeenten vormen een cruciale spil in de aanpak van ouderenmishandeling. Daarom ook ontvangen 
de 35 centrumgemeenten vrouwenopvang vanaf 2012 structureel € 7 miljoen om deze aanpak te 
versterken en te verdiepen. Om de gemeenten te ondersteunen zijn in het kader van het Actieplan in 
september 2013 drie deelprojecten gestart. Allereerst het deelproject ‘voorkomen van financiële 
uitbuiting’, met pilots in zeven gemeenten: Almere, Den Bosch, Ede, Gouda, Groningen, Haarlem en 
Rotterdam. Daar wordt dus concreet gewerkt aan het aanpakken van problemen. In het tweede 
deelproject ga ik met de gemeenten na op welke manier alle relevante informatie, instrumenten en 
praktijkvoorbeelden over de aanpak van ouderenmishandeling op een overzichtelijke en flexibele 
wijze voor hen kunnen worden ontsloten. In het laatste deelproject wordt eind 2014 de 
inventarisatie onder centrumgemeenten vrouwenopvang naar de stand van zaken in de aanpak van 
20
ouderenmishandeling, die in 2012 in mijn opdracht is uitgevoerd , herhaald.  
 
 
 
De leden van de SP-fractie vragen om een toelichting op de vertraging in de verbetering van de 
bewijsvoering en dossiervorming bij de aanpak van daders. De leden zien graag een stand van zaken 
op dit punt tegemoet. Daarnaast vragen zij of er al een aantal zaken zijn doorgestroomd naar het 
strafrecht, zoals de bedoeling was van de minister van Veiligheid en Justitie.  
 
In 2012 en 2013 is met de politie, het OM en de Reclassering geïnventariseerd waar, binnen het 
eigen proces en in de keten, verbeteringen in de opsporing en vervolging te behalen zijn. Binnen 
deze organisaties staat de aanpak van huiselijk geweld en kindermishandeling goed op het netvlies. 
Politie en OM werken gezamenlijk aan verbeteringen op dit punt. Daarnaast hebben zich gedurende 
dit traject bredere ontwikkelingen voorgedaan, waarvan is gebleken dat die een verbetering in de 
opsporing en vervolging in zijn algemeenheid leiden. Zo zet het programma Versterking Prestaties 
                                                 
20
 H.J. Muntendam, Inventarisatie preventie en aanpak van ouderenmishandeling bij centrumgemeenten, september 2012 
33 
 

  
Daarnaast wordt in het kader van de drie grote decentralisaties in het sociale domein onder leiding 
van de minister van Binnenlandse Zaken met betrokken departementen en VNG bezien hoe binnen 
de huidige wettelijke kaders gegevens kunnen worden uitgewisseld voor integrale hulpverlening. In 
het verlengde hiervan wordt onderzocht of er een overkoepelend wettelijk kader nodig is voor de 
gewenste gegevensuitwisseling binnen en tussen de domeinen jeugd, maatschappelijke 
ondersteuning en werk en inkomen. 
 
 
 
De leden van de D66-fractie onderkennen het belang en de waarde van de invoering van de 
regelgeving met betrekking tot een verplichte meldcode bij huiselijk geweld en kindermishandeling. 
Het is immers belangrijk voor professionals om te weten hoe omgegaan moet worden met de 
meldcode. Zullen vrijwilligers ook gestimuleerd worden in het toepassen van de meldcode? 
 
Vrijwilligersorganisaties zijn niet verplicht om over een meldcode te beschikken. Waar zij dat op 
eigen initiatief doen, juich ik dat toe. Om vrijwilligersorganisaties hierbij te ondersteunen is de folder 
‘Als vrijwilligers zich zorgen maken’ ontwikkeld. De folder is te vinden in de meldcode toolkit. In de 
folder staan ook adviezen aan (professionele) organisaties die met vrijwilligers werken.  
 
 
 
Daarnaast geeft de staatssecretaris aan blij te zijn met de resultaten van het onderzoek ‘Invoering 
van de meldcode in de jeugdzorg’ van de Inspectie Jeugdzorg. Deze leden zouden graag een update 
krijgen van de status van de organisaties die de meldcode nog niet volledig hebben ingevoerd. 
 
De Inspectie Jeugdzorg heeft eind september 2013 een uitvraag gedaan bij de organisaties die tijdens 
het onderzoek nog geen meldcode hadden ingevoerd. De resultaten van deze uitvraag zijn 
binnenkort beschikbaar. In een volgende voortgangsrapportage geweld in afhankelijkheidsrelaties zal 
ik u hierover informeren.  
 
 
 
Daarnaast vragen zij van de staatssecretaris informatie over hoe gebruik van de meldcode wordt 
gecontroleerd. 
 
De inspecties zien er op toe dat organisaties voldoende doen om het gebruik van de meldcode te 
bevorderen. Twee jaar na inwerkingtreding van de wet voer ik een quickscan uit naar het gebruik van 
de meldcode. Vijf jaar na inwerkingtreding zal een evaluatie van de Wet meldcode huiselijk geweld 
en kindermishandeling plaatsvinden, waarin ook het gebruik wordt meegenomen. Daarnaast wordt 
bij incidenten door inspecties en tuchtrechters getoetst of professionals de meldcode (juist) hebben 
toegepast. 
 
 
 
35 
 

resultaten van het onderzoek bekend zijn vragen deze leden of de staatssecretaris kan zeggen of deze 
resultaten aansluiten bij het huidige beleid of dat nieuwe acties ingezet dienen te worden zoals al 
gevraagd door mevrouw Bergkamp in het algemeen overleg kindermishandeling, gehouden op 27 
maart 2013. 
  
Ik wil u verwijzen naar de beantwoording van de vragen die mevrouw Bergkamp (D66) en Van 
22
Weyenberg (D66) hierover hebben gesteld . 
 
 
 
Genoemde D66 leden missen in de reactie van de staatssecretaris op de motie van mevrouw 
Bergkamp over slachtoffers van verwaarlozing het plan van de staatssecretaris wat concreet de 
aanpak is om kindermishandeling in de vorm van verwaarlozing te signaleren en te voorkomen. Zij 
verzoeken de staatsecretaris hierop nader in te gaan. 
 
Dit najaar wordt een aantal bijeenkomsten gehouden waarin gradaties in kindermishandeling en 
bijbehorende aanpak tegen het licht worden gehouden. In een van de bijeenkomsten staat de 
aanpak van verwaarlozing centraal. De uitkomsten betrek ik bij de mid term review van het actieplan 
‘Kinderen Veilig’ in 2014.  
 
 
 
De leden van de D66-fractie missen in de reactie van de staatssecretaris naar aanleiding van de 
motie-Bergkamp in het onderzoeken van de effectiviteit van methoden en programma’s die in 
Nederland worden ingezet om kindermishandeling en huiselijk geweld te voorkomen, informatie over 
methoden en programma’s die internationaal gebruikt worden. Zeker om dat de staatssecretaris in 
zijn brief meldt dat veel onderzoek naar seksueel misbruik van jongeren in instellingen wordt gedaan 
in Engeland. 
 
23
In mijn reactie naar aanleiding van de motie-Bergkamp is een inventarisatie gegeven van de 
methoden en programma’s op het terrein van kindermishandeling en huiselijk geweld die voor de 
Nederlandse praktijk beschikbaar zijn. Hieronder vallen ook interventies die in het buitenland zijn 
ontwikkeld en bruikbaar zijn voor de Nederlandse situatie of hiervoor zijn geschikt gemaakt.  
 
 
 
De leden van de D66-fractie vragen of de staatssecretaris voldoende toezicht heeft op het gebruik van 
methoden en programma’s in Nederland. Recente gebeurtenissen maken nogmaals duidelijk dat 
patiënten niet zomaar als proefkonijnen gebruikt zouden mogen worden bij het uitproberen van een 
nieuwe methode, er moet duidelijke toezicht en controle hierop zijn. Is dat op dit moment het geval? 
Graag horen deze leden hierover de mening van de staatsecretaris. 
 
                                                 
22
 Kamerstukken II 2013-2014,Aanhangsel nr. 167 
23
 Kamerstukken II, vergaderjaar 2012-2013, 33 400 XVI, nr. 156 
37 
 

 
 
De leden van de D66-fractie stellen vast dat beroepsverenigingen richtlijnen ontwikkelen voor de 
jeugdzorg in het kader van de verdere professionalisering van de jeugdzorgsector. In de richtlijnen 
pleegzorg en residentiële zorg krijgt het onderwerp seksueel misbruik aparte aandacht. De richtlijn 
uithuisplaatsing is al in vergevorderd stadium van voorbereiding waardoor het niet zeker is dat 
seksueel misbruik ook bij deze richtlijn afzonderlijk aandacht krijgt. Deze leden zijn van mening dat 
een grondige professionaliseringsslag van de jeugdzorgsector zeer belangrijk is. Daarom zijn deze 
leden van mening dat de staatssecretaris er toch op moet toezien dat seksueel misbruik ook bij de 
richtlijn uithuisplaatsing een bijzondere plek krijgt. Zij horen graag de mening van de staatssecretaris 
ter zake.  
 
In de richtlijn over uithuisplaatsing is de veiligheid van het kind of jongere een belangrijk en 
terugkerend criterium dat wordt meegewogen bij alle besluitvorming over de uithuisplaatsing van 
een kind of jongere. Daaronder wordt ook begrepen de veiligheid met betrekking tot seksueel 
misbruik. De richtlijn uithuisplaatsing bevindt zich in de fase van proefinvoer en commentaarfase, 
wat de mogelijkheid biedt om ten behoeve van de definitieve richtlijn uithuisplaatsing hier zo nodig 
nog in te preciseren. Richtlijnen zijn veldnormen die ontwikkeld worden door de beroepsgroepen 
zelf. Ik zal de betreffende richtlijnontwikkelaar mede naar aanleiding van uw vraag hierover 
nogmaals wijzen op het belang dat ik hecht aan een goede borging van het onderwerp seksueel 
misbruik in de richtlijnontwikkeling. 
Hierbij is het van belang te vermelden dat er ondertussen met subsidie van het ministerie van VWS 
ook een aparte richtlijn kindermishandeling voor de jeugdzorg wordt ontwikkeld, waarin het 
onderwerp seksueel misbruik opnieuw expliciet en uitgebreid aan de orde is.  
 
 
 
De leden van de D66-fractie vragen van de staatssecretaris een bredere toelichting bij de keuze om 
niet de aanbevelingen om longitudinaal onderzoek te doen op volgen. Deze leden achten dat bij 
onderzoek naar de effecten van interventies en instrumenten tegen kindermishandeling juist 
longitudinaal onderzoek van belang is. Zij dringen er daarom op aan om het huidige onderzoek verder 
voort te zetten in een longitudinaal onderzoek. Wat vindt de staatsecretaris van dit idee? 
 
Met ZonMW zal de mogelijkheid van een longitudinaal onderzoek, zowel onderzoekstechnisch als 
inhoudelijk, besproken worden. In een volgende voortgangsrapportage geweld in 
afhankelijkheidsrelaties kom ik hier op terug .  
 
 
 
De leden van de D66-fractie hechten veel belang aan multidisciplinaire samenwerking tegen geweld 
in afhankelijkheidsrelaties. Daarom dringen deze leden erop aan om het succes van de aanpak van de 
pilot ‘Code Rood’ door te zetten. Zij vernemen dan ook graag van de staatssecretaris wat de plannen 
zijn met betrekking tot Code Rood-pilot? Daarnaast wordt op dit moment de ZSM-aanpak in 
Nederland ingevoerd. Genoemde leden vragen of de uitkomsten van de pilots ‘Code Rood’ worden 
39 
 

bewindspersoon verantwoordelijk blijft voor zijn eigen beleid. Uw Kamer wordt in samenhang 
geïnformeerd over het beleid door middel van de periodieke voortgangsrapportages. Deze 
voortgangsrapportages zijn juist bedoeld om het totaalbeeld en de regie daarop te schetsen. 
Op verschillende manieren houdt het kabinet een vinger aan de pols als het gaat om de aanpak van 
geweld in afhankelijkheidsrelaties. Zo zijn er jaarlijks cijfers beschikbaar over het aantal contacten cq 
meldingen bij de Steunpunten Huiselijk Geweld en de Advies- en Meldpunten Kindermishandeling. 
Die geven een indicatie van het vóórkomen en signaleren van geweld in huiselijke kring. Daarnaast 
wordt voor specifieke onderdelen, nader onderzoek gedaan. Voorbeelden hiervan zijn de evaluatie 
van de Wet tijdelijk huisverbod en de quickscan van het gebruik van de verplichte meldcode huiselijk 
geweld en kindermishandeling in 2015. Ook wordt (periodiek) onderzoek gedaan naar de aard en 
omvang van slachtoffers van geweld in afhankelijkheidsrelaties. In 2010 publiceerde het WODC het 
onderzoek ‘Huiselijk geweld in Nederland. Overkoepelend syntheserapport van de vangst-, 
hervangst-, slachtoffer- en daderonderzoek 2007-2010’. Over de aard en omvang van 
26
kindermishandeling is in 2011 de tweede prevalentiestudie gepubliceerd. 
 
                                                 
26
 (Alink cs, Kindermishandeling in Nederland anno 2010: De Tweede Nationale Prevalentiestudie Mishandeling van Kinderen en 
Jeugdidgen, 2011) 
 
41 
 

