  
 33 801 Wijziging van de wet werk en bijstand en enkele andere 
sociale zekerheidswetten 
 
Inhoudsopgave            
I ALGEMEEN            
1. Inleiding           
2. Kostendelersnorm          
3. Uitkeringsnormering bij samenwonen in de AOW en overige minimumregelingen  
4. Intensivering armoedebeleid         
4.1 Algemeen          
4.2 Categoriale bijzondere bijstand        
4.3 Individuele bijzondere bijstand        
5. Toevoegen MKOB aan uitzonderingen op middelentoets bijstand    
6. Aanscherping verplichting zich te onthouden van zeer ernstige misdragingen  
7. Verplichtingen           
7.1 Algehele arbeids- en re-integratieplicht        
7.2 Plicht tot tegenprestatie         
7.3 Uniformering van diverse verplichtingen       
7.4 Zoekperiode van vier weken        
7.5 Sanctionering          
8. Overgangsrecht          
9. Voorlichting            
10. Financiële effecten          
11. Ontvangen commentaren         
12. Overig            
         
 
1 
 

 
Een grote uitdaging voor de regering is dat zoveel mogelijk mensen (weer) meedoen in de 
maatschappij en daar het hunne aan bijdragen. Daartoe heeft de regering inmiddels een nota van 
wijziging voor de Participatiewet bij de Tweede Kamer ingediend. Met de invoering van één regeling 
via die wet wil de regering mensen die nu aan de kant staan meer kansen bieden. Meer kansen op 
(regulier) werk of, als dat (nog) niet kan, meer kansen op andere vormen van participatie. De 
polisvoorwaarden in dit wetsvoorstel komen overeen met die in de bijstand. Vanuit een integrale 
benadering beoogt de regering met het voorliggende wetsvoorstel het activerende karakter van die 
voorwaarden te vergroten. 
 
Het is de inzet van de regering om met het voorliggende wetsvoorstel te zorgen voor de 
toekomstbestendigheid van de bijstand; de bijstand houdbaar en toegankelijk houden. Dit 
wetsvoorstel omvat daartoe een aantal maatregelen in de vorm van de kostendelersnorm, de 
harmonisering van diverse verplichtingen die erop gericht zijn dat mensen aan het werk gaan en de 
verbetering van de naleving van die verplichtingen. Tegelijk houdt de regering uitdrukkelijk oog 
voor de vangnetfunctie van de bijstand voor wie niet zelf in een inkomen kan voorzien. De 
intensivering van het armoede beleid illustreert dit. De regering hecht grote waarde aan het bieden 
van ruimte voor maatwerk op decentraal niveau. Immers op decentraal niveau zijn het de colleges 
die het voortouw hebben bij het op waarde schatten van de individuele omstandigheden van de 
belanghebbenden, mede in relatie met de lokale situatie.    
De geüniformeerde arbeidsverplichtingen, zoals opgenomen in het voorgestelde artikel 18, vierde 
lid, van de WWB, concretiseren op een aantal onderdelen de huidige, abstract geformuleerde 
arbeids- en re-integratieverplichting. In die zin is geen sprake van nieuwe verplichtingen, maar van 
een nadere uitwerking en harmonisering van bestaande verplichtingen en bijhorende maatregelen. 
Bij deze harmonisering blijft individueel maatwerk voorop staan. De harmonisering heeft geen 
gevolgen voor mensen die zich al aan de regels houden. Maar waar dat laatste nog niet gebeurt, 
verwacht de regering een cultuurverandering bij zowel de uitvoerder als uitkeringsgerechtigde. 
Door de beoogde gedragseffecten is de prognose dat het aantal huishoudens met een uitkering met 
ca. 5.000 zal afnemen. Hierbij moet bedacht worden dat het gedragseffect met name van invloed 
zal zijn op de nieuwe instroom in de bijstand.  
Voorts vragen de leden van de SP-fractie of de regering kan toelichten wat zij bedoelt met de zin 
uit het persbericht dat deze maatregelen eraan bijdragen dat de bijstand ‘helderder uitvoerbaar 
voor gemeenten’ wordt. Zij vragen ook hoe deze zin zich verhoudt tot de uitspraken van diverse 
gemeenten tijdens het rondetafelgesprek met de Tweede Kamer waarin gemeenten juist aangeven 
dat de bijstand bureaucratischer en minder effectief wordt?  
De regering is van opvatting dat door transparantie van arbeidsverplichtingen en maatregelen voor 
alle uitkeringsgerechtigden en uitvoerders helder is waar uitkeringsgerechtigden zich aan te 
houden hebben. Met duidelijke regels zijn de spelregels voor de uitvoering van de WWB helder. 
Uitvoerders kunnen hier op terugvallen en aan uitkeringsgerechtigden helder maken wat van hen 
verwacht wordt. Binnen de wettelijke kaders hebben zij beleidsruimte om individueel maatwerk te 
leveren. In deze zin dragen de maatregelen er toe bij dat de bijstand helder uitvoerbaar voor 
gemeenten wordt.  
 
De leden van de SP-fractie vragen aan te geven hoe groot de groep mensen is waarop de 
maatregel betrekking heeft (aantallen en percentages van het gehele bijstandsvolume). In 
onderstaande tabel wordt de gevraagde informatie gegeven uitgaande van de structurele situatie. 
Bij de kostendelersnorm heeft het percentage betrekking op de omvang van de WWB en de overige 
minimumregelingen. Bij de algehele arbeids- en re-integratieplicht en naleving bijstand geldt de 
maatregel in beginsel voor een ieder en is het percentage daarmee 100%. Het toevoegen van de 
MKOB aan de uitzondering op de middelentoets geldt voor de gehele bijstandspopulatie van boven 
de AOW-gerechtigde leeftijd (AIO). 
3 
 

het college beleidsvrijheid bij de beoordeling van de verwijtbaarheid van het niet nakomen van de 
verplichting. Vervolgens is het aan het college om te beoordelen of er, gezien de bijzondere 
omstandigheden, dringende reden zijn een aangepaste cq. aan te passen maatregel op te leggen. 
Ook is het aan het college om te beoordelen of uit de houding en gedragingen van de 
belanghebbende ondubbelzinnig is gebleken dat hij de verplichtingen alsnog nakomt, zodat er 
aanleiding is om de verlaging te herzien En uiteraard benadrukt de regering dat het 
individualiseringsbeginsel van de WWB (het bestaande artikel 18, eerste lid, van de 
WWB)_onverkort blijft gelden, zodat het college onverminderd beleidsvrijheid heeft om de bijstand 
af te stemmen op de omstandigheden, mogelijkheden en middelen van de bijstandsgerechtigde. 
Ook de in de WWB beoogde regierol voor de gemeenteraad blijft ongewijzigd. De gemeenteraad zal 
niet alleen beoordelen of het college zich bij de uitvoering van de wet gehouden heeft aan de 
centrale regelgeving, maar ook of het college op juiste wijze uitvoering heeft gegeven aan de 
financiële- en beleidskaders die uit de wet voortvloeien dan wel geheel autonoom zijn gesteld, 
alsmede de doelmatigheid en doeltreffendheid van de lokale uitvoering. De inzet van de regering is 
dat college en gemeenteraad deze bevoegdheden zullen benutten en daarmee maatwerk zullen 
leveren.  
Vanuit het uitgangspunt van wederkerigheid, dat iedereen naar vermogen bijdraagt aan de 
samenleving, voorziet dit wetsvoorstel er in dat iedere gemeente verplicht is een tegenprestatie 
naar vermogen op te leggen aan WWB-, IOAW- en IOAZ-uitkeringsgerechtigden. Hiermee worden 
gemeenten ondersteund om deze wederkerigheid vorm te geven. Maar ook hier is verder sprake 
van een aanzienlijke gemeentelijke beleidsruimte. Dit wetsvoorstel regelt slechts dat een 
tegenprestatie wordt opgelegd, het hoe - de verdere vorm en invulling ervan - behoort, binnen 
enkele kaders (zoals geen verdringing, mag re-integratie niet in de weg staan), uitdrukkelijk tot de 
gemeentelijke beleidsvrijheid.  
De leden van de fracties D66, CDA, ChristenUnie, SP en GroenLinks hebben vragen gesteld over de 
samenhang tussen het wetsvoorstel Participatiewet en wetsvoorstel WWB maatregelen en waarom 
beide wijzigingen niet tegelijkertijd ingaan. De Participatiewet zou volgens het Regeerakkoord 
Bruggen Slaan ingaan per 1 januari 2014. Met het Sociaal Akkoord is dit een jaar uitgesteld naar 1 
januari 2015. Hierdoor is ruimte gecreëerd voor de uitvoering om zich voor te bereiden op de 
invoering, maar dit heeft wel tot een besparingsverlies geleid. Bij de vormgeving van de 
Participatiewet is zorgvuldig nagegaan of er sprake is van wijzigingen in het kader van het 
wetsvoorstel WWB Maatregelen die indruisen tegen de Participatiewet. Als dat zo zou zijn, zouden 
gemeenten eerst iets moeten implementeren, personeel moeten trainen of de ICT moeten wijzigen, 
wat zij daarna weer ongedaan zouden moeten maken. De regering is van mening dat er geen 
sprake is van wijzigingen in het wetsvoorstel WWB Maatregelen die indruisen tegen de 
Participatiewet. De rechten en plichten zoals nu neergelegd in de WWB zullen onverkort gaan 
gelden in de Participatiewet. Op dit punt zal de wet niet gewijzigd worden. Tevens maakt de 
volgtijdelijke invoering van de wetswijzigingen ook dat er meer tijd beschikbaar komt per 
wetswijziging waardoor de implementatie van de wetswijzigingen soepeler kan verlopen. De 
regering heeft met de Programmaraad (samenwerkingsverband VNG, UWV, Divosa en Cedris) 
afspraken gemaakt over de ondersteuning van gemeenten bij de implementatie van de WWB 
Maatregelen en de Participatiewet. De regering vertrouwt er op dat onder andere hiermee de 
invoering door gemeenten zorgvuldig kan plaatsvinden. Uitstel van het wetsvoorstel WWB 
maatregelen met zes maanden is tegen de lijn van het kabinet - het kabinet wil op terreinen waar 
het mogelijk is, juist versnellen – omdat datgene wat ingeboekt is gehaald moet worden. De leden 
van de D66-fractie vragen om inzichtelijk te maken wat de financiële gevolgen zijn als de 
invoeringsdatum van deze wet wordt uitgesteld naar 1 januari 2015. Bijgaande tabel geeft daarop 
het antwoord. Verschuiving van de ingangsdatum van het wetsvoorstel WWB maatregelen naar 1 
januari 2015 leidt tot een cumulatief besparingsverlies van €65 mln., waarbij geldt dat de 
intensivering van het armoede- en schuldenbeleid conform planning doorgang zal vinden. Voor dit 
besparingverlies is geen financiële dekking.  
5 
 

voor ouders in de minimumregelingen komt te vervallen, evenals de fiscale korting voor 
werkende alleenstaande ouders. Hiermee wordt de armoedeval voor alleenstaande ouders in 
de bijstand opgelost en gaat werken voor hen lonen. Alleenstaande ouders in de 
minimumregelingen ondervinden hierdoor negatieve inkomensgevolgen, waarbij het kabinet 
zich heeft ingespannen om deze beperkt te houden.  
- De Participatiewet heeft als doel om meer mensen met een beperking aan het werk te krijgen. 
Wajongers met arbeidsvermogen worden vanaf 2015 geleidelijk overgedragen naar 
gemeenten. Daarbij komen zij onder het regime van de Participatiewet te vallen. De bijstand 
heeft door lagere uitkeringshoogte en dwingender re-integratie een activerender karakter dan 
de Wajong. Gemeenten worden in staat gesteld maatwerk te leveren bij het begeleiden van 
personen naar de arbeidsmarkt.  
In een relatief beperkt aantal huishoudens kunnen maatregelen stapelen. Afhankelijk van de 
individuele omstandigheden kunnen uitkeringsgerechtigden met meerdere maatregelen tegelijk te 
maken krijgen. Voorbeelden hiervan zijn ouders met een WWB-uitkering die een meerderjarige 
Wajonger met arbeidsvermogen in huis hebben of een alleenstaande ouder met WWB die 
samenwoont met zijn of haar ouder. De regering realiseert zich dat deze wetsvoorstellen voor 
sommige uitkeringsgerechtigden negatieve inkomensgevolgen hebben. Dit is een gevolg van het in 
overeenstemming brengen van de uitkeringshoogte met de omvang van het huishouden en een 
gevolg van het laten vervallen van de huidige aanvulling van 20% WML voor ouders in de 
minimumregelingen. 
Om te voorkomen dat huishoudens onvoorbereid te maken krijgen met een grote 
inkomensachteruitgang ineens, is voorzien in een gewennings- en overgangsperiode en in een 
gefaseerde invoering. Per 1 juli 2014 wordt de kostendelersnom in de bijstand ingevoerd voor 
nieuwe gevallen. Voor het zittend bestand geldt een overgangstermijn van zes maanden, namelijk 
[1]
tot 1 januari 2015 . Aangezien de WWB een vangnet is waarbij alle inspanningen er op gericht 
moeten zijn dat betrokkene zo snel mogelijk – zonder bijstandsuitkering – weer zelfstandig in de 
kosten van zijn bestaan kan voorzien, wordt voor het zittend bestand een overgangsperiode van 
een half jaar als voldoende geacht. Verder is met ingang van 1 januari 2015 invoering van de 
alleenstaande-ouderkop in het kindgebonden budget voorzien. Voor ouders die als gevolg daarvan 
een inkomensachteruitgang ondervinden is een overgangsperiode van minimaal zes maanden 
vanaf publicatie van het wetsvoorstel Hervorming kindregelingen beoogd. De Participatiewet treedt 
eveneens in werking met ingang van 1 januari 2015. Wanneer bij een Wajonger wordt vastgesteld 
dat er sprake is van arbeidsvermogen, is er een overgangstermijn van zes maanden vanaf het 
moment van beschikking. In deze zes maanden behoudt de Wajonger zijn/haar recht op Wajong. 
Het bieden van een overgangstermijn in de bijstand en Participatiewet en een gewenningsperiode 
voor het kindgebonden budget in verband met de invoering van de alleenstaande ouderkop geeft 
mensen naar de mening van de regering voldoende tijd om zich op de nieuwe situatie voor te 
bereiden.  
De beoordeling op arbeidsvermogen van het zittend bestand van de Wajong vindt in cohorten 
plaats. Wajongers met arbeidsvermogen worden van 1 juli 2015 tot 1 juli 2018 geleidelijk aan 
gemeenten overgedragen.  
Als gevolg van het sociaal akkoord is daarnaast €100 miljoen beschikbaar om personen met een 
zorgbehoefte te compenseren voor de effecten van de kostendelersnorm. Tijdens de behandeling 
van de Participatiewet zal de Staatssecretaris van Sociale Zaken en Werkgelegenheid met de 
Kamer over de nadere invulling hiervan komen te spreken.  
In het sociaal akkoord is bovendien afgesproken dat werkgevers extra banen beschikbaar stellen 
voor mensen die niet het WML kunnen verdienen. Oplopend tot 2026 gaat het om 100.000 extra 
                                                           
[1]
 Inwerkingtreding overige minimumregelingen is 1 juli 2014, waarbij een overgangstermijn geldt van een jaar en  per 1 juli 2015 start een 
geleidelijke afbouw,  
7 
 

wijst hierbij op het belang van de beleidsmatige invulling van het gemeentelijke re-integratiebeleid 
en in samenhang daarmee met de harmonisering van de verplichtingen. Voorts wijst de regering er 
op dat de afstemming op de omstandigheden van de belanghebbende en diens mogelijkheden om 
middelen te verwerven, bij uitstek het beleidsterrein is en blijft van het college. 
 
De leden van de GroenLinks-fractie vragen waar de besparingen precies uit bestaan indien 
rekening wordt gehouden met de forse handhavingsinspanningen die met de introductie van de 
tegenprestatie en de kostendelersnorm gemoeid zijn. Ook de leden van de PvdA-fractie vragen in 
hoeverre de gemeenten worden gecompenseerd voor de extra handhavingskosten die uit het 
wetsvoorstel voortvloeien. In reactie hierop geeft de regering aan dat er aan het onderdeel van de 
tegenprestatie geen specifieke besparingen gekoppeld zijn. Voor wat betreft de handhavingskosten 
als gevolg van de tegenprestatie en/of de kostendelersnorm geeft de regering aan dat handhaving 
al een taak van de gemeente is en is er geen sprake van extra taken waarvoor gemeenten 
gecompenseerd moeten worden. Daarnaast leidt de verbetering van naleving tot een daling van 
het aantal uitkeringen. Deze daling van het uitkeringsvolume leidt tot een besparing op de 
uitvoeringskosten van gemeenten van structureel circa € 7 miljoen. De gemeenten mogen deze 
besparing behouden. Naar het oordeel van de regering biedt dit voldoende compensatie voor 
eventuele extra uitvoeringskosten als gevolg van bijvoorbeeld extra bezwaar en 
beroepsprocedures. 
De leden van de SGP-fractie vinden dat de bijstandsregeling voldoende prikkels moet bevatten om 
aan het werk te gaan. In dat licht constateren zij dat het door bijstandsgerechtigden niet 
aantrekkelijk wordt ervaren om grotendeels zelfstandig in levensonderhoud te voorzien wanneer 
deze inkomsten volledig worden verrekend met de bijstandsuitkering. Deze leden vragen of de 
regering heeft onderzocht in hoeverre bijvoorbeeld een uitbreiding van de vrijlatingsregeling 
uiteindelijk effectiever kan zijn om bijstandsgerechtigden aan het werk te helpen dan wanneer 
inkomsten volledig worden verrekend met de uitkering.  
Met het wetsvoorstel WWB Maatregelen wil de regering er voor zorgen dat de bijstand nog meer 
mensen aanspoort om mee te doen. Daar hoort ook bij dat bijstandsgerechtigden worden 
aangesproken de plicht om naar vermogen algemeen geaccepteerde arbeid te verkrijgen, te 
aanvaarden en te behouden. De harmonisering van de verplichtingen leidt tot meer helderheid over 
wat die plicht concreet inhoudt, zowel bij de burgers, die de plicht moeten naleven, als bij 
degemeenten, die op deze plicht moeten handhaven.  
De wijze van inkomensverrekening speelt een belangrijke rol bij het aantrekkelijk maken van werk. 
Om de uitkering aan te laten sluiten op inkomsten biedt de WWB gemeenten de mogelijkheid om 
op een andere dan op maandelijkse basis te inkomsten verrekenen. Meerdere gemeenten geven, 
op uiteenlopende wijze, invulling aan deze mogelijkheid. Ook kent de WWB mogelijkheden tot 
vrijlating in de vorm van de algemene inkomensvrijlating, de inkomensvrijlating voor alleenstaande 
ouders, het uitzonderen van verstrekte premie en het vrijlaten van de vrijwilligersvergoeding. Zo 
kunnen gemeenten werken stimuleren. De regering denkt dat zo een goede balans bestaat tussen 
mogelijkheden voor vrijlatingen en het vangnetkarakter van de bijstand. Omdat verrekenen van 
inkomsten bij de gemeenten de voorkeur heeft boven terugvorderen van bijstand, voorziet dit 
wetsvoorstel in verlenging van de periode waarover de gemeenten inkomsten kunnen verrekenen. 
Zo kunnen gemeenten ook op dit punt door maatwerk werken stimuleren. 
De leden van de 50PLUS-fractie stellen dat de ‘niet kunners’ en ‘niet willers’ door de in het 
wetsvoorstel aangekondigde maatregelen over één kam worden geschoren. Zij vragen de regering 
of dit terecht is, en wanneer iemand als ‘niet willer’ wordt beoordeeld. Deze zogenaamde ‘niet 
willers’ vertegenwoordigen naar de mening van de 50PLUS-fractie minder dan 20% van het geheel. 
Zij vragen zich af of er geen andere minder ingrijpende maatregelen denkbaar die zich louter 
richten op de ‘niet willers’ Bovendien vragen zij in hoeverre het bestaande wettelijke 
instrumentarium hierin tekort schiet. 
9 
 

 
Het is niet bekend hoeveel personen de volledige toeslag krijgen, antwoordt de regering op de 
vraag van de VVD. In beginsel kunnen alle alleenstaanden (219.400) en alleenstaande ouders  
(81.900 ultimo juni 2013) recht krijgen op de toeslag. 
 
De leden van de VVD-fractie vragen of de toeslag van 20% nu standaard wordt uitgekeerd. Het 
wetsvoorstel regelt dat de basisnorm voor een alleenstaande of alleenstaande ouder straks uitgaat 
van “geen kosten delen” en de basisnorm wordt daarom structureel verhoogd met 20%. Als 
personen wel kosten kunnen delen, doordat ze met anderen hoofdverblijf hebben in dezelfde 
woning, dan zal de kostendelersnorm van toepassing zijn en is de norm lager. 
 
De leden van de VVD-fractie vragen of de structurele verhoging van 20% leidt tot een verbetering 
van inkomen van mensen. Een persoon die als enige hoofdverblijf heeft in een woning ontvangt 
momenteel de volledige toeslag en zal door invoering van de kostendelersnorm geen 
inkomenswijziging ondervinden.  
 
In antwoord op de vraag van de VVD of de memorie van toelichting fout is m.b.t. de huidige norm 
van een alleenstaande geeft de regering aan dat het inderdaad zo is dat de wettelijke norm voor 
een alleenstaande thans 50% is. Bij een zelfstandig wonende alleenstaande die niet kosten kan 
delen met een ander komt deze persoon in aanmerking voor de maximale gemeentelijke toeslag 
van 20%.  
 
De leden van de VVD-fractie onderschrijven het principe van de kostendelersnorm en vragen of de 
kostendelersnorm per maand, kwartaal of jaar wordt bepaald? De kostendelersnorm is van 
toepassing vanaf de dag waarop recht op bijstand ontstaat én vanaf de dag dat betrokkene 
hoofdverblijf heeft met één of meerdere personen in dezelfde woning. Als betrokkene gaat werken, 
wordt het inkomen uit werk verrekend met de uitkering op grond van de kostendelersnorm, over 
de periode waarop de bijstand betrekking heeft (doorgaans een kalendermaand). Bij wijzigingen 
tijdens de kalendermaand, van bijvoorbeeld de huishoudsamenstelling, past de gemeente vanaf de 
dag van wijziging de hoogte van de kostendelersnorm aan.  
De leden van de VVD-fractie vragen verder hoe concreet kan worden gemaakt of twee personen 
hoofdverblijf hebben in dezelfde woning. In de bijstand geldt nu al een inlichtingenplicht. Dit 
betekent dat de belanghebbende alle feiten en omstandigheden moet melden aan de gemeente die 
invloed kunnen hebben op het recht op bijstand. Aan de hand van deze informatie, in combinatie 
met de Gemeentelijke Basisadministratie Persoonsgegevens en andere informatiekanalen van 
gemeenten, wordt vastgesteld of twee personen hoofdverblijf hebben in dezelfde woning. 
De leden van de VVD-fractie vragen wat het effect is op andere personen als een persoon gekort 
wordt op zijn uitkering. De invoering van de kostendelersnorm kenmerkt zich doordat de 
bijstandsnorm van de individuele betrokkene wordt verlaagd als één of meerdere personen 
hoofdverblijf hebben in dezelfde woning. Hierbij maakt het niet uit of de andere medebewoners 
inkomen uit werk hebben of anderszins; hun inkomen heeft geen effect op de uitkering van de 
betrokkene, tenzij hij gehuwd of geregistreerd partner is met een van de andere medebewoners, of 
met deze ongehuwd een gezamenlijke huishouding voert. Indien medebewoner(s) ook een 
bijstandsuitkering of een andere minimumregeling ontvangen, zal ook voor hen de 
kostendelersnorm van toepassing zijn en zal de uitkeringsnorm overeenkomstig de 
kostendelersnorm worden aangepast. 
De leden van de VVD-fractie hebben gevraagd waarom de toeslag voor de alleenstaande ouder niet 
in de formule is verwerkt. Bij de berekening van de kostendelersnorm gaat het om vaststelling van 
normen voor alleenstaanden. In de systematiek van de huidige WWB bedraagt het verschil tussen 
de norm voor een alleenstaande zonder kinderen en die voor een alleenstaande ouder 20%. In het 
11 
 

kosten die men kan delen. De bijstand zal zo ook mensen stimuleren om weer mee te doen. Het 
voornemen tot invoering van de huishoudentoeslag ziet op het stroomlijnen van de huidige 
toeslagen, waarbij rekening gehouden wordt met de draagkracht van het huishouden door 
toepassing van één afbouwpercentage. Ook dit moet er toe leiden dat werken altijd lonend is. Aan 
de verdere uitwerking en precieze invulling van het voorstel van de huishoudentoeslag wordt nu 
gewerkt. De Tweede Kamer kan daarover voor de zomer van 2014 een voorstel tegemoet zien. 
De leden van de VVD-fractie vragen of er door de uitzondering van commerciële relaties 
schijnconstructies kunnen optreden. De leden van de fractie van GroenLinks en D66 hebben 
gevraagd naar de commerciële uitzondering in de kostendelersnorm en de mogelijkheid tot fraude. 
De regering is niet bang dat de uitzondering van de commerciële relatie fraude in de hand werkt. 
Ook nu moet de bijstandsgerechtigde, in het kader van de vraag of de belanghebbende een 
gezamenlijke huishouding voert met een ander, als hij stelt dat sprake is van een commerciële 
relatie, zoals bij onderhuurderschap of kostgangerschap, dit bewijzen. Daaraan zijn duidelijke 
voorwaarden verbonden. In gemeentelijke verordeningen wordt veelal bepaald dat van een 
commerciële relatie alleen sprake kan zijn als een commerciële prijs wordt betaald voor de 
geleverde prestaties (o.a. huur), welke prijs in het commerciële verkeer gebruikelijk moet zijn. Dit 
betekent dat de prijs periodiek moet worden aangepast. Tevens moeten de overeenkomst en de 
commerciële prijs aan de hand van schriftelijke stukken worden aangetoond en moeten 
betalingsbewijzen van de belanghebbende kunnen worden overlegd. Een en ander is nu in de wet 
vastgelegd. Ook kan het college ter verificatie van de rechtmatigheid van de uitkering de 
belanghebbende vragen aan te tonen dat hij niet de kosten deelt met anderen, dan wel met minder 
mensen kosten deelt (art. 53a, tweede lid). De gemeente biedt hem daartoe een huisbezoek aan. 
Als belanghebbende niet instemt met een huisbezoek en het ook niet op andere wijze aantoont, 
wordt de uitkering op 30% gesteld. 
Verder is in het wetsartikel opgenomen dat het niet mogelijk is dat bloedverwanten in de eerste 
graad (ouder/kind) en bloed verwanten in de tweede graad (grootouder/kleinkind, broer/zus) een 
commerciële relatie kunnen hebben.  
De leden van de VVD-fractie vragen zich af hoe gemeenten gaan meten of iemand student is als 
deze geen studiefinanciering ontvangt, maar wel studeert?  
En wat is daarbij dan het geldende criterium? De uitzondering voor studerenden in de 
kostendelersnorm stimuleert het benutten van de mogelijkheden binnen het reguliere onderwijs. 
Zonder deze uitzondering zou het moeten delen van kosten met huisgenoten (consequentie van de 
kostendelersnorm) de student mogelijk belemmeren om te studeren. De uitzondering is zodanig 
geformuleerd dat het ook studerenden omvat die de maximale termijn van de studiefinanciering 
hebben bereikt of helemaal geen gebruik maken van studiefinanciering. In die gevallen zal de 
gemeente moeten toetsen of er een opleiding wordt gevolgd die in principe recht geeft op 
studiefinanciering. Om dit goed te kunnen toetsen zal samenwerking worden gezocht met de 
Dienst Uitvoering Onderwijs (DUO).  
De leden van de VVD-fractie benadrukken dat zij vinden dat de beslagvrije voet altijd 
gerespecteerd dient te worden. Zij vragen zich af hoe de beslagvrije voet er door de 
kostendelersnorm uit zal gaan zien. Deze leden vragen in het bijzonder of deze norm de beslagvrije 
voet per huishouden of per individu betreft. Ook wordt gevraagd of nog steeds het percentage van 
90% zal worden gerespecteerd.  
Ook de leden van de fractie van de ChristenUnie vragen om een nadere toelichting over de 
gevolgen van de kostendelersnorm voor de vaststelling van de beslagvrije voet. Zij vragen tevens 
naar de hoogte van het bedrag dat mensen in de praktijk overhouden om van te leven. Daarbij 
nemen deze leden als voorbeeld gehuwden die met meerdere meerderjarigen in dezelfde woning 
een hoofdverblijf hebben en bij wie de hoogte van de bijstand wordt vastgesteld op basis van 
artikel 22 onderdeel a van de wet.  
13 
 

om mantelzorg te stimuleren. In de kostendelersnorm in de bijstand blijven bloedverwanten in de 
tweede graad (grootouder/kleinkind, broer/zus), waarbij bij één van de bloedverwanten sprake is 
van zorgbehoefte, uitgezonderd van de gezamenlijke huishouding en bestaat er individueel recht. 
Dit betekent dat als één van de betrokkene inkomen of vermogen heeft, dit geen effect heeft op de 
bijstandsuitkering van de ander. Wel zal individuele norm voor deze personen conform de 
kostendelersnorm 50% per persoon worden. Wat betreft de overige minimumregelingen kan met 
betrekking tot de Anw worden opgemerkt dat het onderhavige voorstel geen effect heeft op de 
uitkeringshoogte van nabestaanden die een gezamenlijke huishouding zijn gaan voeren ten 
behoeve van de zorg voor een hulpbehoevende. In de huidige Anw bedraagt de norm voor deze 
groep 50% van het wettelijk minimumloon (zonder deze uitzondering zou een samenwonende geen 
recht meer op een Anw-uitkering hebben). Dit blijft ongewijzigd. In de IOAW en IOAZ geldt net als 
in de WWB dat er bij tweedegraads bloedverwanten (broers en zussen, grootouder en kleinkind) in 
geval van zorgbehoefte geen sprake kan zijn van een gezamenlijke huishouding. In een dergelijk 
geval is wel de kostendelersnorm van toepassing, met individuele uitkeringsrechten, maar vindt er 
door het ontbreken van een gezamenlijke huishouding geen verrekening van inkomsten met 
uitkering plaats. In de Toeslagenwet bestaat deze uitzondering voor tweedegraads bloedverwanten 
met zorgbehoefte niet. In de voorgestelde regeling van de kostendelersnorm is wel een 
uitzondering opgenomen voor de commerciële relaties. Hiervan is bijvoorbeeld sprake als 
gehandicapten in een groepswoning wonen en op basis van een schriftelijke overeenkomst 
daarvoor een commerciële prijs betalen. 
De leden van de PvdA-fractie vragen of de regering bereid is te kijken naar de mogelijkheid om de 
“twee-woningen-regel” uit de AOW ook in de bijstand en de overige minimumregelingen te 
introduceren? De regering is niet voornemens de twee-woningen-regel uit de AOW ook in de 
bijstand of overige minimumregelingen te introduceren. Dit komt omdat de gevolgen van het 
voeren van een gezamenlijke huishouding voor de AOW verschillen van de gevolgen voor de 
bijstand en overige minimumregelingen. Ondanks het feit dat in alle regelingen dezelfde definitie 
van ´gezamenlijke huishouding´ geldt, heeft de gezamenlijke huishouding bij de AOW vooral 
gevolgen voor de hoogte van de uitkering. Bij de WWB, de IOAW, de IOAZ en de TW is het voeren 
van een gezamenlijke huishouding ook van belang voor de toepassing van de 
partnermiddelentoets. Voor de Anw bepaalt de gezamenlijke huishouding het ontstaan en het 
eindigen van een recht op een nabestaandenuitkering. Tot slot is het huisvestingscriterium bij de 
WWB, IOAW en IOAZ ook van belang om te bepalen ten opzichte van welke gemeente het recht op 
uitkering bestaat.  
Op de vraag van de leden van de PvdA-fractie in hoeverre de kostendelersnorm van toepassing is 
op bewoners van kleinschalige zorginitiatieven, stelt de regering dat indien sprake is van het 
wonen in groepsverband, waarbij ieder hoofdverblijf heeft in zijn eigen woning, men niet valt onder 
de kostendelersnorm. Hetzelfde geldt voor de situatie dat leden van een zorginitiatief in één 
woning wonen en ieder een commercieel contract heeft met de verhuurder en een commerciële 
prijs betaalt. Ook hier zal de kostendelersnorm niet van toepassing zijn. 
Op de vraag van de leden van de PvdA-fractie in hoeverre de middelentoets van toepassing is op 
meerpersoonshuishouden antwoordt de regering dat de invoering van de kostendelersnorm niets 
wijzigt aan de huidige systematiek van de middelentoets. Bij alleenstaanden in een 
meerpersoonshuishouden die geen gezamenlijke huishouding voeren blijft sprake van een 
individuele middelentoets plaats; bij gehuwden blijft sprake van een gezamenlijke middelentoets. 
De leden van de SP-fractie vragen of de regering uiteen kan zetten waaruit zou blijken dat 
werklozen van wie de uitkering zal worden verlaagd, sneller uit de bijstand zullen stromen. Tevens 
vragen de leden hoe dit wetsvoorstel zich verhoudt tot de conclusies uit het onderzoek van de 
Universiteit van Edinburgh dat hoge uitkeringen de duur van de werkloosheid niet verlengen en dat 
lage uitkeringen mensen niet stimuleren actiever op zoek te gaan naar een baan? Volgens de 
15 
 

[1]
Sociaal en Cultureel Planbureau blijkt dat de overgrote meerderheid van kinderen die in armoede 
opgroeien later als volwassene niet arm is. Uit het genoemde onderzoek blijkt dat voor de kans op 
armoede op latere leeftijd de opleiding van een kind en participatie van de ouders een cruciale rol 
spelen. De invoering van de kostendelersnorm heeft hierop geen invloed. De regering ziet derhalve 
geen reden om te verwachten dat de invoering van de kostendelersnorm verandering zal brengen 
in de mate waarin armoede wordt doorgegeven aan de volgende generatie. Participatie van 
kinderen uit arme huishoudens blijft een belangrijk speerpunt in het beleid en bovendien wordt het 
armoedebeleid door het beschikbaar stellen van extra middelen en een meer gerichte 
inkomensondersteuning geïntensiveerd.  
De leden van de SP- en CDA-fractie vragen reflectie betreffende de minimum draagkracht voor elk 
soort huishouden, en vragen nader in te gaan op de keuze voor 30% extra voor elke volwassene in 
het huishouden. Voorts wordt gevraagd in hoeverre de voordelen van een gedeelde huishouding in 
verhouding staan tot de verlaging van de bijstandsnorm en vragen de leden van de SP-fractie of 
het denkbaar is dat de uitkering nog verder wordt verlaagd. De kostendelersnorm is gebaseerd op 
de huidige systematiek in de WWB betreffende alleenstaanden die geheel zelfstandig wonen en 
gehuwden. Een alleenstaande ontvangt 70% (50% basisnorm en 20% gemeentelijke toeslag). 
3
Huwt de alleenstaande (of gaat deze een gezamenlijke huishouding voeren) dan stijgt deze norm 
met 30% tot 100%. Deze 30% weerspiegelt de toename van de kosten van de huishouding door 
de komst van een extra persoon. Deze systematiek is doorgetrokken in de formule van de bepaling 
van de hoogte van de kostendelersnorm. De individuele kostendelersnorm is afgeleid van de 
systematiek dat bij elke extra meerderjarige persoon in de woning de totale bijstandsnorm met 
30% zal toenemen. De regering heeft onderzocht of de kostendelersnorm overeenkomt met de 
schaalvoordelen die samenwonen met zich meebrengen door te kijken naar de equivalentiefactoren 
van het Centraal Bureau voor de Statistiek (CBS). Het CBS heeft op basis van budgetonderzoek 
over de daadwerkelijke uitgaven binnen een huishouden vastgesteld hoeveel een huishouden met 
meerdere personen kwijt is in vergelijking met een eenpersoonshuishouden. Dit worden de 
zogenaamde equivalentiefactoren genoemd. Dit CBS onderzoek is nog steeds de basis voor de 
huidige equivalentiefactoren die zowel door het CBS als het NIBUD gebruikt worden. Er is geen 
recenter onderzoek. In onderstaande tabel zijn de equivalentiefactoren van het CBS opgenomen. 
Tevens is weergegeven hoe hoog de WWB-norm zou zijn indien de equivalentiefactoren zouden 
worden toegepast op de huidige WWB-norm. De laatste kolom geeft de hoogte van de voorgestelde 
kostendelersnorm aan. 
Tabel : Equivalentiefactoren, toegepast op WWB-norm  
Huishoudtype Equivalentie WWB-norm op Kostendelersnorm 
factoren CBS basis van indien allen WWB 
equivalentie- ontvangen 
factoren indien 
allen WWB 
ontvangen 
Eenpersoonshuishouden 1,0 70% 70% 
Tweepersoonshuishouden 1,37 96% 100% 
Driepersoonshuishouden 1,73 121% 130% 
Vierpersoonshuishouden 2,0 140% 160% 
                                                           
[1]
 Rapport ’Voorbestemd tot achterstand? Armoede en sociale uitsluiting in de kindertijd en 25 jaar later’, SCP, 
2011 
3
 Van een gezamenlijke huishouding is sprake indien twee personen hun hoofdverblijf hebben in dezelfde 
woning en zij blijk geven zorg te dragen voor elkaar door middel van het leveren van een bijdrage in de kosten 
van de huishouding dan wel anderszins (artikel 3, derde lid WWB). 
17 
 

kostendelersnorm zullen bijstandgezinnen met meerderjarige kinderen ook onder de nieuwe 
normen geld over houden voor sociale participatie.  
 
De leden van de SP-fractie vragen de regering om een toelichting welke consequenties de 
versobering van de uitkering voor huishoudens heeft voor het beroep op bijzondere bijstand, WMO, 
armoedebeleid, schuldhulpverlening etc.. , inclusief de financiële consequenties. Wanneer mensen 
door de kostendelersnorm een beroep moeten doen op bijzondere bijstand, WMO, overig 
armoedebeleid, schuldhulpverlening etc., ligt het in de rede dat er sprake is van bijzondere 
omstandigheden. Deze omstandigheden kunnen ertoe leiden dat in het individuele geval het op het 
huishouden toepasselijke sociaal minimum niet volledig toereikend is om te voorzien in bepaalde 
noodzakelijke kosten. Omdat deze omstandigheden zeer divers kunnen zijn is geen inschatting te 
maken van eventuele consequenties voor het beroep op de door de vragenstellers genoemde 
voorzieningen.  
De leden van de SP-fractie vragen of de regering kan toelichten wat er gebeurt als één persoon in 
het huishouden zich onttrekt aan de sollicitatieplicht of re-integratieplicht. Worden dan alle leden 
van het huishouden gekort, ook als de reden van de sanctie volkomen buiten de schuld van de 
andere personen in het huishouden ligt? Of wordt alleen het inkomensdeel van de betreffende 
persoon gekort, zo vragen zij. 
Indien personen die deel uit maken van een meerpersoonhuishouden, zonder dat er sprake is van 
het voeren van een gezamenlijke huishouding, zich onttrekken aan de verplichtingen van de WWB 
heeft een maatregel alleen gevolgen voor hun eigen uitkering.  
 
De leden van de SP- en ChristenUnie-fractie vragen of de regering kan toelichten hoeveel 
jonggehandicapten na invoering van de Participatiewet onder de kostendelersnorm zullen vallen. 
De regering verwacht dat van de Wajongers die worden beoordeeld op arbeidsvermogen en nog 
niet werken, ongeveer 65 duizend mensen zullen aankloppen bij gemeenten. Hiervan zullen in 
potentie circa 13 duizend mensen onder de kostendelersnorm vallen. Dit betreft met name mensen 
die bij hun ouder(s) wonen. Daarnaast is de verwachting dat jaarlijks circa duizend mensen met 
een beperking nieuw instromen en ook in potentie onder de kostendelersnorm vallen. Het 
daadwerkelijke aantal dat onder de kostendelersnorm valt zal naar verwachting echter aanzienlijk 
lager zijn, omdat naar verwachting van beide categorieën mensen ook een deel aan het werk zal 
kunnen gaan als gevolg van onder andere de baangarantie. De kostendelersnorm heeft dan geen 
invloed zodra de inkomsten uit het werk boven de betreffende bijstandsnorm uitkomen. 
De leden van de SP vragen of het waar is dat personen met een WAO, WIA of WW-uitkering niet 
onder de kostendelersnorm vallen. Dat is juist waar het gaat om de uitkeringen op grond van die 
wetten De huishoudsamenstelling heeft immers geen invloed op de hoogte van deze uitkeringen. 
Een uitkering op grond van de WAO, de Wet WIA of de WW is afhankelijk van het laatstverdiende 
loon (het dagloon). Een persoon die vanuit de Toeslagenwet een aanvulling tot het relevante 
sociaal minimum ontvangt op een van de genoemde uitkeringen, zal, als hij of zij de woning deelt, 
voor het gedeelte van die aanvulling op grond van de Toeslagenwet onder de kostendelersnorm 
vallen.  
Op de vragen van de leden van de SP-fractie of de regering zich ervan bewust is dat mensen met 
zorgbehoefte hogere medische kosten hebben, antwoord de regering dat het vangnet van de 
bijstand een inkomen waarborgt op het sociaal minimum. Indien mensen door bijzondere 
omstandigheden hogere kosten hebben waarin de algemene bijstand niet voorziet, dan is er de 
mogelijkheid van aanvullende inkomensondersteuning, zoals de bijzondere bijstand. Ook 
voorzieningen in het kader van chronisch zieken en gehandicapten, zoals de WMO zijn hiervoor 
beschikbaar.  
 
19 
 

gezamenlijke huishouding voert met een ander. Van een gezamenlijke huishouding is sprake indien 
twee personen hun hoofdverblijf in dezelfde woning hebben en zij blijk geven voor elkaar zorg te 
dragen door middel van het leveren van een bijdrage in de kosten van de huishouding dan wel 
anderszins. Hiervoor geldt in de bijstand de uitzondering voor twee bloedverwanten in de eerste 
graad of twee bloedverwanten in de tweede graad waarbij bij één van de bloedverwanten sprake is 
van zorgbehoefte. Het is aan de gemeente om bij een tweepersoonshuishouden vast te stellen of 
sprake is van de gehuwdennorm. Twee bloedverwanten in de eerste graad, twee bloedverwanten in 
de tweede graad waarbij bij één van de bloedverwanten sprake is van zorgbehoefte en drie- of 
meerpersoonshuishoudens vallen onder de kostendelersnorm. 
Tot slot wijst de regering erop dat gehuwden ook onder de kostendelersnorm kunnen vallen. Dat is 
het geval als gehuwden met nog één of meerdere personen het hoofdverblijf in dezelfde woning 
hebben (‘meerpersoonshuishoudens’).  
 
De suggestie van de leden van de CDA-fractie dat het mogelijk is dat twee personen in de WWB 
wel worden aangemerkt als zijnde een gezamenlijke huishouding en in de AOW niet, is niet geheel 
4 
juist. De definitie van “gezamenlijke huishouding” is in de WWB en AOW gelijk . 
De leden van de CDA-fractie vragen naar het inkomen van drie casussen.  
De eerste casus betreft een alleenstaande ouder met een kind van 17 op school. De bijstandsnorm 
van deze alleenstaande ouder bedraagt 90%. Minderjarige kinderen tellen niet mee voor de 
kostendelersnorm.  
De tweede casus betreft een alleenstaande ouder met een kind van 18/19 dat studeert 
(bijvoorbeeld MBO, ROC). De bijstandsnorm van deze alleenstaande ouder bedraagt 70%, conform 
de alleenstaandennorm. Personen die schoolgaand zijn of studeren worden namelijk niet meegeteld 
voor de kostendelersnorm. 
De derde casus betreft een alleenstaande ouder met een kind van 19, dat een inkomen heeft van  
€ 250 per maand. In deze casus ontvangt de ouder de alleenstaandennorm van 50%, omdat het 
meerderjarig kind meetelt voor de vaststelling van de hoogte van de kostendelersnorm.  
 
Op de vraag van de leden van de CDA-fractie hoe de voorliggende hervorming en Participatiewet 
uitwerkt voor huidige Wajongers wonend in een beschutte woonvorm antwoordt de regering dat de 
kostendelersnorm niet van toepassing is als sprake is van een commerciële relatie. Dit betekent 
dat als bijvoorbeeld sprake is van wonen in groepsverband, waarbij ieder hoofdverblijf heeft in zijn 
eigen woning of indien leden van een woongroep in één woning wonen en ieder een commercieel 
huurcontract heeft met verhuurder, de kostendelersnorm niet van toepassing zal zijn. Hierbij moet 
worden aangetekend dat Wajongers die duurzaam geen arbeidsvermogen hebben, hun recht op 
Wajong behouden. Deze personen krijgen dus niet met de kostendelersnorm te maken. Indien een 
Wajong-gerechtigde vanuit de Toeslagenwet een aanvulling tot het relevante sociaal minimum 
ontvangt, zal, als hij of zij de woning deelt, voor het gedeelte van die aanvulling op grond van de 
Toeslagenwet wel onder de kostendelersnorm vallen 
                                                           
4
 Van een gezamenlijke huishouding is sprake indien twee personen hun hoofdverblijf hebben in dezelfde 
woning en zij blijk geven zorg te dragen voor elkaar door middel van het leveren van een bijdrage in de kosten 
van de huishouding dan wel anderszins (artikel 3, derde lid WWB en artikel 1, vierde lid AOW). Anders dan in 
de AOW wordt in de WWB van de gezamenlijke huishouding uitgezonderd de bloedverwanten in de tweede 
graad waarbij er bij één van hen sprake is van zorgbehoefte. Daarnaast bestaat het voornemen om in de AOW 
geen gezamenlijke huishouding aan te nemen als twee personen weliswaar veel bij elkaar verblijven maar ieder 
van hen een eigen zelfstandige (huur)woning heeft waar ieder zelf de kosten van betaalt en er verder niemand 
woont of staat ingeschreven. Het kabinet verwacht hierover begin 2014 een wetsvoorstel bij uw Kamer in te 
dienen. 
21 
 

meerderjarig kind 70%. Dit is een bedoeld effect, omdat het meerderjarig kind in de nieuwe 
situatie in de eigen woning geen kosten meer deelt met zijn ouders en omgekeerd.  
 
Op de vraag van de D66-fractie hoe de compensatieregeling eruit komt te zien waarvoor er 
vanwege het sociaal akkoord 100 miljoen euro is gereserveerd om de gevolgen van de 
kostendelersnorm te compenseren voor mensen met een zorgbehoefte stelt de regering dat dit 
deel uitmaakt van de uitwerking van de Participatiewet.  
 
Tevens vragen de leden van de D66-fractie waar en wanneer de oorspronkelijke besparing is 
ingeboekt die met de 100 miljoen uit het Sociaal Akkoord gecompenseerd wordt. De geraamde 
besparing voor de kostendelersnorm is immers slechts 95 miljoen euro. De leden vragen of de 
regering in de reeks ‘wv. weglek Wwb’ onder maatregel F62 in bijlage 3 bij de Startnota reeds 
gerekend heeft met een Wwb inclusief kostendelersnorm. Zo ja, dan vragen de leden hoe de reeks 
‘wv. weglek Wwb’ er uit zou zien zonder de effecten van de kostendelersnorm. Zo niet, dan vragen 
de leden waar de gevolgen van de kostendelersnorm voor de nieuwe doelgroep van de 
Participatiewet dan wel zijn geraamd. 
De besparing bij de kostendelersnorm in de WWB is inderdaad € 95 miljoen. In maatregel F62 
(Participatiewet) van de Startnota is inderdaad rekening gehouden met de kostendelersnorm. Als 
de kostendelersnorm niet ingevoerd zou worden, zou het besparingsbedrag van maatregel F62 in 
de structurele situatie circa 50 miljoen euro lager zijn.  
 
De leden van de ChristenUnie- en GroenLinks-fractie vragen waarom de regering van mening is dat 
de mensen die met de gefaseerde invoering van de kostendelersnorm te maken krijgen de 
inkomensachteruitgang in voldoende mate kunnen opvangen. Voor de wijzigingen in de AOW-norm 
en de norm in de overige minimumregelingen is een ingroeipad van vier jaar geregeld. De regering 
heeft daarbij er voor gekozen om in het eerste jaar een overgangsperiode in te voeren. Daarna 
wordt vanaf 1 juli 2015 de uitkeringshoogte in stapjes afgebouwd. De inkomenseffecten per jaar 
zijn dus ook lager dan het uiteindelijke totale inkomenseffect. De regering acht dat met deze 
overgangsperiode genoeg tijd wordt geboden aan betrokkenen om zich voor te bereiden op de 
inkomenswijziging.  
 
De leden van de fracties van GroenLinks en ChristenUnie vragen hoe de regering de effecten van 
het wetsvoorstel gaat monitoren. De leden van de ChristenUnie willen weten of de effecten kunnen 
worden bijgehouden via de huidige stapelingsmonitor. De stapelingsmonitor is niet geschikt om de 
effecten van de wijzigingen in de WWB te monitoren. De stapelingsmonitor bestaat uit registraties 
van het gebruik van regelingen. Omdat het gaat om administratieve data komt de meest recente 
data uit 2011. De effecten van de wijzigingen in de WWB komen dus ook pas twee jaar nadat de 
wijzigingen zijn ingevoerd, namelijk in 2017, tot uitdrukking in de registraties. Bovendien doet de 
stapelingsmonitor niets meer dan het registreren van het gebruik van regelingen. Dat is iets anders 
dan het monitoren van effecten van maatregelen. Wel zal de Bijstandsuitkeringsstatistiek worden 
aangepast door invoering van het wetsvoorstel WWB maatregelen.  
De leden van de GroenLinks-fractie vragen hoe de gemeenten worden gecompenseerd voor de 
jaarlijkse grote wisselingen in de samenstelling van de huishoudens en vragen tevens hoe de 
uitvoeringskosten zich verhouden tot de besparing en hoe realistisch de besparing bij de 
kostendelersnorm is. De regering geeft hierop aan dat in de huidige WWB ook al mutaties 
voorkomen, bijvoorbeeld door wisselingen in inkomsten maar ook in de gezinssamenstelling. Dit 
wetsvoorstel brengt in de ogen van de regering geen substantiële verandering aan de 
uitvoeringstaken van gemeenten. Gemeenten ontvangen voor deze huishoudens de reguliere 
uitvoeringskosten via het gemeentefonds. De regering is van mening dat de aan de maatregel 
gekoppelde besparing realistisch is. 
23 
 

een AWBZ-inrichting of keuringen die het UWV uitvoert, waarbij voor de invulling van ‘duurzaam’ 
aansluiting wordt gezocht bij het duurzaamheidscriterium van artikel 4, tweede en derde lid, WIA. 
De kostendelersnorm brengt geen verandering teweeg in het huidige beleid indien iemand wordt 
opgenomen in een verzorg- en of verpleegtehuizen. De zakelijke relatie die de belanghebbende 
heeft met het tehuis betekent dat de kostendelersnorm in de regel niet van toepassing zal zijn. 
Verder geldt dat sinds het Lenteakkoord het VWS-beleid inzake opname in verzorg- en of 
verpleegtehuizen niet is gewijzigd. In het Lenteakkoord is afgesproken dat lichtere verpleeg- en 
verzorgingshuiszorg wordt geëxtramuraliseerd. Dit houdt in concreto in dat vanaf 1 januari 2013 
de zorgzwaarte pakketen 1 en 2 (verpleging en verzorging) zijn geëxtramuraliseerd en vanaf 1 
januari 2014 zorgzwaarte pakket 3 (verpleging en verzorging) wordt geëxtramuraliseerd. De zorg 
van personen die vanaf dat moment zouden vallen onder de betreffende zorgzwaartepakketten 
(nieuwe gevallen) wordt dus geëxtramuraliseerd en staat in het teken van zo lang mogelijk thuis 
blijven wonen. Indien een persoon daarbij met één of meerdere personen in een huis woont en 
recht heeft op een AOW-uitkering, zal de kostendelersnorm van toepassing zijn. In het 
wetsvoorstel Wmo 2015 wordt geregeld dat gemeenten verantwoordelijk zijn voor het 
ondersteunen van de zelfredzaamheid en participatie van mensen met een beperking, chronische 
psychische of psychosociale problemen om zo lang mogelijk in de eigen omgeving kunnen blijven 
wonen. Ook wordt in het wetsvoorstel geregeld dat gemeenten verantwoordelijk zijn voor de 
ondersteuning van mantelzorgers. 
De leden van de VVD-fractie vragen naar de relatie met het wetsvoorstel “gezamenlijke 
huishouding AOW”, dat begin 2014 naar de Kamer komt. 
Het wetsvoorstel waarnaar de leden van de VVD-fractie verwijzen beoogt het huidige 
huisvestingscriterium in de AOW te verduidelijken en te vereenvoudigen, zodanig dat twee mensen 
geen gezamenlijke huishouding meer voeren als ieder van de beide betrokkenen een zelfstandige 
op zijn naam staande woning in eigendom heeft of huurt, ieder van de betrokkenen de kosten van 
de eigen woning draagt en er verder niemand op dat adres staat ingeschreven of er feitelijk woont 
(“twee-woningen-regel”). De twee-woningen-regel zal bij inwerkingtreding alleen van toepassing 
zijn op mensen die een gezamenlijke huishouding voeren in twee woningen. 
Het kabinet is voornemens de twee-woningen-regel ook van toepassing te laten zijn op de groep 
mensen die op grond van het voorliggende wetsvoorstel als kostendelers worden aangemerkt. In 
het wetsvoorstel waarin de twee-woningen-regel wordt opgenomen zal daarom een grondslag 
worden opgenomen om ook voor deze groep bij algemene maatregel van bestuur nadere regels te 
kunnen stellen over hetgeen wordt verstaan onder het hebben van het hoofdverblijf in dezelfde 
woning. Het kabinet verwacht dit wetsvoorstel begin 2014 naar uw Kamer te zenden.  
 
De leden van de PvdA-fractie maken zich zorgen over de inkomenssituatie van ouderen die 
aanvullende bijstand (AIO) ontvangen. De regering schrijft dat de kostendelersnorm in de situatie 
van een meerpersoonshuishouden als effect kan hebben dat de bijstandsnorm voor mensen in de 
AOW-gerechtigde leeftijd niet altijd meer zal aansluiten op de toepasselijke AOW-norm van 50% 
zoals is voorgesteld in het regeerakkoord. De leden van de PvdA-fractie vragen de regering te 
kijken naar de mogelijkheid om voor deze groep aan te sluiten bij de kostendelerssystematiek voor 
de AOW en minimumregelingen. Zij vragen welk budgettair beslag er hiermee is gemoeid. 
De regering acht het ongewenst om de voorgestelde kostendelerssystematiek voor de AOW en 
minimumregelingen ook in de bijstand op te nemen. De AOW en minimumregelingen betreffen 
inkomensvoorzieningen op het minimumniveau die hoger liggen dan de bijstand, waarbij het 
vangnetkarakter van de bijstand een lagere uitkeringsnorm rechtvaardigt dan bij de overige 
minimumuitkeringen. Daarnaast is de AOW, anders dan de bijstand, een premiegefinancierde 
sociale verzekering en afhankelijk van het aantal opbouwjaren in Nederland. De regering ziet 
daarnaast geen aanleiding om alleen voor de groep gerechtigden die vanwege een onvolledige 
AOW een beroep doen op AIO de kostendelerssystematiek van de AOW toe te passen. De AIO is 
25 
 

AOW blijft de AOW-uitkering van de zus gehandhaafd op 70% van het netto wettelijk 
minimumloon. Omdat de oudere broer de kosten kan delen met zijn jongste broer, bedraagt zijn 
AOW-uitkering 50% van het netto wettelijk minimumloon. De WIA-uitkering blijft ongewijzigd.  
 
De leden van de PvdA-fractie vragen welke gedragseffecten de regering verwacht bij de invoering 
van de kostendelersnorm in de AOW. 
De regering verwacht dat de gedragseffecten als gevolg van de kostendelersnorm in de AOW 
dermate klein zijn, dat deze in het budgettaire beeld te verwaarlozen zijn. 
De leden van de PvdA-fractie zijn tevens verheugd dat het kabinet voornemens is om het huidige 
huisvestingscriterium betreffende de AOW te verduidelijken en te vereenvoudigen, zodanig dat 
mensen geen gezamenlijke huishouding meer voeren als ieder van de beide betrokkenen een 
zelfstandige op zijn naam staande woning in eigendom heeft of huurt en ieder van de betrokkenen 
de kosten van de eigen woning draagt (“twee-woningen-regel”). De SVB wordt toegestaan te 
anticiperen op dit wetsvoorstel vanaf het moment dat het voorstel openbaar wordt. Hoe wordt er 
op dat moment omgegaan met mensen die een verlaagd AOW-pensioen ontvangen omdat zij 
samenwonen in twee woningen. Wordt de verlaging voor hen vanaf dat moment ook ongedaan 
gemaakt? 
In antwoord op de vraag van deze leden hoe er wordt omgegaan met mensen die een verlaagd 
AOW-pensioen ontvangen omdat zij samenwonen in twee woningen geeft de regering aan dat door 
het anticiperen op de aangekondigde wetgeving de twee-woningen-regel in volle breedte en op 
iedereen die daarvoor in aanmerking komt, zal worden toegepast. Dit betekent dat vanaf dat 
moment het verlaagde AOW-pensioen van mensen die samenwonen in twee woningen wordt 
verhoogd naar het AOW-pensioen voor een alleenstaande (70% van het netto wettelijk 
minimumloon). In mijn brief van 8 november jl. heb ik voorgesteld op de twee-woningen-regel te 
anticiperen vanaf het moment dat het wetsvoorstel openbaar wordt. Dat is het moment waarop het 
wetsvoorstel bij uw Kamer wordt ingediend. 
De leden van fracties GroenLinks en de SP vragen of de regering de inkomenseffecten van 
verschillende huishoudens kan weergeven. De leden van de ChristenUnie-fractie vragen om nadere 
informatie over de inkomenseffecten voor verschillende huishoudsamenstellingen waarin Anw, 
IOAW, IOAZ of TW wordt ontvangen. De bijgevoegde tabel geeft de inkomenseffecten van de 
kostendelersnorm voor de gevraagde voorbeeldhuishoudens in de structurele situatie. Dat betekent 
voor de voorbeelden met AOW-gerechtigden het overgangsrecht buiten beschouwing is gehouden. 
De effecten voor AOW’ers per jaar zijn dus gematigder dan onderstaande voorbeelden doen 
voorkomen. Voor huishoudens met een Wajong-uitkering is de inkomensachteruitgang van Wajong 
naar bijstandsuitkering niet in de effecten meegenomen. Alleen het effect van het toepassen van 
de kostendelersnorm in de normensystematiek, indien de Wajongers na de beoordeling op 
arbeidsvermogen in de bijstand terecht zouden komen, wordt getoond.  
 
Tabel Inkomenseffecten kostendelersnorm voor voorbeeldhuishoudens 
aantal inkomenssituat
volwas ie huishouden inkomenssituatie 
sen voor huishouden na 
perso   inkomens situatie kostendelersno kostendelers inkomens 
Huishoudtype nen huishouden  rm norm effect in % 
twee broers, waarvan één 
WIA en één WWB 2 WIA/WWB60 WIA/WWB60 WIA/WWB50 -6 ¼    
alleenstaande ouder in de 
bijstand met thuiswonend 
meerderjarig kind in de 
bijstand 2 WWB60/WWB60 WWB60/WWB60 WWB50/WWB50 -21 ¼ 
gehuwden in de bijstand 
met één thuiswonend 
meerderjarig 
jonggehandicapt kind met WWB86,7/WWB 
arbeidsvermogen  3 WWB90/Wajong  WWB90/WWB60 43,3 -13 ¾ 
27 
 

wetsvoorstel in te dienen. Deze leden hebben grote moeite met dit onderdeel van het wetsvoorstel 
aangezien zij een fundamenteel onderscheid zien tussen de WWB, die een voorziening is en de 
AOW, die een volksverzekering is. Ook de leden van de D66-fractie zien verschillen tussen de 
bijstand en de AOW. Waar de bijstand een bodemvoorziening is, is de AOW een algemene 
inkomensvoorziening. Deze leden vragen de regering op welke wijze dit verschil tot uitdrukking 
komt in de toepassing van de kostendelersnorm. 
Zowel bij de bijstand enerzijds als bij de AOW en de minimumregelingen anderzijds ligt aan de 
kostendelersnorm ten grondslag de gedachte dat er bij een huishouding van meerdere 
meerderjarige personen kosten kunnen worden gedeeld. Dit ziet op een normensystematiek die in 
de basis voor beide regelingen hetzelfde is. Om deze reden heeft de regering ervoor gekozen dit in 
één wetsvoorstel op te nemen.  
De mate waarin de nieuwe normering in deze regelingen doorwerkt verschilt echter. Een 
huishouden van meer dan twee personen betekent bij de bijstand een lagere uitkering dan bij de 
andere regelingen. Dit heeft te maken met, zoals de leden van de D66-fractie terecht aangeven, 
het verschil tussen de bijstand als bodemvoorziening en de AOW en andere minimumregelingen als 
inkomensvoorziening op minimumniveau. De WWB is een bodemvoorziening waarvan de kern is 
dat het een inkomen op het sociaal minimum biedt voor mensen die niet in staat blijken te zijn in 
het eigen bestaan te voorzien. Tevens heeft de bijstand als doel om te voorzien in de noodzakelijke 
kosten van bestaan. De AOW geeft als volksverzekering een inkomensvoorziening aan personen die 
de pensioengerechtigde leeftijd hebben bereikt, met een hogere uitkering dan het sociaal 
minimum. Daarnaast weegt mee dat deze WWB-maatregel bijdraagt aan het meer activerend 
maken van de bijstand. Het wordt aantrekkelijker om vanuit een bijstandsuitkering aan het werk te 
gaan. Voor personen met een AOW-uitkering speelt dit geen rol.  
Het vangnetkarakter van de bijstand rechtvaardigt een lagere uitkeringsnorm dan bij de overige 
minimumuitkeringen als meerdere mensen het hoofdverblijf in dezelfde woning hebben. Dit 
verschil in uitkeringsnormering is reeds in de huidige WWB opgenomen doordat alleen deze 
uitkering de mogelijkheid kent om de uitkeringsnorm te verlagen als geheel of gedeeltelijk kosten 
kunnen worden gedeeld met een ander (artikel 25 en 26 van de WWB) 
Het valt de leden van de CDA-fractie op dat het overgangsrecht twee keer sneller gaat dan in het 
regeerakkoord (maatregel 68) is afgesproken. Zij vragen naar de reden van dit snellere 
overgangsrecht. 
In het regeerakkoord is opgenomen: “De uitkering van iedere AOW’er die samenwoont met één of 
meer volwassenen (ook als het gaat om eerste graad bloedverwanten) wordt per 2015 vastgesteld 
op 50% van het netto minimumloon. Dit geldt voor nieuwe instroom in de AOW, voor AOW’ers 
waarvan de huishoudsituatie wijzigt en na afloop van het overgangsrecht voor het zittend 
5
bestand.” De regering heeft naar aanleiding hiervan gekozen voor het in het wetsvoorstel 
opgenomen overgangsrecht en is van mening dat dit voldoende is en met internationale verdragen 
overeenstemt.  
 
De leden van de CDA-fractie ontvangen graag een overzicht van de situaties waarin de mensen, die 
door de voorliggende maatregelen getroffen worden, leven. Dus hoe vaak gaat het om 
broers/zussen, ouder/kind relaties (met kind onder of boven de AOW leeftijd), andere relaties, etc. 
De leden van de SGP-fractie vragen zich af hoe groot de groep is als beschreven in tabel 7, waarbij 
inbegrepen vergelijkbare familierelaties. 
Van de naar verwachting 58.000 personen die in de structurele situatie door de kostendelersnorm 
in de AOW getroffen worden, gaat het voor het overgrote merendeel, namelijk circa 52.000 
personen, om ouders en meerderjarige kinderen in eenouderhuishoudens (één ouder/één 
                                                           
5
 Kamerstukken II 2012/13, 33 410, nr. 15, p. 57 
29 
 

De kostendelersnorm heeft tot doel de uitkeringsnormering van de AOW beter aan te laten sluiten 
bij de mate waarin personen die in dezelfde woning wonen de kosten van het bestaan met elkaar 
kunnen delen. Samenwonen in dezelfde woning betekent een besparing ten opzichte van de 
situatie dat de kosten van een zelfstandige huishouding geheel zelf moeten worden gedragen. Een 
ouder en zijn meerderjarig kind die samenwonen in één huis kunnen de kosten met elkaar delen. 
Een meerderjarig kind wordt verondersteld zelf te voorzien in de kosten van het levensonderhoud 
door werk en als dat (tijdelijk) niet mogelijk is door een uitkering. 
In de situatie dat een AOW-gerechtigde ouder samen met zijn Wajong-gerechtigde meerderjarig 
kind in dezelfde woning het hoofdverblijf heeft, heeft dit wetsvoorstel tot gevolg dat de AOW-
uitkering wordt verlaagd naar 50% van het netto wettelijk minimumloon. Voor de AOW worden zij 
aangemerkt als kostendelers. Dit wetsvoorstel verandert niets aan de Wajong-uitkering. Als er 
naast deze Wajong-uitkering eveneens een toeslag op grond van de Toeslagenwet wordt 
ontvangen, geldt voor die toeslag de kostendelersnorm.  
Als de AOW-gerechtigde en het meerderjarig kind ieder een zelfstandige op zijn naam staande 
woning in eigendom heeft of huurt en ieder van hen de kosten van die eigen woning draagt, stelt 
6
het kabinet bij brief van 17 oktober jl. voor in deze situatie de AOW-uitkering te handhaven op 
70% van het wettelijk minimumloon. Het kabinet verwacht het daartoe strekkende wetsvoorstel 
begin 2014 naar uw Kamer te zenden.  
De leden van de 50PLUS-fractie merken op dat mensen met een onvolledige AOW via de bijstand in 
aanmerking kunnen komen voor een AIO-uitkering. Op de vraag van deze leden of er bij het 
vaststellen van de hoogte van een AIO-uitkering ook gekeken wordt naar het aantal mensen dat in 
één huishouden aanwezig is, antwoordt de regering dat dit inderdaad het geval is. De AIO is 
algemene bijstand aan ouderen en kent om die reden dezelfde bijstandssystematiek als die voor 
mensen jonger dan de pensioengerechtigde leeftijd. 
 
4. Intensivering armoedebeleid 
 
4.1 Algemeen 
De leden van de PvdA-fractie geven aan verheugd te zijn dat de regering in deze economische 
moeilijke tijden extra budget heeft gereserveerd voor armoedebestrijding. De leden van de PvdA-
fractie zijn van mening dat iedereen, ongeacht de dikte van de portemonnee, mee moeten kunnen 
doen in onze maatschappij. Dit geldt met name voor kinderen die opgroeien in armoede. In dit 
verband vragen de leden van de PvdA-fractie hoe uitvoering wordt gegeven aan de motie 
Spekman/Blanksma – Van den Heuvel (Kamerstuknummer 24515-181), nu de verordeningsplicht 
‘participatie schoolgaande kinderen’ komt te vervallen.  
Naar aanleiding hiervan merkt de regering het volgende op. In het regeerakkoord zijn afspraken 
gemaakt over de intensivering van het armoedebeleid. Naar de mening van de regering vraagt dit 
er om, om de focus van de aanvullende inkomensondersteuning primair te richten op individueel 
maatwerk. Hierdoor ontstaan er voor de colleges betere mogelijkheden voor een integrale en 
activerende aanpak van de individuele problematiek van de belanghebbende en eventuele anderen 
in zijn of haar huishouden. Een individuele beoordeling van aanvragen voor bijzondere bijstand is 
nodig om ervoor te zorgen dat de bijzondere bijstand alleen terecht komt bij de mensen die deze 
echt nodig hebben. De verlening van categoriale bijzondere bijstand aan categorieën personen bij 
wie niet op individueel niveau is vastgesteld of de betreffende kosten waar de bijzondere bijstand 
voor is bedoeld, daadwerkelijk noodzakelijk of gemaakt zijn en of de aanvrager hier wel of niet zelf 
in kan voorzien, wil de regering daarom met dit wetsvoorstel beperken. Aan de door de PvdA-
                                                           
6
 Kamerstukken II 2013/14, 29 398, nr. 58 
 
31 
 

Het feit dat veel gemeenten hun taak uitsluitend kwalitatief beschrijven en geen kwantitatieve 
doelstellingen hanteren vindt de regering niet bezwaarlijk. Het aantal kinderen dat om financiële 
redenen niet kan participeren is afhankelijk van veel factoren die niet door gemeenten te 
beïnvloeden zijn. De omvang van de beoogde doelgroep is daarmee lastig vooraf te bepalen.  
De regering vindt in het rapport van de Inspectie geen duidelijke aanwijzing dat gemeenten hun 
beleid niet zouden afstemmen op de lokale situatie. De regering deelt niet de visie dat deze indruk 
wordt gewekt door het feit dat veel gemeenten het begrip maatschappelijke participatie 
omschrijven conform de definitie in de modelverordening van Stimulansz, namelijk “het deelnemen 
aan sportieve, culturele en educatieve activiteiten door schoolgaande kinderen van ouders met een 
laag inkomen”. 
De leden van de SP-fractie vragen de regering in te gaan op de verhouding tussen de besparing 
door invoering van de kostendelersnorm en de intensivering van het armoedebeleid. In dit verband 
vragen de leden van de ChristenUnie-fractie zich af of de regering kan aangeven waarom de 
intensivering van het armoedebeleid met € 100 miljoen voldoende is voor gemeenten om op 
adequate wijze te voorzien in het verwachte grotere beroep op de bijzondere bijstand als extra 
inkomensondersteuning aan de mensen die dat nodig hebben. 
De regering merkt op dat intensivering van het armoedebeleid enerzijds en de overige maatregelen 
van het wetsvoorstel anderzijds niet in onderlinge relatie tot elkaar moeten worden bezien. De 
maatregelen uit het wetsvoorstel en de extra middelen voor armoede- en schuldenbeleid dienen 
een zelfstandig doel en kennen een eigen financiële reeks. Daarbij geldt dat een aantal 
maatregelen uit het wetsvoorstel tot een besparing leiden en het armoede- en schuldenbeleid een 
intensivering betreft. 
 
4.2 Categoriale bijzondere bijstand 
De leden van de VVD-fractie juichen toe dat er niet meer bepaalde categorieën apart worden gezet, 
enkel omdat deze mensen ziek, oud of gehandicapt zijn. Deze leden steunen dan ook de intentie 
van de regering om de categoriale bijzondere bijstand af te schaffen. Daarvoor in de plaats komt 
ruimte voor individueel maatwerk. Dat vinden de leden van de VVD-fractie een veel beter 
instrument voor gemeenten. Zo kan er echt naar een specifieke situatie gekeken worden. Kunnen 
gemeenten met het voorliggende wetsvoorstel daadwerkelijk gemaakte kosten vergoeden zo 
vragen zij zich af en kan de regering aangeven wat voor kosten dit zijn? Zij vragen of dit kosten 
voor levensonderhoud betreft of dat er ook geld kan worden ingezet voor re-integratie. Tevens 
vragen de leden of deze kosten vóóraf worden goedgekeurd door de gemeenten of dat deze pas 
achteraf, nadat de belanghebbende betalingsbewijzen heeft laten zien, worden vergoed door de 
gemeenten.  
De regering hecht eraan te benadrukken dat het maatwerkprincipe de hoofdregel is van de 
verlening van individuele bijzondere bijstand. Het onderhavige wetsvoorstel verandert daar niets 
aan. Dit impliceert dat de colleges zijn gehouden de individuele bijzondere bijstand te verlenen aan 
personen bij wie het college heeft vastgesteld dat de betreffende kosten in het voorliggende 
individuele geval ook daadwerkelijk noodzakelijk zijn en dat ze daadwerkelijk gemaakt zijn. Er 
dient primair een toetsing aan de omstandigheden van het individuele geval plaats te vinden. Het 
is aan de gemeente om op lokaal niveau invulling te geven aan genoemde hoofdregel. Ook het 
bepalen van de wijze waarop in de uitvoeringspraktijk de verlening van de bijzondere bijstand 
plaatsvindt, is een verantwoordelijkheid van het college.  
 
Voorts vragen de leden van de VVD-fractie welke kosten niet in aanmerking komen voor 
vergoeding. 
Bij de verlening van bijzondere bijstand is bepalend dat er sprake is van kosten van het bestaan 
die uit bijzondere individuele omstandigheden voortkomen en die in het individuele geval als 
noodzakelijk moeten worden aangemerkt. Hierbij gelden de kaders die de WWB aan het vergoeden 
van kosten stelt. De regering wijst in dit verband onder andere op de artikelen 14 en 15 WWB. In 
33 
 

De regering merkt op dat het hier zeer specifieke informatie betreft. De verlening van de 
bijzondere bijstand is beleidsmatig en financieel gedecentraliseerd aan gemeenten. De regering 
beschikt niet over de in de vraag genoemde informatie. 
 
Voorts vraagt de SP-fractie hoeveel mensen met een laag inkomen in 2011, 2012 en 2013 gebruik 
hebben gemaakt van de langdurigheidstoeslag? Ook de leden van de VVD fractie willen weten 
hoeveel mensen in de bijstand een langdurigheidstoeslag ontvangen.  
De verlening van de langdurigheidstoeslag is beleidsmatig en financieel gedecentraliseerd aan 
gemeenten. Het CBS beschikt over cijfers over 2011. Daaruit blijkt dat circa 160 duizend 
huishoudens in 2011 gebruik hebben gemaakt van de langdurigheidstoeslag. Circa 121 duizend 
huishoudens hiervan hadden een bijstandsachtergrond. Over 2012 en 2013 beschikt de regering 
niet over de in de vraag genoemde informatie.  
 Voorts vragen de leden van de SP-fractie of de regering een overzicht kan geven van de 
inkomenseffecten van het afschaffen van deze regelingen (langdurigheidstoeslag, categoriale 
bijzondere bijstand voor ouderen, categoriale bijzondere bijstand voor chronisch zieken en 
gehandicapten, categoriale bijzondere bijstand voor schoolgaande kinderen). Ook de leden van de 
ChristenUnie-fractie willen weten welk effect de regering van de maatregelen uit het wetsvoorstel 
verwacht op de bijzondere bijstand, de schuldhulpverlening, het beroep op de voedselbanken en de 
maatschappelijke opvang. Ook vragen zij de regering om aan te geven wat de gevolgen van het 
wetsvoorstel zijn voor het risico op maatschappelijke kosten en invulling van de zorgplicht door 
gemeenten. 
De regering kan geen overzicht verstrekken van de inkomsteneffecten die het afschaffen van 
genoemde categoriale vormen van aanvullende inkomensondersteuning voor de betreffende 
doelgroepen heeft. De reden hiervan is dat de invulling van de huidige mogelijkheden tot het 
verstrekken van categoriale aanvullende inkomensondersteuning door de colleges op lokaal niveau 
plaatsvindt. Tevens geldt dat de belanghebbenden die met de afschaffing van de genoemde 
categoriale aanvullende inkomensondersteuning te maken krijgen, voor aanvullende 
inkomensondersteuning een beroep kunnen doen op de individuele bijzondere bijstand. Omdat 
deze individuele omstandigheden zeer divers kunnen zijn, kan de regering ook geen inschatting 
maken van eventuele gevolgen zoals door de leden van de ChristenUnie-fractie is gevraagd. 
 
De leden van de SP-fractie vragen ook of de regering kan aangeven hoeveel kinderen die in 
armoede moeten opgroeien de dupe zijn van deze maatregelen?  
De regering is van mening dat er geen reden is om aan te nemen dat kinderen nadeel ondervinden 
van de in voorliggend wetsvoorstel voorgestelde maatregelen. Waar nodig kunnen gemeenten via 
de bijzondere bijstand financiële ondersteuning bieden voor daadwerkelijk gemaakte kosten. 
Daarnaast blijven andere instrumenten mogelijk, zoals de stadspas ter bevordering van 
maatschappelijke participatie en samenwerking met private initiatieven die zich inzetten voor 
participatie van kinderen. Door een individuele aanpak in de bijzondere bijstand komt de 
ondersteuning door gemeenten gerichter terecht bij de mensen die deze het hardst nodig hebben 
en kunnen gemeenten een integrale aanpak leveren. Door de intensivering van het armoedebeleid 
beschikken gemeenten bovendien over meer middelen voor dit doel. 
 
Op welke wijze garandeert de regering dat het geld voor armoedebestrijding bij de mensen met 
een laag inkomen terecht komen, zo vragen de leden van de SP fractie. Ook vragen de leden van 
de SP fractie of het afschaffen van categoriale bijzondere bijstand in een individuele toeslag niet 
juist ineffectief is, omdat de bureaucratie rondom deze regelingen vergroot wordt? Hoe voorkomt 
de regering dat geld voor armoedebestrijding niet in bureaucratie, ambtenaren gaat zitten of aan 
de strijkstok blijft hangen, maar daadwerkelijk terecht komt bij gezinnen die in armoede leven, zo 
vragen deze leden. De leden van de D66-fractie geven aan het met de regering eens te zijn dat het 
ten aanzien van het armoedebeleid belangrijk is om maatwerk te leveren. Categoriale bijzondere 
35 
 

De verlening van de individuele inkomenstoeslag is financieel en beleidsmatig gedecentraliseerd 
aan de gemeenten. De doelgroep betreft mensen die langdurig van een laag inkomen moeten 
rondkomen en geen uitzicht op verbetering van dat inkomen hebben. Het is aan gemeenten om in 
een verordening invulling te geven aan wat onder een “langdurig laag inkomen” wordt verstaan. De 
beoordeling van de vraag of de belanghebbende al dan niet uitzicht op inkomensverbetering heeft, 
is ter beoordeling aan gemeenten, waarbij geldt dat in ieder geval de krachten en bekwaamheden 
van belanghebbende alsmede de inspanningen die hij heeft verricht om tot inkomensverbetering te 
komen, in de beoordeling moeten worden betrokken. 
 
De leden van de VVD-fractie vragen voorts welke kosten bij de individuele inkomenstoeslag niet in 
aanmerking komen, en of het een structurele of een eenmalige uitkering betreft.  
De individuele inkomenstoeslag betreft geen vergoeding van kosten, maar een toeslag op het 
hebben van een langdurig laag inkomen door de belanghebbende, die bovendien geen uitzicht op 
inkomensverbetering heeft. De individuele inkomenstoeslag kan eenmaal per 12 maanden aan de 
belanghebbende worden verstrekt. 
 
Voorts vragen de leden van de VVD-fractie of de regering een indicatie kan geven van de begrippen 
“langdurig” en “laag” inkomen die voor deze toeslag geldt.  
Het is aan gemeenten om aan deze begrippen in een verordening nader invulling te geven. Uit een 
verkennend onderzoek van de Inspectie SZW (eind 2010) is gebleken dat de referteperiode die 
gemeenten aanhouden voor het hebben van een laag inkomen, niet korter is dan 3 jaar en niet 
langer dan 5 jaar. Voorts blijkt uit het onderzoek dat ongeveer 80 % van de gemeenten “laag 
inkomen” heeft ingevuld als inkomen tot maximaal 105% van de toepasselijke bijstandsnorm.  
 
De leden van de VVD-fractie vragen voorts waarom dit onderdeel een inwerkingtredingsdatum van 
1 januari 2014 kent, terwijl veel andere zaken per 1 juli 2014 pas in werking treden, en of het niet 
logischer is om dit gelijk te trekken? 
De regering merkt op dat ook de individuele inkomenstoeslag volgens het voorliggende 
wetsvoorstel in werking treedt per 1 juli 2014.  
 
De leden van de VVD-fractie vragen wat het maximale bedrag is dat mensen aan individuele 
bijzondere bijstand plus langdurigheidstoeslag maandelijks kunnen ontvangen?  
Nu de verlening van de individuele inkomenstoeslag en de bijzondere bijstand beleidsmatig en 
financieel aan de gemeenten is gedecentraliseerd, schrijft de WWB in dit kader geen maximaal te 
verlenen bedragen voor. 
Kan de regering aan de leden van de VVD-fractie aangeven in hoeverre specifieke individuele 
toeslagen die deze wet mogelijk maakt tot een armoedeval gaan leiden wanneer mensen weer aan 
het werk gaan, zo vragen deze leden. 
De individuele inkomenstoeslag wordt alleen verstrekt wanneer een persoon langdurig een laag 
inkomen heeft en bovendien geen zicht heeft op verbetering van dat inkomen. Deze beoordeling 
vindt jaarlijks plaats. Het optreden van een armoedeval is door gemeenten zelf te voorkomen. 
Immers gemeenten bepalen de vormgeving van de individuele inkomenstoeslag en kunnen deze 
afstemmen op zowel het re-integratiebeleid van de gemeente als het overige gemeentelijke 
minimabeleid. 
De leden van de PvdA-fractie vragen de regering aan te geven hoeveel mensen naar verwachting 
aanspraak zullen maken op de individuele toeslag voor mensen die langdurig rond moeten komen 
van een laag inkomen? 
De verlening van de individuele inkomenstoeslag is een bevoegdheid en verantwoordelijkheid van 
de gemeenten. De regering beschikt niet over informatie hoeveel mensen op lokaal niveau 
daarvoor in aanmerking komen. 
37 
 

De regering is van mening dat de beoordeling of er al dan niet sprake is van “zicht op 
inkomensverbetering” door het college aan de hand van de individuele omstandigheden van het 
geval moet plaatsvinden. De huidige mogelijkheid tot het categoriaal benaderen van de doelgroep 
van de langdurigheidstoeslag en daarmee het risico dat de inkomensondersteuning tot een 
ongerichte verstrekking leidt, wil de regering voorkomen. Hiertoe heeft de regering ervoor gekozen 
om in de WWB expliciet op te nemen welke individuele omstandigheden de colleges in ieder geval 
in de beoordeling van het recht op een individuele inkomenstoeslag, moeten betrekken. Het betreft 
hier de krachten en bekwaamheden van de desbetreffende persoon, alsmede de inspanningen die 
de persoon heeft verricht om tot inkomensverbetering te komen. Mede aan de hand van deze 
weging van de individuele omstandigheden, stelt het college vast of de betreffende persoon naar 
het oordeel van het college al dan niet “zicht op inkomensverbetering” heeft en recht heeft op een 
individuele inkomenstoeslag. 
 
5. Toevoegen MKOB aan uitzonderingen op middelentoets bijstand    
 
De leden van de PvdA-fractie zijn verheugd dat de koopkrachttegemoetkoming (MKOB) weer wordt 
uitgezonderd van de middelentoets in de bijstand. Tevens hebben de leden van de CDA-fractie met 
belangstelling gelezen dat de regering de MKOB wil uitzonderen van de bijstandstoets. De regering 
heeft hiervan met veel belangstelling kennis genomen omdat de regering vindt dat alle oudere 
binnenlands belastingplichtigen financieel voordeel moeten kunnen hebben van de MKOB, en dus 
ook ouderen in de bijstand. De regering vindt het bovendien billijk dat ouderen met een uitkering 
op het sociaal minimum financieel voordeel hebben van de MKOB. De leden van de PvdA-fractie 
willen weten hoe de doelgroep wordt geïnformeerd over het feit dat per 1 januari 2015 de MKOB 
komt te vervallen en er een ouderencomponent in de huishoudentoeslag wordt geïntroduceerd. De 
doelgroep die hiermee te maken krijgt zal tijdig worden geïnformeerd over wat de veranderingen 
voor hen gaan betekenen. In de toelichting op het wetsvoorstel waarin wordt geregeld dat de 
MKOB komt te vervallen en er een ouderencomponent wordt geïntroduceerd in de 
huishoudentoeslag zal ingegaan worden op de communicatieaanpak. Voor de zomer van 2014 
wordt de wetgeving van de huishoudentoeslag naar de Tweede Kamer gestuurd. 
 
De leden van de D66-fractie vragen op welke manier de MKOB kan worden uitgezonderd van de 
middelentoets in de bijstand, als de MKOB niet meer bestaat met ingang van 2015. De leden van 
de CDA-fractie vragen of het feit dat de MKOB opgenomen wordt in de huishoudentoeslag per 1 
januari 2015 automatisch precies hetzelfde effect heeft als het uitzonderen van de MKOB van de 
middelentoets. 
De regering is voornemens om in 2015 de fiscale ouderenkortingen samen met de MKOB om te 
zetten in een ouderencomponent in de huishoudentoeslag. In 2015 bestaat de huishoudentoeslag 
dan uit een ouderencomponent en de huidige zorgtoeslag.  
Toeslagen vallen niet onder de middelentoets van de bijstand. Dit zal ook zo zijn met de 
huishoudentoeslag. Het voorstel om de MKOB uit te zonderen van de middelentoets in de bijstand 
is daarmee in lijn met het opnemen van een ouderencomponent in de huishoudentoeslag. 
De leden van de D66-fractie vragen de regering nader te motiveren waarom de MKOB zou moeten 
worden uitgezonderd van de middelentoets. De aanvullende inkomensvoorziening ouderen (AIO) is 
weliswaar een minimumvoorziening met een vangnetkarakter; echter, de regering is van mening 
dat alle oudere binnenlands belastingplichtigen financieel voordeel moeten kunnen hebben van 
deze koopkrachttegemoetkoming. Dus ook ouderen in de bijstand.  
 
De leden van de D66-fractie vragen of de regering inzichtelijk kan maken wat voor een 
bijstandsgerechtigde zonder aanvullend pensioen het inkomenseffect is bij het bereiken van de 
AOW-leeftijd. In onderstaande tabel is dit inzichtelijk gemaakt voor een alleenstaande oudere op 
39 
 

  
De leden van de PvdA-fractie steunen het voorstel om ‘het zich onthouden van zeer ernstige 
misdragingen jegens ambtenaren’ op te nemen als zelfstandige verplichting in de bijstand en de 
overige socialezekerheidswetten. Deze leden vragen hoe deze verplichting een reparatoir karakter 
heeft. Het is, zo geven deze leden aan, toch niet mogelijk om een gegeven klap terug te nemen cq. 
te repareren. De leden van de D66-fractie vragen wat de wijzigingen zijn die naar aanleiding van 
het advies van de Raad van State zijn aangebracht in het oorspronkelijke voorstel, waardoor er nu 
sprake is van een reparatoir in plaats van een punitief karakter. Bij het bepalen van het karakter 
van een maatregel kunnen zowel de mogelijkheid om de gesanctioneerde gedraging terug te 
draaien, als hoogte en duur van de maatregel (proportionaliteit) een rol spelen. Omdat de gevolgen 
van zeer ernstige misdragingen, zoals de leden van de PvdA-fractie terecht aangeven, niet zijn 
terug te draaien, kan in deze geen gebruik worden gemaakt van de inkeerbepaling, die van 
toepassing is als andere verplichtingen uit het voorliggende wetsvoorstel niet zijn nagekomen. Om 
de maatregel bij zeer ernstige misdragingen toch een reparatoir karakter te geven, heeft de 
regering besloten om deze maatregel niet meer op te nemen bij de geharmoniseerde maatregelen. 
Daarmee is het aan het college om op basis van maatwerk de hoogte en de duur van de maatregel 
bij zeer ernstige misdragingen te bepalen. Doordat de gemeente hierbij recht kan doen aan de 
proportionaliteit van de maatregel is geen sprake van een punitieve maatregel, maar van een 
reparatoire maatregel.  
 
De leden van de D66-fractie zijn van mening dat agressief gedrag of geweld tegen ambtenaren 
absoluut onacceptabel is. De leden van de D66-fractie staan in beginsel positief tegenover 
maatregelen om dit te verminderen. Niettemin hebben de leden van de D66-fractie wel enkele 
vragen over de voorgestelde maatregelen. 
 
De leden van de D66-fractie vragen waarom de regering kiest voor maatregelen in het 
bestuursrecht om geweld tegen ambtenaren te verminderen en waarom niet voor een 
aanscherping van het strafrecht. De norm “het zich onthouden van zeer ernstige misdragingen 
jegens ambtenaren” is een norm die zich tot iedereen richt, en niet alleen tot de 
uitkeringsgerechtigde. Voor dergelijke algemene normen die moreel afkeurenswaardig zijn, biedt 
het strafrecht een geëigend kader. Hier gaat het primair om de vraag wat de uitvoerende instantie 
kan doen bij zeer ernstige misdragingen tegen haar personeel met betrekking tot de uitkering. Dit 
ligt in de sfeer van het bestuursrecht. 
De regering acht zeer ernstige misdragingen jegens functionarissen die bezig zijn de sociale 
zekerheid uit te voeren zo specifiek afkeurenswaardig, dat zij het zich onthouden van die 
gedragingen als volwaardige norm in het sociaalzekerheidsrecht wil vastleggen en uitdragen, en 
daar consequenties aan wil verbinden voor het recht op uitkering. Echter zonder dat het wordt tot 
een zeer ruime zich tot iedereen gerichte norm. Met de zinsnede ‘tijdens het verrichten van hun 
werkzaamheden’. Met deze zinsnede geeft de regering aan dat de misdraging dient plaats te 
vinden in het kader van de uitvoering van de werkzaamheden. Dat is anders als betrokkenen 
elkaar buiten werktijd tegenkomen. Daarop is alleen het (reguliere) strafrecht van toepassing. 
Verder is het aan het college om, met inachtneming van de gemeentelijke 
maatregelenverordening, de hoogte en de duur te bepalen van de verlaging wegens het niet 
nakomen van deze verplichting. Het college kan hier dus maatwerk leveren. Ter zake is de regering 
van oordeel dat, in relatie tot de ernst van de niet nagekomen verplichting, een maatregel in de 
vorm van een verlaging met 100% tot een duur van drie maanden als regel wel proportioneel is. 
Doordat het college, conform het advies van de Raad van State, de hoogte en de duur van de 
maatregel bepaalt, heeft de maatregel een reparatoire karakter. Ook wordt op deze wijze niet 
afgedaan aan de reeds nu bestaande mogelijkheid voor het slachtoffer (veelal de uitvoerende 
functionaris) tot het doen van aangifte bij de politie. 
 
41 
 

De leden van de D66-fractie hebben ook vragen over de scheiding tussen misdragingen tijdens het 
verrichten van werkzaamheden en daarbuiten. Begrijpen zij, zo vragen deze , het wetsvoorstel 
goed, als zij hieruit concluderen dat iemands uitkering wel verlaagd of stopgezet kan worden 
wanneer bijvoorbeeld de aanvrager een betrokken ambtenaar tijdens diens werktijd mishandelt, 
maar dat de uitkering niet verlaagd kan worden wanneer de aanvrager de betrokken ambtenaar 
buiten werktijd mishandelt. Naar de mening van de leden van de D66-fractie is een 
uitvoeringsorganisatie beter in staat om haar personeel tijdens de uitoefening van hun 
werkzaamheden te beschermen dan daarbuiten. De leden van de D66-fractie vinden de keuze om 
alleen zeer ernstige misdragingen die onder werktijd gepleegd worden te bestraffen in dat opzicht 
opmerkelijk. Zij vragen of de regering deze keuze nader kan motiveren. 
Met de zinsnede ‘tijdens het verrichten van hun werkzaamheden’ beoogt de regering aan te geven 
dat het hier moet gaan om een misdraging die verband houdt met de uitvoering van de sociale 
zekerheid. Dan wil de regering daaraan de consequenties verbinden die bij de vorige vraag van 
deze leden genoemd zijn. Dat is anders als een uitkeringsgerechtigde en een betrokken ambtenaar 
elkaar buiten werktijd tegen komen en het tot zeer ernstige misdragingen komt om redenen die 
niets te maken hebben met de uitvoering van de sociale zekerheid. Daarop is alleen het strafrecht 
van toepassing. 
 
 
7. Verplichtingen uitkeringsgerechtigden 
 
7.1 Algehele arbeids- en re-integratieplicht 
Over de ontheffingen hebben de leden van de VVD-fractie enkele vragen.  
De leden van de VVD-fractie vragen om welke redenen nu een ontheffing wordt verleend. Voorts 
vragen deze leden om welke reden in de toekomst nog ontheffingen kunnen worden verleend. De 
regering hecht er in dit verband aan te benadrukken dat zij er van uitgaat dat 
bijstandsgerechtigden de eigen mogelijkheden benutten en gebruik maken van de kansen die de 
bijstand biedt. De regering wil ervoor zorgen dat de bijstand nog meer mensen aanspoort om mee 
te doen. Met het onderhavige wetsvoorstel beoogt de regering dat de polisvoorwaarden van de 
bijstand aansluiten bij dit uitgangspunt. Om deze reden herziet de regering de bestaande 
ontheffingen van de arbeids- en re-integratieverplichting en gaat de verplichting tot tegenprestatie 
naar vermogen gelden voor WWB-, IOAW- en IOAZ-uitkeringsgerechtigden. Thans kunnen tijdelijke 
ontheffingen worden verleend om dringende redenen. De belangrijkste dringende redenen waarom 
uitkeringsgerechtigden in de huidige WWB een ontheffing wordt verleend zijn de zorgplicht voor 
jonge kinderen tot vijf jaar (op aanvraag), medische redenen en zorgtaken. De ontheffing kan 
thans zowel arbeids- en de re-integratieverplichting betreffen, maar ook alleen de 
arbeidsverplichting. Met het voorliggende wetsvoorstel vervalt ten opzichte van de vorengenoemde 
redenen de specifieke reden van zorgplicht voor kinderen tot vijf jaar op aanvraag. Ook vervalt de 
mogelijkheid om ontheffing te verlenen van de re-integratieverplichting (behoudens in een hierna 
te noemen uitzonderingssituatie voor mensen die volledig en duurzaam arbeidsongeschikt zijn). 
De leden van de VVD-fractie vraagt of er behalve mensen die volledig en duurzaam 
arbeidsongeschikt zijn nog meer groepen zijn die in aanmerking komen voor een permanente 
ontheffing. Deze leden vragen voorts over welke doelgroep we het dan hebben en wie dit bepaalt. 
De ontheffing van de arbeidsverplichting heeft een tijdelijk karakter en door dit wetsvoorstel 
vervalt de mogelijkheid van ontheffing van de re-integratieverplichting. Echter, mensen die volledig 
en duurzaam arbeidsongeschikt zijn, worden permanent ontheven van zowel de arbeidsverplichting 
en re-integratieverplichting, als ook van de tegenprestatie. Onder de groep volledig en duurzaam 
arbeidsongeschikt vallen degenen die voldoen aan de criteria die de Wet werk en inkomen 
arbeidsongeschikten daaraan stelt. Dit is de enige groep voor wie dit geldt. De regering heeft 
hiertoe besloten om te voorkomen dat deze mensen en de uitvoering belast moeten worden met 
43 
 

waarin de Inspectie gemeenten adviseert dat zij alerter zouden moeten zijn op het informeren van 
ouders voor wie een ontheffing op die grond van toepassing zou kunnen zijn. Voorts vragen deze 
leden op welke wijze de regering vorenbedoelde uitkomsten van onderzoek in overeenstemming 
brengt met voorliggend wetsvoorstel. De regering heeft kennis genomen van het onderzoek van de 
Inspectie Werk en Inkomen en de aanbeveling met betrekking tot de toepassing van de ontheffing 
van de arbeidsverplichting aan alleenstaande ouders met een kind tot vijf jaar.  
De aanbeveling om alleenstaande ouders beter te informeren over de ontheffingsmogelijkheid van 
de arbeidsverplichting is voor het wetsvoorstel zeer relevant, juist omdat de ontheffing een 
bevoegdheid wordt van de gemeenten. Door deze verantwoordelijkheidstoedeling krijgen 
gemeenten de beleidsruimte voor het leveren van maatwerk. Daarnaast is landelijke voorlichting 
over de wijzigingen in de WWB bij de implementatie van belang. Hieraan zal uitvoerig aandacht 
worden gegeven, bijvoorbeeld door de landelijke Campagne ‘Weet hoe het zit’. 
 
Wat is de reden, zo vragen de leden van de SP-fractie, dat de regering alleenstaande ouders met 
een kind jonger dan vijf jaar niet de mogelijkheid wil geven om voor het eigen kind te zorgen. Ook 
vragen zij of de arbeidsplicht niet een miskenning is van de waarde van zorgtaken voor kleine 
kinderen, zeker gezien het feit dat er slechts sporadisch ontheffing wordt verleend van de 
arbeidsplicht aan alleenstaande ouders met een kind tot vijf jaar. De leden van de SGP-fractie 
vragen waarom de regering een nieuwe aanscherping ten aanzien van alleenstaande ouders met 
jonge kinderen voorstelt, terwijl nog in 2012 een aanscherping is doorgevoerd met het oog op het 
versterken van de aansluiting op de arbeidsmarkt. Zij vragen waarom wordt afgeweken van de 
gangbare procedure om wetswijzigingen eerst degelijk te evalueren. Welke acute problemen zijn er 
die voortijdig tot wijziging nopen, zo vragen deze leden. 
In antwoord op deze vragen van de leden van de SP-fractie en de SGP-fractie deelt de regering 
mee dat de regering ervoor wil zorgen dat de bijstand nog meer mensen aanspoort om mee te 
doen. Daarom herziet de regering de bestaande ontheffingen van de arbeids- en re-
integratieverplichting. Zoals al is aangegeven in antwoord op hiervoor staande vragen, is de reden 
dat de ontheffing van alleenstaande ouders met jonge kinderen wordt geschrapt, dat deze 
ontheffing op verzoek van de alleenstaande ouder wordt verleend. Het vervallen van de bestaande 
ontheffingsmogelijkheid zorgt ervoor dat de beslissing over arbeidsinschakeling niet meer is 
voorbehouden aan de alleenstaande ouder, maar komt te liggen bij het college. Dit sluit aan bij de 
harmonisering van verplichtingen waarin dit wetsvoorstel voorziet. De bestaande 
uitzonderingsbepalingen bieden het college de mogelijkheid om maatwerk te leveren in de vorm 
van een verantwoorde combinatie van arbeid en zorg, die gericht is op de toekomst van de 
alleenstaande ouder en het gezin. 
 
De leden van de SP-fractie verwachten dat scholing of opleiding voor alleenstaande ouders met een 
kind tot vijf jaar gezien de levensfase waarin de jonge kinderen zich bevinden in het algemeen 
beter zal aansluiten bij het gezinsritme dan een strenge arbeidsplicht. In antwoord op de vraag van 
de leden van de SP-fractie of de regering voornemens is om de alleenstaande ouder rechten te 
geven met betrekking tot de kinderopvang als zij moeten voldoen aan de arbeidsplicht, deelt de 
regering het volgende mee. In het antwoord op een eerdere vraag is aangegeven dat de regering 
beoogt dat de gemeente de bevoegdheid krijgt om bij de arbeidsinschakeling van alleenstaande 
ouders met een kind jonger dan vijf jaar maatwerk te leveren. Indien maatwerk kinderopvang 
noodzakelijk maakt om aan de arbeids- of re-integratieplicht te voldoen, kan de gemeente hierin 
voorzien en de kosten van de kinderopvang financieren. 
 
In antwoord op de vraag van de SP-fractie of de regering kan schetsen hoeveel alleenstaande 
ouders in de bijstand middels begeleiding en opleiding begeleid zijn naar een betaalde baan en of 
zij hiermee ook uitkeringsonafhankelijk zijn geworden, deelt de regering dat door het CBS deze 
combinatie van informatie niet wordt uitgevraagd. Daardoor heeft de regering niet de beschikking 
over de door deze leden gevraagde informatie.  
45 
 

7.2 Plicht tot tegenprestatie 
De leden van de VVD-fractie vragen of de regering enkele voorbeelden heeft van de tegenprestatie. 
De regering verwijst naar het onderzoeksrapport van de Inspectie SZW ‘Voor wat hoort wat´ dat 
op 12 november jl. naar uw Kamer is gezonden, voor voorbeelden van maatschappelijk nuttige 
werkzaamheden die door gemeenten zijn opgedragen. De regering merkt op dat de genoemde 
voorbeelden afkomstig zijn van gemeenten die gebruik hebben gemaakt van hun bevoegdheid om 
een tegenprestatie te vragen van hun bijstandgerechtigden en de IOAW- en IOAZ- gerechtigden. 
Met het onderhavige wetsvoorstel beoogt de regering de polisvoorwaarden van de bijstand 
activerender te maken. De regering is van oordeel dat het principe van de wederkerigheid in de 
bijstand aansluit bij een meer participerende samenleving waarin iedereen naar vermogen 
bijdraagt en verantwoordelijkheid neemt niet alleen voor zijn eigen leven, maar ook voor de 
samenleving waarin hij leeft. Door actief bezig te zijn hebben uitkeringsgerechtigden de kans om 
betrokken te blijven bij de samenleving. In het verlengde daarvan beoogt de regering met dit 
wetsvoorstel gemeenten een tegenprestatie te vragen aan bijstandgerechtigden.  
De leden van de SP-fractie vragen of de regering een overzicht kan geven van concrete 
werkzaamheden die een aanvulling zijn op de reguliere arbeid en niet leiden tot verdringing op de 
arbeidsmarkt. Ook vragen deze leden of werkzaamheden die worden bezuinigd door gemeenten, 
zoals groenvoorziening, stratenmaker, thuiszorg, sneeuwschuiven, koffie schenken, beheer 
wijkcentra, etc. werkzaamheden zijn die vallen onder de tegenprestatie naar vermogen. In lijn met 
de gemeentelijke beleidsvrijheid beoogt het wetsvoorstel dat de gemeente beoordeelt welke 
activiteiten zij geëigend vindt om in het kader van de tegenprestatie op te leggen. De regering 
benadrukt nogmaals dat de tegenprestatie werkzaamheden betreft die worden verricht naast of in 
aanvulling op reguliere arbeid en die niet mag leiden tot verdringing op de arbeidsmarkt. Het 
oordeel in hoeverre concrete activiteiten hieraan voldoen ligt bij het college. Gemeenteraden 
hebben daarbij een controlerende rol.  
 
De leden van de VVD-fractie vragen of de wet ook de mogelijkheid biedt voor 
bijstandsgerechtigden om zelf een tegenprestatie te organiseren. De leden van de fracties van de 
PvdA en de ChristenUnie vragen daarnaast of iemand vrijwilligerswerk mag aandragen, dan wel 
ruimte heeft om zelf gekozen vrijwilligerswerk te verrichten. De regering vindt het belangrijk dat 
bijstandsgerechtigden zelf invloed hebben op de keuze van de maatschappelijk nuttige activiteiten 
die zij als tegenprestatie doen. Dat zorgt voor motivatie en betrokkenheid bij het verrichten van de 
activiteiten. Het wetsvoorstel biedt de mogelijkheid aan gemeenten om rekening te houden met de 
persoonlijke wensen en kwaliteiten van de betrokkene. De regering is daar ook voorstander van. 
Het kan zijn dat betrokkene al een maatschappelijke activiteit doet en het is denkbaar dat het 
college dat aanmerkt als tegenprestatie. Ook kunnen mensen zelf ideeën aandragen en ook is het 
denkbaar dat gemeenten keuzemogelijkheden aanbieden. Als een uitkeringsgerechtigde 
vrijwilligerswerk wil aandragen als tegenprestatie, is het aan de gemeente om dat te beoordelen.  
 
De leden van de SP-fractie vragen hoe de ‘invloed van de uitkeringsgerechtigde op de keuze van 
de maatschappelijk nuttige werkzaamheden’ zich verhoudt tot het feit dat ‘het college uiteindelijk 
bepaalt welke tegenprestatie opgedragen wordt’. De regering vindt het belangrijk dat de 
betrokkene invloed heeft op de keuze van de activiteiten. Denkbaar is dat gemeenten 
keuzemogelijkheden bieden voor het verrichten van een tegenprestatie. Ook kan het zinvol zijn dat 
betrokkene zelf ideeën aandraagt. In dat geval is het aan de gemeente om het voorstel van de 
betrokkene te beoordelen als tegenprestatie. De regering wil er overigens op wijzen dat uit het 
onderzoek van Inspectie SZW blijkt dat het merendeel van de gemeenten ook daadwerkelijk de 
mogelijkheid biedt aan de uitkeringsgerechtigde om met eigen voorstellen op dit vlak te komen. 
 
De leden van de VVD-fractie vragen of van mensen in een re-integratietraject automatisch ook een 
aparte tegenprestatie wordt verwacht. Het wetsvoorstel geeft de opdracht aan gemeenten om naar 
47 
 

activering op basis van re-integratie en participatiebeleid. De tegenprestatie is een nog relatief 
nieuw instrument. Uit het Inspectie SZW onderzoek blijkt dat gemeenten nog zoekende zijn hoe dit 
instrument zich verhoudt tot het palet aan re-integratie-instrumenten. Zoals al beschreven behoort 
het tot de vrijheid van gemeenten vorm en inhoud aan het instrument tegenprestatie te geven. Ter 
ondersteuning van de gemeente is in de aanbiedingsbrief van het Inspectie SZW rapport aan uw 
Kamer aangegeven dat de Staatssecretaris van Sociale Zaken en Werkgelegenheid Divosa zal 
ondersteunen bij het maken van een werkwijzer die gemeenten hierbij behulpzaam kan zijn. 
 
De leden van de PvdA-fractie vragen of de tegenprestatie mag bestaan uit werkzaamheden in het 
kader van een werkervaringsplaats, re-integratietraject of stage bij een private werkgever. De 
regering merkt op dat de verplichting om een tegenprestatie te verlenen onderscheiden moet 
worden van de verplichting om mee te werken aan zijn re-integratie. Een werkervaringsplaats en 
het lopen van stage zullen veelal onderdeel zijn van een re-integratietraject. In dat geval gaat het 
om een ander soort verplichting gericht op arbeidsinschakeling en die daarom naar het oordeel van 
de regering niet als tegenprestatie kan worden aangemerkt.  
 
De leden van de SP-fractie vragen of de regering kan toelichten op welke wijze het verplichten tot 
een tegenprestatie bijstandsgerechtigden uit de armoede helpt en hen aan een baan met een 
fatsoenlijk salaris helpt. De regering merkt op dat de plicht tot tegenprestatie tot doel heeft om 
maatschappelijk nuttige werkzaamheden te doen in de samenleving als tegenprestatie van de 
uitkering. Door actief bezig te zijn hebben uitkeringsgerechtigden de kans om betrokken te blijven 
bij de samenleving. Het is derhalve niet een re-integratie-instrument; daarvoor staan gemeenten 
voldoende mogelijkheden ter beschikking. 
 
De leden van de SP-fractie vragen wat de definitie is van ‘regulier werk’ en van ‘arbeid op de 
reguliere arbeidsmarkt’. Regulier werk/arbeid is werk dat in de markt tot stand komt en waarvoor 
de bereidheid bij de werkgever bestaat voor deze werkzaamheden loon te betalen en die uitmondt 
in een arbeidscontract c.q aanstelling. 
 
De leden van de SP-fractie vragen wat de maximale omvang per week en wat de maximale duur in 
maanden is van de tegenprestatie naar vermogen. Het wetsvoorstel noemt geen maximale omvang 
per week en evenmin de maximale duur van de tegenprestatie. Wel is bepaald dat de omvang van 
de tegenprestatie en de duur in de tijd in de regel beperkt dienen te zijn. Het is de beleidsvrijheid 
van gemeenten om daar invulling aan te geven op basis van de individuele omstandigheden. 
Voorkomen moet in elk geval dat de werkzaamheden in het kader van de tegenprestatie de focus 
afleidt van het verkrijgen van betaalde arbeid en dat de maatschappelijk nuttige werkzaamheden 
leiden tot verdringing op de arbeidsmarkt. Daarenboven mag de tegenprestatie niet leiden tot 
verdringing van regulier werk op de arbeidsmarkt. 
  
De leden van de SP-fractie vragen of bijstandsgerechtigden 7 dagen per week, 24 uur per dag 
opgeroepen kunnen worden om een tegenprestatie te leveren. Ook vragen zij indien dat niet het 
geval is, hoe lang en hoeveel uur per maand bijstandsgerechtigden een tegenprestatie zouden 
moeten leveren. Oproepbaarheid gedurende zeven dagen per week, 24 uur per dag valt buiten de 
algemeen aanvaarde normen. De tegenprestatie mag niet in de weg staan aan het verkrijgen van 
betaalde arbeid of aan de re-integratie op de arbeidsmarkt. De omvang van de onbetaalde 
maatschappelijk nuttige werkzaamheden in het kader van de tegenprestatie moeten daarom van 
beperkte duur zijn. In zijn algemeenheid kan niet worden aangegeven hoeveel uren per maand 
gedurende hoe lang een tegenprestatie verricht moet worden. Het college bepaalt aan de hand van 
de specifieke en individuele omstandigheden de omvang en de duur van de werkzaamheden. De 
gemeenteraad heeft hierbij een controlerende rol. Ook kunnen bijstandsgerechtigden bezwaar en 
beroep aantekenen tegen een besluit om hen een tegenprestatie te laten verrichten.  
 
49 
 

beleidsvrijheid komt tot uiting bij het invulling geven naar eigen inzicht op basis van individuele 
gevallen en de lokale situatie, van de plicht tot tegenprestatie. 
 
De leden van de D66-fractie vragen hoeveel gemeenten nu gebruik maken van de mogelijkheid om 
een maatschappelijke tegenprestatie te vragen. Hoeveel bijstandsgerechtigden nu een 
maatschappelijke tegenprestatie leveren en welk percentage van het totaal aantal 
bijstandsgerechtigden dit is. Op basis van het onderzoek van de Inspectie SZW blijkt dat de 
gemeenten die bezig zijn met de tegenprestatie hebben aangegeven in 2012 en in de eerste zes 
maanden van 2013 respectievelijk 3.422 en 3.222 tegenprestaties aan WWB ‘ers te hebben 
opgelegd. Uit het onderzoek blijkt niet om hoeveel bijstandgerechtigden het gaat. Er kan dan ook 
niets gezegd worden over het percentage van het totaal aantal bijstandsgerechtigden. 
 
De leden van de D66-fractie vragen de regering wat de randvoorwaarden zijn waar de 
maatschappelijke tegenprestatie aan moet voldoen. De randvoorwaarden die in de wet gesteld zijn 
ten aanzien van de verplichting tot het verrichten van een tegenprestatie naar vermogen zijn dat 
de tegenprestatie bestaat uit maatschappelijk nuttige werkzaamheden die naast of in aanvulling op 
reguliere arbeid worden verricht en niet leiden tot verdringing op de arbeidsmarkt. Deze 
activiteiten mogen de re-integratie inspanningen of het accepteren van betaalde arbeid niet in de 
weg staan. De maatschappelijke activiteiten zijn in regel in omvang en duur in de tijd beperkt te 
zijn.  
 
De leden van de D66-fractie vragen of gemeenten verplicht zijn om, wanneer het binnen de eigen 
gemeentegrens onmogelijk is om zonder verdringing de maatschappelijke tegenprestatie te 
organiseren, dit buiten de gemeentegrens te organiseren. Als dit het geval is, vragen deze leden in 
hoeverre dan een relevante tegenprestatie wordt geleverd. Het wetsvoorstel verplicht gemeenten 
niet om buiten de eigen gemeentegrens een tegenprestatie te laten verrichten. Het is 
gemeentelijke beleidsvrijheid om aan te geven in de verordening hoe hiermee omgegaan wordt.  
 
De leden van de D66-fractie vragen of toen de mogelijkheid tot het vragen van een 
maatschappelijke tegenprestatie is geïntroduceerd gemeenten extra budget voor uitvoeringskosten 
hebben gekregen en zo ja, om hoeveel geld dit ging en op welke aantallen bijstandsgerechtigden 
dit is gebaseerd. De regering geeft aan dat gemeenten bij invoering van de mogelijkheid tot het 
vragen van een maatschappelijke tegenprestatie geen extra uitvoeringskosten hebben gekregen. 
 
De leden van de D66-fractie vragen of tegenover het feit dat gemeenten geen vergoeding krijgen 
voor extra uitvoeringskosten, ook de vrijheid staat om de tegenprestatie niet te hoeven 
organiseren. Het wetsvoorstel voorziet in de opdracht aan gemeenten om een tegenprestatie te 
vragen van hun uitkeringsgerechtigden. Voor het maken van gemeentelijk beleid rond de 
tegenprestatie en het vaststellen daarvan in een verordening, de organisatie en de naleving ervan, 
kan gebruik worden gemaakt van de bestaande uitvoeringstaken rond de bijstand. Dat maakt dat 
gemeenten niet gerechtigd zijn om geen tegenprestatie te hoeven organiseren.  
 
De leden van de fracties van de ChristenUnie, D66, 50PLUS en GroenLinks vragen of en op welke 
wijze verdringing(effecten) op de arbeidsmarkt kunnen worden voorkomen als gevolg van het 
organiseren van een tegenprestatie voor alle bijstandsgerechtigden. De regering vindt het van 
belang dat verdringing van reguliere arbeid wordt voorkomen. In het wetsvoorstel is daarom 
vastgelegd dat de onbeloonde maatschappelijk nuttige werkzaamheden die als tegenprestatie 
opgedragen worden, additioneel van aard moeten zijn en niet mogen leiden tot verdringing op de 
arbeidsmarkt. De tegenprestatie dient ook wat duur en omvang betreft beperkt te zijn. Het is aan 
de gemeenteraad om het college hierop te controleren. De belanghebbende kan bovendien 
bezwaar aantekenen tegen een besluit van de gemeente. Deze maatregelen zorgen er voor dat de 
tegenprestatie niet leidt tot verdringing op de arbeidsmarkt.  
51 
 

 
 artikel 9, eerste lid: 
De belanghebbende van 18 jaar of ouder doch jonger dan de pensioengerechtigde leeftijd is, vanaf 
de dag van melding […]verplicht naar vermogen algemeen geaccepteerde arbeid […] te verkrijgen 
en deze te aanvaarden en te behouden […];  
 
 artikel 18, vierde lid: 
c. het naar vermogen verkrijgen van algemeen geaccepteerde arbeid in een andere dan de 
gemeente van inwoning, alvorens naar die andere gemeente te verhuizen; 
d. bereid te zijn om te reizen over een afstand met een totale reisduur van 3 uur per dag of om te 
verhuizen, indien dat noodzakelijk is voor het naar vermogen verkrijgen, het aanvaarden of het 
behouden van algemeen geaccepteerde arbeid; 
e. het verkrijgen en behouden van kennis en vaardigheden, noodzakelijk voor het naar vermogen 
verkrijgen, het aanvaarden of het behouden van algemeen geaccepteerde arbeid; 
f. het naar vermogen verkrijgen, het aanvaarden of het behouden van algemeen geaccepteerde 
arbeid niet belemmeren door kleding, gebrek aan persoonlijke verzorging of gedrag; 
h. het zich onderwerpen aan een door het college verplicht gestelde behandeling van medische 
aard als bedoeld in artikel 55, noodzakelijk voor het naar vermogen. 
 
Naar aanleiding van een vraag van de VVD-fractie waarom er voor is gekozen is om verschillende 
voorwaarden toe te voegen in artikel 18 van de WWB ( is dat omdat dit het afstemmingsartikel is, 
zo vragen deze leden), deelt de regering het volgende mee. De arbeidsverplichtingen voor de 
bijstandsgerechtigde waren en blijven in algemene zin geregeld in artikel 9 en 55 van de WWB. 
Hier wordt aan toegevoegd, als zelfstandige verplichting, de verplichting zich te onthouden van 
zeer ernstige misdragingen tegen de uitvoerende instantie en haar uitvoerende functionarissen. 
Deze verplichting verzelfstandigd de in het bestaande artikel 18, tweede lid, van de WWB 
opgenomen bijkomende verplichting.   
Met het voorliggende wetsvoorstel beoogde afstemmingsartikel 18, tweede lid en vierde lid van de 
WWB (nieuw) bevat de door de gemeente te treffen maatregelen bij niet-nakoming van de 
arbeidsverplichtingen van de artikelen 9 en 55: 
 het tweede lid van artikel 18 betreft het opleggen van een maatregel bij het niet nakomen van 
andere aan de bijstand verbonden verplichtingen dan de arbeidsverplichting, het niet nakomen 
van de arbeidsverplichtingen die niet zijn opgenomen in artikel 18, vierde lid, alsmede de 
maatregel bij zeer ernstige misdragingen. Dit moet verder bij verordening worden uitgewerkt 
door de gemeenteraad; 
 het vierde lid van artikel 18 schrijft voor de geüniformeerde vormen van de 
arbeidsverplichtingen, alsmede een vorm van de inlichtingenverplichting, dwingend de door de 
gemeente te treffen maatregel voor, namelijk een verlaging met 100% gedurende 3 maanden.  
 
Op de vraag van de VVD-fractie welke verordeningsplichten er voor gemeenten nog aanwezig zijn 
in de WWB, antwoordt de regering dat de in artikel 8, eerste lid, van de WWB opgenomen 
verordeningsplicht voor de gemeenteraad er als volgt uit komt te zien. De gemeenteraad stelt bij 
verordening regels met betrekking tot: 
a. het ondersteunen bij arbeidsinschakeling en het aanbieden van voorzieningen gericht op    
arbeidsinschakeling, bedoeld in artikel 7, eerste lid, onderdeel a; 
b. het verlagen van de bijstand, bedoeld in artikel 18, tweede lid; 
c. het opdragen van een tegenprestatie als bedoeld in artikel 9, eerste lid, onderdeel c;  
d. het verlenen van de individuele inkomenstoeslag, bedoeld in artikel 36; 
e. de scholing of opleiding, bedoeld in artikel 10a, vijfde lid; 
f. de premie, bedoeld in artikel 10a, zesde lid; 
g. de uitoefening van de bevoegdheid tot verrekening als bedoeld in artikel 60b. 
 
53 
 

en middelen van de belanghebbende. De reisduur van drie uur per dag is gebaseerd op de 
jurisprudentie (WW) en geldt niet voor mensen die een tegenprestatie opgelegd krijgen.  
 
De leden van de CDA-fractie vragen of indien een werkgever 120 kilometer verder (1,5 uur met de 
trein) een tijdelijke baan van drie maanden aanbiedt (5 dagen per week, 6 uur per dag) tegen 
minimumloon maar zonder vergoeding van reiskosten, de uitkeringsgerechtigde dan verplicht is die 
te accepteren. Ook vragen deze leden of de baan die aangeboden wordt geaccepteerd moet 
worden als sprake is van een proefperiode (6 maanden) met uitzicht op een vast contract. Gezien 
de individuele casuïstiek die in deze vraag wordt opgevoerd, herhaalt de regering dat de toepassing 
van de WWB in het individuele geval bij uitsluiting aan het college is. In algemene zin merkt de 
regering op dat de reistijd die deze leden noemen binnen de grens blijft van het beoogde artikel 
18, vierde lid, onder d. Dat hier sprake is van tijdelijk werk doet niet af aan de toepasselijkheid van 
de betreffende bepaling. Datzelfde geldt voor reiskostenvergoedingen. Die zijn een zaak tussen 
werkgever en werknemer, er geldt een fiscale tegemoetkoming en voor zover nodig heeft het 
college hier de mogelijkheid om via de bijzondere bijstand individueel maatwerk te leveren. 
 
De vraag van de leden van de D66-fractie vragen of met de reisduur van 3 uur per dag de reisduur 
per openbaar vervoer wordt bedoeld, beantwoordt de regering bevestigend. 
 
De leden van de fracties van PvdA en CDA zien de verplichting tot het verkrijgen en behouden van 
kennis en vaardigheden als nieuwe verplichting. Volgens deze leden kan uit de tekst en de 
toelichting niet worden afgeleid wat deze norm inhoudt. Vooral bij het behouden van kennis en 
vaardigheden kunnen volgens deze leden vraagtekens worden gezet bij de toetsbaarheid van die 
norm. Zij vragen om een reactie van de regering.  
De regering kwalificeert de onderhavige verplichting niet als nieuw. De verplichting vloeit voort uit 
de verplichting tot het verkrijgen, aanvaarden en behouden van algemeen geaccepteerde arbeid uit 
het bestaande artikel 9, eerste lid, onder a, van de WWB. Het behouden van kennis en 
vaardigheden is daarvoor noodzakelijk. Omdat het niet behouden van kennis en vaardigheden tot 
een verwijtbaar onnodige beroep op bijstand kan leiden, heeft de regering de onderhavige 
verplichting opgenomen bij de geharmoniseerde verplichtingen. De bijstandsgerechtigde hoort zijn 
kennis en vaardigheden actueel te houden en zo nodig aan te passen aan de veranderde eisen op 
de arbeidsmarkt. De gemeente kan dit toetsen door bijvoorbeeld te bezien of betrokkene cursussen 
heeft gevolgd, seminars heeft bezocht, aanvullende of meer specialistische opleidingen heeft 
gedaan et cetera. Ook kan aan de orde zijn dat betrokkene gebruik maakt van door de gemeente 
aangeboden voorzieningen op dit vlak. 
 
De leden van de fracties van PvdA, SP, CDA, D66, ChristenUnie en 50PLUS stellen vragen over de 
door de regering beoogde verplichting betreffende kleding en gedrag. Al deze leden vragen naar de 
bewijslast bij deze verplichting. De leden van de SP-fractie leggen de regering daarbij de volgende 
lijst voor: 
 het dragen van dreadlocks of een hanekam 
 het dragen van sportschoenen 
 het dragen van een mouwloos hemd 
 het dragen van een trainingspak 
 het dragen van een pet 
 het dragen van slippers 
 het dragen van een korte broek of een jurkje met blote benen 
 het zichtbaar dragen van een piercing 
 het zichtbaar dragen van een tatoeage 
 geblondeerd haar, roodgeverfd haar of paars geverfd haar 
 een ketting met een kruis eraan 
 zwarte nagellak 
55 
 

rekening kunnen houden met de persoonlijke of de gezinssituatie van de bijstandsgerechtigde. Dat 
neemt niet weg dat overduidelijk en verwijtbaar niet voldoen aan de geharmoniseerde 
verplichtingen waardoor een onnodig beroep wordt gedaan op de bijstand hoort te leiden tot de 
bijhorende maatregelen waarin dit wetsvoorstel voorziet. Wat de regering met dit wetsvoorstel 
beoogt, is dat de bijstand nog meer mensen aanspoort om mee te doen, dat het college bij het 
opleggen van de maatregel maatwerk kan leveren én dat de gemeente een prikkel en 
mogelijkheden krijgt om de aan de bijstand verbonden voorwaarden nog beter te handhaven. Bij 
controle op de toepassing van de geüniformeerde verplichtingen en de bijbehorende maatregel 
benadrukt de regering de in de WWB beoogde regierol voor de gemeenteraad. De gemeenteraad 
zal niet alleen beoordelen of het college zich bij de uitvoering van de wet gehouden hebben aan de 
centrale regelgeving, maar ook of het college op juiste wijze uitvoering heeft gegeven aan de 
financiële- en beleidskaders die uit de wet voortvloeien dan wel geheel autonoom zijn gesteld 
alsmede de doelmatigheid en doeltreffendheid van de lokale uitvoering. 
 
De leden van de SP-fractie stellen dat uit onderzoek blijkt dat uitzendbureaus vaak 
uitkeringsgerechtigden weigeren, waardoor uitkeringsgerechtigden zich niet kunnen inschrijven. 
Kan een uitkeringsgerechtigde een maatregel opgelegd krijgen op het moment dat hij of zij is 
geweigerd bij een uitzendbureau, zo vragen deze leden. Voor het antwoord op deze vraag is van 
belang of het de uitkeringsgerechtigde al dan niet verwijtbaar is dat de inschrijving geweigerd is. 
Het voorliggende wetsvoorstel voorziet in een bepaling dat het college afziet van het opleggen van 
een maatregel, indien elke vorm van verwijtbaarheid ontbreekt. 
 
De leden van de CDA-fractie stellen dat het college alleen tijdelijk een ontheffing kan verlenen van 
de arbeidsplicht en het verrichten van een tegenprestatie, maar niet meer van de re-
integratieplicht. De leden van de CDA-fractie merken op dat met deze wijziging de beleidsvrijheid 
van het college verder wordt beperkt. Wat is hiervan de achtergrond, zo vragen zij, met graag een 
uitgebreide motivering. De regering gaat ervan uit dat wie kan werken niet van een uitkering 
afhankelijk hoort te zijn. De bijstandsgerechtigden worden geacht de eigen mogelijkheden te 
benutten en gebruik te maken van de kansen die de Participatiewet die thans in voorbereiding is, 
biedt. Met het voorliggende wetsvoorstel beoogt de regering dat de bijstand nog meer mensen 
aanspoort om mee te doen en dat de polisvoorwaarden daaraan bijdragen. Om dat doel te 
bereiken, herziet de regering de bestaande ontheffingen van de arbeids- en re-
integratieverplichting en gaat de verplichting tot tegenprestatie naar vermogen gelden. Het 
uitgangspunt hierbij is dat het college de op te leggen verplichtingen aanpast aan de 
mogelijkheden die de bijstandsgerechtigde nog wel heeft. Medische belemmeringen hoeven als 
zodanig in veel gevallen geen aanleiding te zijn voor een ontheffing. Eventueel aanwezige 
belemmeringen om deelname aan arbeid te realiseren kunnen 
worden weggenomen door het aanbieden van voorzieningen. Op deze wijze kan de gemeente de 
bijstandsgerechtigde stimuleren om zijn capaciteiten optimaal te benutten. Ook wordt hiermee 
voorkomen dat een ontheffing het voorportaal wordt voor een blijvende afschrijving. De regering 
wil dit uitgangspunt beter in de wet tot uitdrukking laten komen door de tijdelijke ontheffing alleen 
nog mogelijk te maken voor de arbeidsverplichting. Tijdens die ontheffing blijft de re-
integratieverplichting dus bestaan en is de bijstandsgerechtigde verplicht om mee te werken aan 
door het college aangeboden re-integratievoorzieningen. Op deze wijze kan de 
bijstandsgerechtigde de draad van zijn arbeidsinschakeling direct weer oppakken als de dringende 
reden voor de ontheffing voorbij is. 
 
De leden van het CDA verzoeken de regering een nadere toelichting te geven op de 
handhaafbaarheid van de voorgestelde maatregelen. Kan de regering daarbij ingaan op de 
capaciteit die gemeenten voor de handhaving zullen moeten inzetten, zo vragen zij. De toepassing 
van de activerende principes die in wet- en regelgeving zijn opgenomen staat of valt met de 
uitvoering. De regering zet daarom voor het realiseren van verbeteringen in de uitvoering in op een 
57 
 

berustende, bevoegdheid van het college om verplichtingen opleggen die strekken tot 
arbeidsinschakeling, dan wel die verband houden met aard en doel van een bepaalde vorm van 
bijstand of die strekken tot zijn vermindering of beëindiging. Op advies van een arts kan een 
dergelijke verplichting inhouden het zich onderwerpen aan een noodzakelijke behandeling van 
medische aard. Als het college heeft besloten tot een verplichting tot een behandeling van 
medische aard, betekent het verwijtbaar niet nakomen daarvan dat een onnodig beroep wordt 
gedaan op bijstand. Om die reden is deze verplichting opgenomen onder de geharmoniseerde 
verplichtingen.  
 
De leden van de D66-fractie merken op dat de coalitie in het Regeerakkoord heeft afgesproken dat 
mensen die de Nederlandse taal niet beheersen, geen bijstandsuitkering krijgen. Klopt het dat deze 
eis niet is opgenomen in dit wetsvoorstel zo vragen zij. Zij verzoeken de regering in te gaan op de 
vraag of de regering onder de verplichting tot het verkrijgen en behouden van noodzakelijke kennis 
en vaardigheden ook beheersing van de Nederlandse taal verstaat. In het regeerakkoord is met 
betrekking tot dit onderwerp de volgende passage opgenomen: “Wie de Nederlandse taal niet 
beheerst krijgt geen bijstandsuitkering. Dit uitgangspunt wordt consequent toegepast: voor 
vreemdelingen uit derde landen, EU-onderdanen en Nederlanders”. De regering is momenteel bezig 
met de uitwerking daarvan in een afzonderlijk wetsvoorstel, daarbij rekening houdend met 
internationale regels op het terrein van non-discriminatie.  
 
7.4 Zoekperiode van vier weken 
De leden van de PvdA-fractie en de SP-fractie maken zich zorgen over de jongeren die na afloop 
van de zoektermijn niet terugkomen. Als zij werk hebben gevonden, dan is dat natuurlijk prima, 
geven zij aan. Het gaat de leden van de PvdA-fractie om de groep die geen werk vindt en zich ook 
niet meer meldt voor bijstand. Wat gebeurt er met hen, wie heeft er zich op hen, vragen zij zich af.  
Uit het Inspectierapport ‘Actief op weg naar werk’ blijkt dat veel gemeenten geen zicht hebben op 
de situatie van jongeren die zich wel hebben gemeld maar niet zijn teruggekomen voor een 
bijstandsaanvraag.  
De leden van de PvdA-fractie vinden dit zorgelijk en zijn van mening dat de gemeenten hier een 
minimale inspanning moeten verrichten om deze groep in beeld te krijgen/houden. De leden 
verzoeken de regering om een reactie.  
Ook de leden van de SP-fractie verzoeken de regering aan te geven hoeveel bijstandsgerechtigden 
zich door de introductie van deze vier weken niet meer zullen melden. Zij vragen ook op welke 
wijze niet-melders worden opgespoord.  
In de brief van 12 november 2013 (Kamerstukken 2013-2014, 30545, nr. 134) gaat de regering 
onder meer in op de resultaten van het onderzoek van de Inspectie SZW naar de uitvoering van de 
vier weken zoekperiode voor jongeren. De Inspectie heeft geconstateerd dat niet alle gemeenten er 
zicht op hebben wat de omstandigheden zijn van jongeren die niet terugkomen om een 
bijstandsuitkering aan te vragen. De regering vindt het in de eerste plaats de verantwoordelijkheid 
van betrokkene zelf om terug te keren om een aanvraag voor een uitkering in te dienen na de 
zoekperiode. Sommige gemeenten hebben eigen analyses uitgevoerd en hebben geconstateerd dat 
de meeste van hen werk hebben gevonden of zijn begonnen aan een opleiding. Het is aan 
gemeenten om eventueel actie te ondernemen als mensen niet terugkeren om bijstand aan te 
vragen.  
 
Gemeenten geven aan dat twee voorname knelpunten betrekking hebben op de beperkte 
instroommomenten in het onderwijs is en het niet toelaten van sommige jongeren. Hoe gaat de 
regering, in overleg met de gemeenten en het onderwijs, deze knelpunten aanpakken, zo vragen 
de leden van de PvdA-fractie. 
Zij stellen voorts dat de Inspectie concludeert dat enkele gemeenten intensieve ondersteuning 
geven tijdens de zoektermijn en hiermee in strijd handelen met het uitgangspunt van de eigen 
verantwoordelijkheid. Is de regering bereid om de ondersteuningsonthouding uit de wet te 
59 
 

verlaten van de gevangenis of jeugdzorginstelling bij het UWV te melden, zodat de zoektijd in 
individuele gevallen tijdens het verblijf aldaar al zou kunnen ingaan. De zoektermijn wordt met dit 
wetsvoorstel ook ingevoerd voor mensen vanaf 27 jaar die bijstand willen aanvragen. Mensen in de 
Wajong die bij de invoering van de Participatiewet worden beoordeeld op arbeidsvermogen en die 
onder de Participatiewet komen te vallen, zullen niet te maken krijgen met de zoektermijn van vier 
weken. Zij worden in de vierde nota van wijziging bij het wetsvoorstel Invoeringswet 
Participatiewet (Kamerstukken 2013-2014, 33161) van de zoektermijn uitgezonderd.  
 
De leden van de PvdA-, SP-, en ChristenUnie-fractie vragen naar de budgettaire opbrengst van de 
zoektermijn van vier weken. In reactie hierop laat de regering weten deze maatregel integraal 
onderdeel uitmaakt van het onderdeel verbetering naleving (arbeids) verplichtingen waarmee een 
structurele besparing van € 60 miljoen samenhangt. 
 
De vraag van de leden van de PvdA-fractie of de zoektermijn van vier weken na elke tijdelijke 
arbeidsperiode geldt, beantwoordt de regering bevestigend. Na ieder periode van werk, waarin 
geen recht op bijstand bestaat, zal betrokkene zich opnieuw moeten melden bij het UWV en geldt 
de zoektermijn.  
 
De leden van de PvdA-fractie en de fractie van de ChristenUnie vragen hoe de regering denkt over 
een kan-bepaling in de wet voor de vier weken zoektermijn. De leden van de fractie van de 
ChristenUnie vragen op welke wijze gemeenten bij de zoektermijn ruimte hebben voor maatwerk 
bij het toepassen van de maatregel voor mensen die onvoldoende inkomen hebben.  
De regering heeft besloten de vier weken zoektermijn voor bijstandsaanvragers van alle leeftijden 
in te voeren. Voor enkele categorieën zijn versoepelingen aangebracht (zoals voor mensen met een 
WW-uitkering en mensen in detentie) en een uitzondering van de zoektermijn zal gelden voor 
mensen die vanuit de Wajong de Participatiewet zullen instromen. Verder verwacht de regering van 
iedereen eigen inspanningen en acties om aan het werk te komen. Het wetsvoorstel voorziet in de 
mogelijkheid om een voorschot toe te kennen tijdens de vier weken zoektermijn als mensen in 
onevenredig bezwarende individuele omstandigheden verkeren. Verder is het aan gemeenten om 
te beoordelen of mensen zich tijdens de vier weken zoektijd voldoende hebben ingespannen. Ook 
daarbij worden de individuele omstandigheden in aanmerking genomen. 
 
In antwoord op de vraag van de leden van de fracties van de PvdA, de SP en 50PLUS in hoeverre 
gemeenten de vrijheid krijgen om een voorschot te verstrekken tijdens de zoektermijn van vier 
weken geeft de regering aan, dat gemeenten onder bepaalde omstandigheden een voorschot 
kunnen verstrekken. Een voorschot kan tijdens de zoekperiode worden verstrekt wanneer 
onevenredig bezwarende omstandigheden daartoe noodzaken. 
 
Voorts verzoeken de leden van de PvdA-fractie de regering de bereidheid te tonen om te kijken 
naar de situatie waarbij er standaard een voorschot wordt verstrekt en deze terugbetaald moet 
worden indien belanghebbende binnen vier weken werk vindt.  
De regering is van mening dat bijstandsaanvragers de verantwoordelijkheid hebben om eerst zelf 
vier weken te zoeken naar werk. Als ze in die vier weken ondanks hun inspanningen geen werk 
hebben gevonden, kunnen ze bijstand aanvragen. Het college beoordeelt of betrokkene voldoende 
inspanningen heeft verricht om werk te vinden. Als dat het geval is, kan vanaf de dag van melding 
bijstand worden toegekend. Het wetsvoorstel voorziet in verband hiermee in de mogelijkheid tot 
voorschotverstrekking op verzoek van belanghebbende wanneer naar het oordeel van het college 
onevenredig bezwarende omstandigheden daartoe noodzaken. De regering vindt het niet wenselijk 
de gemeenten de mogelijkheid te geven om op voorhand in alle gevallen voorschotten te 
verstrekken, die moeten worden teruggevorderd indien achteraf blijkt dat betrokkene geen recht 
op bijstand heeft over de zoektermijn. Een dergelijke systematiek zou de uitvoering enorm 
61 
 

zoektermijn van vier weken voor de toestroom bij de schuldhulpverlening, de voedselbank en de 
kledingbanken, zo vragen zij. Deelt de regering de mening van de leden van de SP-fractie dat door 
deze maatregel het aantal daklozen zal groeien en zo nee, waarom niet vragen de leden. Tenslotte 
vragen de leden in hoeverre deze maatregel volgens de regering zal bijdragen aan het 
terugdringen van het aantal daklozen.  
Met deze maatregel beoogt de regering het activerende karakter van de WWB te vergroten en de 
eigen verantwoordelijkheid van bijstandsaanvragers om vier weken eerst te zoeken naar werk te 
benadrukken. Ook voor de bovengenoemde personen geldt de vier weken zoektermijn. Ook voor 
hen staat de eigen verantwoordelijkheid om werk te zoeken en een inkomen te krijgen voorop. Het 
wetsvoorstel voorziet er in dat tijdens de zoektermijn op verzoek van belanghebbende een 
voorschot kan worden toegekend wanneer personen naar oordeel van het college in onevenredig 
bezwarende individuele omstandigheden verkeren. 
De vier weken zoektermijn versterkt het activerende karakter van de WWB. Bijstandsaanvragers 
dienen direct bij eerste melding actief te zoeken naar werk en/of scholingsmogelijkheden. 
Uitgangspunt is dat deze actieve benadering leidt tot een snelle arbeidsinschakeling van 
belanghebbende en tot een beperking van het beroep op bijstand. Daarnaast bestaat er in geval 
van naar het oordeel van het college onevenredig bezwarende omstandigheden de mogelijkheid tot 
voorschotverstrekking op verzoek van belanghebbende. 
 
De leden van de SP-fractie vragen of de zoektermijn van vier weken ook gaat gelden voor 
jonggehandicapten met arbeidsvermogen. Ook verzoeken de leden van de SP-fractie de regering 
nader te specificeren hoeveel jonggehandicapten met arbeidsvermogen zich vanwege de 
zoektermijn niet zullen melden bij de sociale dienst.  
De regering gaat ervan uit dat de vraag van deze leden zich richt tot de categorie mensen in de 
Wajong die bij de invoering van de Participatiewet door het UWV worden beoordeeld op 
arbeidsvermogen en onder de Participatiewet komen te vallen. Wajongers bij wie is vastgesteld dat 
zij arbeidsvermogen hebben, blijven tot zes maanden nadat UWV de beschikking heeft afgegeven 
voor hun uitkering en re-integratie onder de verantwoordelijkheid vallen van het UWV. In deze zes 
maanden vindt een overdracht plaats van UWV naar de gemeente. Na die zes maanden zijn de 
gemeenten op basis van de Participatiewet verantwoordelijk. Het UWV zal hierover zorgvuldig 
communiceren met de Wajongers. Zij zullen niet te maken krijgen met de zoektermijn van vier 
weken, maar worden hiervan gedurende één jaar uitgezonderd. De doelstelling van de 
Participatiewet is om iedereen met arbeidsvermogen naar werk toe te leiden, bij voorkeur naar 
regulier werk. De Participatiewet draagt zo bij aan de ambitie van de regering om zoveel mogelijk 
mensen mee te laten doen in de maatschappij. Gemeenten krijgen met de Participatiewet meer 
instrumenten in handen om deze mensen aan het werk te helpen. Als het nog niet lukt om te 
werken en als er geen andere middelen zijn om in het bestaan te voorzien kan een beroep worden 
gedaan op bijstand. 
Voorsts vragen de leden van de SP-fractie of de regering kan toelichten wat er wordt verstaan 
onder het ‘zoeken naar werk’ en of de regering een definitie kan geven van het woord ‘uitputtend’ 
in de context van ‘een bijstandsuitkering eerst uitputtend alle mogelijkheden tot het verkrijgen van 
regulier werk nagaan’. Ook vragen zij of de regering uiteen kan zetten op welke wijze een 
uitkeringsgerechtigde kan aantonen aan deze plicht te hebben voldaan. Welke documenten moeten 
bijvoorbeeld worden overlegd, zo willen zij weten. Daarnaast vragen zij zich af op welke wijze 
wordt getoetst of een uitkeringsgerechtigde voldoende inspanning heeft geleverd om een baan te 
vinden. Aanvullend vragen zij naar het aantal sollicitatiebrieven dat een uitkeringsgerechtigde in 
deze vier weken moet versturen om aan deze plicht te voldoen. 
De regering verwacht dat een ieder zich naar vermogen inspant om aan het werk te komen. Werk 
is de basis voor zelfstandigheid, het benutten en ontwikkelen van talenten en vaardigheden en de 
beste manier om niet in armoede te geraken of om uit armoede te komen. De WWB dient daarom 
optimaal activerend te zijn richting werk. De maatregel houdt in, dat degene die zich bij het UWV 
63 
 

belanghebbende wanneer naar het oordeel van het college onevenredig bezwarende 
omstandigheden daartoe noodzaken. De vier weken zoekperiode is echter niet van toepassing op 
personen met een parttimebaan die naast dit inkomen een aanvulling op hun inkomen krijgen in de 
vorm van een bijstandsuitkering. Hier is reeds sprake van de verstrekking van bijstand en is er 
geen sprake van een nieuwe aanvraag die ingediend wordt.  
 
Volgens dit wetsvoorstel mogen gemeenten niet afwijken van de vier weken zoekperiode, aldus de 
leden van de CDA-fractie. Nu hebben de gemeenten reeds de bevoegdheid om deze periode toe te 
passen. Een gemeente als Rotterdam laat zien dat dit een goede maatregel kan zijn. De leden van 
het CDA vragen echter waarom dit een verplichting moet worden en waarom de regering 
werkzoekenden met veel tijdelijk en parttime werk keer op keer deze zoekperiode wil opleggen. Dit 
stimuleert naar mening van de leden van het CDA een werkzoekende niet om zich actief in te 
zetten op de flexibele arbeidsmarkt. Waarom wil de regering deze beleidsvrijheid van gemeenten 
verbieden en is dit niet in strijd met de decentralisatie-gedachte zo vragen zij.  
De bijstand kent al een zoektijd van vier weken voor uitkeringsaanvragers die jonger zijn dan 27 
jaar, ingevoerd met de wijzigingen van de WWB per 1 januari 2012. Er zijn gemeenten die de 
zoektijd ook al hanteren voor uitkeringsaanvragers van 27 jaar en ouder en die daar goede 
resultaten mee boeken. De huidige wettelijke bepalingen bieden voor deze zoektijd echter minder 
mogelijkheden. Gezien de bereikte resultaten met de zoektijd, heeft de regering besloten om deze 
ook in te voeren voor personen van 27 jaar en ouder.  
De regering verwacht dat een ieder zich naar vermogen inspant om aan het werk te komen en is 
van mening dat deze maatregel zal bijdragen aan een snelle arbeidsinschakeling van 
bijstandsaanvragers. De maatregel draagt hiermee bij aan het primaire doel van de WWB en is 
daarmee niet in strijd met de decentralisatie-gedachte.  
 
De leden van de CDA-fractie leggen de regering de volgende casus voor: belanghebbende is 
veroordeeld tot een langdurige gevangenisstraf vanwege een serie gewelddadige diefstallen. Hij 
wordt tijdens zijn straf vervroegd vrijgelaten uit de gevangenis om zijn straf door middel van 
elektronische detentie uit te zitten. Het lukt hem niet onmiddellijk om betaald werk te vinden. 
Belanghebbende heeft geen middelen meer, meldt zich voor een uitkering en wordt gevraagd vier 
weken te zoeken naar werk, terwijl hij niet kan voorzien in zijn eerste levensbehoeften. Begrijpen 
de leden van de CDA-fractie het goed dat belanghebbende de eerste vier weken veel rekeningen 
zal krijgen, geen inkomen heeft en dat dit niet leidt tot ongewenste situaties in de ogen van de 
regering, zo vragen zij.  
De regering meldt, dat de zoektermijn in enkele specifieke gevallen kan ingaan vier weken voor het 
verlaten van de gevangenis, als betrokkene de mogelijkheid wordt geboden zich dan te melden bij 
het UWV. Als betrokkene zich tijdens die vier weken gemotiveerd en aantoonbaar inzet voor zijn 
re-integratie, kan hij voldoen aan de verplichtingen die tijdens de zoektermijn gelden. Als het 
betrokkene niet is gelukt om werk te vinden tijdens de zoektermijn, kan betrokkene bij het 
verlaten van de gevangenis bijstand aanvragen. Het college beoordeelt of betrokkene zich tijdens 
de zoektermijn voldoende heeft ingespannen. Als dit het geval is kan bijstand worden toegekend. 
Ook tijdens elektronische detentie kan de zoektermijn al aanvangen. Ook in die situatie geldt dat 
als betrokkene zich tijdens die vier weken gemotiveerd en aantoonbaar inzet voor zijn re-
integratie, hij kan voldoen aan de verplichtingen die tijdens de zoektermijn gelden. Na de 
zoektermijn kan betrokkene als hij geen werk heeft gevonden bijstand aanvragen. Om voor 
bijstand in aanmerking te komen zal betrokkene algemeen geaccepteerde arbeid moeten 
verkrijgen, aanvaarden en behouden. Het wetsvoorstel voorziet er in dat tijdens de zoektermijn op 
verzoek een voorschot kan worden toegekend als mensen in onevenredig bezwarende individuele 
omstandigheden verkeren. 
 
De leden van de 50PLUS-fractie verzoeken de regering om een toelichting waarop de aannames 
zijn gebaseerd dat vier weken wachttijd voor aanvragers zal leiden tot het afzien van een 
65 
 

korten van de bijstand geen dode letter zal zijn. Het voorliggende wetsvoorstel draagt het college 
op om een op te leggen maatregel of een opgelegde maatregel af te stemmen indien, gelet op 
bijzondere omstandigheden, dringende redenen daartoe noodzaken. De bijzondere 
omstandigheden die tot dringende redenen leiden, kunnen gelegen zijn in maatschappelijk belang 
(marginalisering van mensen, vergroting schuldenproblematiek, huisuitzettingen), de zorgplicht 
van de overheid in relatie tot individuele omstandigheden en kinderen in het gezin. Daarnaast geldt 
uiteraard dat het college de bijstand moet afstemmen op de omstandigheden, mogelijkheden en 
middelen van het gezin. Een juiste en rechtmatige uitvoering van de wet en lokale verordeningen is 
primair een aangelegenheid tussen het uitvoerende college en de kaderstellende en controlerende 
raad. Indien sprake is van meer dan een incident kan een onjuiste wetsuitvoering blijken uit de 
jaarrekeningcontrole door de accountant, op basis waarvan de raad het college ter verantwoording 
kan roepen. In beginsel zal de minister van SZW hierbij niet interveniërend optreden. Alleen indien 
sprake is van een ernstige tekortkoming als bedoeld in artikel 76 van de WWB kan de minister de 
betreffende gemeente een aanwijzing geven, die uiteindelijk kan leiden tot een opschorting van de 
betaling van het WWB-budget een korting op het WWB-budget. In de mogelijkheid van een korting 
op het gemeentefonds voorziet de wet niet.  
 
De leden van de PvdA-fractie vragen welke ruimte de gemeenten hebben voor maatwerk.  
Gemeenten hebben en houden diverse mogelijkheden om maatwerk te leveren, waarbij steeds 
rekening moet worden gehouden met de individuele situatie van de uitkeringsgerechtigde. Deze 
ruimte wordt uitvoerig besproken in paragraaf 7.4.3 van het algemeen deel van de memorie van 
toelichting, waarnaar de regering kortheidshalve verwijst.  
 
Op de vraag van de PvdA- fractie in hoeverre de regering bereid is te kijken naar de mogelijkheid 
van een proportioneel recidive model, deelt de regering het volgende mee. Waar het gaat om de 
nakoming van de arbeidsverplichtingen in het algemeen (voorgestelde artikel 18, tweede lid, van 
de WWB) dient de gemeente zelf een maatregelenbeleid vast te stellen bij verordening (artikel 9 
van de WWB). Dat zou ingericht kunnen worden op een wijze zoals voorgesteld door de PvdA-
fractie (bijvoorbeeld model gemeente Den Haag). Dit betreft een verantwoordelijkheid van de 
gemeenten. De regering treedt daar verder niet in. Dit geldt niet bij de niet-nakoming van de in 
het voorgestelde vierde lid opgenomen specifieke verplichtingen. De niet-nakoming van deze 
verplichtingen leidt er toe dat betrokkene verwijtbaar onnodig bijstand ontvangt. Dat spoort niet 
met het uitgangspunt van de WWB dat betrokkene er alles aan moet doen om werk te vinden en 
uit de bijstand te komen. In de optiek van de regering rechtvaardigt een dergelijke vorm van niet-
nakoming van de arbeidsverplichtingen een maatregel van 100% korting gedurende drie maanden. 
En dat steeds bij elke nieuwe overtreding. Deze aanscherping heeft tot doel om te voorkomen dat 
publieke middelen worden besteed aan personen die niet al het mogelijke hebben gedaan om uit 
de uitkeringssituatie te blijven of te komen. Uitgangspunt bij de geharmoniseerde maatregel is dat 
deze effectief en handhaafbaar is. Als de maatregel is opgelegd, kan betrokkene ervoor zorgen dat 
die beëindigd wordt door met zijn houding en gedragingen ondubbelzinnig te laten blijken dat hij 
de verplichtingen van artikel 18, vierde lid, weer nakomt. De inkeerregeling van het voorgestelde 
zevende lid voorziet daar in. Op grond van voorgaande overwegingen ziet de regering dan ook 
geen aanleiding voor een ‘proportioneel recidive model’. 
 
In antwoord op de vraag van de leden van de PvdA- fractie of het college van het opleggen van 
een maatregel kan afzien in geval sprake is van verminderde verwijtbaarheid, deelt de regering het 
volgende mee. De regering ziet geen aanleiding om rekening te houden met een verminderde 
verwijtbaarheid. Ook het huidige artikel 18 van de WWB kent deze mogelijkheid niet. Iets is 
verwijtbaar en dus een reden voor een maatregel, of het is niet verwijtbaar en dan is er geen 
reden voor een maatregel.  
 
67 
 

In antwoord op deze vragen van de leden van de SP-fractie en de CDA-fractie deelt de regering het 
volgende mee. Naast artikel 6 van het Europees Verdrag voor de Rechten van de Mens (EVRM), 
waarop de regering is ingegaan in paragraaf 3 van het nader rapport is van belang artikel 1 van 
het Eerste Protocol behorend bij het EVRM. Dit artikel houdt in, dat elke inbreuk door de Staat op 
het ongestoorde genot van eigendom van een natuurlijk of rechtspersoon in overeenstemming met 
het nationale recht moet zijn. In dit artikel ligt besloten dat de inbreuk een legitiem doel in het 
algemeen belang dient na te streven. Dit artikel brengt verder mee dat een inbreuk op het recht op 
ongestoord genot van eigendom alleen is toegestaan als er een redelijke mate van evenredigheid 
bestaat tussen de gebruikte middelen en het doel dat ermee wordt nagestreefd. Dit vereist een 
redelijke verhouding (“fair balance”) tussen voormeld algemeen belang en de bescherming van 
individuele rechten. Van een dergelijke redelijke verhouding is geen sprake als de belanghebbende 
wordt getroffen door een individuele en buitensporige last (“individual and excessive burden”). 
Waar het gaat om de beoordeling van wat in het algemeen belang is en de keus van de middelen 
om dit belang te dienen, komt de wetgever overigens een ruime beoordelingsvrijheid toe, aldus de 
Centrale Raad van Beroep (CRvB).  
De CRvB heeft meermalen overwogen dat bij beëindiging en verlaging van algemene bijstand het 
eigendomsrecht als gewaarborgd in evengenoemd artikel 1 in het geding is, zodat die beëindiging 
of verlaging daaraan kan worden getoetst. De CRvB oordeelt echter ook dat bij de bijstand, in het 
bijzonder door het bestaande artikel 18, een toereikende grondslag is voor de aantasting van het 
eigendomsrecht (“principle of lawfullnes”)en dat met die inbreuk een legitieme doelstelling van 
algemeen belang wordt gediend (“principle of legitimate aim”). Voorts oordeelt de CRvB dat sprake 
is van een redelijke proportionaliteit tussen het doel en de middelen om dat doel te bereiken en 
aldus een evenwicht te bewerkstelligen tussen de bescherming van individuele rechten en het 
algemeen belang (“principle of fair balance”). De maatstaf die de CRvB daarbij hanteert is “dat 
geen sprake is van bijzondere omstandigheden die meebrengen dat de tijdelijke verlaging van de 
bijstand tot nihil, vanwege de relatief korte duur en als reactie op een ernstig verwijtbare 
gedraging van belanghebbende, een buitensporige last oplevert”.  
Vertaald naar het onderhavige wetsvoorstel en de daarin voorziene aanpassing van artikel 18 
levert dit volgens de regering het volgende beeld op. 
Ook het bestaande artikel 18 verplicht het college in voorkomend geval een maatregel op te 
leggen, maar geeft discretionaire ruimte wat betreft de hoogte en duur van de maatregel (nader in 
te vullen via een verordening van de gemeenteraad). In de voorgestelde opzet is bij overtreding 
van de in artikel 18, vierde lid, op te nemen specifieke verplichtingen het uitgangspunt als regel 
steeds een weigering gedurende drie maanden. Dat wil zeggen, er is ook in de nieuwe opzet steeds 
sprake van een tijdelijke maatregel, en op verzoek van belanghebbende kan de duur van de 
verlaging van de uitkering, onder voorwaarden, worden bekort. In die zin ziet de regering geen 
principieel verschil met de jurisprudentie van de CRvB, waar het ging om een weigering gedurende 
een maand.  
De regering geeft zich zeker rekenschap van het feit dat één van de kernfuncties van de bijstand is 
om een bijstandsbehoevende een, internationaalrechtelijk geborgde, inkomenswaarborg te bieden. 
Bij de in het voorgestelde vierde lid opgenomen specifieke verplichtingen gaat het naar de mening 
van de regering echter om verplichtingen bij de niet-nakoming waarvan in zijn visie sprake is van 
een zodanig ernstig verzuim dat als regel steeds direct de maatregel van nihilstelling gedurende 
drie maanden gerechtvaardigd is. Verwijtbare niet-nakoming van de concreet omschreven, 
specifieke verplichtingen, alle samenhangend met een van de centrale uitgangspunten van de 
bijstand, namelijk primair de eigen verantwoordelijkheid van de burger om al datgene te doen wat 
nodig is om in het eigen bestaan te voorzien, leidt er steeds toe dat nodeloos een beroep wordt 
gedaan op een uitkering en daarmee op de publieke middelen. Dit zo zijnde acht de regering een 
maatregel in de vorm van een nihilstelling gedurende drie maanden hier gerechtvaardigd. Het 
belang van de overheid om met een dergelijke maatregel te kunnen reageren ter opheffing van een 
ernstig met het recht op bijstand strijdige situatie en het in overeenstemming brengen van deze 
69 
 

het niet verstrekken van uitkering en de mogelijke vergaande consequenties daarvan te 
voorkomen, is het van belang dat de bijstandsgerechtigde de regels kent en zich eraan houdt. 
Hierdoor nemen de mogelijkheden op werk en inkomensverbetering toe. Doet hij dat laatste niet, 
heeft dat vergaande consequenties. Hij maakt dan verwijtbaar onnodig gebruik van de bijstand en 
maakt geen gebruik van de mogelijkheden voor hem, en in voorkomend geval zijn gezin, om door 
werkaanvaarding tot inkomensverbetering te komen en risico’s voor de instroom bij 
armoederegelingen, voedselbank, schuldhulpverlening, et cetera, te voorkomen. Ook maakt hij 
geen gebruik van de inkeerregeling, waardoor hij met zijn gedrag de maatregel kan beïnvloeden én 
nieuwe kansen op uitstroom kan creëren.  
 
De leden van de CDA-fractie constateren dat de regering op advies van de Raad van State afziet 
van de beoogde weigering van uitkering en hervatting van de uitkering op verzoek. In het 
wetsvoorstel wordt de weigering vervangen door een op nul stelling van de bijstand via een 100% 
verlaging. Wat is het verschil, zo vragen deze leden. Daar de regering beoogt dat de maatregel een 
reparatoir karakter heeft, is de inkeerbepaling (het voorgestelde artikel 18, achtste lid) aangepast. 
Deze aanpassing houdt in dat de voorwaarde komt te vervallen dat van de periode van drie 
maanden ten minste één maand moet zijn verstreken. Concreet betekent dit dat de maatregel een 
einde neemt en de belanghebbende weer algemene bijstand gaat ontvangen als deze daarom 
verzocht heeft en uit diens houding en gedraging ondubbelzinnig is gebleken dat hij de 
verplichtingen uit het voorgestelde artikel 18, vierde lid (zijnde de geüniformeerde verplichtingen) 
nakomt. Op deze wijze wordt belanghebbende de kans geboden tot herstel van de onrechtmatige 
situatie. Voorts heeft het advies van de Raad van State de regering doen besluiten om af te zien 
van de beoogde weigering van uitkering en hervatting van de uitkering op verzoek. De regering 
volgt daarin de Afdeling waar die aangeeft dat het bij die weigering namelijk gaat om een volledige 
uitsluiting van het recht op uitkering, hetgeen verder gaat dan het behoud van het recht met een 
eventuele korting of zelfs de nihilstelling in de meest ernstige gevallen. In verband hiermee heeft 
de regering besloten de weigering te vervangen door een op nul stelling van de bijstand via een 
100% verlaging. De maatregel krijgt met het vorenstaande een karakter dat past bij de 
bijstandsuitkering als vangnet.  
 
De leden van de CDA-fractie geven aan dat de uitkering 3 maanden stop zetten stevig klinkt vanuit 
handhavingsperspectief. Maar, zo vragen deze leden, hoe voorkom je dat bijvoorbeeld mensen met 
een psychische aandoening steeds verder in de problemen belanden. Het wetsvoorstel voorziet in 
een bepaling op grond waarvan het college de maatregel kan afstemmen op de omstandigheden 
van de belanghebbende en diens mogelijkheden om middelen te verwerven indien, gelet op 
bijzondere omstandigheden, dringende redenen daartoe noodzaken. 
 
De leden van de D66-fractie constateren dat een groot deel van de bijstandsgerechtigden geen 
drang en dwang ervaart van de gemeente om aan de slag te gaan. De regering wijst hier ook op in 
de Memorie van Toelichting. De leden van de D66-fractie vragen op welke manier dit wetsvoorstel 
dit zal verhelpen. Gemeenten zullen de verplichtingen immers wel moeten gaan toepassen. Wat 
zijn de consequenties als een gemeente dat niet doet en hoe wordt dit getoetst, zo vragen zij. De 
regering merkt op dat gemeenten zelf aangeven van mening te zijn dat een meer eenduidige 
aanpak met betrekking tot het naleven van verplichtingen bevorderd moet worden. Net als bij een 
eerdere vraag van de leden van de D66-fractie benadrukt de regering ook in dit verband de in de 
WWB beoogde regiorol voor de gemeenteraad. Bij de invoering van de WWB is over die rol het 
volgende gezegd. ‘Ten opzichte van de huidige situatie maakt het rijkstoezicht een terugtredende 
beweging. Tegelijkertijd wordt de controlerende rol van de gemeenteraad belangrijker. De 
gemeenteraad zal immers niet alleen beoordelen of het college zich bij de uitvoering van de wet 
gehouden hebben aan de centrale regelgeving, maar ook of het college op juiste wijze uitvoering 
heeft gegeven aan de financiële- en beleidskaders die uit de wet voortvloeien dan wel geheel 
71 
 

De leden van de SGP-fractie vragen of de veronderstelling terecht is dat ook ten aanzien van de 
geüniformeerde verplichtingen in ieder individueel geval een inschatting en afweging van de 
relevante omstandigheden door de gemeente nodig is alvorens te komen tot een sanctie, zodat 
bijvoorbeeld het niet ingeschreven staan bij een uitzendbureau niet per definitie en per direct tot 
verlaging van de uitkering zal leiden. 
Zoals aangegeven op een eerdere vraag van de leden van D66, betreft het hier een belastend 
besluit in de zin van de Algemene wet bestuursrecht. Dit betekent dat betrokkene altijd eerst 
gehoord dient te worden alvorens het besluit wordt genomen. Vervolgens is het aan de gemeente 
om te beoordelen of het vergeten om zich tijdig in te schrijven bij het uitzendbureau, of een keer 
onverzorgd op een sollicitatiegesprek verschijnen, verwijtbaar is. Dit is bepalend voor het antwoord 
op de vraag of er al dan niet een geharmoniseerde maatregel moet volgen.  
 
De leden van de D66-fractie vragen of de regering de verwachting deelt dat de besparing vanwege 
de diverse arbeidsverplichtingen ook kan worden gerealiseerd wanneer gemeenten verplichtingen 
kunnen opleggen in plaats van daartoe verplicht te worden. En zo niet of de regering kan toelichten 
waarom de prikkelwerking in de financieringssystematiek dit effect niet zal hebben.  
De regering is van mening dat de prikkelwerking alleen onvoldoende is om de beoogde besparing 
te halen. De prikkelwerking bestaat op dit moment al in de WWB en ook nu beschikken gemeenten 
over een maximale ruimte om maatregelen te treffen als een uitkeringsgerechtigde de aan de 
9
uitkering verbonden verplichtingen niet nakomt. Toch blijkt uit onderzoek van de Inspectie SZW  
dat op bestuurlijk niveau nauwelijks expliciete sturing wordt gegeven aan de uitvoering van het 
gemeentelijke maatregelenbeleid. Klantmanagers hebben een grote beoordelingsvrijheid; zij 
10
leggen naar eigen inzicht wel of geen maatregel op. Daarnaast constateert de inspectie SZW in 
een ander onderzoek dat gemeenten onvoldoende dwang en drang uitoefenen om mensen met een 
uitkering aan te zetten om actief op zoek te gaan naar werk. Daarom acht de regering het 
noodzakelijk voor het realiseren van de besparing om te komen tot uniformering van de diverse 
arbeidsverplichtingen en de bijhorende maatregelen.  
 
De leden van de SGP-fractie constateren dat de regering hecht aan het reparatoire karakter van de 
maatregel om de bijstandsuitkering bij wangedrag te verlagen. Het is volgens de regering echter 
aan het college om te beoordelen welke maatregel wordt opgelegd indien de verplichting tot het 
zich onthouden van zeer ernstige gedragingen niet is nagekomen. Deze leden vragen in hoeverre 
de regering het wenselijk acht dat tussen gemeenten geen uniformiteit hoeft te bestaan met 
betrekking tot de vraag of een bestuursrechtelijke dan wel een strafrechtelijke aanpak wordt 
gekozen. Eveneens vragen zij of gemeenten binnen de voorgestelde regeling verhinderd zijn na 
een strafrechtelijke veroordeling een verlaging van de uitkering door te voeren, dan wel dat die 
mogelijkheid in specifieke gevallen wel bestaat. Uit de vraagstelling leidt de regering af dat deze 
leden ervan uit gaan dat bij wangedrag bestuursrechtelijke en strafrechtelijke aanpak elkaar 
uitsluiten. Een dergelijke uitsluiting is echter niet hetgeen de regering beoogt. Daarom is het 
wetsvoorstel zo vorm gegeven, dat bestuursrechtelijke en strafrechtelijke aanpak gelijktijdig 
mogelijk zijn. Een strafrechtelijke veroordeling verhindert dus niet dat de gemeente een verlaging 
van de uitkering doorvoert.  
 
De leden van de 50PLUS-fractie stellen dat de drie maanden strafkorting tot grote problemen kan 
leiden. Drie maanden geen huur betalen betekent bijvoorbeeld al een rechtsgeldige grond voor de 
kantonrechter om een door de verhuurder gevorderde ontruiming toe te wijzen. Hoe beoordeelt de 
regering dit en kan u dit toelichten, zo willen deze leden weten. Met name de rechten van kinderen 
                                                           
9
 “Het naleven van verplichtingen”, oktober 2011, Kamerstukken II 2011/12, 33 000 XV, nr. 66 
10
 “Iedereen aan de slag”, december 2011, Kamerstukken II, 2011/12 33000 XV, nr. 66 
73 
 

De constatering van de leden van de D66-fractie dat het overgangsrecht met betrekking tot de 
kostendelersnorm in de WWB en het overgangsrecht met betrekking tot de uitkeringsnormering bij 
samenwonen in de AOW en de overige minimumregelingen Anw, IOAW, IOAZ en TW niet gelijk is, 
is juist. In hoofdstuk 8 van het algemeen deel van de memorie van toelichting is door de regering 
aangegeven waarom er voor is gekozen voor de wijziging van de AOW en de overige 
minimumregelingen een ander overgangsrecht te treffen dan voor de wijziging van de WWB. 
Kortweg is het overgangsrecht voor de AOW en de andere genoemde minimumregelingen 
ingegeven door de toepassing van artikel 1, eerste protocol, bij het EVRM. Omdat bij de wijziging 
van de AOW en de andere genoemde minimumregelingen inbreuk wordt gemaakt op bestaande 
uitkeringsrechten heeft de regering er voor gekozen enige compensatie te bieden in de vorm van 
een overgangsperiode van een jaar en een geleidelijk afbouwpad waarbij de te realiseren 
vermindering van 20% in een aantal stappen wordt bewerkstelligd. Omdat de WWB een regeling is 
met een ander karakter dan de AOW en de genoemde minimumregelingen is daarvoor een kortere 
overgangsperiode gekozen. De WWB vormt een vangnet; personen die tijdelijk niet, of tijdelijk niet 
geheel in hun kosten van bestaan kunnen voorzien, kunnen, wanneer aan de wettelijke vereisten 
wordt voldaan, een (aanvullende) bijstandsuitkering ontvangen. Alle inspanningen moeten er 
echter op zijn gericht dat betrokkene zo snel mogelijk – zonder bijstandsuitkering – weer 
zelfstandig in de kosten van zijn bestaan kan voorzien. Een lange overgangsperiode past daar niet 
bij.  
 
9. Voorlichting            
 
Op de vragen van de fracties van de VVD en het CDA over de communicatie van de veranderingen 
richting de betrokken zullen de uitvoerders van die wetten uitkeringsgerechtigden informeren over 
hun rechten en plichten. Het is primair de taak van UWV, SVB en de gemeenten om dat te doen. 
De regering heeft er het volste vertrouwen in dat ze dat ze de betrokkenen op correcte wijze 
informeren. Om veranderingen in het gemeentelijke domein zo soepel mogelijk te implementeren 
heeft de Programmaraad de verantwoordelijkheid gekregen om gemeenten te ondersteunen bij de 
implementatie. De Programmaraad zal daarbij ook aandacht hebben voor communicatie richting 
uitkeringsgerechtigden. Het Ministerie zal zorg dragen dat burgers via de websites Rijksoverheid.nl 
en weethoehetzit.nl correct zijn geïnformeerd. Inmiddels is ook communicatie over de 
inspanningsplicht een taak geworden van de nalevingscampagne ‘Voorkom problemen, weet hoe 
het zit’. De veranderingen aangaande de inspanningsplicht zullen ook binnen deze campagne een 
plaats krijgen. De campagne is een samenwerking tussen het Ministerie, UWV, SVB en de 
gemeenten. 
 
10. Financiële effecten          
 
De leden van de VVD-fractie vragen een overzicht van de type huishoudens en de frequentie dat 
deze voorkomen in de bijstand. Onderstaande tabel geeft de gevraagde aantallen huishoudens 
weer ultimo juni 2013 afgerond op honderdtallen. Het totaal aantal huishoudens met bijstand 
betrof 349.400. 
Huishoudtype Alleenstaande Alleenstaande ouder Gehuwden en Overig
ongehuwd 
samenwonenden
Aantal 219.400 81.900 47.500 500
huishoudens
 
 
De leden van de D66-fractie zien dat de financiële gevolgen van het wetsvoorstel anders zijn dan 
volgens het Regeerakkoord is afgesproken en vragen om deze verschillen inzichtelijk te maken. In 
75 
 

 
De leden van de D66-fractie vragen de regering welk deel van de extra middelen voor 
armoedebeleid via gemeenten zal worden uitgekeerd. In totaal stelt de regering € 80 miljoen in 
2014 en vanaf 2015 jaarlijks € 100 miljoen beschikbaar voor de intensivering van het armoede- en 
schuldenbeleid. Een groot deel van deze middelen (€ 70 miljoen in 2014 en € 90 miljoen 
structureel) is beschikbaar voor gemeenten, zij zijn primair verantwoordelijk voor het armoede- en 
schuldenbeleid in Nederland. Tevens vragen de fractieleden op welke wijze gemeenten dit geld 
krijgen. Deze middelen worden niet geoormerkt en toegevoegd aan het gemeentefonds. Ook 
vragen de leden van de D66-fractie aan welke doelen het resterende gedeelte van de intensivering 
zal worden besteed. Een deel van de middelen (jaarlijks circa € 5 miljoen) wordt – conform het RA 
- gebruikt om de sportimpuls te verhogen en de subsidie aan het Jeugdsportfonds te verlengen. 
Deze middelen lopen via de begroting van VWS. Ook zet de regering middelen (jaarlijks € 600 
duizend) in om armoede- en schuldenproblematiek op Caribisch Nederland tegen te gaan. 
Daarnaast wil de regering een aantal landelijke projecten en fondsen die zich richten op het 
tegengaan van armoede- en schuldenproblematiek financieel ondersteunen.  
Verschillende fracties vragen naar een onderbouwing van de ingeboekte besparing als gevolg van 
de algehele arbeids- en re-integratieplicht en verbeterde naleving in de bijstand. De leden van de 
SP-fractie vragen op basis van welke gegevens blijkt dat het verplichten van de arbeids- en re-
integratieplicht en het verbeteren van de naleving van verplichtingen van bijstandsgerechtigden 
een structurele besparing van € 75 miljoen zal opleveren. De leden van de ChristenUnie-fractie 
vragen of de regering de ingeboekte besparing als gevolg van de algehele arbeids- en re-
integratieplicht en naleving bijstand nader kan specifiëren. 
Ook de leden van de D66-fractie vragen om de raming van de algehele arbeids- en re-
integratieplicht nader te onderbouwen, en daarbij met name waarop de verwachting is gebaseerd 
dat door de maatregelen structureel circa 4.000 minder uitkeringen worden uitgekeerd. Ook vragen 
de leden van D66 naar de activerende werking van alle maatregelen en deze te onderbouwen. De 
totale besparing van € 75 miljoen structureel bestaat uit € 15 miljoen voor het opheffen van de 
ontheffingsmogelijkheid van de arbeidsverplichting voor alleenstaande ouders met kinderen onder 
de 5 jaar. Dit vloeit voort uit een daling van circa duizend uitkeringsgerechtigden door versnelde 
werkhervatting. In het totaal gaan er als gevolg dit wetsvoorstel 5 duizend huishoudens (versnelt) 
aan het werk. De resterende 4 duizend huishoudens en de daarmee samenhangende besparing van 
€ 60 miljoen vloeit voort uit het verbeteren van de naleving van de (arbeids)verplichtingen.  
Bij deze raming gaat de regering er vanuit dat deze besparing grotendeels wordt veroorzaakt door 
een gedragseffect. Het eenduidige stelsel zal de gepercipieerde pakkans bij (potentiele) niet-
nalevers doen toenemen. In combinatie met de uniforme maatregel om de uitkering gedurende 
drie maanden met 100% te verlagen zal dit er toe leiden dat potentiële niet- nalevers hun gedrag 
aanpassen en eerder uit de bijstand zullen uitstromen of niet zullen instromen.  
In Nederland zijn diverse onderzoeken uitgevoerd naar de effecten van het niet of onvoldoende 
meewerken aan re-integratie, o.m. Van der Klaauw en Van Ours, 2010; Van den Berg, Van der 
Klaauw en van Ours, 2004. Deze onderzoeken laten zien dat sancties een sterk positief effect 
hebben op de uitstroomkans. Zo laat het onderzoek uit 2004 zien dat de uitstroom vanuit de 
uitkering naar werk verdubbelt na een sanctie. Ook blijkt een sanctie langdurig (dus ook na afloop 
van de sanctieperiode) door te werken in een hogere uitstroomkans. Daarnaast hebben sancties 
ook een ex ante effect. Lalive et al. (2005) tonen aan dat de uitstroom naar werk toeneemt door 
de aanwezigheid van een systeem van sancties. In internationaal onderzoek in Zwitserland en 
Denemarken worden vergelijkbare effecten gevonden. Uit al deze onderzoeken kan worden 
geconcludeerd dat een aanscherping van het systeem van sancties kan leiden tot substantiële 
gedragseffecten. 
In de raming is uitgegaan van circa 26 duizend potentiële niet-nalevers van de 
(arbeids)verplichtingen. De omvang van de sanctie is niet exact te voorspellen. Er is weliswaar 
sprake van een uniforme vermindering van de uitkering met 100% gedurende drie maanden, maar 
77 
 

12. Overig          
 
De leden van de PvdA-fractie zien graag een oplossing voor de administratieve hobbels die 
vanwege tijdelijk werk worden opgeworpen. Deze belemmeren de overgang vanuit de bijstand naar 
tijdelijk werk. Kan de regering ingaan op de situatie van uitkeringsgerechtigden die tijdelijke en/of 
parttime banen hebben, zo vragen de leden. Ook verzoeken zij de regering om in een stand van 
zaken van de pilot in Amsterdam, waar de 30-dagenperiode wordt bevroren, te voorzien. Ook de 
leden van de VVD-fractie vragen of de regering bereid is om te bekijken in hoeverre het 
aanvaarden van tijdelijk werk in de bijstand vereenvoudigd kan worden. Bijvoorbeeld door het 
invoeren van een bevriezingsperiode of het sneller doorlopen van de procedures bij een 
herhaaldelijke aanvraag nadat iemand tijdelijk werk aanvaard heeft, zo vragen ook de leden van de 
GroenLinks-fractie.  
De leden van de PvdA-fractie vragen vervolgens wanneer de regering komt met maatregelen om 
het eenvoudiger te maken om vanuit de bijstand tijdelijk werk te accepteren. Tenslotte vragen zij 
in hoeverre de regering tegemoet kan komen aan de vraag van gemeenten om de tijdrovende en 
complexe verrekening van wisselende inkomsten te vereenvoudigen en wat de voor- en nadelen 
van brutering zijn.  
De regering is van mening dat op elke bijstandsgerechtigde de plicht rust om naar vermogen 
algemeen geaccepteerde arbeid te verkrijgen, te aanvaarden en te behouden om hiermee het 
beroep op bijstand zo kort mogelijk te houden. Dit kan zowel het verkrijgen, aanvaarden en 
behouden van tijdelijke dan wel vaste dienstverbanden betekenen. Gemeenten komt grote mate 
van beleidsvrijheid toe om hierop in te spelen. Door middel van de inkomstenvrijlatingen kunnen 
tijdelijke dienstverbanden financieel aantrekkelijker worden gemaakt. De regering ervaart dat 
tijdelijk werk ten onrechte niet voor vol wordt aangezien. Tijdelijk werk biedt de mogelijkheid 
werkervaring op te doen, waarmee de kansen op de arbeidsmarkt kunnen worden versterkt. 
Daarnaast kan tijdelijk werk een opstap zijn naar vast werk. Bovendien geldt in de WWB dat het 
aanvaarden van werk in alle gevallen leidend moet zijn, ook als dat tijdelijk werk is. Tijdelijk werk 
is altijd beter dan geen werk. Voor uitvoerders (en uitkeringsgerechtigden) moet gelden dat 
tijdelijke arbeid, passende arbeid is. Dit betekent dat tijdelijke arbeid niet geweigerd mag worden 
door uitkeringsgerechtigden en bevorderd moet worden door de uitvoerders. Tijdelijk werk is 
volwaardig werk waarmee werkervaring kan worden opgedaan dat kan resulteren in een vaste 
baan. 
 
In antwoord op de vraag van de leden van de PvdA-fractie naar de stand van zaken van de pilot in 
Amsterdam, waar de 30-dagenperiode wordt bevroren, merkt de regering op dat deze gemeente 
gebruik maakt van de mogelijkheid die de WWB biedt (in artikel 45, tweede lid) om het recht op 
bijstand over een andere periode dan een maand vast te stellen en te betalen. De gemeente 
Amsterdam is op 1 februari 2013 gestart met een proef, waarbij de periode wordt verlengd naar 
drie maanden en het aantal administratieve handelingen wordt verminderd. De doelgroep zijn 
mensen met een uitkering WWB met sterk wisselende inkomsten. De regering beschikt niet over 
actuele gegevens over de stand van zaken van de pilot.  
 
De regering is van mening dat de wijze van inkomensverrekening een belangrijke rol speelt bij het 
aantrekkelijk maken van flexibel werk. Om de uitkering goed te laten aansluiten bij wisselende 
inkomsten uit flexibel werk, biedt de WWB de gemeente de mogelijkheid om de inkomsten anders 
dan op maandelijkse basis te verrekenen. Dit dient ertoe dat bij belanghebbende er geen financieel 
gat ontstaat. Meerdere gemeenten geven, op uiteenlopende wijze, invulling aan deze mogelijkheid. 
Ook kent de WWB mogelijkheden tot vrijlating in de vorm van de algemene inkomensvrijlating, de 
inkomensvrijlating voor alleenstaande ouders, het uitzonderen van verstrekte premie en het 
vrijlaten van de vrijwilligersvergoeding. Voorts voorziet het voorliggende wetsvoorstel in een 
verruiming van de verrekentermijn van 3 naar 6 maanden. 
 
79 
 

