33 752 Wijziging van enkele belastingwetten en enige andere wetten 
(Belastingplan 2014) 
 
33 753 Wijziging van enkele belastingwetten en enige andere wetten (Overige 
fiscale maatregelen 2014) 
 
33 754 Wijziging van enkele wetten met het oog op de bestrijding van fraude in de 
toeslagen en de fiscaliteit (Wet aanpak fraude toeslagen en fiscaliteit) 
 
33 755 Wijziging van de Algemene wet inzake rijksbelastingen en van de 
Invorderingswet 1990 in verband met de wijziging van de percentages 
belasting- en invorderingsrente (Wet wijziging percentages belasting- en 
invorderingsrente) 
 
 Memorie van Antwoord 
 
Inhoudsopgave 
Algemeen ..................................................................................................... 2 
Inleiding ...................................................................................................... 2 
Belastingplan 2014 ...................................................................................... 4 
1. Maatregelen regeerakkoord, aanvullend pakket en Begrotingsafspraken 2014 ..... 4 
1.1. Inkomensbeleid ........................................................................................ 4 
1.2. Begunstiging lokaal duurzaam opgewekte energie ....................................... 20 
1.3. Accijnzen ................................................................................................ 24 
1.4. Stamrechten ........................................................................................... 28 
1.5. Verlengen looptijd werkgeversheffing ......................................................... 30 
1.6. Verruimen vrijstelling schenkbelasting ........................................................ 30 
1.7. Fiscale aftrek specifieke zorgkosten ........................................................... 34 
1.8. Tijdelijke verlaging tarief inkomstenbelasting box 2 ..................................... 35 
1.9. Belasting op leidingwater .......................................................................... 36 
1.10. Belasting op storten van afval ................................................................. 40 
2. Oldtimers en motorrijtuigenbelasting ............................................................ 40 
3. Herziening keuzeregeling buitenlandse belastingplichtigen ............................... 43 
4. Belastingwet BES ....................................................................................... 44 
5. Overig ....................................................................................................... 44 
Overige fiscale maatregelen 2014 ............................................................... 46 
6. Wet op de vennootschapsbelasting 1969 ....................................................... 46 
7. Wet op de internationale bijstandsverlening bij de heffing van belastingen ........ 47 
Wet aanpak fraude toeslagen en fiscaliteit ................................................. 49 
8. Versterking toezichtinstrumentarium toeslagen .............................................. 49 
9. Versterking boete- en strafrechtinstrumentarium............................................ 50 
Wet wijziging percentages belasting- en invorderingsrente ........................ 56 
  
 1 

om deze specifieker te maken, de delegatiebepaling met betrekking tot serviceflats is 
vervangen door een regeling op wetsniveau en met betrekking tot de aanpak van 
malafide uitzendbureaus is erin voorzien dat de nadere regels worden opgenomen in 
een algemene maatregel van bestuur in plaats van in een ministeriële regeling. 
 
De leden van de fractie van D66 vragen of het kabinet het ingezette fiscale beleid, 
gericht op fraudebestrijding, minder lasten op arbeid, vergroting van de 
werkgelegenheid, vergroening van het belastingstelsel en een duidelijk, voorspelbaar 
en politiek breed gesteund fiscaal beleid ook in de toekomst zal continueren. 
Fraudebestrijding is en blijft een speerpunt van het kabinet. Naast het wetsvoorstel 
Wet aanpak fraude toeslagen en fiscaliteit zal nog dit jaar een kabinetsbrede visie op 
de aanpak van fraude naar de Kamer worden gestuurd. Daarin zal een aantal 
departementoverstijgende onderwerpen op het terrein van de aanpak van fraude aan 
de orde komen. Verder blijft de aanpak van fraude ook de komende jaren speerpunt 
van mijn beleid en zal ik, waar lacunes in wetgeving of uitvoering worden 
geconstateerd, met voorstellen komen. Met betrekking tot lagere lasten op arbeid is 
– naast het voorliggende Belastingplan 2014 – ook het lopende wetsvoorstel met 
maatregelen voor de woningmarkt van belang. Met de budgettaire opbrengst van dat 
wetsvoorstel wordt de derde schijf van de loon- en inkomstenbelasting geleidelijk 
verlengd. Tevens wordt in datzelfde wetsvoorstel de opbrengst van de per 1 januari 
2013 ingevoerde (annuïtaire) aflossingseis geleidelijk teruggesluisd in de vorm van 
de verlaging van het tarief van de tweede, derde en vierde schijf van de loon- en 
inkomstenbelasting. In het kader van het energieakkoord zullen diverse onderzoeken 
naar verdere fiscale vergroening plaatsvinden. Milieuaspecten spelen ook een 
belangrijke rol bij de nieuwe autobrief die in het voorjaar van 2014 wordt 
uitgebracht. Wel zijn er grenzen aan vergroening. Zo zal moeten worden gekeken 
naar de effectiviteit van vergroeningsmaatregelen en de kosten, administratieve 
lasten en uitvoeringskosten van deze maatregelen. Voorts moet bij verdere 
vergroening rekening worden gehouden met de concurrentiepositie van het 
Nederlandse bedrijfsleven. Ten slotte dient bij vergroening ook de robuustheid van 
het systeem en een stabiele bron van belastinginkomsten absolute randvoorwaarde 
te zijn.  
 
De economische crisis sinds 2009 en het op orde brengen van de overheidsfinanciën, 
maken het noodzakelijk aanvullende maatregelen te treffen, waarbij het 
onvermijdelijk is dat er een pas op de plaats moet worden gemaakt met het 
oorspronkelijke ingezette fiscale beleid. Ook is het fiscale beleid hierdoor tot op 
zekere hoogte minder voorspelbaar dan voor de economische crisis. Binnen de 
huidige omstandigheden wordt vanzelfsprekend zoveel mogelijk gestreefd naar 
zekerheid en duidelijkheid. Met dank aan de fracties van D66, de ChristenUnie en de 
1
SGP en de coalitiefracties is draagvlak voor de Begrotingsafspraken 2014 en de 
daarin opgenomen fiscale maatregelen gekregen. Het kabinet zal uiteraard blijven 
streven naar brede politieke steun voor het fiscale beleid. 
                                                
1
 Kamerstukken II 2013/14, 33 750, nr. 19. 
 3 

Grafiek 1 Effect niet toepassen inflatiecorrectie in 2014 op gemiddeld belastingtarief 
 
0,25% 
0,20% 
0,15% 
0,10% 
0,05% 
0,00% 
0 10000 20000 30000 40000 50000 60000 70000 80000 90000 100000 
Belastbaar inkomen box I 
 
 
Verder vragen de leden van de fractie van de SP in welke jaren van 2011 t/m 2014 
geen of geen volledige inflatiecorrectie is toegepast, wat de optelsom is van de 
impliciete stijging van het belastingtarief die daarvan uitgaat en wat de cumulatieve 
belastingopbrengst hiervan is. De inflatiecorrectie is, respectievelijk wordt niet 
toegepast in de jaren 2013 en 2014 met een cumulatieve opbrengst van € 2,21 
miljard. Het cumulatieve effect op het gemiddelde belastingtarief is in grafiek 2 
weergegeven. 
 
Grafiek 2 Effect niet toepassen inflatiecorrectie in 2013 en 2014 op gemiddeld 
belastingtarief 
0,50% 
0,45% 
0,40% 
0,35% 
0,30% 
0,25% 
0,20% 
0,15% 
0,10% 
0,05% 
0,00% 
0 10000 20000 30000 40000 50000 60000 70000 80000 90000 100000 
Belastbaar inkomen box I 
 
 
Ook vragen de leden van de fractie van de SP of het correct is dat inkomens in het 
52%-tarief relatief gezien het minst getroffen worden door het niet toepassen van de 
inflatiecorrectie en of hogere inkomens relatief gezien minder door deze maatregel 
getroffen worden naarmate het gemiddelde tarief het marginale tarief nadert. 
Mensen met een inkomen in de eerste schijf worden niet getroffen door het niet 
 5 

belastingplannen of eerdere andere fiscale wetgeving, zal ook in de memorie van 
toelichting bij dat volgende belastingplan de samenhang tussen deze wijzigingen in 
een overzicht worden gegeven, dit naar aanleiding van een vraag hiernaar van de 
leden van de fractie van SP. 
 
De leden van de fractie van de PvdA zijn van mening dat de belasting op vermogen 
laag is en die op arbeid hoog, en dat de belasting op consumptie toeneemt. Zij 
vragen of het kabinet deze situatie wenselijk vindt. Ook vragen deze leden een 
standpunt van het kabinet over het pleidooi om de belasting op arbeid te verlagen en 
vragen zij een reactie op verschillende alternatieven die deze leden aandragen voor 
de belasting op arbeid. De leden van de fractie van de SP vragen voorts naar de 
afweging van de wetgever om in box 3 een lager tarief te hanteren dan in box 1 en 
vragen naar de economische achtergrond hiervan. 
Belastingen werken per definitie verstorend, maar de mate van verstoring verschilt 
per belastingmiddel. In het algemeen zijn de economen het erover eens dat een 
belasting op consumptie minder verstorend is dan een belasting op arbeid, die 
vervolgens weer minder verstorend werkt dan een belasting op kapitaal, zoals ook 
de vennootschapsbelasting. Een belasting op “immovable property” is het minst 
2
verstorend, want deze bron van inkomen is relatief het minst mobiel. In termen van 
elasticiteit: een belasting met een meer verstorende werking kent een negatievere 
elasticiteit dan een belasting die minder verstorend werkt. In het rapport van de 
Studiecommissie Belastingstelsel 2010 wordt zeer uitgebreid ingegaan op de 
3
verschillende effecten van alle belastingsoorten, waaronder de mate van verstoring. 
In het OESO-rapport “Tax and Economic Growth” is dit op empirische wijze 
onderzocht, namelijk door te kijken naar wat de invloed is van de belastingstructuur 
op de groei van het bruto binnenlands product (BBP) per capita. Hierbij kwamen de 
onderzoekers tot vergelijkbare inzichten met betrekking tot de mate van verstoring 
van verschillende belastingsoorten. De inzichten uit het onderzoek zijn bedoeld om 
de juiste prikkels te kunnen bepalen die de economische groei kunnen bevorderen, 
maar de belastinginkomsten handhaven en het principe van belasten naar 
draagkracht intact laten. Het onderzoek betreft 21 OESO-landen voor de periode 
1971-2004. Voor het vinden van de verbanden tussen belastingstructuur en 
werkgelegenheid, investeringen, “human capital”, innovatie en een prikkel voor 
ondernemerschap is gebruikgemaakt van de empirische partiële analyses van de 
betrokken OESO-landen. Dit is gedaan aan de hand van een econometrisch model 
waarmee de impact op het BBP op lange termijn van een budgetneutrale 
verschuiving van één belastingsoort naar een andere belastingsoort is bestudeerd. In 
dit rapport is ook een internationale vergelijking van de belastingmix opgenomen per 
2005. De belastingmix geeft inzicht in het aandeel van verschillende 
belastingmiddelen in de totale belastingopbrengst, zoals de vennootschapsbelasting, 
de inkomstenbelasting, de belastingen op consumptie en de belastingen op 
vermogen. Uit deze vergelijking blijkt dat Nederland qua belastingmix vrijwel niet 
                                                
2
 Zie hierover ook het OESO-rapport “Tax and Economic Growth” en de beschrijving van de resultaten van dat rapport in het rapport van 
de Studiecommissie Belastingstelsel, “Continuïteit en vernieuwing”, paragraaf 1.5. 
3
 Rapport van de Studiecommissie Belastingstelsel, “Continuïteit en vernieuwing”. 
 7 

inwoners van Nederland in het buitenland is belegd, geldt dat box 3-vermogen dat 
door ingezetenen in het buitenland is belegd in beginsel belastbaar is in Nederland. 
Wel kan het voorkomen dat belastingverdragen de heffingsrechten geheel of 
gedeeltelijk toewijzen aan het andere land, zoals bijvoorbeeld bij investeringen in 
buitenlands onroerend goed gebruikelijk is (situslandbeginsel). Kapitaalvlucht, en het 
risico daarop, is een fenomeen dat in de (fiscale) literatuur geregeld naar voren 
komt, maar dat niet absoluut meetbaar is. Het is dan ook niet met zekerheid te 
zeggen wanneer en in welke mate kapitaalvlucht zich voordoet bij een bepaalde 
belastingdruk op (inkomen uit) kapitaal. Wel is het uiteraard zo dat een hogere 
belastingdruk het risico op een kapitaalvlucht vergroot. Hierbij speelt mede een rol 
dat kapitaal relatief mobiel is, zoals hiervoor ook is aangegeven in antwoord op 
vragen van de leden van de fracties van de PvdA en de SP. Uit de doorrekening van 
het Centraal Planbureau (CPB) van de verkiezingsprogramma’s 2013-2017 van 
politieke partijen , waaronder het verkiezingsprogramma van de SP (“Keuzes in 
Kaart 2013-2017”), blijkt dat het CPB bij zijn modelmatige voorspellingen rekening 
houdt met een risico op kapitaalvlucht (namelijk bij de beoordeling van maatregel 
SP_151 en SP_152). Het kabinet volgt deze voorspellingen. 
 
De leden van de fractie van de PvdA vragen naar de mate van 
vermogensongelijkheid in Nederland. De vermogensongelijkheid in Nederland is 
groter dan de inkomensongelijkheid. Dit is niet opmerkelijk. Hogere inkomens 
kunnen gemiddeld een groter gedeelte van hun inkomen sparen en zullen dat in het 
algemeen ook doen. Daarbij cumuleert het vermogen over de tijd. Hierdoor zal de 
vermogensongelijkheid al snel groter zijn dan de inkomensongelijkheid. Dit zorgt er 
ook voor dat de vermogensongelijkheid in een vergrijzende samenleving toeneemt, 
ook al blijft de inkomensongelijkheid constant, doordat er meer ouderen zijn die een 
leven lang hebben kunnen sparen. Het zijn totaal verschillende grootheden, waarvan 
de ontwikkeling en de niveaus niet vergeleken kunnen worden. Het Centraal Bureau 
voor de Statistiek (CBS) heeft de vermogensongelijkheid, uitgedrukt in de Gini-
7
coëfficiënt, met betrekking tot het jaar 2009 berekend op 0,82. Er zijn geen 
indicaties dat dit een onwenselijk niveau zou zijn. Het is ook de vraag in hoeverre dit 
8
getal in internationaal opzicht hoog is. Een recente OESO-studie op basis van cijfers 
vanuit het Luxembourg Income Study (LIS)-project vond bijvoorbeeld een Gini-index 
voor de Verenigde Staten op 0,84 en voor Zweden op 0,89. Deze zelfde studie vond 
daarentegen lagere Gini-indexen voor bijvoorbeeld Italië (0,60) of Finland (0,68). De 
uitkomsten van verschillende landen zijn overigens niet zonder meer goed 
vergelijkbaar. Bij het berekenen van Gini-coëfficiënten is het bijvoorbeeld van belang 
hoe met negatieve vermogens wordt omgegaan. In de Nederlandse som worden 
negatieve vermogens meegenomen, waardoor de Gini-coefficient in theorie zelfs 
groter dan 1 kan zijn. Ook institutionele factoren kunnen een grote rol spelen. 
Pensioenaanspraken, in Nederland een zeer belangrijke factor, blijven bijvoorbeeld in 
de berekening van de Nederlandse Gini-coefficient buiten beschouwing. In landen 
                                                
7
 Zie http://www.cbs.nl/NR/rdonlyres/86F022F2-02B6-44DE-B852-3521B4273548/0/2010k2v4p07art.pdf . 
8
 Bonesmo Fredriksen, K. (2012), “Less Income Inequality and More Growth – Are they Compatible? Part 6. The Distribution of Wealth”, 
OECD Economics Department Working Papers, No. 929, OECD Publishing. http://dx.doi.org/10.1787/5k9h28t0bznr-en . 
 9 

Overigens is het goed te beseffen dat de cijfers uit de tabel voor het jaar 2017 zijn 
gebaseerd op een raming. Ramingen worden onzekerder naarmate deze verder in de 
toekomst liggen. Allereerst omdat er veel onzekerheid is over de macro-economische 
ontwikkeling tot en met 2017. Daarnaast maakt het kabinet ieder jaar een integrale 
afweging ten aanzien van het koopkrachtbeeld. Als het kabinet oordeelt dat zich een 
onevenwichtige koopkrachtontwikkeling voordoet, neemt het aanvullende 
maatregelen. Door deze onzekerheden brengt het in detail presenteren van 
ontwikkelingen tot en met 2017, zoals gedaan in de volgende antwoorden, een hoge 
mate van schijnzekerheid met zich mee. Hierdoor moeten de cijfers met veel 
voorzichtigheid worden geïnterpreteerd. Deze cijfers zijn geïsoleerd bezien niet 
bruikbaar voor brede conclusies en zouden bijvoorbeeld in samenhang bezien 
kunnen worden met de cijfers die worden gepresenteerd in tabel 2, omdat er een 
relatie is tussen de nettoheffing en de omvang van onbelaste inkomensposten. 
 
Tabel 1 Gemiddelde druk nettoheffing inkomstenbelasting, personen 
naar het gemiddelde bruto-inkomen van groepen personen 
 2013 2017 
e
3,6% 5,4%* 
1 kwartielgroep 
e
2 kwartielgroep 12,2% 11,8% 
e
3 kwartielgroep 19,0% 18,6% 
e
4 kwartielgroep 25,8% 25,5% 
e
10 decielgroep 29,5% 29,4% 
* Deze toename wordt mede veroorzaakt door verschuivingen van fiscale regelingen en bruto uitkeringen 
naar inkomensoverdrachten in de vorm van niet-belaste toeslagen, zoals de invoering van de 
huishoudentoeslag, waarin de MKOB (Wet mogelijkheid koopkrachttegemoetkoming oudere 
belastingplichtigen) en de ouderenkorting worden opgenomen en de invoering van de alleenstaande-
ouderkop in het kindgebonden budget, onder het gelijktijdig verlagen van de bijstandsuitkering voor 
alleenstaande ouders en het afschaffen van de alleenstaande-ouderkorting. Door de verschuiving van de 
ouderenkorting verandert de teller (de nettoheffing gaat omhoog als gevolg van minder fiscale aftrekposten), 
maar de noemer niet (het bruto-inkomen blijft gelijk) 
 
De leden van de fractie van de SP vragen naar de omvang van onbelaste 
inkomensposten in 2013 en 2017 bij een bepaald gemiddelde bruto-inkomen van 
groepen personen. Ook vragen zij of het kabinet kan aangeven om welke toeslagen 
en bijslagen het gaat. Deze informatie wordt weergegeven in de hierna opgenomen 
tabel 2. 
 
Tabel 2 Niet-belaste toeslagen en bijslagen, toegerekend aan personen, als 
percentage van het bruto-inkomen, naar het gemiddelde bruto-inkomen van groepen 
huishoudens 
 2013 2017 
e
1 kwartielgroep 9,0% 22,2% 
e
2 kwartielgroep 3,0% 8,2% 
e
3 kwartielgroep 2,1% 2,8% 
e
1,3% 1,3% 
4 kwartielgroep 
e
0,8% 0,8% 
10 decielgroep 
 
Onbelaste inkomensposten, zoals de kinderbijslag en toeslagen, worden verstrekt op 
het niveau van het huishouden, en niet op persoonsniveau. Het toch onderverdelen 
van dergelijke inkomensbronnen op persoonsniveau leidt tot vreemde uitkomsten. 
Iemand zonder inkomen, maar met een partner met een hoog inkomen, krijgt 
 11 

huishoudentoeslag. Daarnaast is de ontwikkeling van de gemiddelde belastingdruk 
gevoelig voor macro-economische ontwikkelingen, waaronder de ontwikkeling van de 
werkloosheid en de ontwikkeling van de brutolonen, uitkeringen, pensioenen en 
winsten. 
 
De leden van de fractie van de SP stellen dat het de vraag is of er een vertekening in 
de belastingdruk optreedt door toeslagen en bijslagen. Zij vragen daarbij of de 
volgende zinnen correct zijn: “De nettoheffing is, onafhankelijk van de 
calculatiewijze, voor ieder belastingjaar een vast resultaat. Het bruto-inkomen 
evenzeer; het heeft betrekking op inkomensbestanddelen zoals toeslagen (als deel 
van het bruto-inkomen) maar evenzeer op de facto onbelaste inkomensposten als 
gevolg van bijvoorbeeld de hypotheekrenteaftrek”. Zoals tabel 2 laat zien, zijn er in 
afzonderlijke jaren grote verschillen als gevolg van toeslagen en bijslagen. Deze 
beleidsmatige wijzigingen hebben ook impact op de omvang van de nettoheffing, 
omdat het vaak gaat om verschuivingen vanuit de inkomstenbelasting naar de 
toeslagen. 
 
Bij de Algemene financiële beschouwingen presenteerde de woordvoerder van de 
fractie van de SP grafiek 3, opgenomen in het voorlopig verslag. De leden van de 
fractie van de SP vragen of het correct is dat een mogelijke vertekening niet zit in de 
belastingdrukcijfers doch daarin dat deze grafiek de bruto-inkomens van de 
uitgangspositie geeft (2013) doch niet die uit 2017. Een mogelijke vertekening wordt 
veroorzaakt doordat in deze grafiek uitkomsten voor 2017 uitgezet worden tegen 
bruto-inkomens uit 2013. Deze vertekening zal overigens gering zijn en afhankelijk 
van welke conclusies afgeleid worden uit de grafiek. Zonder verder invulling te willen 
geven aan de kwalificatie “vertekening” merk ik op deze plaats wel op dat 
veranderingen in de weergegeven nettoheffing in relatie tot het bruto inkomen mede 
worden veroorzaakt door verschuivingen van fiscale regelingen en bruto uitkeringen 
naar inkomensoverdrachten in de vorm van niet-belaste toeslagen, zoals hiervoor 
ook al is aangegeven. Om deze reden kunnen mijns inziens geen conclusies worden 
verbonden aan deze grafiek indien deze geïsoleerd wordt bezien, nog los van het feit 
dat hierbij wordt gekeken naar de belastingdruk per persoon, en niet per 
huishouden. Tijdens de Algemene financiële beschouwingen hebben de heer Reuten 
van de SP-fractie en ik hier al een discussie over gehad. Voor een analyse van de 
effecten van het kabinetsbeleid verwijs ik kortheidshalve naar de koopkrachtcijfers in 
de begroting van het Ministerie van SZW. 
 
De leden van de fractie van de SP vragen of het als grove benadering aanvaardbaar 
is te stellen dat (afgezien van de btw-verhoging in 2012) een toerekening van de 
indirecte belasting aan personen, althans voor 25%-groepen (kwartielen), 
waarschijnlijk in dezelfde orde van grootte zal liggen als die voor huishoudens. In de 
schriftelijke beantwoording van de vragen in de aanloop naar de Algemene financiële 
beschouwingen in de Eerste Kamer is door het kabinet aangegeven dat de 
toerekening van de indirecte belastingen op persoonsniveau methodologische 
 13 

e
De leden van de fractie van de SP vragen voorts wat de ondergrens is van het 10 
e e
deciel bruto-inkomen van personen, dus wat de grens is tussen het 9 en 10 deciel 
in 2013 en 2017. In 2013 ligt die grens bij € 60.000, in 2014 bij € 64.100. 
 
De leden van de fractie van de SP vragen het kabinet of de cijfers uit de door deze 
leden aangereikte tabel correct zijn, en of het kabinet deze zo nodig kan corrigeren. 
Zij vragen voorts of het kabinet de tabel kan aanvullen voor het tiende deciel. In de 
hierna opgenomen tabel zijn de gemiddelde netto-inkomens per kwartiel berekend. 
De kwartielen zijn bepaald op basis van het bruto inkomen (daarmee komt de 
indeling overeen met die in de vorige tabellen op persoonsniveau). Bedragen zijn 
afgerond op een veelvoud van € 100. 
 
e
Tabel 4 Netto-inkomen* personen 2013 en 2017: kwartielen en 10 deciel 
1e 25%-groep 2e 25%-groep 3e 25%-groep 4e 25%-groep 10e 10%-groep 
 
(gemiddelde) (gemiddelde) (gemiddelde) (gemiddelde) (gemiddelde) 
netto-inkomen 
€ 7600  € 16.600  € 26.200  € 53.300  € 77.600 
2013 
netto-inkomen 
€ 8000  € 17.800  € 28.000  € 57.300  € 83.800 
2017 
mutatie netto-
€ 400  € 1.100  € 1.800  € 4.100  € 6.200 
inkomen 
mutatie netto-
5¾% 6¾% 6¾% 7½% 8% 
inkomen (%) 
* De onbelaste inkomensposten (zie tabel 2 en de toelichting daarop) maken geen onderdeel uit van deze 
netto-inkomens. Uit deze cijfers kunnen dan ook geen conclusies worden getrokken met betrekking tot het 
besteedbaar inkomen en de ontwikkeling daarvan. 
 
De leden van de fractie van de SP vragen of het correct is dat de gemiddelde netto-
inkomensstijging tussen 2013 en 2017 op persoonsniveau 7,3% is. Ook vragen de 
leden van de fractie van de SP of de grafiek 4 die zij hebben gemaakt en die is 
opgenomen in het voorlopig verslag, correct is. Het gemiddelde netto-inkomen op 
persoonsniveau stijgt in de analyse van (afgerond) € 25.900 in 2013 naar € 27.800 
in 2017. Dit is een stijging van 7% (uitgaande van de onafgeronde bedragen). De 
hiervoor opgenomen tabel 4 bevat enkele gegevens op basis waarvan de in het 
voorlopig verslag opgenomen grafiek 4 gecorrigeerd zou kunnen worden. 
 
De leden van de fractie van de SP vragen of het kabinet het eens is met de conclusie 
dat het beleid denivellerend is in termen van de top 25% inkomens ten opzichte van 
de overige inkomens. Zij vragen voorts of het kabinet het eens is met de conclusie 
dat deze denivellering bovengemiddeld ten koste gaat van de middeninkomens met 
een bruto-inkomen tussen € 25.000 en € 40.500 in 2013. De leden van de fractie 
van de SP vragen ook of het correct is dat, absoluut gezien, de top 25% er van 2013 
tot ultimo 2017 qua mutatie van het netto-inkomen 8 maal méér op vooruitgaat dan 
de onderste 25%. Ook vragen zij of de door deze leden veronderstelde denivellering 
vooral het resultaat is van het regeringsbeleid ten aanzien van degenen die een 
bruto-inkomen hebben dat voor een belangrijk deel onder het tarief van de vierde 
belastingschijf valt. 
Het kabinet herkent zich niet in de uitlating dat het inkomensbeleid denivellerend 
uitwerkt. Het kabinet neemt juist maatregelen in het wetsvoorstel Belastingplan 
 15 

het deel van die geldelijke voorziening dat netto overblijft. Hoewel deze vraag in de 
parlementaire geschiedenis niet expliciet aan de orde is gekomen, is de bedoeling 
van de grondwetgever duidelijk. Een van de voorlopers van artikel 63 van de 
Grondwet leert dat de regels omtrent de geldelijke voorzieningen voor leden en 
gewezen leden der Staten-Generaal en hun nabestaanden als ook de daarmee 
gemoeide bedragen expliciet in de Grondwet waren opgenomen. Dat betrof 
brutobedragen. Omdat een grondwetsherziening in twee lezingen dient te 
geschieden waarbij in tweede lezing na ontbinding van de Tweede Kamer der Staten-
e
Generaal in beide Kamers een 2/3 meerderheid is vereist, was het aanpassen van 
de (bruto)bedragen niet eenvoudig. Mede daarom is uiteindelijk gekozen voor de 
huidige systematiek waarin wordt bepaald dat de geldelijke voorzieningen bij wet 
worden geregeld, met dien verstande dat wijzigingen in wetten dienaangaande 
e
alleen met een 2/3 meerderheid van het aantal uitgebrachte stemmen kunnen 
worden aangenomen. Het is overigens op zijn minst twijfelachtig of de 
(grond)wetgever daarmee heeft bedoeld dat alle wijzigingen in betreffende wetten, 
ook die wijzigingen welke de geldelijke voorzieningen in het geheel niet raken, met 
e
een 2/3 meerderheid aangenomen moeten worden. In het verleden is meerdere 
keren gebleken dat technische wijzingen die geen gevolgen hebben voor de hoogte 
11
van de brutobedragen met een gewone meerderheid kunnen worden aangenomen. 
 
Ten slotte wijst het kabinet erop dat een bevestigend antwoord op de vraag van 
deze leden verstrekkende gevolgen zou hebben. Het zou erop neerkomen dat niet 
alleen de wijzigingen in met name de Wet schadeloosstelling leden Tweede Kamer, 
de Wet vergoedingen leden Eerste Kamer en de Algemene pensioenwet voor 
politieke ambtsdragers maar bijvoorbeeld ook nagenoeg iedere belastingmaatregel 
onder het bereik van artikel 63 van de Grondwet zou kunnen vallen. Iedere wijziging 
in de belastingheffing (tarief, tariefschijven, heffingskortingen, aftrekposten 
enzovoorts) wijzigt immers de netto-omvang van de geldelijke voorziening van een 
lid of gewezen lid der Staten-Generaal, zonder dat dit gevolgen heeft voor de 
betreffende brutobedragen. Een dergelijke conclusie zou het begrotingsbeleid van 
ieder kabinet ernstig beperken. Het kabinet is dan ook van mening dat alleen 
wijzigingen in de brutobedragen van de geldelijke voorzieningen voor leden en 
gewezen leden van de Staten-Generaal en hun nabestaanden onder de reikwijdte 
van artikel 63 Grondwet vallen. 
 
De leden van de fractie van de SP vragen of het correct is dat voor het kabinet – 
naast de belastingdruk – de druk van de collectieve lasten een belangrijke 
graadmeter voor de lasten is. Het kabinet hanteert geen aparte graadmeters om 
beleid te toetsen, zoals de belastingdruk en de collectieve lasten. Wel hanteert het 
kabinet binnen de budgettaire spelregels de ontwikkeling van de lasten op basis van 
de inkomstenindicator, zoals beschreven in de begrotingsregels en rapporten van de 
studiegroep begrotingsruimte. De ontwikkeling van de lastendruk wordt voorts 
                                                
11
 Zie brief van de Minister voor Wonen en Rijksdienst van 20 november 2013 (Kamerstukken II 2013/14, 33 756, C) en de memorie van 
toelichting op het wetsvoorstel Wet maatregelen woningmarkt 2014 II (Kamerstukken II 2013/14, 33 819, nr. 3). 
 17 

zelf). In antwoord op de vorige vraag is aangegeven dat de wijze waarop de leden 
van de fractie van de SP de collectieve lastendruk vaststellen zeer ongebruikelijk is, 
omdat daarbij meer inkomenscomponenten onder de collectieve lastendruk worden 
meegenomen dan gebruikelijk is, zoals de premies ziektekostenverzekering en 
particuliere inkomensverzekeringen. Bovendien delen de leden van de fractie van de 
SP de druk van indirecte belastingen toe op basis van het bruto inkomen, een 
benadering waarop ook het nodige af te dingen valt. Uit deze tabel kunnen naar de 
mening van het kabinet derhalve geen conclusies worden verbonden over de mate 
van progressie in de collectieve lasten. 
 
De leden van de fractie van de SP vragen of het kabinet van mening is dat zij wat 
betreft een inkomensafhankelijke ziektekostenpremie het totale gemiddelde 
lastendrukbeeld eind 2012 voldoende naar voren heeft gebracht. Als dit zo is, zo 
vragen zij, wanneer is dit gebeurd? Voorts vragen deze leden of het volgens het 
kabinet het een goed idee is om medio de voorziene kabinetsperiode alsnog een 
inkomensafhankelijke ziektenkostenpremie te introduceren. In het regeerakkoord 
was het voornemen opgenomen een inkomensafhankelijke zorgpremie in te voeren. 
De afweging hierbij was niet zozeer een analyse met betrekking tot de lastendruk, 
maar de wens om zo van hoge inkomens een extra bijdrage te vragen. In het 
wetsvoorstel Belastingplan 2014 zijn alternatieve maatregelen opgenomen die 
hetzelfde doel bereiken, waaronder het gedeeltelijk afbouwen van de algemene 
heffingskorting en het verder afbouwen van de arbeidskorting voor hoge inkomens. 
Het kabinet heeft daarom geen voornemen om (alsnog) een inkomensafhankelijke 
zorgpremie in te voeren. 
 
Naar aanleiding van de CPB Policy Brief over het zogenoemde optimale 
12
opbrengstmaximaliserende toptarief in de inkomstenbelasting , hebben de leden 
van de fractie van de SP een aantal vragen gesteld. Deze leden vragen of de 
verlaging van het toptarief in 1990 en in 2001 tot een significante toename heeft 
geleid van het arbeidsaanbod vallend in het toptarief en tot een significante toename 
van de belastinginkomsten belast in het toptarief. Verwezen kan worden naar een 
13
studie van Jongen en Stoel waarin de belastingwijziging 2001 wordt geanalyseerd. 
De auteurs maken daarbij gebruik van de verschillen in de wijzigingen in de 
marginale tarieven voor verschillende inkomensgroepen. De empirische analyse 
geeft aan dat het aantal uren van werkenden is gestegen door de daling van de 
marginale tarieven. Dit geldt ook voor personen met een inkomen in de vierde schijf. 
Het effect is significant vanaf twee jaar na de hervorming. Het effect op het aantal 
werkende personen is niet onderzocht, maar voor het toptarief is vooral het aantal 
uren per werkende van belang. Het effect op de belastinginkomsten is niet 
onderzocht, wel vinden Jongen en Stoel een significante stijging van het belastbare 
loon door de daling van de marginale tarieven. 
 
                                                
12
 Bas Jacobs, Egbert Jongen en Floris Zoutman, Over de top, CPB Policy Brief, 2013/04. 
13
 Zij verwijzen daarbij naar onderzoek van Jongen en Stoel, ‘Estimating the Elasticity of Taxable Labour Income in the Netherlands’, uit 
2013. 
 19 

3 voor de leden. Een verlaagd tarief in de eerste schijf van de energiebelasting komt 
direct terecht bij de particulieren die investeren in een coöperatie die duurzame 
energie opwekt en is bovendien rechtstreeks gekoppeld aan de energie die deze 
particulieren zelf gebruiken. Het voordeel van een korting op de 
vennootschapbelasting komt bij de coöperatie terecht als de coöperatie winst maakt. 
Dit hoeft niet direct tot een voordeel te leiden voor de particulieren en kent geen 
rechtstreekse koppeling met het energiegebruik van die particulieren. Een verlaagd 
tarief in de btw is onmogelijk op basis van de BTW-richtlijn. Een korting via box 3 
zou alleen een voordeel opleveren voor de leden met een vermogen dat boven de 
grens ligt van het heffingsvrij vermogen, daarnaast ontbreekt ook hier een 
rechtstreekse koppeling met het energiegebruik. 
 
De leden van de fractie van de PvdA stellen dat het begrip postcoderoos niet altijd 
naadloos aansluit op het begrip nabijheid. Zij vragen op welke wijze het kabinet de 
door deze leden veronderstelde discrepantie wil ondervangen. Kenmerk van lokale 
energie is dat naast de betrokkenheid van burgers sprake is van een combinatie van 
kleinschalige productie en consumptie op dorps- en wijkniveau. Deze fysieke link 
tussen productie en consumptie op korte afstand is essentieel voor de meerwaarde 
en kansen van lokale energie. Het begrip “nabijheid” (wijk- en dorpsniveau) is 
daarom vertaald in het criterium dat de leden van de coöperatie en de installatie(s) 
zich in hetzelfde postcodegebieden met vier gelijke cijfers of aangrenzende 
postcodegebieden bevinden als de installatie. De installatie staat dus altijd in het 
midden van de postcoderoos. In de situatie van de eilanden is er geen sprake van 
onbedoelde discrepantie tussen postcoderoos en het begrip nabijheid. Wel kan zich 
op de eilanden de situatie voordoen dat in de postcodegebieden en eventuele 
aangrenzende postcodegebieden zich weinig potentiële leden bevinden. Bij het 
kiezen van een locatie en de omvang van een productie-installatie zullen de 
betrokkenen hier rekening mee moeten houden. 
 
De leden van de fractie van de PvdA vragen waarom ervoor is gekozen om de 
gezamenlijke duurzame opwekking van energie alleen fiscaal te faciliteren als de 
verbruikers in elkaars nabijheid wonen en in dezelfde postcoderoos een installatie 
hebben. Het kabinet kiest voor het stimuleren van lokale energieopwekking door 
middel van een fiscale korting. Het kabinet vindt dit gerechtvaardigd omdat lokale 
energie leidt tot een groter draagvlak voor duurzame energie in de maatschappij. 
Bovendien leidt participatie in lokale energieopwekking tot een vergroting van het 
energiebewustzijn en daardoor tot energiebesparing bij consumenten. Tot slot kan 
de lokale opwekking van energie in de toekomst leiden tot minder netgebruik. Van 
deze extra voordelen is echter alleen sprake als de afstand tussen opwekking en 
gebruik van energie beperkt is. Het moet met andere woorden gaan om lokale 
initiatieven. 
 
De leden van de PvdA vragen waarom er niet voor is gekozen om de 
stimuleringsmaatregel voor lokaal duurzaam opgewekte energie uit te breiden naar 
 21 

16
salderingsregeling. In de visie lokale energie die aan de Tweede Kamer is gestuurd 
heeft het kabinet aangegeven dat op korte termijn salderen achter de meter 
ongewijzigd blijft, maar dat over vier jaar wordt gekeken hoe in de toekomst 
salderen meer in lijn kan worden gebracht met het verlaagde tarief in de 
energiebelasting voor lokaal duurzaam opgewekte energie. 
 
De leden van de fractie van de PVV vragen of bij de duurzame opwekking van 
energie een totale energiebalans wordt opgemaakt en of ook rekening wordt 
gehouden met de indirecte energie die nodig is om de opwekinstallaties zelf te 
produceren en met de levensduur daarvan. Bij het vaststellen van de netto 
hoeveelheid op het net ingevoede energie wordt op basis van garanties van 
oorsprong vastgesteld dat het gaat om hernieuwbare energie. Er wordt geen 
rekening gehouden met de indirecte energie die nodig is voor de productie van 
de opwekinstallaties zelf en met de levensduur ervan. Voor het bepalen van de 
rentabiliteit van dergelijke investeringen speelt de totale levensduur van de 
installaties uiteraard wel een rol. Overigens wordt de eventuele uitstoot van CO die 
2
op het conto komt van de productie van bedoelde installaties wel gemeten en tellen 
die meetgegevens mee voor het bepalen van de gerealiseerde CO -uitstoot en de 
2
reductie daarvan. Per saldo is sprake van netto vermeden CO -uitstoot. 
2
 
De leden van de fractie van de PvdA vragen een reactie van het kabinet op hun visie 
dat de scheefgroei in energiebelasting die zwaarder drukt op huishoudens en andere 
kleinverbruikers dan op een beperkte groep van economisch belangrijke 
grootverbruikers, planmatig moet worden verminderd in het kader van een 
combinatieplan waarin voor industrie en landbouw een geleidelijke verhoging van 
energietarieven wordt voorzien in combinatie met en afhankelijk van parallelle 
voortgang in Europees verband. Het kabinet bepleit op Europees niveau een 
verhoging van de minimumtarieven bij de onderhandeling over het wijzigingsvoorstel 
17
voor een herziening van de Richtlijn Energiebelastingen. CE Delft/Ecofys heeft een 
vergelijkend onderzoek gedaan naar de belastingen op energieproducten, elektriciteit 
18
en CO in de lidstaten om ons heen. Daarbij is ook de positie van energie-
2 
intensieve bedrijven onderzocht. Een belangrijke conclusie is dat alleen op basis van 
de tarieven de energiebelastingdruk niet vastgesteld kan worden, omdat de lidstaten 
verschillende vrijstellingen en verlaagde tarieven hanteren. Uit het onderzoek blijkt 
voorts dat er nauwelijks ruimte is om eenzijdig de tarieven voor de Nederlandse 
energie-intensieve bedrijven te verhogen zonder de internationale 
concurrentiepositie in gevaar te brengen. 
 
De leden van de fractie van de PvdA zijn van mening dat binnen de EU ook gestreefd 
moet worden naar harmonisatie van brandstofaccijnzen en een belasting op CO -
2
uitstoot, deze laatste ter aanvulling op het systeem van verhandelbare CO -
2
emissierechten. De uitgifte en prijsstelling daarvan zouden naar de mening van deze 
                                                
16
 Kamerstukken II 2013/14, 30 196, nr. 222. 
17
 BNC-fiche, Kamerstukken II 2010/11, 22 112, nr. 1180. 
18
 Kamerstukken II 2010/11, 32 740, nr. 8. 
 23 

de opbrengst van de tabaksaccijns van € 2.502 miljoen in 2012 naar € 2.352 miljoen 
in 2013. Er is een analyse gemaakt van de mogelijke oorzaken voor deze daling. 
Exclusief gedragseffecten zou de opbrengst als gevolg van de in 2013 van kracht 
geworden accijnsverhoging in dat jaar met € 331 miljoen moeten stijgen. Door 
gedragseffecten samenhangend met die accijnsverhoging staat hier een derving van 
€ 295 miljoen tegenover. Deze derving laat zich als volgt verklaren. Door substitutie 
naar tabaksproducten waar minder accijns op wordt geheven treedt naar 
verwachting een derving op van € 105 miljoen. Door de afname van de consumptie 
van tabaksproducten door de prijsstijging wordt € 100 miljoen minder accijns 
geheven. Door overige effecten waaronder de grenseffecten treedt nog € 90 miljoen 
derving op. Doordat in 2013 na de ingangsdatum van de accijnsverhoging nog enige 
tijd tegen het oude accijnstarief kon worden gekocht, trad voorts een tijdelijke 
derving op van naar schatting € 126 miljoen. Door de algehele afname van de 
consumptieve bestedingen is, als het gaat om de tabaksaccijns, € 60 miljoen minder 
geheven.  
 
Tabel 5 Overzicht opbrengsten tabaksaccijns 
MN2014 
1 Jaarraming tabaksaccijns 2012 (€ miljoen) 2502 
Mutatie: -150 
waarvan  
-  Effect verhoging accijns 331 
     
-  Substitutie -105 
-  Consumptie specifiek door prijsstijging -100 
-  Overig, waaronder grenseffect -90 
  
-  Consumptieve bestedingen algemeen -60 
-  Aankoop tegen oud tarief (eenmalig effect) -126 
Jaarraming tabaksaccijns 2013 2352 
 
Deze cijfers zijn voor het kabinet aanleiding geweest om de voorziene 
accijnsverhoging op tabaksproducten een jaar uit te stellen omdat de ervaring leert 
dat de opbrengst van de tabaksaccijns zich na enige tijd weer herstelt naar de lange 
termijn trend (zie ook hierna). In reactie op de vraag van deze leden merkt het 
kabinet op dat hiermee geen afbreuk wordt gedaan aan het ontmoedigen van 
ongewenst gedrag. Ongewenst gedrag wordt immers niet ontmoedigd wanneer voor 
een goedkoper product wordt gekozen, tegen oud tarief wordt gerookt of producten 
over de grens worden gekocht. 
 
Bij de bier-, wijn- en alcoholaccijns is op grond van de gerealiseerde opbrengsten tot 
en met juli 2013 geen negatief effect op de opbrengst te constateren, anders dan op 
grond van de algehele teruggang van de consumptieve bestedingen mag worden 
verwacht. Voor zover grenseffecten optreden zijn deze effecten derhalve klein. Wel is 
de in het regeerakkoord opgenomen verhoging van de accijns op bier, wijn en 
tussenproducten gematigd om deze tarieven niet te veel uit de pas te laten lopen 
met die in de ons omringende landen. 
 25 

toenemend prijsverschil voor benzine met onze buurlanden geen (toenemende) 
weglek optreedt.  
 
In het verleden is de tabaksaccijns ook regelmatig verhoogd. Vooral in 2004 zijn de 
tarieven fors verhoogd waarvan de geraamde opbrengst (exclusief gedragseffecten) 
€ 406 miljoen bedroeg. Terugkijkend blijkt dat in dat jaar de opbrengst van de 
maatregel grotendeels teniet werd gedaan door gedragseffecten, resulterend in een 
derving van € 283 miljoen. Het blijkt echter ook dat na verloop van tijd het “oude” 
rookgedrag weer grotendeels terugkeert en de opbrengst van de tabaksaccijns naar 
de lange termijn trend terugkeert. Dit blijkt uit de hierna opgenomen grafiek. De 
derving in 2004 door gedragseffecten is weer goedgemaakt in 2006 en 2007. Over 
de periode 1998-2012 bezien is de feitelijke opbrengst van de tabaksaccijns door 
gedragseffecten gelijk aan de opbrengst als jaarlijks de lange termijn trend van 
gedragseffecten zou zijn gerealiseerd. Deze trend is overigens negatief: er wordt 
steeds minder gerookt. 
 
Grafiek 3 Jaarlijkse mutatie opbrengsten tabaksaccijns 
jaarlijks mutatie tabaksaccijns 
500 
autonome mutatie 
400 
endogene mutatie 
300 
lange termijn trend endogeen 
200 
100 
0 
-100 
-200 
-300 
-400 
 
 
De leden van de fractie van de PVV vragen of er een regeling is voor woonhuizen en 
agrarische bedrijven die niet op aardgas zijn aangesloten en LPG voor verwarming 
gebruiken. De leden van de fractie van het CDA vragen of het kabinet mogelijkheden 
ziet om deze groep tegemoet te komen. Doordat de verhoging van de accijns op LPG 
met ingang van 1 januari 2014 mede betrekking heeft op propaan, worden ook de 
huishoudens en bedrijven die propaan gebruiken voor verwarmingsdoeleinden door 
deze verhoging geraakt. Door deze verhoging wordt de belasting op propaan hoger 
dan die op aardgas. De afgelopen vier jaren is propaan overigens relatief laag belast 
geweest in vergelijking met de situatie dat propaan (tot 2010) werd belast met een 
hogere energiebelasting. Dat propaan hoger wordt belast dan aardgas is slechts een 
tijdelijke situatie. Aardgas zal de komende jaren in verschillende stappen zwaarder 
worden belast dan nu het geval is, onder meer door de SDE+. Hierdoor zal vanaf 
 27 
mln euro 

De leden van de fractie van de PvdA vragen waarom het kabinet niet bereid is een 
aparte hardheidsclausule op te stellen voor bijzondere gevallen die buiten de 80%-
regeling vallen omdat de ontslagvergoeding na 14 november 2013 werd 
overgemaakt, hoewel de beëindigingsovereenkomst reeds voor die datum is 
getekend. Bij de behandeling van het wetsvoorstel Belastingplan 2014 in de Tweede 
Kamer heb ik aangegeven geen aanleiding te zien voor een specifieke 
hardheidsclausule, maar daarbij heb ik ook aangegeven dat, mochten zich gevallen 
voordoen die ik niet heb onderkend, ik altijd nog de algemene hardheidsclausule kan 
gebruiken om deze gevallen desgewenst tegemoet te komen. Ik ben nog steeds van 
mening dat de algemene hardheidsclausule voldoende waarborgen biedt. 
 
De leden van de fractie van SP vragen bij welke maatregelen rekening wordt 
gehouden met gedragseffecten. In het algemeen geldt dat budgettaire effecten door 
veranderend gedrag niet als onderdeel van de gevolgen van de belastingmaatregel 
worden gerekend. Dit geldt bijvoorbeeld voor tariefsmutaties die binnen 
gebruikelijke grenzen vallen. In deze gevallen treden dus ook gedragseffecten op 
met gevolgen voor de belastingopbrengst, maar deze effecten worden niet onder het 
effect van de maatregel geboekt. Als een maatregel gedrag mogelijk maakt dat 
voorheen niet mogelijk was, zoals het vrijgeven van beklemd vermogen 
(levenslooptegoed, stamrechten) of nieuw gedrag beoogt te stimuleren, zoals het 
aanschaffen van schone auto's, worden uiteraard wel gedragseffecten als onderdeel 
van de maatregel gepresenteerd, omdat er zonder gedrag geen enkel effect zou zijn. 
Als een maatregel zeer substantieel is, waardoor grote gedragseffecten optreden die 
het budgettaire effect van de maatregel domineren, wordt het ook als onderdeel van 
de maatregel gepresenteerd. Dit geldt bijvoorbeeld bij de tijdelijke tariefsverlaging in 
box 2, waar wordt verwacht dat de extra belastingopbrengsten in 2014 door de extra 
dividenduitkeringen veel groter zijn dan de belastingderving in 2014 door de 
tariefsverlaging over de normale jaarlijkse omvang van dividenduitkeringen in dat 
jaar. “Substantieel” en “nieuw” zijn in de praktijk niet zwart-wit te bepalen. Zonder 
een exacte scheiding aan te geven wat wel of niet onder “substantieel” valt te 
verstaan, wordt met “substantieel” niet gedoeld op de budgettaire omvang van de 
maatregel maar op de relatieve omvang van het te verwachten gedragseffect. Voor 
de totale belastingopbrengst maakt het overigens niet uit of gedragseffecten wel of 
niet als onderdeel van de maatregel wordt geboekt. Bepaalde gedragseffecten wel 
tot de maatregel rekenen is vooral bedoeld om het effect van de maatregel zo goed 
mogelijk in beeld te brengen. 
 
De leden van de fractie van de SP vragen of het kabinet kan toezeggen om bij het 
wetsvoorstel Belastingplan 2014 (nadere raming), het Belastingpan 2015 (prognose) 
en het Belastingplan 2016 (definitief) aan te geven wat de feitelijke opbrengst van 
de 80%-maatregel voor stamrechten is in vergelijking met de huidige raming. De 
extra grondslag voor de loon- en inkomstenbelasting als gevolg van de 80%-
maatregel voor stamrechten zal niet afzonderlijk zichtbaar zijn op de aangifte 
loonheffingen en de IB-aangifte. De feitelijke opbrengst van de maatregel zal dan 
 29 

met giften die zijn gedaan onder de tijdelijk verruimde eenmalig verhoogde 
vrijstelling van schenkbelasting soepelheid te betrachten met toepassing van de 
boeterente. Hoewel alle grootbanken op hun eigen manier invulling hebben gegeven 
aan deze oproep, is gebleken dat het niet in alle gevallen bij alle grootbanken 
mogelijk is om de onder de vrijstelling verkregen (maximaal) € 100.000 boetevrij af 
te lossen. In dat kader heb ik aangegeven om met de banken waar boetevrij 
aflossen niet in alle gevallen mogelijk is in gesprek te gaan om hun andermaal op 
het hart te drukken dat het erg mooi zou zijn als zij voor dat ene jaar die boete niet 
in rekening zouden brengen, in verband met de tijdelijke verruiming van deze 
vrijstelling. Dit gesprek vindt op korte termijn plaats. 
 
De leden van de fractie van de PvdA stellen een vraag over het beleidsbesluit waarin 
is goedgekeurd dat de vrijstelling van schenkbelasting van € 100.000 voor de eigen 
21
woning met ingang van 1 oktober 2013 kan worden toegepast. Zij vragen of het 
kabinet het wenselijk vindt om in de vorm van een beleidsbesluit vooruit te lopen op 
wetgeving. Het kabinet acht een beleidsbesluit vooruitlopend op wetgeving het 
aangewezen instrument in gevallen als deze, waarin het wenselijk is dat een 
maatregel op korte termijn van toepassing wordt en het niet mogelijk is deze direct 
via wetgeving tot stand te brengen. Voorwaarden zijn wel dat de maatregel in het 
voordeel van belastingplichtigen is, naar verwachting onomstreden is en ook zo 
spoedig mogelijk in wetgeving wordt vastgelegd, met terugwerkende kracht tot en 
met de ingangsdatum van het goedkeurend beleidsbesluit. 
 
De leden van de fractie van het CDA vragen in hoeverre de tijdelijk verruimde 
eenmalig verhoogde vrijstelling schenkbelasting ook geldt voor een in het buitenland 
gelegen eigen woning. Deze vrijstelling kan ook gelden voor een eigen woning in het 
buitenland. Daarbij gelden dezelfde uitgangspunten als opgenomen in onderdeel 
22
8.1.2 van het beleidsbesluit van 20 december 2012. Verder vragen deze leden hoe 
genoemde vrijstelling werkt als de waarde op basis van de Wet waardering 
onroerende zaken (WOZ-waarde) hoger is dan de werkelijke waarde in relatie tot 
een uitspraak van de rechtbank Noord-Holland (AWB 12/0479). De WOZ-waarde is 
niet van belang indien de schenking wordt gebruikt voor de aankoop van een eigen 
woning, voor verbetering of onderhoud van de eigen woning of voor de aflossing van 
een eigenwoningschuld of restschuld. Indien een eigenwoningschuld wordt 
kwijtgescholden, wordt dit voor de berekening van de vrijstelling schenkbelasting 
hetzelfde behandeld als een schenking gevolgd door aflossing van een 
eigenwoningschuld. In dat geval is de WOZ-waarde evenmin van belang. Indien een 
eigen woning wordt geschonken wordt voor het bepalen van de hoogte van de 
schenking en de berekening van de schenkbelasting wel uitgegaan van de WOZ-
waarde. Als de WOZ-waarde van deze woning hoger is dan € 100.000, is maximaal 
€ 100.000 van deze WOZ-waarde vrijgesteld van schenkbelasting en is het overige 
deel belast. In de casus van de rechtbank Noord-Holland (AWB 12/0479) was sprake 
                                                
21
 Besluit van de Staatssecretaris van Financiën van 16 september 2013, nr. BLKB2013/1699M. 
22
 Besluit van de Staatssecretaris van Financiën van 20 december 2012, nr. BLKB2012/417M (Stcrt. 2013, 153). 
 31 

overige voorwaarden is voldaan, de vrijstelling kan worden toegepast op de gehele 
schenking. 
 
Tevens vragen de leden van de fractie van de ChristenUnie in hoeverre moet worden 
vastgelegd welk deel van de schenking aan welk doel, verband houdende met de 
eigen woning, wordt besteed. De schenker moet van te voren aangeven dat de 
begiftigde de schenking moet besteden voor de eigen woning. De begiftigde moet 
ook onder die voorwaarde de schenking aannemen. Tevens geldt de in artikel 5, 
onderdeel b, van de Uitvoeringsregeling schenk- en erfbelasting opgenomen 
voorwaarde dat desgevraagd aan de Belastingdienst moet worden aangetoond dat 
het bedrag van de schenking daadwerkelijk is aangewend voor de eigen woning. Het 
spreekt voor zich dat hieruit duidelijk moet blijken waaraan het betreffende bedrag, 
in zijn geheel of in delen, precies is besteed. 
 
De leden van de fractie van de ChristenUnie willen weten of de uitkering van de 
kapitaalverzekering eigen woning, het beleggingsrecht eigen woning en de 
spaarrekening eigen woning (hierna gezamenlijk: KEW) wordt belast met 
inkomstenbelasting in het geval de eigenwoningschuld (gedeeltelijk) is afgelost met 
een schenking waarop de eenmalige verhoogde vrijstelling schenkbelasting van 
toepassing is geweest. Het kabinet kan deze leden bevestigen dat het gebruiken van 
een schenking voor aflossing van de eigenwoningschuld ertoe kan leiden dat de 
rente die is begrepen in een uiteindelijke KEW-uitkering (deels) belast is. Dit indien 
die uitkering in zoverre niet voor aflossing kan worden aangewend. Overigens kon 
het voorgaande zich onder de tot 1 oktober 2013 geldende (eenmalig verhoogde) 
vrijstelling schenkbelasting ook voordoen. De herkomst van het bedrag waarmee de 
eigenwoningschuld is afgelost, is namelijk niet relevant. Ook als de 
eigenwoningschuld is afgelost uit eigen middelen, kan een uitkering uit de KEW 
geheel of gedeeltelijk tot belastingheffing leiden.  
 
Het gebruiken van een schenking voor aflossing hoeft echter niet te leiden tot een 
(gedeeltelijk) belaste KEW-uitkering. Naar de inschatting van het kabinet zal een 
(gedeeltelijk) belaste KEW-uitkering in veel gevallen niet aan de orde zijn, omdat 
belastingplichtigen veelal niet voor het gehele bedrag van de eigenwoningschuld 
sparen of beleggen door middel van een KEW. In de praktijk zal men dan het eerst 
het andere deel van de lening aflossen. In die gevallen zal de eigenwoningschuld ook 
na aflossing met het geschonken bedrag nog hoog genoeg kunnen zijn om de 
uitkering uit de KEW volledig te kunnen gebruiken voor de aflossing van de 
eigenwoningschuld. Als toch de situatie zou ontstaan dat de KEW-uitkering aan het 
einde van de looptijd hoger is dan de dan nog resterende eigenwoningschuld, en de 
belastingplichtige wil dat niet, dan zijn er gedurende de looptijd van de KEW meestal 
mogelijkheden om na een aflossing met geschonken geld, de uiteindelijke uitkering 
uit de KEW in overeenstemming te brengen met de nog resterende 
eigenwoningschuld. De afweging om daarvan gebruik te maken zal van geval tot 
geval moeten worden gemaakt. Zo kan de premie of inleg binnen de bandbreedte-eis 
 33 

thans - in beginsel op grond van de Wet maatschappelijke ondersteuning (Wmo) 
verstrekken, van fiscale aftrek uit te zonderen. Het gaat in dit geval om de uitgaven 
voor scootmobielen, rolstoelen en woningaanpassingen. Voor deze zaken en 
aanpassingen geldt dat burgers zich hiervoor bij de gemeenten kunnen melden. 
Gemeenten kunnen vervolgens binnen de kaders van de Wmo onderzoeken of de 
ondersteuningsvraag een bijdrage vanuit de gemeente vergt. De financiële gevolgen 
van deze aanpassing van de fiscale regeling van uitgaven voor specifieke zorgkosten 
en de tegemoetkoming voor specifieke zorgkosten voor chronisch zieken en 
gehandicapten zijn in het algemeen moeilijk in te schatten. In het geval een 
chronisch zieke of gehandicapte een scootmobiel, rolstoel of woningaanpassing nodig 
heeft, kan hij een beroep doen op de eigen gemeente. Of door het wegvallen van het 
fiscale alternatief de compensatie via de Wmo hoger of lager is dan de compensatie 
via de huidige fiscale regeling is afhankelijk van onder andere leeftijd en inkomen. 
 
1.8. Tijdelijke verlaging tarief inkomstenbelasting box 2 
De leden van de fracties van de VVD en het CDA hebben vragen gesteld over 
pensioen in eigen beheer en de verschillende waarderingsstelsels die daarbij gelden. 
De leden van beide fracties vragen tevens wanneer zij de brief kunnen verwachten 
over de problematiek bij pensioen in eigen beheer. 
Vorig jaar heeft het kabinet toegezegd om te bezien of er mogelijkheden zijn om de 
verschillen tussen de commerciële en fiscale waardering van pensioen in eigen 
beheer te verkleinen. De brief over knelpunten en mogelijke oplossingen bij pensioen 
in eigen beheer wordt gelijktijdig met deze memorie van antwoord naar uw Kamer 
verzonden. In deze brief worden de knelpunten bij pensioen in eigen beheer 
benoemd en tevens mogelijke oplossingsrichtingen geschetst. Naar aanleiding van 
deze brief is het kabinet bereid om in overleg met het parlement te bezien of de 
huidige wetgeving nog wel voldoet aan de maatschappelijke behoeften en of een 
alternatieve vormgeving mogelijk en wenselijk is. Afhankelijk van dit overleg kan 
worden besloten of en zo ja, op welke wijze, aanpassing van wet- en regelgeving 
wenselijk is. 
 
De leden van de fractie van de VVD vragen naar de zekerheid van de raming van de 
tijdelijke verlaging van het tarief van box 2, gezien het probleem van de 
verschillende waarderingsstelsels van pensioen in eigen beheer. Bij de bepaling van 
de extra dividenduitkeringen in 2014 zijn de gevolgen van eenzelfde maatregel in 
2007 als basis genomen. In 2007 is het tarief voor het belastbare inkomen uit 
aanmerkelijk belang tot € 250.000 namelijk ook al eens verlaagd van 25% naar 
22%. Hierdoor bestaan ervaringscijfers over de mate van gebruik van de maatregel. 
In 2007 werd € 10 miljard extra dividend uitgekeerd. Het voor 2014 verwachte extra 
uitgekeerde dividend is – mede vanwege de veranderde economische situatie in 
vergelijking met 2007 en het feit dat er in 2007 al een extra bedrag van € 10 miljard 
uit bv’s onttrokken is – met 20% naar beneden bijgesteld tot € 8 miljard. In 
individuele gevallen zal de waardering van pensioenverplichtingen die in eigen 
 35 

Belastingdienst de tijd om zich op deze wijziging voor te bereiden. Het 
aangekondigde onderzoek zal zich niet uitstrekken tot vragen omtrent een eventuele 
afschaffing van deze belasting. 
 
De leden van de fractie van de PvdA vragen om in te gaan op de bezwaren van VNO-
NCW en MKB-Nederland tegen de leidingwaterbelasting, in het bijzonder op de zes 
door deze organisaties naar voren gebrachte punten. Het eerste punt betreft de 
invoering van een geheel nieuwe belasting voor het bedrijfsleven. Hoewel de 
belasting op leidingwater al bestaat sinds het jaar 2000, is de huidige belasting een 
heffing die, door het plafond van 300 m³, voornamelijk neerslaat bij particuliere en 
zakelijke kleinverbruikers. Voor afnemers die grote hoeveelheden leidingwater 
verbruiken is deze heffing relatief verwaarloosbaar. Nu vanaf 1 juli 2014 de volledige 
hoeveelheid leidingwater in de heffing zal worden betrokken, is voor 
grootverbruikers in zoverre inderdaad sprake van een nieuwe belasting.  
Het tweede punt dat VNO-NCW en MKB Nederland noemen is dat het precieze object 
van de heffing niet goed is gedefinieerd. Ook de leden van de fractie van het CDA 
vragen waarom het object van heffing voor de leidingwaterbelasting nog steeds niet 
bekend is en wanneer een exacte definitie zal worden gegeven van leidingwater. Een 
dergelijke definiëring is inderdaad niet opgenomen in het voorliggende wetsvoorstel. 
Dit is echter ook niet nodig, omdat dit al geregeld is in de huidige wetgeving. De 
voorgestelde wijziging van de leidingwaterbelasting verandert op dit punt niets. Het 
belastbare feit is de levering van leidingwater via een aansluiting aan de verbruiker. 
Leidingwater is daarbij in de wet gedefinieerd als “water dat door een 
drinkwaterbedrijf of door een afzonderlijke watervoorziening aan derden ter 
beschikking wordt gesteld, al dan niet van drinkwaterkwaliteit”. Op de website van 
de Belastingdienst worden als voorbeeld genoemd drinkwater, huishoudwater, grijs 
water, b-water en warm tapwater.  
Een derde punt waar VNO-NCW en MKB Nederland op wijzen is dat niet duidelijk is 
wat de effecten zijn op kleine, middelgrote en grote afnemers van leidingwater. In 
het vierde en vijfde punt wordt aangevoerd dat niet duidelijk is wat de effecten zijn 
van heffing per 1 juli 2014 tegen een dubbel tarief, en dat niet is bepaald op welke 
manier wordt voorkomen dat sprake kan zijn van dubbele heffing. Voor 
kleinverbruikers (met een verbruik van niet meer dan 300 m³) is vanaf 1 januari 
2014 ten opzichte van de huidige situatie sprake van een verdubbeling van het tarief 
en daarmee van een verhoging van het tot in 2013 verschuldigde belastingbedrag 
van maximaal € 49,50 naar maximaal € 99 per jaar. Voor middelgrote en grote 
afnemers van leidingwater betekent invoering van het degressieve tarief met ingang 
van 1 juli 2014 een lastenverzwaring die op zichzelf eenvoudig is vast te stellen aan 
de hand van de tariefstructuur. In het kader van de Begrotingsafspraken 2014 en 
het wetsvoorstel Belastingplan 2014 is inderdaad slechts beperkt onderzoek gedaan 
naar de gevolgen van deze lastenverzwaring voor specifieke situaties, de effecten 
van de uitgestelde invoering per 1 juli 2014 met een tijdelijk dubbel tarief voor de 
hogere schijven, en mogelijke situaties van dubbele heffing. Het komende halfjaar 
zullen daarom in overleg met de sector mogelijke knelpunten nader worden 
 37 

voor de desbetreffende bedrijven leidt tot prijsstijging. Inderdaad mag ervan worden 
uitgegaan dat van een prijsprikkel als gevolg van de verhoging van de 
leidingwaterbelasting een stimulans uitgaat tot een zuiniger gebruik van 
leidingwater. Mede om deze reden is in de Begrotingsafspraken 2014 opgenomen dat 
de leidingwaterbelasting wordt omgevormd van een kleinverbruikerheffing naar een 
algemene heffing op leidingwater. Een proportioneel of zelfs progressief tarief is 
daarvoor echter niet nodig, en zou ook geen recht doen aan de verschillen in de aard 
van het waterverbruik tussen grootverbruikers en kleinverbruikers. Bovendien zou 
de belasting bij een dergelijke opzet onevenredig sterk neerslaan bij een kleine 
groep bedrijven die voor hun bedrijfsprocessen nu eenmaal grote hoeveelheden 
leidingwater nodig hebben. Overigens is voor het behalen van de beoogde 
budgettaire opbrengst een dergelijke tariefstructuur ook niet nodig.  
 
De leden van de fractie van de SP stellen voorts de vraag of de bevoordeling van 
grote bedrijven door een acht maal lager tarief per m³ een bedoelde of onbedoelde 
implicatie is van het voorstel, en of het kabinet in het laatste geval kan toezeggen de 
desbetreffende artikelen niet in te voeren en met een gewijzigd voorstel te komen. 
Het effect dat grootverbruikers per eenheid gemiddeld minder belasting betalen dan 
afnemers van kleinere hoeveelheden is inherent aan de keuze voor een degressief 
tarief en dus geen reden voor bijstelling van de regeling. Dit effect doet zich 
bijvoorbeeld ook voor in de energiebelasting. Bij een progressief tarief gebeurt juist 
het omgekeerde. Overigens doorlopen alle verbruikers in de voorgestelde 
degressieve tariefstructuur eerst de lagere tariefschijven met een hoger tarief per 
m³. Daardoor is het gemiddelde tariefverschil tussen afnemers kleiner dan het 
verschil tussen het marginale tarief van die afnemers. Dit kan worden geïllustreerd 
aan de hand van een voorbeeld: 
 
In 2015 neemt bedrijf A in totaal 30.000 m³ leidingwater af, bedrijf B het tienvoudige, 
dus 300.000 m³, en bedrijf C weer het tienvoudige, dus 3 miljoen m³. Het marginale 
tarief is dan respectievelijk 20 cent (bedrijf A), 18 cent (bedrijf B) en 2,5 cent (bedrijf 
C). Maar het gemiddelde tarief per kubieke meter is voor deze bedrijven respectievelijk 
20,13 cent, 18,68 cent en 12,15 cent. 
 
De leden van de fractie van de SP vragen het kabinet verder om een algemene 
heffingsvrijstelling van 180 m³ per jaar in te voeren en de andere tarieven zo nodig 
te verhogen. Bij een dergelijke heffingsvrije hoeveelheid per aansluiting zou echter 
een groot deel van de kleinverbruikers in het geheel niet meer in deze belasting 
worden betrokken. Dit zou binnen de leidingwaterbelasting alleen kunnen worden 
gedekt door de tarieven voor de overige verbruikers zeer drastisch te verhogen. 
Maar ook bij een lagere belastingvrije hoeveelheid is het kabinet geen voorstander 
van zo’n regeling. Ten eerste zou daarbij geen rekening kunnen worden gehouden 
met de samenstelling van huishoudens, waardoor kleinere huishoudens zouden 
profiteren ten koste van grote huishoudens. Bovendien zou het uitgangspunt worden 
losgelaten dat al het leidingwater in de heffing wordt betrokken. De prikkel tot een 
 39 

grote schaal gaat gebeuren en of dit niet strijdig is met het beleid om het gebruik 
van schonere auto’s te stimuleren. Het thans voorliggende alternatief voor de in het 
regeerakkoord voorziene afschaffing van de vrijstelling van motorrijtuigenbelasting 
(MRB) voor oldtimers, komt tegemoet aan het dringende verzoek van de Tweede 
Kamer, gedaan tijdens het algemeen overleg van 17 april 2013 en verwoord in 
verschillende moties, om het dagelijks gebruik van de oldtimer te ontmoedigen, 
maar de vrijstelling van MRB in stand te houden voor mensen die de oldtimer 
hobbymatig gebruiken. Vanuit dat uitgangspunt bezien is de huidige vrijstelling 
doorgeschoten. Er is sprake van een sterke toename van het oldtimerwagenpark met 
relatief veel jonge oldtimers met in deze specifieke groep een relatieve 
oververtegenwoordiging van zowel diesel- als LPG-auto’s. Daarmee is de 
samenstelling van het oldtimerwagenpark geen afspiegeling van het historisch 
rijdend erfgoed. Met oldtimers op diesel of LPG worden relatief veel kilometers 
gemaakt, wat erop duidt dat deze niet alleen voor recreatief verkeer maar ook vaak 
voor dagelijks verkeer worden gebruikt. Dit was een belangrijk argument om zowel 
dieselauto’s als auto’s met een ingebouwde LPG-installatie niet onder de 
overgangsregeling te laten vallen. In de nota naar aanleiding van het verslag zijn de 
24
gemiddelde kilometrages van oldtimers volgens het CBS , opgenomen waaruit blijkt 
dat met oldtimers met diesel en LPG als brandstof aanzienlijk meer wordt gereden 
dan met oldtimers met benzine als brandstof. 
 
Ten aanzien van LPG-oldtimers in het bijzonder kan voorts worden opgemerkt dat 
ook deze auto’s vervuilende auto’s zijn. Het betreft namelijk voornamelijk LPG-
oldtimers die voorzien zijn van ingebouwde (niet-authentieke) zogenoemde G1-
25
installaties. Zo is de uitstoot van stikstofoxiden van zowel benzine- als LPG-
oldtimers een factor 80 hoger dan van een moderne personenauto. Daarmee zijn 
zowel benzine-oldtimers als LPG-oldtimers vele malen vervuilender dan moderne 
auto’s. Een belangrijk verschil tussen benzine- en LPG-oldtimers is dat LPG in de 
meeste gevallen wordt aangeschaft of geïnstalleerd omdat er veel kilometers worden 
gereden, wat erop duidt dat de betreffende auto niet alleen voor recreatief verkeer, 
maar meer voor dagelijks verkeer worden gebruikt. Omdat de oldtimerregeling 
beoogt om alleen hobbymatig gebruik van oldtimers te ontzien, verdient benzine 
derhalve de voorkeur boven LPG.  
 
Genoemde leden merken terecht op dat de overgangsregeling wel geldt als de LPG-
installatie uit de oldtimer wordt verwijderd. Het valt niet te voorspellen in welke 
mate hiervan sprake zal zijn. Het verwijderen van de LPG-tank door een 
professioneel bedrijf kost geld en leidt tot hogere brandstofkosten. Dit zal worden 
afgewogen tegen de lagere MRB voor een benzineoldtimer onder de 
overgangsregeling. De houder van een personenauto of een bestelauto rijdend op 
LPG heeft derhalve de keuze om het volle MRB-tarief te betalen, de auto te schorsen 
(voor een deel van het jaar), de auto te exporteren, de LPG-tank te verwijderen of 
                                                
24
 http://www.cbs.nl/NR/rdonlyres/B1E60D53-4C38-4872-9F58-075833E86D07/0/Totaal_2008_2011_maatwerk.xls. 
25
 Eerste generatie gassystemen (G1): Individuele ombouw. Er gelden geen emissie-eisen, alleen eisen t.a.v. deugdelijke inbouw. Voor 
auto’s tot +/- bouwjaar 1990 met carburateur of injectie zonder driewegkatalysator. 
 41 

overgangsregeling in aanmerking komen ook zal kiezen voor de overgangsregeling 
en is rekening gehouden met een jaarlijks maximum van € 120 per voertuig.  
Aangezien de vrijstelling voor voertuigen vanaf 40 jaar gehandhaafd blijft en er een 
overgangsregeling is getroffen voor groepen voertuigen tussen 26 en 40 jaar, zal 
deze belastinguitgave opnieuw in het schema van de eens in de vijf jaar te evalueren 
belastinguitgaven worden opgenomen. Omdat het enige tijd duurt voordat duidelijk 
wordt wat de effecten zijn van de nieuwe regeling, is een evaluatie niet eerder 
voorzien dan in 2017.  
 
De leden van de fractie van de PVV vragen in het kader van de aanpak van het 
rijden van Nederlandse ingezetenen met een buitenlands kenteken zonder MRB te 
betalen, hoe het zit met een Nederlandse ingezetene die in het buitenland een auto 
huurt (of leent van het bedrijf waar hij werkt) en daarmee in Nederland rijdt of de 
situatie dat een Nederlandse ingezetene in het buitenland een bedrijf heeft (of daarin 
deelneemt) en een auto bezit die op naam van dat buitenlandse bedrijf staat. Voor 
deze situaties blijft artikel 73 van de Wet op de motorrijtuigenbelasting 1994 van 
toepassing. Dat betekent dat er op verzoek een vrijstelling voor grensoverschrijdend 
woon-werkverkeer kan worden verleend die gebonden is aan wettelijke voorwaarden 
en gebruiksbeperkingen. 
 
3. Herziening keuzeregeling buitenlandse belastingplichtigen 
De leden van de fractie van het CDA vragen naar de gevolgen voor het ontbreken 
van overgangsrecht voor buitenlandse belastingplichtigen die onder de huidige 
keuzeregeling kunnen kiezen voor behandeling als binnenlandse belastingplichtige 
maar onder de nieuwe regeling niet worden aangemerkt als kwalificerende 
buitenlandse belastingplichtigen. Deze belastingplichtigen hoeven op grond van de 
Europeesrechtelijke bepalingen geen recht te krijgen op de voordelen die gelden 
voor binnenlandse belastingplichtigen. Door de keuzeregeling hebben zij desondanks 
toch gedurende een periode gebruik kunnen maken van bepaalde voordelen. Voor 
het grootste deel van deze groep belastingplichtigen zijn deze voordelen echter niet 
heel groot. Dit komt door de werking van de terugploegregeling, de inhaalregeling en 
het progressievoorbehoud zoals die in de huidige keuzeregeling zijn opgenomen. 
Hierdoor komen negatieve buitenlandse inkomensbestanddelen bijvoorbeeld eerst in 
mindering op buitenlands positief inkomen voordat ze verrekend kunnen worden met 
het Nederlandse inkomen, en bij belastingplichtigen die niet kunnen worden 
aangemerkt als kwalificerende buitenlandse belastingplichtigen is het niet in 
Nederland belastbare inkomen ten minste 10% van het wereldinkomen. Bovendien 
hebben belastingplichtigen ruim een jaar de tijd om te anticiperen op de 
voorgestelde nieuwe regeling. Het kabinet acht nader overgangsrecht voor deze 
belastingplichtigen dan ook niet nodig. 
 
 43 

 
De leden van de fractie van de PvdA vragen of het kabinet de mening deelt dat de 
negatieve gevolgen van de vennootschapsbelasting bij gebruik van de rechtsvorm 
coöperatie voor onderwijshuisvesting ongewenst zijn. Indien deze leden daarmee 
doelen op het gevolg dat erin bestaat dat de coöperatie belastingplichtig is voor de 
vennootschapsbelasting, is het kabinet van mening dat geen sprake is van een 
ongewenst gevolg. Bij de rechtsvormkeuze kunnen de fiscaalrechtelijke gevolgen 
meegewogen worden. Wordt gekozen voor de coöperatie dan heeft dat in beginsel 
integrale belastingplicht tot gevolg. Dit betekent dat de coöperatie voor al haar 
activiteiten en met haar gehele vermogen onderworpen is aan de 
vennootschapsbelasting. Indien alle leden van de coöperatie Nederlandse 
publiekrechtelijke rechtspersonen zijn, is de coöperatie een zogenoemd indirect 
overheidsbedrijf en is zij op grond van de huidige regelgeving in beginsel niet 
belastingplichtig.  
 
De leden van de fractie van de PvdA vragen of het kabinet de zorg deelt dat de 
fiscale regelgeving in de weg staat aan het gebruik van de rechtsvorm coöperatie 
voor shared service bureau’s, gedeelde stafdiensten, et cetera die er steeds meer 
komen in krimpgebieden. De fiscale regelgeving verbiedt niet het gebruik van de 
rechtsvorm coöperatie voor genoemde activiteiten. Wel is het zo dat indien de 
activiteiten worden ondergebracht in een coöperatie, de activiteiten in beginsel 
onderworpen zijn aan vennootschapsbelasting. Dit volgt uit het systeem van de wet. 
Hetzelfde geldt overigens indien de rechtsvorm bv of nv wordt gebruikt. 
 
De leden van de fractie van de PvdA vragen het kabinet om een reactie op de 
constatering van de Afdeling advisering van de Raad van State dat fiscale subsidies 
zelden het beoogde effect hebben. Deze leden vragen tevens om een reactie op een 
katern van Economisch Statistische Berichten met maatregelen die de overheid zou 
kunnen overwegen om gedragsverandering op het gebied van milieu en 
duurzaamheid na te streven. Hoewel belastingen onmiskenbaar een rol kunnen 
spelen bij de aan- en ontmoediging van bepaald gedrag en van de consumptie van 
een bepaald product, geldt in zijn algemeenheid dat het primaire doel van 
belastingen het genereren van opbrengsten is. Bij de wens tot aan- of ontmoediging 
van bepaald gedrag wordt vervolgens altijd eerst gekeken welke instrumenten 
daarvoor het meest geschikt zijn en of de doelstelling ook via niet-fiscale 
maatregelen kan worden bereikt. Wanneer op basis van deze afweging gekozen is 
voor een fiscale faciliteit vindt vervolgens periodiek een evaluatieonderzoek plaats 
naar de effectiviteit en de doelmatigheid van de regeling. 
 
De leden van de fractie van de ChristenUnie vragen of groene beleggingen meetellen 
voor de vaststelling van de eigen bijdrage voor de Algemene Wet Bijzondere 
Ziektekosten (AWBZ-bijdrage). Per 1 januari 2013 is de 
vermogensinkomensbijtelling (VIB) van kracht op de berekening van de eigen 
bijdrage AWBZ/Wmo. Hierdoor is het voor de hoogte van de eigen bijdrage 
 45 

7. Wet op de internationale bijstandsverlening bij de heffing van belastingen  
De leden van de fractie van de PvdA vragen om een overtuigende onderbouwing van 
de conclusie van het kabinet dat in de landen waarmee Nederland inlichtingen 
uitwisselt voldoende waarborgen bestaan waardoor de geheimhouding van de 
uitgewisselde gegevens verzekerd is. Ten tijde van de invoering van de 
kennisgevingsprocedure in de jaren ‘80 van de vorige eeuw stond de internationale 
informatie-uitwisseling nog in de kinderschoenen. Sindsdien heeft de internationale 
gegevensuitwisseling een hoge vlucht genomen. Nederland is in 1997 toegetreden 
tot het Verdrag inzake wederzijdse administratieve bijstand in belastingzaken 
28
(WABB-verdrag), dat waarborgen bevat voor geheimhouding. Voorts is begin deze 
eeuw het Global Forum on transparency and exchange of information for tax 
purposes opgericht. Recent is door de G20 automatische gegevensuitwisseling tot de 
internationale standaard uitgeroepen. Ook in de EU Bijstandsrichtlijn 2011/16 en in 
het OESO-modelverdrag zijn bepalingen opgenomen die de geheimhouding 
waarborgen. De EU Bijstandsrichtlijn 2011/16 en het op artikel 26 OESO-
modelverdrag gebaseerde informatie-uitwisselingsartikel in de Nederlandse bi- en 
multilaterale verdragen gaan er van uit dat in de aangesloten landen een zelfde 
niveau van geheimhouding bestaat als in Nederland. Door middel van peer reviews 
in Global Forumverband wordt de regelgeving en de uitvoeringspraktijk van alle 120 
bij het Global Forum aangesloten landen – waaronder ook de belangrijkste 
uitwisselingspartners van Nederland – getoetst op het voldoen aan het gewenste 
beschermingsniveau. Het zijn deze ontwikkelingen op grond waarvan het kabinet 
concludeert dat in landen waarmee Nederland gegevens uitwisselt de geheimhouding 
voldoende gewaarborgd is. 
 
De leden van de fractie van het CDA vragen of onderzoek is gedaan naar de 
vertraging als gevolg van de kennisgeving. Uit het Global Forum peer review rapport 
over Nederland is gebleken dat kritiek bestaat op de lange tijd die kan zitten tussen 
het verzoek om inlichtingen en het daadwerkelijk verstrekken van de inlichtingen 
aan het buitenland als gevolg van de kennisgevingsprocedure. De termijn van 10 
dagen wordt namelijk aanmerkelijk langer in het geval een voorlopige 
voorzieningenprocedure wordt gestart tegen de gegevensverstrekking. In dat geval 
kan de vertraging oplopen tot 18,5 week. Het Global Forum heeft geconcludeerd dat 
Nederland door de kennisgevingsprocedure niet volledig kan voldoen aan de 
internationale standaarden die gesteld worden aan de inlichtingenuitwisseling en dan 
29
ook niet volledig compliant is. Het kabinet heeft uit het onderzoek naar aanleiding 
van het peer review rapport van het Global Forum de conclusie getrokken dat 
afschaffing van de kennisgeving een snelle en effectieve gegevensuitwisseling 
bevordert en daarmee de aanpak van de internationale belastingontwijking 
30
ondersteunt. 
 
                                                
28
 Het Verdrag inzake wederzijdse administratieve bijstand in belastingzaken (Trb 1991, 4). 
29
 Kamerstukken II 2011/2012, 25 087, nr. 28 en bijlage. 
30
 Kamerstukken II 2012/13, 25 087, nr. 53. 
 47 

 
 
Wet aanpak fraude toeslagen en fiscaliteit 
8. Versterking toezichtinstrumentarium toeslagen 
De leden van de fractie van de PvdA vragen een onderbouwing van de keuze om de 
beslistermijn voor het verlenen van een voorschot te stellen op 13 weken. Een 
beslistermijn van 13 weken maakt het voor de Belastingdienst/Toeslagen mogelijk 
om op grote schaal aanvragen voor een toeslag extra te controleren als die 
aanvragen aangemerkt zijn als een aanvraag met een verhoogd frauderisico. 
Onderdeel van de extra controle is dat de aanvragers in kwestie per brief worden 
uitgenodigd om naar het Belastingkantoor te komen en aldaar bescheiden te 
overleggen die de in hun aanvraag vermelde gegevens staven. Ook kan de extra 
controle erin bestaan dat de Belastingdienst/Toeslagen contra-informatie opvraagt 
bij derden met betrekking tot de in de aanvraag vermelde gegevens. Deze extra 
controlehandelingen vergen meer voorbereidingstijd voor de 
Belastingdienst/Toeslagen om een verantwoorde beslissing te nemen over het 
verlenen van een voorschot dan de voorbereidingstijd die nodig is voor de beslissing 
over het verlenen van een voorschot naar aanleiding van aanvragen die niet als 
risicovol zijn aangemerkt. Daarbij speelt een rol dat de behandeltijd van aanvragen 
met een verhoogd frauderisico mede wordt bepaald door het tempo waarin de 
aanvragers en derden hun medewerking verlenen aan de extra controlehandelingen. 
De inschatting gebaseerd op praktijkervaringen is dat in veel gevallen de huidige 
beslistermijn van 8 weken voor risicovolle aanvragen niet toereikend zal zijn en de 
voorgestelde beslistermijn van 13 weken wel. Om die reden wordt voorgesteld de 
beslistermijn voor het verlenen van een voorschot standaard te stellen op 13 weken. 
Overigens zal dat geen verandering brengen in de behandeltijd van aanvragen die 
niet als risicovol worden aangemerkt; deze aanvragen zullen met dezelfde snelheid 
worden afgehandeld als nu het geval is. Voor aanvragen met een verhoogd 
frauderisico zal de termijn van 13 weken niet volledig worden uitgenut als een en 
ander voortvarend verloopt en het nemen van een verantwoorde beslissing over de 
verlening van een voorschot al eerder mogelijk is. In de gevallen waarin de 13 
wekentermijn niet toereikend is, zal de Belastingdienst/Toeslagen gebruikmaken van 
de mogelijkheid om de beslistermijn te verlengen en de aanvrager hiervan op de 
hoogte stellen. 
 
De leden van de fractie van de PvdA vragen welke middelen en menskracht het 
kabinet beschikbaar stelt ter ondersteuning van de diverse maatregelen uit het 
wetsvoorstel om fraude in de sfeer van fiscaliteit en van de toeslagen te bestrijden. 
In onderstaande tabel is aangegeven hoeveel extra formatieplaatsen de 
Belastingdienst zal inzetten om het wetsvoorstel uit te voeren. 
  
 49 

overtreding als naar de aard en de hoogte van de sanctie zijn de overtredingen bij 
toeslagen en in de fiscaliteit geen “lichtere delicten”. Doorslaggevend voor de 
voorgestelde uitbreiding van het overtredersbegrip is echter dat uit recente 
ervaringen blijkt dat bij toeslagen wel degelijk sprake kan zijn van uitlokken, doen 
plegen en medeplichtigheid.  
 
Dit heb ik ook aangegeven in mijn beoordeling van het aangenomen amendement, 
ingediend door mevrouw Neppérus, strekkende tot uitbreiding van het 
overtredersbegrip in de fiscaliteit. Dat neemt overigens niet weg dat ik mij kan 
voorstellen dat ook in de fiscaliteit sprake kan zijn van uitlokken, doen plegen en 
medeplichtigheid. Daarnaast zie ik het risico dat als gevolg van alle voorgestelde 
maatregelen fraude zich van de voorschotfase verplaatst naar de voorlopige 
teruggaafsfeer. Mede in antwoord op de vraag van de leden van de fractie van het 
CDA kan uitbreiding van het overtredersbegrip in de fiscaliteit naar mijn mening 
daarom een nuttige bijdrage leveren aan het voorkomen van dit risico. Afgezet tegen 
de constatering dat uitlokken, doen plegen en medeplichtigheid voorkomen en het 
belang van bestrijding van fraude bij toeslagen en in de fiscaliteit, legt het enkele 
feit dat door de voorgestelde maatregel de Awir en inmiddels ook de Algemene wet 
inzake rijksbelastingen (AWR) qua overtredersbegrip gaan afwijken van de Awb voor 
mij onvoldoende gewicht in de schaal. Bovendien voorziet het voorstel in een 
horizonbepaling en een daaraan gekoppeld evaluatiemoment. 
 
Het is mij overigens niet duidelijk op welke onwenselijke gevolgen van deze 
afwijking de leden van de fractie van de VVD doelen met hun vraag. Een adequate 
en stevige aanpak van fraudeurs staat bij mij voorop.  
 
De leden van de fractie van de VVD vragen op welke wijze het kabinet voornemens 
is om de uitbreiding van de deelnemingsvormen in artikel 67o van de AWR in de 
praktijk toe te passen. Voor het opleggen van een bestuurlijke boete aan een ander 
dan de belastingplichtige gelden dezelfde regels als voor het opleggen van een 
bestuurlijke boete aan de belastingplichtige zelf. Zo wordt de bestuurlijke boete 
opgelegd bij voor bezwaar vatbare beschikking. Indien een vergrijpboete wordt 
opgelegd, wordt van de overtreding een rapport of proces-verbaal opgemaakt. 
Bovendien wordt de overtreder dan steeds in de gelegenheid gesteld om zijn 
zienswijze naar voren te brengen. Deze regels waarborgen zowel in formele als in 
inhoudelijke zin dat de overtreder zich kan verweren tegen de bestuurlijke boete.  
 
De leden van de fractie van de VVD vragen wanneer naar de mening van het kabinet 
sprake is van uitlokken, doen plegen en medeplichtigheid. Ook de leden van de 
fractie van de ChristenUnie vragen daarnaar. In de memorie van toelichting op de 
voorgestelde uitbreiding van het overtredersbegrip in de Awir ben ik uitgebreid 
ingegaan op de verschillende deelnemingsvormen. Ook heb ik aangegeven dat de 
invulling van de deelnemingsvormen bij de toeslagen en inmiddels in de fiscaliteit 
mijns inziens dezelfde moet zijn als in het strafrecht. De vraag of een gedraging in 
 51 

de fractie van de VVD. Omdat ik mij realiseer dat het hier om een verstrekkende 
maatregel gaat die afwijkt van de Awb, heeft het kabinet voorzien in een evaluatie. 
 
De leden van de fractie van het CDA stellen enkele vragen naar de gebruikte 
terminologie. Artikel 72 van de AWR, waarnaar deze leden verwijzen, bepaalt dat bij 
de belastingwet strafbaar gestelde feiten waarop gevangenisstraf is gesteld worden 
aangemerkt als misdrijven en de overige bij de belastingwet strafbaar gestelde feiten 
worden aangemerkt als overtredingen. Artikel 72 van de AWR is een 
definitiebepaling. Anders dan de leden van de fractie van het CDA menen, is ook op 
fiscale strafbare feiten die worden aangemerkt als overtredingen het strafrecht van 
toepassing. Bovendien onderscheidt artikel 72 van de AWR de fiscaal strafbare feiten 
in misdrijven en overtredingen. Dit artikel zegt niets over de fiscaal beboetbare 
feiten. Voor alle bestuursrechtelijk beboetbare feiten, inclusief de fiscaal beboetbare 
feiten, is in de Awb gekozen voor één term, namelijk “overtredingen”. Ik kan 
begrijpen dat de leden van de fractie van het CDA daardoor veronderstellen dat alle 
bestuursrechtelijk beboetbare gedragingen minder ernstig zijn. Dit is evenwel ten 
onrechte. De beboetbare feiten waarop de Awir en de AWR een vergrijpboete stellen, 
zijn ernstige feiten, die zich in zoverre beter laten vergelijken met de delicten die het 
strafrecht als misdrijven aanmerkt. Ik benadruk verder dat het kabinet met de 
uitbreiding van het overtredersbegrip geen principiële wijziging aanbrengt. Bij de 
invoering van de vierde tranche van de Awb met ingang van 1 juli 2009 zijn de uit 
het strafrecht afkomstige deelnemingsvormen medeplegen en feitelijk leidinggeven 
in het bestuursrechtelijke boeterecht geïntroduceerd. Het kabinet stelt thans 
uitsluitend voor om de nog ontbrekende deelnemingsvormen uitlokken, doen plegen 
en medeplichtigheid ook aan het overtredersbegrip in de Awir en de AWR toe te 
voegen.  
 
Als een vergelijking met de termen uit het strafrecht getrokken zou moeten worden, 
zijn de feiten waarop de Awir en de AWR een vergrijpboete stellen zoals gezegd aan 
te merken als misdrijven en de feiten waarop de Awir en de AWR een verzuimboete 
stellen aan te merken als overtredingen. Juist omdat medeplichtigheid aan een 
overtreding niet strafbaar is, is in het voorstel van het kabinet het opleggen van een 
verzuimboete bij medeplichtigheid uitgesloten. Het kabinet ziet voor het overige niet 
in waarom geen fiscale boeten zouden kunnen worden opgelegd aan uitlokkers, doen 
plegers en medeplichtigen, dit in antwoord op de vraag hiernaar van de leden van de 
fractie van het CDA.  
 
De leden van de fractie van de VVD vragen of de uitbreiding van het 
overtredersbegrip ongewenste negatieve bijeffecten zou kunnen sorteren. Ik zie deze 
mogelijke bijeffecten op dit moment niet en zie dus ook niet de noodzaak om 
maatregelen te bedenken die het risico daarop zouden minimaliseren. In het 
algemeen past bij de relatie tussen de Belastingdienst, belastingplichtigen en 
belastingadviseurs niet dat de belastingplichtige of zijn adviseur bijvoorbeeld 
opzettelijk een onjuiste aangifte doet, ongeacht de vraag of en welke sancties 
 53 

 
Bij vragen kunnen medewerkers zich bovendien wenden tot de 
boetefraudecoördinatoren en regionale vaktechnisch coördinatoren, die mede 
vanwege hun betrokkenheid in het voortraject van fiscale strafzaken voldoende 
ervaring hebben met de uitleg van begrippen als uitlokken, doen plegen en 
medeplichtigheid. Dit in antwoord op vragen van de leden van de fractie van de VVD. 
 
De leden van de fractie van de VVD vragen verder naar de toepassing van het 
proportionaliteitsbeginsel. Het opleggen van een bestuurlijke boete is een vorm van 
straftoemeting. Daarom houdt de inspecteur bij het bepalen van de hoogte van die 
boete rekening van alle feiten en omstandigheden van het individuele geval. In het 
BBBB is aangegeven dat de sanctie proportioneel moet zijn, hetgeen wil zeggen dat 
de boete in evenredigheid staat tot de ernst van het feit. Het voordeel dat de 
overtreder heeft behaald of beoogde te behalen kan een rol spelen bij de beoordeling 
van de ernst van het feit, maar is zeker niet doorslaggevend. Anders dan de leden 
van de fractie van de VVD van mening lijken te zijn, is de hoogte van de declaratie 
van de belastingadviseur daarom niet bepalend voor de hoogte van een aan de 
belastingadviseur op te leggen boete. 
 
De leden van de fractie van het CDA vragen tot slot in hoeverre bonafide 
belastingplichtigen die zich vergissen bij het aanvragen van een toeslag worden 
beschermd tegen de in deze wet opgenomen sancties. In de sfeer van de toeslagen 
bevat het wetsvoorstel slechts één punitieve maatregel, namelijk de uitbreiding van 
het overtredersbegrip met de uitlokker, de doen pleger en de medeplichtige. De 
goedwillende aanvrager van een toeslag wordt door deze maatregel niet geraakt. 
 
De leden van de fractie van de PvdA vragen mij in te gaan op hun betoog dat – kort 
gezegd – het opnemen van een oogmerktoets in de voorgestelde strafbaarstelling 
van het opzettelijk niet betalen van een aangiftebelasting effectiever is dan een 
“meldingsregeling”. In hun betoog verwijzen genoemde leden naar het advies van de 
Adviescommissie Belastingrecht van de Nederlandse Orde van Advocaten, waarop 
ook de leden van de fractie van het CDA een reactie vragen. Ik benadruk dat het 
voorstel niet voorziet in een meldingsregeling. In het voorgestelde artikel 69a, derde 
lid, van de AWR is slechts vastgelegd dat geen sprake is van opzet indien de 
belastingplichtige tijdig laat weten niet tot betalen in staat te zijn. Dit volgt uit het 
verzoek om uitstel van betaling te verlenen of uit een (schriftelijke) melding van 
betalingsonmacht. Ik verwijs de leden van de fracties van de PvdA en het CDA in dit 
verband graag naar de aantekening van de redactie van Vakstudie Nieuws bij de 
derde nota van wijziging van het wetsvoorstel Wet aanpak fraude toeslagen en 
fiscaliteit. Ook de genoemde redactie meent dat het vanzelfsprekend is dat niet 
opzettelijk niet (tijdig) is betaald, indien ingevolge het hem verleende uitstel nog niet 
betaald hoefde te worden. Desalniettemin ontvangt deze redactie de verduidelijking 
 55 

Tabel 7 Geraamde opbrengst wetsvoorstel Wet wijziging percentages belasting- en 
invorderingsrente 
 Bedragen in € mln. 2014 2015 2016 2017 Struc. 
Opbrengst maatregel in regeerakkoord 19 96 139 172 237 
Latere ingangsdatum (1 april i.p.v. 1 
januari) -9 -2 -1   
 
Hoger rentepercentage (8,5% i.p.v. 8%) 2 12 17 21 30 
Geraamde opbrengst wetsvoorstel 12 106 155 193 267 
 
De leden van de fractie van de PvdA vragen hoe het kabinet tot de koppeling van de 
belastingrente voor de vennootschapsbelasting aan de wettelijke rente voor 
handelstransacties met een ondergrens van 8% is gekomen. Deze maatregel maakt 
deel uit van het regeerakkoord en is bedoeld om de overheidsfinanciën op orde te 
brengen. Voor de hoogte van het percentage van de belastingrente wordt onder de 
huidige regeling van de belastingrente generiek aangesloten bij het percentage van 
de wettelijke rente voor niet-handelstransacties. Zoals het kabinet in de memorie 
van toelichting bij het wetsvoorstel Wet wijziging percentages belasting- en 
invorderingsrente heeft uiteengezet acht het aansluiting van de belastingrente voor 
de vennootschapsbelasting bij de wettelijke rente voor handelstransacties om een 
aantal redenen gerechtvaardigd. In de regeling van de belastingrente wordt de 
eerste zes maanden na het belastingtijdvak geen rente in rekening gebracht. Omdat 
het aanvangstijdstip van de renteperiode ten opzichte van de (oude) regeling van de 
heffingsrente is verschoven genieten vennootschapsbelastingplichtigen daardoor nu 
een rentevoordeel over zes maanden. Daarnaast sluit het hanteren van de wettelijke 
rente voor handelstransacties aan bij de gedachte achter de wettelijke rente. Die 
gedachte is dat in het handelsverkeer een hoger rentepercentage geldt dan in het 
niet-handelsverkeer. Voorts kan door belastingplichtigen worden voorkomen dat 
belastingrente in rekening wordt gebracht door te verzoeken om een voorlopige 
aanslag of deze te laten herzien en wordt in veel gevallen gebruikgemaakt van de 
diensten van fiscaal adviseurs. 
 
Voorts vragen de leden van de fractie van de PvdA waarom de voorgestelde 
maatregel niet geldt voor IB-ondernemers. Een IB-ondernemer zal veelal naast zijn 
inkomen als ondernemer ook andere inkomensbestanddelen hebben, zoals inkomen 
in box 3 of inkomen uit eigen woning (waaronder de hypotheekrenteaftrek). De 
inkomstenbelasting wordt over het totale inkomen berekend, waarbij aftrekposten en 
heffingskortingen gelden die niet specifiek aan een bepaald inkomensbestanddeel 
toegerekend worden. De belasting- en invorderingsrente wordt vervolgens berekend 
over de verschuldigde inkomstenbelasting. Het is voor het berekenen van de in 
rekening te brengen en te vergoeden belasting- en invorderingsrente dus niet 
mogelijk onderscheid te maken tussen het inkomen als ondernemer en ander 
inkomen. Voorts maakt de Belastingdienst, gezien het massale karakter van – in dit 
geval – de inkomstenbelasting, gebruik van geautomatiseerde systemen voor het 
berekenen van de in rekening te brengen en te vergoeden belasting- en 
invorderingsrente. Deze systemen kunnen geen onderscheid maken tussen 
inkomstenbelastingplichtige ondernemers en andere inkomstenbelastingplichtigen. 
 57 

