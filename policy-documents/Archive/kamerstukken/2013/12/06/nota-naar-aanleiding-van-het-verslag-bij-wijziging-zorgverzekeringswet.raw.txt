 
 
 
 
 
 
33 683   Wijziging van de Zorgverzekeringswet in verband met   
               verbetering van de maatregelen bij niet-betalen van de   
               premie en de bestuursrechtelijke premie en enkele  
               andere wijzigingen (verbetering wanbetalersmaatregelen) 
 
 
 
Nota naar aanleiding van het verslag 
 
Met grote belangstelling heb ik kennis genomen van het verslag inzake het wetsvoorstel tot 
wijziging van de Zorgverzekeringswet in verband met verbetering van de maatregelen bij niet-
betalen van de premie en de bestuursrechtelijke premie en enkele andere wijzigingen 
(verbetering wanbetalersmaatregelen). 
 
Het voorliggende wetsvoorstel vormt de volgende fase in de maatregelen die de regering met 
de wanbetalersregeling treft om het aantal wanbetalers dat in het bestuursrechtelijk 
premieregime zit te verminderen. Daartoe is in het wetsvoorstel een aantal technische 
maatregelen opgenomen, gericht op de verzekerden zelf en gericht op de zorgverzekeraars.  
Belangrijk zijn ook de stappen die sinds vorig jaar zijn gezet om te proberen de samenwerking 
tussen alle betrokken partijen te intensiveren. Samenwerking die nodig is om de toenemende 
schuldenproblematiek -die veel verder strekt dan alleen de problemen bij het betalen van de 
zorgpremie- het hoofd te bieden en die gaandeweg vorm begint te krijgen.  
In de eerste plaats in de keten van de uitvoering, waarbij het College voor zorgverzekeringen 
(CVZ) en zorgverzekeraars de handen ineen hebben geslagen om beter zicht te krijgen op 
verzekerden met betalingsachterstand en daarmee ook op achterliggende oorzaken, zodat 
vanuit de uitvoering beter gestuurd kan worden. Ik doel hierbij op de ketenregie en de daaruit 
voortgekomen ketenmonitor.  
 
In de tweede plaats heb ik activiteiten in gang gezet die moeten leiden tot samenwerking 
tussen zorgverzekeraars en gemeenten. 
Om beter in beeld te krijgen hoe meer dan op dit moment kan worden voorkomen dat mensen 
betalingsproblemen krijgen, heb ik onderzoek laten verrichten naar de activiteiten die 
zorgverzekeraars samen met gemeenten verrichten en laten inventariseren welke ‘best 
practices’ van samenwerkingsverbanden er (al) bestaan om te voorkomen dat schulden 
oplopen.  
Dit onderzoek heeft geresulteerd in het rapport “Wanbetaling zorgkosten:voorkomen is beter 
1
dan genezen!” dat ik begin januari aan uw Kamer heb gezonden . Omdat uit dit rapport naar 
voren kwam dat het nodig was partijen actief te prikkelen tot verbreding en uitbreiding van 
bestaande activiteiten, heb ik de onderzoekers, BS&F/Social Force, gevraagd een vervolgtraject 
te ontwikkelen. Een eerste stap in dit vervolgtraject is de oplevering geweest van het 
“Productenboek:voorkomen wanbetaling zorgkosten!” (hierna: Productenboek), een overzicht 
van manieren waarop gemeenten en zorgverzekeraars vormgeven aan het voorkomen van 
instroom in de bronheffing. De tweede stap in dit vervolgtraject is het organiseren van 
bijeenkomsten tussen zorgverzekeraars en gemeenten om de mogelijkheden van samenwerking 
te onderzoeken en daaraan uitvoering te geven. 
 
Ten slotte zijn in de tussentijd belangrijke stappen gezet om op dit dossier nauwer samen te 
werken met het ministerie van Sociale Zaken en Werkgelegenheid (SZW). VWS en SZW zijn 
partij bij het “Convenant gericht op het voorkomen en oplossen van wanbetaling van de 
nominale premie voor een zorgverzekering ingevolge de Zorgverzekeringswet”, waarbij ook de 
Vereniging Nederlandse Gemeenten (VNG), De Nederlandse vereniging van gemeentelijke 
managers op het terrein van participatie, werk en inkomen (Divosa), de Vereniging voor 
schuldhulpverlening en sociaal bankieren NVVK (NVVK) en Zorgverzekeraars Nederland (ZN) 
partij zijn. De partijen bij het convenant hebben zich ten doel gesteld zoveel mogelijk te 
voorkomen dat mensen voor wie betalingsachterstanden van de zorgverzekeringspremie een 
indicatie kan zijn voor het ontstaan of bestaan van een (problematische) schuldsituatie, in het 
                                                 
1
 Bijlagen bij Kamerstukken II, 2012/13, 33077, nr. 5 en Kamerstukken I, 2012/13, 33077, J. 
 1 

 
 
zorgverzekeraars en overheden goed moeten samenwerken en dat waar mogelijk afstemming 
moet plaatsvinden om (verdere) problemen te voorkomen dan wel op te lossen.  
 
Als mensen hun financiële problemen zelf niet (meer) kunnen oplossen, kunnen zij aankloppen 
bij de gemeente voor schuldhulpverlening.  
Ervaring uit de schuldhulpverlening geeft aanleiding om te verwachten dat degenen die de 
zorgpremie niet betalen doorgaans ook andere betalingsachterstanden hebben. Er is in het 
recente verleden geprobeerd om een systeem van vroegsignalering tot stand te brengen. De 
pogingen zijn misgelopen op onder meer de privacywetgeving. Dit maakt uitwisseling van 
gegevens rondom wanbetaling bij meerdere partijen door een enkele debiteur ingewikkeld. Een 
alternatief is gegevensuitwisseling tussen zorgverzekeraars en bijvoorbeeld gemeenten (in hun 
hoedanigheid als verantwoordelijke voor de uitvoering van de schuldhulpverlening). Op diverse 
plekken gebeurt dit, maar het blijft dan ongewis wat een gemeente (c.q. schuldhulpverlening) 
met die informatie doet. De pilot in Enschede met Menzis laat bijvoorbeeld zien dat ook als 
wanbetalers actief worden opgezocht zij vaak niet direct in beweging komen om de problemen 
op te lossen. De belangrijkste conclusie op dit moment lijkt te zijn dat gegevensuitwisseling op 
zich onvoldoende is en dat er meer nodig is aan aanvullende activiteiten. Het komt mij voor dat 
een landelijke aanpak en centrale gegevensuitwisseling, gezien de gegeven problematiek, niet 
opportuun is, terwijl een lokale aanpak, zoals die ook wordt gevolgd, voor de hand ligt. 
 
De leden van de fractie van de VVD vragen of het systeem prikkels heeft om wanbetaling te 
voorkomen en of zorgverzekeraars prikkels hebben om wanbetaling tegen te gaan. 
 
Het Zvw-systeem kent voor de verzekerden inderdaad prikkels om de gevolgen van wanbetaling 
zoveel mogelijk te beperken: de onmogelijkheid om van zorgverzekeraar te veranderen zodra er 
een maand premieachterstand is en de inning van de (hogere) bestuursrechtelijke premie bij 
zes maanden premieachterstand. 
Daarnaast zal de zorgverzekeraar bij wanbetaling overigens de aanvullende verzekering royeren 
met als gevolg dat de verzekerde dan geen aanspraak meer kan maken op een vergoeding van 
kosten. 
Ook zorgverzekeraars hebben belang bij het voorkomen van instroom in de bronheffing. De 
zorgverzekeraar loopt financieel risico ter hoogte van zes maanden nominale premie. Indien de 
vordering niet (tijdig) wordt voldaan maakt de zorgverzekeraar incassokosten. Een niet-
betaalde premie leidt tot inkomstenderving en kan tot hoge incassokosten leiden.  
Ten slotte vergt de wanbetalersregeling dat zorgverzekeraars invulling geven aan 
incassoactiviteiten en zich inspannen de verplichtingen die volgen uit de Zvw in voldoende mate 
uit te voeren. 
 
De leden van de VVD-fractie vragen hoe de regering ervoor zorgt dat partijen worden 
geprikkeld. 
 
In de eerste plaats hebben zorgverzekeraars een bedrijfsmatig belang om te voorkomen dat 
hun verzekerden premieschuld opbouwen. Immers, incasso-activiteiten zijn duur en niet altijd 
succesvol. Om die reden bieden zorgverzekeraars tevens gespreide betaling van het verplicht 
eigen risico aan: aldus kunnen de financiële lasten gespreid worden. 
Daarnaast worden in de Zvw, zoals hierboven aangegeven, van zorgverzekeraars bepaalde 
activiteiten gevergd. Deze zijn zowel gericht op incasso als op het voorkomen dat mensen met 
een betalingsachterstand voor de zorgpremie uiteindelijk bij het CVZ belanden. Mensen met 
premieachterstand worden zodra een achterstand ontstaat, gewezen op de mogelijkheid van 
automatische incasso, het inroepen van ondersteuning vanuit bijvoorbeeld de 
schuldhulpverlening, de mogelijkheid van een betalingsregeling en op het belang van normale 
premiebetaling om een hogere bestuursrechtelijke premie te voorkomen. 
 
De leden van de VVD-fractie vragen welke conclusies en aanbevelingen uit het evaluatierapport 
niet zijn overgenomen.  
 
In het evaluatierapport waren in totaal 24 aanbevelingen opgenomen. Van deze 24 
aanbevelingen hadden er 8 betrekking op de preventieve werking, 11 aanbevelingen betroffen 
verbeteringen van het bestuursrechtelijk premieregime en 5 aanbevelingen waren gericht op 
terugkeer naar het normale premieregime. Van het totaal van 24 aanbevelingen zijn er 
inmiddels 12 gerealiseerd of in gang gezet. Vier aanbevelingen zijn onderdeel van dit 
wetsvoorstel. In mijn brief aan uw Kamer van 4 november 2011 (Kamerstukken II, 2011/12, 33 
077, nr. 1) heb ik vermeld welke aanbevelingen ik niet zou overnemen en waarom.  
 3 

 
 
getroffen, zijn altijd maatwerk. De zorgverzekeraars hebben een convenant ondertekend met de 
NVVK, branchevereniging voor schuldhulpverlening en sociaal bankieren. Op basis van dit 
convenant werken zorgverzekeraars mee aan de toststandkoming van minnelijke 
schuldregelingen voor natuurlijke personen. Als de schuldenaar meewerkt aan schuldsanering is 
er ook ruimte om de 30% opslag aan te passen (te verlagen).  
NVVK-leden bieden binnen de grenzen van hun gedragscode altijd maatwerk. Persoonlijke 
omstandigheden worden dus door de schuldhulpverlening altijd meegenomen in het ontwerp 
van een passende oplossing.  
Wanneer er sprake is van een (wettelijke of minnelijke) schuldregeling -met als gevolg dat de 
wanbetaler door de zorgverzekeraar wordt afgemeld- wordt de nog niet betaalde 
bestuursrechtelijke premie door het CVZ kwijtgescholden, teneinde de betrokkene voldoende 
ruimte te bieden om zijn normale nominale premie blijvend aan de zorgverzekeraar te kunnen 
2
betalen . Indien een betalingsregeling is getroffen wordt de inning opgeschort en wordt de 
opslag kwijtgescholden wanneer de betalingsregeling succesvol is geëindigd.  
 
De leden van de PvdA-fractie zien wanbetaling van de zorgverzekeringspremie geen op zichzelf 
staand vraagstuk, maar menen dat dit vaak onderdeel is van een bredere 
(schulden)problematiek. Zij vragen in hoeverre dit wetsvoorstel bijdraagt of kan bijdragen aan 
de in de memorie van toelichting genoemde gedragsbeïnvloeding. 
 
Gedrag speelt een belangrijke rol bij het oplossen van schulden. Een schuldenaar moet de 
overtuiging hebben dat hij zelf het probleem moet oplossen en dat het hebben van schulden 
niet normaal is, dat hij concessies moet doen in zijn uitgavenpatroon en dat hij het juiste 
gedrag moet volhouden.  
Uit het onderzoek van Social Force/BS&F is gebleken dat zorgverzekeraars bij de incasso- en 
preventieactiviteiten in de regel veelal inzetten op technische oplossingen. In het 
"Productenboek vermindering instroom wanbetalersregeling", zijn handreikingen gedaan voor 
werkbare interventies. Door in samenwerking met gemeenten (en schuldhulpverlening) te 
kijken naar maatregelen die helpen schulden te voorkomen of er toe bijdragen dat schulden niet 
problematisch worden, kan vanuit de zorgsector een bijdrage worden geleverd aan het 
terugdringen van schulden. Het wetsvoorstel biedt geen beperking aan mogelijke 
oplossingsrichtingen die (mede) gericht zijn op gedragsbeïnvloeding en laat zowel 
zorgverzekeraars als samenwerkende partijen alle ruimte.  
 
De leden van de PvdA-fractie vragen voorts in hoeverre het wetsvoorstel aansluit op andere 
schuldenregelingen. 
 
De voorgestelde wanbetalersregeling uit het wetsvoorstel is afgestemd op de minnelijke 
schuldhulpverlening. De NVVK en ZN hebben afspraken gemaakt over de wijze waarop zij 
samenwerken en hebben de werkwijze vastgelegd in een convenant. De beoogde samenwerking 
tussen zorgverzekeraars en gemeenten in het kader van preventieve activiteiten gericht op het 
voorkomen en oplossen van (problematische) schulden zal dit naar verwachting versterken.  
 
De leden van de PvdA-fractie vragen verder of er naast de in het wetsvoorstel opgenomen 
uitvoeringstechnische maatregelen ook nog andere uitvoeringstechnische maatregelen zijn 
overwogen. 
 
Ik merk op dat in dit wetsvoorstel alleen die zaken zijn opgenomen, die verankering in de wet 
vergen. In de sfeer van de feitelijke uitvoering zijn technische maatregelen getroffen om het 
uitvoeringsproces te verbeteren, zoals het verbeteren en versnellen van het aanmaanproces, 
het omleiden van de zorgtoeslag en het periodiek checken op beschikbaar inkomen om 
bronheffing op toe te passen.  
 
  
                                                 
2
 Dit is vanaf 2009 gangbare praktijk en verankerd in de Beleidsregels inning bestuursrechtelijke premie 
Zorgverzekeringswet (Stcrt 2009, 13214, gewijzigd bij Stcrt 2012, 11878) van het CVZ.  
 
 5 

 
 
De toename van het aantal wanbetalers is een optelsom van uitstroom van wanbetalers uit het 
bestuursrechtelijk premieregime enerzijds en nieuwe instroom anderzijds. Omdat er meer 
mensen instromen dan uitstromen is het saldo positief, vandaar de toename. De totale 
uitstroom in de periode januari tot en met september 2013 bedroeg ruim 74.000 wanbetalers, 
terwijl er bijna 96.000 mensen instroomden. Voor meer cijfermatige gegevens verwijs ik naar 
de overzichten die verderop in deze nota worden verstrekt.  
 
Ook vragen de leden van de SP-fractie of de regering de wanbetalersregeling wel een goed 
instrument vindt. 
 
Hierboven heb ik vermeld dat het doel van de wanbetalersregeling primair is gericht op het 
borgen van de solidariteit die ten grondslag ligt aan de sociale verzekering. Dankzij de 
wanbetalersregeling kon tot op heden een bedrag van € 713 miljoen aan bestuursrechtelijke 
premie worden geïnd. Premie die anders goeddeels verloren zou zijn gegaan, als premieschuld 
bij zorgverzekeraars zou zijn bijgeboekt en vervolgens weer tot premiestijging voor mensen die 
de premie wel betalen, zou hebben geleid. Ook is door de wanbetalersregeling voorkomen dat 
mensen die hun premie niet betalen massaal door zorgverzekeraars geroyeerd zouden zijn. 
Mensen zouden daardoor onverzekerd raken en omdat zij in veel gevallen niet in staat zouden 
zijn zelfstandig de kosten van medische zorg te betalen, zouden deze lasten op de samenleving 
worden afgewenteld.  
Dit neemt niet weg dat de regering haar ogen niet sluit voor de beperkingen die de regeling 
kent en bijvoorbeeld in de preventieve fase meer inzet wenst van zorgverzekeraars. Het 
voorliggende wetsvoorstel beoogt een aantal van de bestaande beperkingen in de huidige 
wanbetalersregeling te verminderen en daarnaast enkele hiaten in het stelsel weg te nemen, 
door bijvoorbeeld de verbeterde toets op het adresgegeven waardoor de verzekeringsplicht 
beter kan worden vastgesteld. 
 
De leden van de SP-fractie vragen of bij het ministerie veel e-mails of brieven worden 
ontvangen van mensen die moeite hebben de zorgpremie te betalen.  
 
Bij het ministerie worden er sinds 2010 jaarlijks iets meer dan 20 vragen over wanbetaling en 
niet-verzekering ontvangen. Over wanbetaling van de zorgpremie heeft het ministerie sinds 
2009 circa 130 reacties ontvangen; dat wil zeggen: vragen en meningen. In de regel wordt bij 
betalingsproblemen gewezen op de mogelijkheden de zorgverzekeraar te vragen om een 
betalingsregeling en/of zich te wenden tot de gemeente(lijke schuldhulpverlening).  
Daarnaast heb ik recentelijk de eerste resultaten over de periode mei tot en met september van 
Zorgverzekeringslijn.nl ontvangen. Zorgverzekeringslijn.nl is sinds mei 2013 ondergebracht bij 
de Stichting Klachten en Geschillen Zorgverzekeringen (SKGZ). Zorgverzekeringslijn.nl is 
primair opgezet om onverzekerden en wanbetalers, en met name kwetsbare groepen als 
jongeren en allochtonen, te voorzien van de juiste -laagdrempelige- informatie en verwijzingen 
en wordt gesubsidieerd door het ministerie van VWS. Haar voorganger, Stichting de 
Ombudsman te Hilversum, verzorgde de afgelopen zes jaar deze taak.  
Binnen de categorie 'wanbetaler' heeft Zorgverzekeringslijn.nl geconstateerd dat een aanzienlijk 
deel van de wanbetalers dat zich bij Zorgverzekeringslijn.nl vervoegt, nog niet is aangemeld bij 
het CVZ. Dat laatste ziet Zorgverzekeringslijn.nl als een belangrijke indicator voor een 
succesvolle interventie/begeleiding. De rapportage betreft zowel binnengekomen e-mail-
berichten, webformulieren als binnengekomen telefoongesprekken. 
 
Ingekomen zaken Zorgverzekeringslijn.nl  totaal  
Aantal contacten wanbetalers:  264  
Aspecten die bij deze contacten aan de orde zijn  
 
geweest: 
 
2e/4e/6e maandsbrief ontvangen 126 
 
Erkenning betalingsachterstand 254  
Nog niet aangemeld bij het CVZ 139  
 
Aangemeld bij het CVZ 90 
 
Onterechte aanmelding bij het CVZ 9 
 
Meervoudige, complexe schuldproblematiek 58 
 
 
  
 7 

 
 
Kortheidshalve wordt ook verwezen naar de beantwoording van de vraag van de leden van de 
PvdA-fractie over gedragsbeïnvloeding eerder in deze nota. De regering wijst er ten slotte op 
dat bijna 98% van de verzekerde bevolking de premie aan de zorgverzekeraar gewoon voldoet.  
 
De leden van de SP-fractie memoreren de analyse uit de evaluatie van 2011 over de 
economische situatie en de noodzaak om de werking van de wanbetalersregeling te verbeteren. 
Zij vragen of de regering erkent dat deze conclusies harde kritiek zijn op het boetesysteem. 
 
De regering ontkent niet dat de economische crisis er mede toe heeft geleid dat een deel van de 
mensen moeilijker de nominale zorgpremie kan betalen. Tegelijkertijd stelt de regering vast dat 
bijna 98% van de verzekerden boven de 18 jaar dit nog steeds doet. De kans op financiële 
problemen is groter als mensen gevoelig zijn voor verleidingen, men bij de dag leeft, men geen 
spaarbehoefte of spaarrekening heeft, men geen administratie bijhoudt of overzicht heeft, of 
indien iemand geen goede financiële opleiding kreeg. Voor een deel van de wanbetalers zal de 
oorzaak van financiële problemen ook in een of meerdere van deze factoren liggen. Onderzoek 
van het Nibud wijst bijvoorbeeld uit dat de kans op schulden niet direct samenhangt met de 
hoogte van het inkomen. De regering heeft in de gememoreerde zinsneden uit de evaluatie als 
zodanig geen harde kritiek gelezen op het bestuursrechtelijk premieregime.  
 
De leden van de SP-fractie vragen of het juist is dat het aantal mensen met een 
betalingsregeling bij hun zorgverzekeraar stijgt en vragen of een overzicht (per verzekeraar) 
kan worden gegeven van het aantal mensen dat een betalingsregeling heeft.  
 
ZN heeft bevestigd dat het aantal mensen met een betalingsregeling bij hun zorgverzekeraar 
stijgt. Medio oktober 2013 beloopt het aantal mensen met een betalingsregeling circa 395.000. 
Het komt voor dat alleen een betalingsregeling wordt gesloten voor het eigen risico. Het 
genoemde aantal is inclusief die betalingsregelingen. De inschatting van zorgverzekeraars is dat 
voor de premie in 2013 minder dan 5% van de verzekerden een betalingsregeling treft en voor 
het eigen risico tussen 10 en 15%.Overigens gelden wat dit laatste betreft diverse varianten. 
Zorgverzekeraars bieden veelal actief de mogelijkheid tot gespreide betaling van het eigen risico 
(zowel vooraf als achteraf). ZN heeft voorts aangegeven dat geen verdere informatie van 
individuele zorgverzekeraars voorhanden is. De regering heeft geen inzicht in deze gegevens. 
 
Tevens vragen deze leden wat een betalingsregeling gemiddeld kost.  
 
De kosten van betalingsregelingen drukken op de budgetten van debiteurenadministratie bij 
zorgverzekeraars. ZN heeft voorts aangegeven dat geen verdere informatie van individuele 
zorgverzekeraars voorhanden is. De regering heeft geen inzicht in deze gegevens. 
De leden van de SP-fractie vragen voorts of zorgverzekeraars bedragen kwijtschelden bij het 
aangaan van betalingsregelingen. Ook vragen zij om hoeveel het dan gaat en of er een trend 
zichtbaar is en in hoeverre het verhogen van het eigen risico daarbij een rol heeft gespeeld.  
 
ZN heeft aangegeven dat ten algemene alleen bij saneringen (zowel wettelijke als minnelijke 
betalingsregelingen) een deel van de schuld wordt kwijtgescholden. ZN heeft voorts aangegeven 
dat geen verdere informatie van individuele zorgverzekeraars voorhanden is. De regering heeft 
geen inzicht in deze gegevens. 
 
De leden van de SP-fractie vragen voorts of bij het aangaan van betalingsregelingen het eigen 
risico wordt kwijtgescholden en vragen een trendmatig overzicht te verstrekken. 
 
ZN heeft vermeld dat dit wisselend is en afhankelijk van het beleid van de zorgverzekeraar. Bij 
het afsluiten van een betalingsregeling (anders dan wanneer het gaat om sanering) worden er 
geen bedragen afgeboekt of kwijtgescholden. Voor wat betreft het eigen risico heeft ZN 
aangegeven dat geen verdere informatie voorhanden is. De regering heeft geen inzicht in deze 
gegevens.  
 
  
 9 

 
 
8
voor grotere inspanningen . Het onderzoek bood goede aanknopingspunten om de gewenste 
uitbreiding en verbetering van bestaande interventies en arrangementen tussen gemeenten en 
zorgverzekeraars te realiseren en verder door te ontwikkelen.  
Om de samenwerking tussen gemeenten en zorgverzekeraars te bevorderen heb ik Social 
Force/BS&F verzocht om voort te bouwen op het eerdere onderzoek. Hiertoe zijn in april tot en 
met juni 2013 expertbijeenkomsten georganiseerd met vertegenwoordigers van 
zorgverzekeraars en gemeenten. In de expertbijeenkomsten heeft een verkenning 
plaatsgevonden van bestaande interventies en arrangementen. Deze bestaande interventies en 
arrangementen tussen zorgverzekeraars en gemeenten zijn opgenomen in het Productenboek. 
Een exemplaar van dit Productenboek is als bijlage toegevoegd aan deze nota. Het 
Productenboek dient als handreiking voor zorgverzekeraars en gemeenten om verdere 
uitvoering te geven aan preventieve inspanningen. De volgende stap is het organiseren van 
regionale bijeenkomsten. De bijeenkomsten, naar verwachting 12 in totaal, zullen in het 
voorjaar van 2014 plaatsvinden. 
 
Zoals aangegeven in voorliggend wetsvoorstel wordt van zorgverzekeraars verwacht dat zij een 
deel van de wanbetalersbijdrage die zij ontvangen voor het verzekerd houden van een 
wanbetaler die in het wanbetalersregime zit, inzetten ten behoeve van de preventieve fase. 
Daartoe kunnen zij preventieve maatregelen inzetten en afspraken maken met gemeenten. 
Zorgverzekeraars hoeven dit niet te doen, maar verzekeraars kunnen aanspraak maken op een 
hogere wanbetalersbijdrage wanneer zij daartoe wel overgaan. De regionale bijeenkomsten die 
georganiseerd worden, bieden zorgverzekeraars en gemeenten de mogelijkheid te verkennen op 
welke manier vorm kan worden gegeven aan deze samenwerking. Of en op welke wijze deze 
samenwerking vorm krijgt, hangt af van de desbetreffende zorgverzekeraars en de gemeenten 
in de desbetreffende regio.  
 
De leden van de PvdA-fractie vragen of er ook nog andere maatregelen zijn overwogen die 
bijdragen aan dit preventieve voortraject en een eventuele vertaling zouden kunnen krijgen in 
dit wetsvoorstel. Zij vragen verder of nog aanvullend flankerend beleid denkbaar is dat de 
preventieve fase verder ondersteunt.  
 
Interventies, arrangementen of bepaalde incassoactiviteiten die er op gericht zijn te voorkomen 
dat mensen (meer) problemen krijgen met het betalen van de zorgpremie, behoeven op zichzelf 
geen wettelijke basis. De vormgeving daarvan speelt zich grotendeels af in het private domein. 
Tijdens de eerdere besprekingen met onder andere gemeenten en zorgverzekeraars is globaal 
verkend welke mogelijkheden werkbaar zijn. Er is nauwkeurig bezien of de uitbreiding en 
verbetering van bestaande interventies en arrangementen noopt tot verdere wetswijziging en 
dat is niet het geval.  
Voor zover bepaalde maatregelen kunnen bijdragen aan verbetering van de preventieve fase, is 
dit thans in het wetsvoorstel voorzien. Er zijn geen andere maatregelen of aanvullend 
flankerend beleid overwogen. Ik sluit evenwel niet uit dat in het kader van de eerdergenoemde 
regionale bijeenkomsten ten behoeve van de beoogde samenwerking tussen zorgverzekeraars 
en gemeenten weer nieuwe ideeën naar voren komen. De regering staat open voor (nieuwe) 
ideëen die bijdragen aan de oplossing van het probleem van wanbetalers.  
 
De leden van de PvdA-fractie verzoeken om nadere informatie over de wijze waarop de 
onderlinge coördinatie tussen gemeenten, zorgverzekeraars en het CVZ wordt bevorderd. 
 
Op 20 september jl. heeft er een overleg plaatsgevonden tussen de partijen die deelnemen aan 
het “Convenant gericht op het voorkomen en oplossen van wanbetaling van de nominale premie 
voor een zorgverzekering ingevolge de Zorgverzekeringswet”. Dit zijn de ministeries van SZW 
en VWS, Divosa, de VNG, de NVVK en ZN. Daarnaast was ook CVZ bij het overleg aanwezig. 
Doel van het overleg was te bespreken hoe de samenwerking tussen gemeenten en 
zorgverzekeraars nader vorm kan worden gegeven. Alle partijen hebben steun gegeven aan de 
doorontwikkelagenda waarvan de procedure hierboven is uiteengezet. Het ministerie van VWS is 
hierbij als opdrachtgever nauw betrokken. Daarnaast zal in het voorjaar van 2014 opnieuw een 
convenantsoverleg worden georganiseerd.  
 
  
                                                 
8
 Kamerstukken II, 2012/13, 33 077, nr. 5; Rapport “Wanbetaling zorgkosten: voorkomen is beter dan 
genezen”. 
 11 

 
 
De leden van de PvdA-fractie vragen voorts hoe het komt dat er een stuwmeer is ontstaan van 
onvindbare wanbetalers en vragen of de omvang van deze groep fluctueert. 
 
Het CVZ heeft door mutatiegegevens uit de GBA en als uitvloeisel van de Wet opsporing 
onverzekerde verzekeringsplichtigen (Wet opsporing) geconstateerd dat van een deel van de 
wanbetalers de verzekeringsplicht niet zeker is. Dit heeft begin 2012 geleid tot het 
teruggeleiden van 23.000 wanbetalers naar de zorgverzekeraars. Begin juli 2013 is wederom 
een nieuwe groep van circa 15.000 wanbetalers waarvan de verzekeringsstatus onduidelijk is, 
teruggeleid naar zorgverzekeraars voor nader onderzoek.  
 
Ter toelichting merkt de regering het volgende op.  
Hoewel de Sociale Verzekeringsbank (SVB) sedert de invoering van de Wet Opsporing bij 
uitsluiting bevoegd is vast te stellen of er sprake is van verzekering ingevolge de 
volksverzekeringen, hebben ook zorgverzekeraars hierbij een belangrijke taak. Een 
zorgverzekeraar moet namelijk vaststellen of hij verplicht is voor de te verzekeren persoon een 
zorgverzekering te sluiten. Dit veronderstelt een marginale toets, waarbij de zorgverzekeraar de 
afweging dient te maken of er voor inschrijving als verzekerde voldoende gegevens ter 
beschikking staan om verzekeringsplicht aan te nemen. Het onderzoek door de zorgverzekeraar 
dient gericht te zijn op het uitsluiten van "gerede twijfel" omtrent de verzekeringsplicht, met 
een aantal gewenste dan wel noodzakelijke controles op het adresgegeven en verificatie van het 
burgerservicenummer. Zorgverzekeraars krijgen ook mutatiegegevens uit de GBA en dienen 
hierop actie te ondernemen. Indien het totaal van die gegevens en controles en het benaderen 
van de te verzekeren of de verzekerde persoon, de gerede twijfel niet wegnemen, kan een 
persoon niet worden ingeschreven als verzekerde of, indien na controle onduidelijkheid over de 
verzekeringsplicht is gebleven, dient uitschrijving te volgen. Bij twijfel kan de zorgverzekeraar 
aan de SVB verzoeken vast te stellen of er verzekering ingevolge de volksverzekeringen 
bestaat. 
 
De nieuwe bepalingen in dit wetsvoorstel die zien op het adresgegeven zijn opgenomen om 
verbetering te bewerkstelligen bij het uitvoeren van deze taak. Dit neemt niet weg dat de 
verzekeringsplicht ook kan ontvallen terwijl betrokkene al in het bestuursrechtelijk 
premieregime zit, bijvoorbeeld omdat hij emigreert. Het CVZ controleert om die reden periodiek 
haar bestanden op gegevens die kunnen leiden tot twijfel over de verzekeringsplicht. De 
teruggeleiding van juli 2013 is voortgekomen uit deze periodieke controle.  
Ik verwijs deze leden voorts naar de antwoorden op vragen van de leden van de SP-fractie over 
het adresgegeven verderop in deze nota.  
 
De leden van de PvdA-fractie uiten hun zorgen over de teruggeleiding van wanbetalers naar de 
zorgverzekeraar voor het normale premieregime, in het bijzonder over het voorkomen van 
terugval naar CVZ. 
 
De regering onderschrijft het belang van het voorkomen van terugval. Als een wanbetaler door 
de zorgverzekeraar is afgemeld bij het CVZ, dan is dat veelal omdat de oude schuld is afbetaald 
dan wel een schuldregeling is getroffen met de zorgverzekeraar. Voorop staat dat na afmelding 
de reguliere nominale premie wordt voldaan aan de zorgverzekeraar en dat er niet opnieuw 
achterstanden gaan ontstaan. Het is dan ook van groot belang dat toekomstige betalingen 
zoveel mogelijk gegarandeerd worden, met behulp van automatische incasso van de premie. 
Tegelijkertijd kan niet uitgesloten worden dat er nieuwe achterstanden ontstaan. De individuele 
omstandigheden van een burger of diens financiële gedrag kunnen helaas oorzaak zijn van 
nieuwe achterstanden. Het is evenwel primair de individuele verantwoordelijkheid van de burger 
om, wanneer deze situatie zich weer dreigt voor te doen, te overleggen met zijn 
zorgverzekeraar.  
 
De leden van de PvdA-fractie vragen of om een overzicht van het aantal wanbetalers dat meer 
dan één keer bij het CVZ wordt aangemeld (recidive). 
 
Het CVZ heeft de volgende gegevens verstrekt over het aantal wanbetalers dat -gemeten op de 
600.000 aanmeldingen gedurende de gehele periode 2009 tot 1 oktober 2013- voor een tweede 
keer of vaker is aangemeld: 
 
Voor een tweede keer aangemeld: 47.000 
Voor een derde keer aangemeld: 2.500 
Voor een vierde keer aangemeld: 100 
 13 

 
 
De leden van de PVV-fractie vragen hoe de regering de uitwerking van de compensatieregeling 
van de wanbetalersbijdrage gaat normeren naar de mate van de inspanningen die een 
zorgverzekeraar verricht. 
 
De wanbetalersbijdrage wordt gegeven zodra een zorgverzekeraar een wanbetaler met ten 
minste zes maanden premieschuld bij het CVZ aanmeldt. De eerste zes maanden zijn voor risico 
van de zorgverzekeraar. Deze bijdrage wordt verstrekt als vergoeding voor het verzekerd 
houden van de wanbetaler. De regering wil voorkomen dat mensen door royement niet-
verzekerd raken. Daarnaast hebben ook zorgverzekeraars baat bij niet-royeren omdat anders, 
als gevolg van de acceptatieplicht, verzekerden zich telkenmale bij een andere zorgverzekeraar 
kunnen inschrijven. Het is om deze reden dat de wanbetalersbijdrage wordt verstrekt. De 
huidige wanbetalersbijdrage is gelijk aan de standaardpremie. 
 
De regering is van mening dat zorgverzekeraars een deel van de wanbetalersbijdrage dienen in 
te zetten voor meer inspanningen in de preventiefase, al dan niet in samenwerking met 
anderen. De wanbetalersbijdrage zal op een lager c.q. hoger niveau worden vastgesteld naar 
gelang de inspanningen die zorgverzekeraars verrichten. De lagere bijdrage wordt verstrekt aan 
zorgverzekeraars die zich beperken tot de uitvoering van het Incassoprotocol. Zorgverzekeraars 
die -al dan niet in samenwerking met gemeenten- meer inspanningen verrichten gericht op 
preventiemaatregelen, krijgen een hogere bijdrage. Het voornemen bestaat de lagere 
wanbetalersbijdrage te stellen op de gemiddelde marktpremie. De hogere bijdrage zal niet meer 
bedragen dan het huidige bedrag.  
 
Uitgaande van een gemiddelde marktpremie (in 2014) van € 1163, een standaardpremie van  
€ 1329, en gegeven 340.000 wanbetalers in het bestuursrechtelijk premieregime, is het verschil 
tussen de lagere en de hogere bijdrage ruim € 56 miljoen. Wil een zorgverzekeraar in 
aanmerking komen voor de hogere bijdrage, dan zal de zorgverzekeraar een deel van dit 
bedrag moeten inzetten op inspanningen in de preventiefase, al dan niet in samenwerking met 
anderen. Met de Nederlandse Zorgautoriteit (NZa) zal besproken worden hoe de in de 
ministeriële regeling op te nemen voorwaarden voor het ontvangen van de wanbetalersbijdrage 
zullen worden ingevuld. Daarbij zullen ook zorgverzekeraars worden betrokken. Ik verwijs 
kortheidshalve ook naar de antwoorden op de vragen bij de toelichting op artikel 34a, verderop 
in deze nota.  
 
De leden van de fractie van de PVV geven aan dat zij premiedifferentiatie ongewenst vinden. 
Ook andere fracties in uw Kamer hebben vragen gesteld over de mogelijkheid die in het 
wetsvoorstel is opgenomen om de hoogte van de bestuursrechtelijke premie voor verschillende 
groepen wanbetalers te differentiëren.  
 
Voor een uitvoerig antwoord op de vraag naar de mogelijkheid van differentiatie en de hoogte 
van de premie verwijs ik kortheidshalve naar het antwoord opgenomen in Paragraaf 4 onder het 
kopje "Artikel 18d Bevorderen uitstroom". 
 
De leden van de PVV-fractie geven aan de indruk te hebben dat de aanpak van wanbetalers 
wordt verzacht en vragen een reactie daarop. 
 
De in het wetsvoorstel voorgestelde maatregelen dienen er toe te bevorderen dat de 
wanbetalersregeling goed werkt. Onderdeel daarvan is dat instroom in het bestuursrechtelijk 
premieregime door preventiemaatregelen zo mogelijk wordt tegengegaan en dat uitstroom 
wordt bevorderd.  
 
De leden van de SP-fractie vragen of ik hun vrees deel dat de kans groot is dat gemeenten 
vanwege rijksbezuinigingen de interventies en arrangementen niet meer kunnen bekostigen of 
dat de terugstroom onder druk komt te staan of nooit van de grond komt door de beperkte 
financiële mogelijkheden van gemeenten.  
 
Gemeenten en zorgverzekeraars hebben gezamenlijk een belangrijke rol en belang bij het 
verkleinen van de instroom in het wanbetalersregime. Gemeenten hebben op grond van de Wet 
gemeentelijke schuldhulpverlening de verantwoordelijkheid om te voorzien in integrale 
schuldhulpverlening. Inzet op schuldpreventie en dus inspanningen om het voorkomen dat 
mensen een te grote achterstand op hun zorgpremie krijgen, maakt daar integraal onderdeel 
van uit. Gemeenten hebben dus direct een belang bij het bevorderen van schuldpreventie.  
 15 

 
 
premieregime te blijven. De premie is wettelijk nu zo vastgesteld, dat de hoogte ervan de 
uitstroom belemmert omdat het de financiële draagkracht aanzienlijk beïnvloedt. De 
maatregelen moeten er daarom op gericht zijn de uitstroom te bevorderen. Dit is wezenlijk een 
andere weg dan de opslag (van 30%) te gebruiken om schulden mee af te lossen. Mensen 
moeten eerst uitstromen; de financiële ruimte die dan ontstaat omdat ze weer de normale 
premie gaan betalen, kan door hen gebruikt worden om andere schulden mee af te lossen. 
 
De leden van de SP-fractie vragen of een zorgverzekeraar verplicht wordt gesteld om een 
verzekerde die een betalingsregeling wil treffen terug te nemen en of dit in een ministeriële 
regeling wordt opgenomen. 
 
Het gaat mij te ver om een wanbetaler uit het bestuursrechtelijke premieregime te laten 
stromen zodra hij heeft laten weten bereid te zijn een betalingsregeling met zijn 
zorgverzekeraar te treffen. De inhoud van zo’n betalingsregeling is immers ook van belang: het 
moet, gegeven de hoogte van de schuld en de betalingsmogelijkheden van de wanbetaler, wel 
om een serieus aanbod gaan. In het wetsvoorstel is daarom opgenomen dat geen 
bestuursrechtelijke premie meer is verschuldigd vanaf de eerste dag van de maand volgend op 
de melding van de zorgverzekeraar dat een wanbetaler met zijn zorgverzekeraar een 
betalingsregeling is overeengekomen (voor de nog bij de zorgverzekeraar uitstaande schuld). Ik 
vertrouw erop dat aldus geregeld is wat de leden van de SP-fractie beogen.  
 
De leden van de SP-fractie vragen naar de uitzonderingssituaties voor inschrijving in de GBA en 
vragen of zij goed hebben begrepen dat een zorgverzekeraar niet verplicht is van die situaties 
gebruik te maken. 
 
Ter geruststelling van deze leden kan ik vermelden dat het bedoelde wetsartikel geen 'kan'-
bepaling bevat. In het wetsvoorstel is opgenomen dat de te verzekeren persoon wordt 
ingeschreven indien een van de genoemde omstandigheden zich voordoet. De zorgverzekeraar 
mag hier dus niet van afwijken.  
 
Voorts vragen deze leden of het systeem er toe zou kunnen leiden dat iemand buiten zijn schuld 
en tegen zijn wil onverzekerd blijft? Ook vragen zij om een paar voorbeelden van dergelijke 
situaties.  
 
De leden van de SP-fractie merken terecht op dat het onjuist zou zijn als de toepassing van 
deze bepaling er toe zou leiden dat iemand buiten zijn schuld onverzekerd blijft. Ik laat 
nadrukkelijk "tegen zijn wil" buiten beschouwing. Zoals in de memorie van toelichting is 
beschreven is het in beginsel aan de burger om er voor te zorgen dat het adres dat hij opgeeft 
ook het adres is waarmee hij in de GBA is ingeschreven. Voor mensen die op grond van 
ingezetenschap verzekerd zijn, is een ander adres dan het GBA-adres uitzondering. Maar er zijn 
inderdaad mensen die bewust geen verzekering willen of die zich voor de overheid en 
deurwaarders schuil willen houden.  
 
Voor de situatie waarin iemand buiten zijn schuld niet in de GBA ingeschreven staat, wordt 
voorzien met onderdeel c van het derde lid van het voorgestelde artikel 4a Zvw. Wel moet 
betrokkene aantonen dat hem redelijkerwijs geen verwijt kan worden gemaakt dat hij niet 
ingeschreven staat in de GBA. Een voorbeeld van zo'n situatie is de inschrijving op het adres 
van een familielid door een gescheiden man die tijdelijk onderdak nodig heeft. Een ander 
voorbeeld is de onduidelijkheid over het wonen in een vakantiewoning. Gemeenten gaan daar 
nu nog verschillend mee om.  
 
Omdat in de praktijk wel vaker situaties voorkomen die voor zorgverzekeraars onduidelijk zijn, 
ben ik met zorgverzekeraars, de SVB en het CVZ in overleg om te komen tot een handleiding 
voor zorgverzekeraars, waarmee zij beter vast kunnen stellen wanneer er sprake is van gerede 
twijfel over de verzekeringsplicht. Dit kan een verscheidenheid van situaties betreffen, zoals het 
ontbreken van een geverifieerd burgerservicenummer een indicatie in de GBA die vraagtekens 
zet bij ingezetenschap.  
Ik verwijs deze leden voorts naar het antwoord hierboven aan de leden van de PvdA over het 
ontstaan van een stuwmeer van onvindbare wanbetalers, waarbij ik uitvoeriger ben ingegaan op 
de rol van verzekeraars bij het vaststellen van de verzekeringsplicht. Tevens verwijs ik naar de 
antwoorden die ik heb gegeven over de inschrijving in de GBA hierna.  
 
 17 

 
 
De leden van de SP-fractie vragen of kan worden toegelicht waarom de verplichting om 
verzekerden met een betalingsachterstand persoonlijk telefonisch te benaderen uit het 
incassoprotocol is geschrapt.  
 
ZN heeft aangegeven dat het niet realistisch is gebleken om in het incassoprotocol op te nemen 
dat verzekerden telefonisch benaderd moeten worden. De ervaring bij zorgverzekeraars was dat 
de mensen waar het hier om gaat vaak geen vast telefoontoestel hebben en dat het mobiele 
nummer waarover zij wel beschikken regelmatig wisselt, zonder dat zij hun zorgverzekeraar 
daarvan op de hoogte stellen. 
  
De leden van de SP-fractie vragen of het persoonlijk telefonisch benaderen van mensen met een 
betalingsachterstand zou helpen te voorkomen dat mensen met een onoplosbaar 
schuldprobleem komen te zitten en of het daarom niet verplicht moet worden gesteld. 
 
Uit alle lopende pilots ("Vroeg erop af!; Enschede) en vele (evaluatie) rapporten ("Kort op de 
bal!") blijkt dat vroeg ingrijpen bij het ontstaan van schulden helpt om erger te voorkomen. 
Meestal is daarbij persoonlijk contact met de schuldenaar nodig of wenselijk, maar de praktijk 
geeft aan dat dit niet altijd zo makkelijk loopt. Preventieve activiteiten moeten wel zinvol zijn. Ik 
vind dat zorgverzekeraars beter in samenwerking met gemeenten kunnen bezien wanneer 
bellen nodig is en ook werkt. Een belverplichting als zodanig vind ik daarom niet opportuun. 
 
De leden van de SP-fractie vragen naar de bereidheid van de regering om de verschillende 
ministeriële regelingen die voortkomen uit dit wetsvoorstel met tussenkomst van een 
voorhangprocedure vast te stellen. 
 
Het wetsvoorstel voorziet op twee punten wijziging van regelgeving bij ministeriële regeling die 
nieuw is ten opzichte van de huidige situatie: dit betreft het vaststellen van de hoogte van de 
bestuursrechtelijke premie en het aanwijzen van groepen die kunnen uitstromen.  
Ik ben er geen voorstander van deze ministeriële regeling voor te hangen. Dit heeft vooral een 
praktische reden: de hoogte van de bestuursrechtelijke premie moet tijdig bekend zijn aan het 
CVZ en broninhouders. Omdat ook de nieuwe bestuursrechtelijke premie de marktpremie naar 
verwachting zal volgen, kan de premie pas laat in het jaar worden vastgesteld.  
Daarnaast werd en wordt bij ministeriële regeling de wanbetalersbijdrage vastgesteld. Dit is 
thans opgenomen in artikel 6.5.4 van de Regeling zorgverzekering. 
 
De leden van de CDA-fractie vragen of onderhavig wetsvoorstel de zorgverzekeraars en 
gemeenten voldoende zal motiveren om extra activiteiten te verrichten die voorkomen dat 
wanbetalers in het bestuursrechtelijke premieregime terechtkomen. 
 
Allereerst hebben gemeenten en zorgverzekeraars beide een belang bij het verkleinen van de 
instroom in het wanbetalersregime. Inzet op schuldpreventie zorgt ervoor dat mensen niet een 
te grote achterstand krijgen op hun zorgkosten. Hiermee kan worden voorkomen dat mensen 
bijvoorbeeld worden geroyeerd uit de aanvullende verzekering en voor bepaalde zorgkosten een 
beroep zullen moeten doen op de bijzondere bijstand. Daarnaast leidt de schuldpreventie voor 
de zorgverzekeraars tot minder inkomstenderving en minder inspanningen op dure 
incassoactiviteiten. 
 
In het wetsvoorstel is opgenomen dat de wanbetalersbijdrage die zorgverzekeraars krijgen 
afhankelijk wordt gesteld van de mate van inspanning bij het verrichten van preventieve 
activiteiten. De verwachting is dat de hogere bijdrage die zorgverzekeraars dan ontvangen hen 
stimuleert om deze activiteiten ook werkelijk te verrichten - al dan niet in samenwerking met 
gemeenten.  
De Wet gemeentelijke schuldhulpverlening voorziet in de opdracht aan gemeenten om invulling 
te geven aan schuldpreventie. Zij doen dit binnen de discretionaire ruimte die de wet biedt elk 
op hun eigen wijze. In het licht van een nog steeds toenemende schuldenproblematiek bij 
huishoudens en de verplichtingen in de eerdergenoemde wet, denk ik dat aangenomen mag 
worden dat gemeenten gemotiveerd zijn om zich in te spannen. Wel is het noodzakelijk dat 
gemeenten en zorgverzekeraars tot afspraken komen die ook passen binnen of aansluiten op 
het lokale gemeentelijke beleid. 
 
  
 19 

 
 
het ministerie van Financiën om voor zorgverzekeraars een uitzondering te maken op dit beleid. 
Het ministerie heeft deze uitzonderingsmogelijkheid opgenomen in de Uitvoeringsregeling 
algemene wet inkomensafhankelijke regelingen. Momenteel vindt hierover nog overleg plaats.  
Belangrijk element is de vraag in hoeverre er na de beoogde invoering van de 
huishoudentoeslag nog sprake zal zijn van een rechtstreeks naar de zorgverzekeraar over te 
maken deel in die huishoudentoeslag.   
 
De leden van de CDA-fractie vragen of het voor een wanbetaler die op grond van een 
betalingsregeling wordt afgemeld weer direct mogelijk is om een aanvullende verzekering af te 
sluiten.  
 
ZN heeft medegedeeld dat dit weer mogelijk is vanaf het moment dat de verzekerde zijn 
schulden heeft voldaan. 
 
De leden van de CDA-fractie vragen of voorliggend wetsvoorstel ook van toepassing is in 
Caribisch Nederland (BES-eilanden).  
 
Dat is niet het geval; de Zvw geldt alleen voor het Rijk in Europa. 
 
De leden van de CDA-fractie vragen ten slotte wanneer de regering van plan is de 
wanbetalersregeling weer te evalueren. 
 
In de VWS-verzekerdenmonitor wordt het parlement jaarlijks geïnformeerd over de stand van 
zaken met betrekking tot de voortgang van uitvoering door het CVZ van bijzondere groepen, 
zoals onverzekerde verzekeringsplichtigen, wanbetalers en verdragsgerechtigden. Ik stel mij 
voor uw Kamer door middel van deze VWS-verzekerdenmonitor op de hoogte te houden van de 
stand van zaken met betrekking tot de uitvoering van de wanbetalersregeling en daarbij 
aanvullende informatie en cijfers te verstrekken in verband met de implementatie van dit 
wetsvoorstel. Een afzonderlijke evaluatie lijkt mij dan niet nodig.   
 
De leden van de D66-fractie vragen waarom er niet gekozen wordt voor het maken van 
bindende afspraken tussen zorgverzekeraars en gemeenten. 
 
Ik acht het niet opportuun om private partijen, zoals de zorgverzekeraars, vanuit de overheid 
bindende afspraken op te leggen over hoe zij hun preventieve activiteiten vorm moeten gaan 
geven. Ook gemeenten hebben grote vrijheid bij het invullen van hun beleid. 
In het eerdergenoemde convenantsoverleg hebben de belangrijkste partijen voor gemeentelijke 
beleid en schuldhulp (SZW, VNG, Divosa en NVVK), alsmede de zorgsector (VWS en ZN) een 
overlegplatform. Daar is in september jl. steun gekregen voor de ingezette koers en deze 
partijen zullen hun leden stimuleren om afspraken met elkaar te maken. Daarnaast faciliteer ik 
de samenwerking tussen zorgverzekeraars en gemeenten door in 2014 regiobijeenkomsten te 
organiseren.  
 
De leden van de D66-fractie hebben met vreugde geconstateerd dat een groep van circa 24.000 
'onvindbare’ wanbetalers is teruggesluisd naar de zorgverzekeraars. Zij vragen of voor deze 
groep wanbetalers onterecht compensatie is verstrekt en vragen op welke wijze de Minister 
daarmee omgaat. 
 
Begin 2012 heb ik in overleg met de zorgverzekeraars en het CVZ besloten om voor deze groep 
het bestuursrechtelijk premieregime en de daarmee samenhangende compensatie af te sluiten. 
Voor een deel van deze wanbetalers bestond de verzekeringsplicht ten tijde van de aanmelding 
maar is daarna komen te vervallen. Tot de genoemde afsluiting zaten deze wanbetalers in de 
zorgverzekering gedurende een periode waarover de zorgverzekeraar geen premie mocht innen 
omdat deze burgers in het CVZ-regime zaten. Tegenover deze premiederving dient 
premiecompensatie te staan over die periode tot begin 2012. Zowel het bestuursrechtelijk 
premieregime als de compensatie zijn per 1 februari 2012 beëindigd. 
 
De leden van de D66-fractie vragen of de regering op regelmatige basis betrokken partijen kan 
wijzen op informatie-uitwisseling bij dit dossier. 
 
In paragraaf zes van het Productenboek wordt geschetst welke mogelijkheden er zijn voor 
informatie uitwisseling. Eerder in deze nota heb ik uitvoerig geschetst dat gegevensuitwisseling 
lastig is als gevolg van privacyaspecten. In het Productenboek wordt hierop uitvoerig ingegaan.  
 21 

 
 
10
Met betrekking tot de eerder gestelde kamervragen waaraan deze leden refereren kan ik 
melden dat de gemiddelde verblijfsduur in het bestuursrechtelijk premieregime bijna 14 
maanden bedraagt. 
 
3. De opzet van de wanbetalersregeling 
 
De leden van de PvdA-fractie vragen of alle verzekeraars verplicht zijn om na de 
tweedemaandsbrief een betalingsregeling te treffen. Ook vragen zij of dit betekent dat iedere 
verzekeringnemer na een tweedemaandsbrief ook in aanmerking komt voor een 
betalingsregeling en of er eisen worden gesteld aan de vormgeving van deze 
betalingsregelingen.  
 
In artikel 18a Zvw is op dit moment al geregeld dat zodra de zorgverzekeraar een 
premieachterstand van twee maandpremies heeft geconstateerd, aan de verzekeringnemer een 
aanbod moet worden gedaan tot het treffen van een betalingsregeling. Tevens moet worden 
gewezen op de mogelijkheid van schuldhulp. In de genoemde betalingsregeling moeten 
afspraken worden opgenomen over de wijze waarop nieuw opkomende premietermijnen worden 
voldaan en over de afwikkeling van de opgelopen premieschuld (inclusief rente en 
incassokosten) en de termijn waarbinnen betaling zal plaatsvinden. In het Incassoprotocol is 
opgenomen dat de verzekeringnemer het aanbod krijgt om de premieachterstand van twee 
maandpremies in minimaal vier termijnen te voldoen, waarbij een ondergrens geldt van €25. 
Daarnaast wordt de mogelijkheid van automatische incasso onder de aandacht gebracht.  
Niet in alle gevallen zal een schuldenaar in aanmerking komen voor een betalingsregeling: de 
regeling moet wel voorzien in voor de verzekeraar acceptabele afbetalingsbedragen en de 
schuldenaar moet de betalingsregeling wel na kunnen komen. De zorgverzekeraar moet 
voldoende medewerking verlenen aan het tot stand komen van een betalingsregeling. Aan de 
vormgeving van een betalingsregeling zijn geen verdere eisen gesteld. 
 
De leden van de PvdA-fractie vragen hoeveel dagen en gemiddeld zitten tussen het ontstaan 
van de betalingsachterstand van twee maanden en de uiteindelijke toezending en ontvangst van 
de tweedemaandsbrief. Hetzelfde vragen zij voor de vierdemaandsbrief. 
 
In de Zvw is geregeld dat uiterlijk tien werkdagen nadat een zorgverzekeraar heeft 
geconstateerd dat er achterstand van tweemaand premies is ontstaan, de tweedemaandsbrief 
wordt verstuurd. De vierdemaandsbrief wordt verstuurd zodra de zorgverzekeraar heeft 
geconstateerd dat er een achterstand van vier maanden is ontstaan. Hierover zijn geen exacte 
gegevens bekend van individuele zorgverzekeraars.  
 
De leden van de PvdA-fractie vragen of het ketenoverleg een duidelijke regisseur heeft en of het 
overleg niet te vrijblijvend is. 
 
De wanbetalersregeling kenmerkt zich door een combinatie van privaat-publieke samenwerking. 
Met name de zorgverzekeraars, het CVZ, en het CJIB staan centraal in deze uitvoeringsketen. 
Over dit gehele uitvoeringsproces voert het CVZ de regiefunctie uit, met inachtneming uiteraard 
van eigen verantwoordelijkheid van partijen voor hun uitvoeringsprocessen. Dit laatste geldt in 
het bijzonder voor de zorgverzekeraars, zij zijn verantwoordelijk voor het juist en tijdig aan- en 
afmelden van wanbetalers bij het CVZ.  
 
Ten slotte vragen de leden van de PvdA-fractie hoe lang het gemiddeld duurt voordat mensen 
uit de wanbetalersregeling kunnen stappen. 
 
De gemiddelde verblijfsduur in het bestuursrechtelijk premieregime bedraagt bijna 14 maanden. 
 
  
                                                 
10
 Tweede Kamer, 11 april 2013, nr. 2013Z07390. 
 23 

 
 
Artikel 18c Inschrijving in de GBA als voorwaarde voor aanmelding 
 
De leden van de VVD-fractie vragen of mensen die een ander adres hebben verstrekt dan het 
GBA-adres de aanmelding voor het bestuursrechtelijke premie kunnen voorkomen. 
 
Als een zorgverzekeraar constateert dat iemand op een ander adres staat ingeschreven dan het 
GBA-adres, dan kan dit betekenen dat deze persoon de premie niet meer betaalt omdat hij niet 
meer in Nederland woont en niet meer verzekeringsplichtig is. De zorgverzekeraar dient dan 
actie te ondernemen en moet contact opnemen met de verzekerde voor een verklaring omtrent 
het afwijkende adres. De verzekerde wordt er op gewezen dat hij zich dient in te schrijven in de 
GBA, zoals ook wettelijk is voorgeschreven. Ik verwijs voor een uitvoeriger uitleg over de 
betekenis van het adresgegeven naar de vraag over onvindbare wanbetalers eerder in deze 
nota. 
 
De leden van de VVD-fractie vragen of alle verzekeraars nieuwe aanmeldingen voor 
verzekeringen controleren op overeenkomst tussen opgegeven adres en de GBA.  
 
Het opnemen van het GBA-adres is bedoeld om de verzekeringsplicht beter te kunnen 
vaststellen. Alle zorgverzekeraars dienen de wettelijke bepalingen uit te voeren.  
 
Voorts vragen deze leden in hoeverre zorgverzekeraars hun huidige bestanden hebben 
gecontroleerd op overeenkomst tussen het opgegeven adres en de GBA. Ook vragen zij hoe 
vaak het adresgegeven afwijkt. 
 
In het wetsvoorstel wordt niet voorgeschreven dat zorgverzekeraars hun bestaande 
verzekerdenbestand moeten doorlichten. Dat vind ik ook onwenselijk, omdat dat een te grote 
administratieve inspanning van de zorgverzekeraars zou vragen. Bij een nieuw af te sluiten 
verzekering (dus ook als verzekerden van verzekeraar wisselen) en bij aanmelding als 
wanbetaler, moeten zorgverzekeraars controleren op het adresgegeven. De zorgverzekeraars 
zijn bovendien aangesloten bij het GBA en krijgen hierdoor dagelijks mutatiegegevens van hun 
klanten. Indien via de GBA-melding een wijziging wordt doorgegeven, is het de bedoeling dat 
die informatie wordt verwerkt in de administratie van de zorgverzekeraar. Zorgverzekeraars 
dienen een afwijkend adresgegeven ook terug te melden aan de GBA.  
 
In de beantwoording over de vraag naar “onvindbare wanbetalers” is vermeld dat ook het CVZ 
periodiek controleert op het adresgegeven. Door deze controle wordt zoveel mogelijk 
bewerkstelligd dat de wanbetalers bij CVZ ook daadwerkelijk verzekeringsplichtig zijn.  
 
In januari 2012 ging het om 23.000 wanbetalers, in juli 2013 om circa 15.000 wanbetalers die 
naar zorgverzekeraars zijn teruggeleid. De genoemde 15.000 worden nu onderzocht door de 
zorgverzekeraars. Een deel van hen zal blijken niet verzekeringsplichtig te zijn. Door de 
combinatie van deze maatregelen worden de adresbestanden van zorgverzekeraars gaandeweg 
'GBA-proof' en draagt de zorgsector bij aan verbetering van de adresbestanden in de GBA. 
 
Artikel 18d Bevorderen uitstroom 
 
De leden van alle fracties in uw Kamer hebben vragen gesteld over de mogelijkheid die in het 
wetsvoorstel is opgenomen om de hoogte van de bestuursrechtelijke premie voor verschillende 
groepen wanbetalers te differentiëren. Daarbij is onder meer gevraagd naar de gronden voor 
differentiatie en welke groepen zullen worden onderscheiden, naar de wijze waarop dit vorm zal 
worden gegeven, hoe hoog de premie voor de onderscheiden groepen zal zijn (bandbreedte) en 
of een dergelijke differentiatie uitvoerbaar is voor het CVZ en voor werkgevers die bronheffing 
moeten toepassen. Daarnaast is door diverse fracties ook gevraagd met welke achterliggende 
gedachte deze mogelijkheid in het wetsvoorstel is opgenomen. Ten slotte is ook gevraagd welke 
de hoogte van de bestuursrechtelijke premie de regering voor ogen heeft en of de regering 
overweegt de premie hoger vast te stellen dan thans het geval is.  
 
Thans is in artikel 18d, tweede lid, wettelijk bepaald dat de bestuursrechtelijke premie 130% 
van de standaardpremie als bedoeld in de Wet op de zorgtoeslag is. Op grond van de huidige 
wetgeving is de bestuursrechtelijke premie dus automatisch gekoppeld aan (130% van) de 
standaardpremie. Deze premie is de gemiddelde nominale premie in een gegeven jaar 
vermeerderd met het gemiddelde bedrag dat een verzekerde naar verwachting in dat jaar aan 
het verplicht eigen risico kwijt zal zijn. Het Centraal Planbureau berekent deze twee bedragen. 
 25 

 
 
gedetineerden in hun land. De mensenrechtelijke verdragen leggen hier een basis voor. 
Daarnaast bestaan er VN verklaringen die gezaghebbende interpretaties bevatten van de 
verplichtingen van lidstaten met betrekking tot dit principe, zoals de Standaard Minimum Regels 
voor de Behandeling van Gevangenen.  
 
Voorts vragen de leden van de CDA-fractie wat er gebeurt indien gedetineerden zelf de rekening 
van noodzakelijke medische zorg in gevangenschap moeten voldoen en –als ze geen financiële 
middelen hebben- of zij dan geen zorg meer ontvangen. 
  
Lokale autoriteiten worden er in zo’n situatie op gewezen hun verantwoordelijkheid voor de zorg 
voor gedetineerden op zich te nemen. Dit is de rol van het ministerie van Buitenlandse Zaken: 
de lokale autoriteiten wijzen op hun verplichtingen. Wanneer een gedetineerde medische zorg 
heeft ontvangen kan de gedetineerde worden verplicht om de kosten te betalen. Wat er dan 
gebeurt, verschilt per individu. Het kan voorkomen dat het thuisfront financieel bijspringt en 
soms lukt bemiddeling door het ministerie van Buitenlandse Zaken, de ambassade of het 
consulaat.  
 
De leden van de fractie van D66 geven aan dat zij hebben begrepen dat de regeling voor 
gedetineerden in het buitenland ertoe leidt dat de minister van Veiligheid en Justitie in 
voornoemd geval verantwoordelijk wordt voor de zorgverlening. Zij vragen in hoeverre de 
regering dit acceptabel vindt. 
 
Gezien de gestelde vraag lijkt het er op dat er een misverstand is ontstaan.  
Zodra iemand in het buitenland in detentie verblijft, valt hij onder de wet- en regelgeving van 
het betreffende land. Dit geldt ook voor de medische zorg.  
Met de wijziging van artikel 24 wordt uitsluitend geregeld dat indien iemand in het buitenland 
gedetineerd is, de Nederlandse zorgverzekering kan worden opgeschort. Dit kan voor de 
gedetineerde belangrijk zijn omdat bij detentie in beginsel de verzekeringsplicht in stand blijft. 
In de memorie van toelichting is uitvoerig ingegaan op de achtergrond van de werking van 
artikel 24.  
 
Artikel 34a Aanscherping van het incassoprotocol 
 
De leden van de VVD-fractie vragen of het niet meer voor de hand ligt om artikel 34a zo aan te 
passen dat een zorgverzekeraar geen bijdrage meer krijgt voor wanbetalers. Dan hoeft ook niet 
meer te worden vastgesteld of verzekeraars wel voldoende doen om wanbetaling tegen te gaan. 
 
De wanbetalersbijdrage wordt gegeven zodra een zorgverzekeraar een wanbetaler met ten 
minste zes maanden premieschuld bij het CVZ aanmeldt. Afgezien van de plicht tot 
premiebetaling aan de zorgverzekeraar -die wordt omgezet tot een plicht om de 
bestuursrechtelijke premie te betalen aan het CVZ- blijft de zorgverzekering na zes maanden 
wanbetaling immers onverminderd doorlopen, wat betekent dat de verzekeraar genoten, 
verzekerde zorg zal moeten betalen. Zonder deze bijdrage zouden de verzekeraars hun 
wanbetalers royeren. Dat vindt de regering ongewenst, omdat dit tot onverzekerden zou leiden.  
 
Uit het evaluatierapport is gebleken dat de zorgverzekeraars meer kunnen doen om wanbetaling 
tegen te gaan. De regering deelt deze conclusie en is van mening dat zorgverzekeraars een deel 
van de wanbetalersbijdrage dienen in te zetten voor meer inspanningen in de preventiefase, al 
dan niet in samenwerking met anderen. Om verzekeraars te prikkelen daadwerkelijk meer 
inspanningen te verrichten in de preventieve fase, wordt de wanbetalersbijdrage 
gedifferentieerd. De lagere bijdrage wordt verstrekt aan zorgverzekeraars die zich beperken tot 
de uitvoering van het incassoprotocol. Gedacht wordt aan een wanbetalersbijdrage gelijk aan de 
gemiddelde marktpremie. Zorgverzekeraars die -al dan niet in samenwerking met gemeenten- 
meer preventie-inspanningen verrichten, krijgen een hogere bijdrage. De hoogte van de 
wanbetalersbijdrage is thans bepaald op het bedrag van de standaardpremie. De hogere 
bijdrage zal in elk geval niet meer bedragen dan de standaardpremie. 
 
Uitgaande van een gemiddelde marktpremie (in 2014) van € 1163, een standaardpremie van  
€ 1329, en gegeven 340.000 wanbetalers in het bestuursrechtelijk premieregime, is het verschil 
tussen de lagere en de hogere bijdrage ruim € 56 miljoen. Wil een zorgverzekeraar in 
aanmerking komen voor de hogere bijdrage, dan zal de zorgverzekeraar een deel van dit 
bedrag moeten inzetten op inspanningen in de preventiefase, al dan niet in samenwerking met 
anderen.  
 27 

 
 
voorbeelden gegeven van arrangementen, dat zijn samenwerkingsverbanden tussen 
zorgverzekeraar, gemeenten en schuldhulpverlenende instanties. Kenmerkend voor een 
arrangement is dat er een set aan afspraken is die als belangrijkste doel heeft om het verder 
oplopen van de achterstanden te voorkomen. Bij twee van de in het Productenboek vermelde 
arrangementen worden wanbetalers actief benaderd. 
 
De leden van de D66-fractie vragen voorts om nader te specificeren welke acties in het 
toetsingskader zullen worden opgenomen en wanneer dit toetsingskader gereed zal zijn. 
 
In de Regeling zorgverzekering zullen concrete materiële normen (zoals bijvoorbeeld ook 
beschreven in het Incassoprotocol) worden opgenomen om de NZa beter in staat te stellen te 
kunnen toetsen of zorgverzekeraars voldoende inspanningen hebben verricht die voorwaarde 
zijn voor het ontvangen van de (lagere) wanbetalersbijdrage. Ook de normering voor de hogere 
bijdrage zal in nauw overleg met de NZa tot stand komen. De vormgeving van deze 
toetsingsvoorwaarden is mede afhankelijk van de inhoud van de beoogde samenwerking van 
zorgverzekeraars en gemeenten. Ik wil daar eerst zicht op krijgen.  
Ik streef naar inwerkingtreding van het nieuwe toetsingskader met ingang van 1 januari 2015.   
 
De leden van de D66-fractie vragen hoe de regering denkt te bewerkstelligen dat de hogere 
wanbetalersbijdrage opweegt tegen de extra inspanningen voor inning. Ik begrijp de vraag van 
deze leden zo, dat zij bedoelen dat de zorgverzekeraar tegenover de hogere compensatie ook 
extra kosten moet maken om het preventief beleid mogelijk te maken en of die kosten voor de 
zorgverzekeraar wel opwegen tegen die hogere bijdrage. 
 
Het eerdergenoemde Productenboek geeft al een aantal voorbeelden van werkzame preventies. 
Zoals hierboven vermeld, is het de bedoeling dat zorgverzekeraars en gemeenten in de 
regiobijeenkomsten nadere invulling gaan geven aan preventieactiviteiten die zij samen kunnen 
inzetten om de instroom van nieuwe wanbetalers tegen te gaan. Dat gaat niet vanzelf. Daarom 
is de prikkel ingebouwd voor zorgverzekeraars om een financiële bijdrage te leveren aan 
preventieve activiteiten en/of arrangementen in samenwerking met andere partijen. 
Uitgangspunt daarbij is wel dat activiteiten die zorgverzekeraars in samenspraak met 
gemeenten ontwikkelen de potentie hebben om te werken.  
 
De leden van de D66-fractie vragen of de regering al voor ogen heeft hoe groot het geldelijk 
verschil tussen de lagere en de hogere wanbetalersbijdrage wordt.  
 
Voor het antwoord op deze vraag verwijs ik naar het eerste antwoord onder het kopje “Artikel 
34a Aanscherping van het incassoprotocol” op eenzelfde soort vraag van de leden van de VVD-
fractie. 
 
De leden van de fractie van D66 vragen of de regering voornemens is de effecten te monitoren. 
 
Het CVZ draagt zorg voor de betaling van de wanbetalersbijdrage. Ik stel mij voor om gegevens 
over de verstrekking van de wanbetalersbijdrage op te nemen in de VWS-verzekerdenmonitor 
die ik jaarlijks aan het parlement stuur.  
 
Wijzigingen in lagere regelgeving 
 
De leden van de VVD-fractie vragen wie de inspanningen van de zorgverzekeraars die in de 
preventiefase een hogere bijdrage ontvangen, gaat beoordelen.  
 
Of een zorgverzekeraar voldoet aan de voorwaarden voor het verkrijgen van een 
wanbetalersbijdrage wordt ook thans al getoetst door de NZa. Dat blijft zo. In de memorie van 
toelichting en in de voorgaande paragraaf is aangegeven dat de voorwaarden waaraan 
zorgverzekeraars moeten gaan voldoen om in aanmerking te komen voor de hogere 
wanbetalersbijdrage nog nader uitgewerkt zullen worden in overleg met de NZa, om te 
garanderen dat de voorwaarden ook objectief toetsbaar zijn. Ook de zorgverzekeraars zullen 
hierbij worden betrokken. Het wel of niet voldoen aan de gestelde voorwaarden heeft namelijk 
direct een financieel effect voor de zorgverzekeraar. 
 
  
 29 

 
 
Ontvangen boetes onverzekerde verzekeringsplichtigen (bedragen x 1 miljoen):  
 
Boetes 2011 2012 2013 totaal 
Opgelegd 14,48 13,96 7,40 35,74 
Betaald 4,60 2,97 0,73 08,30 
Openstaand 9,78 10,99 6,67 27, 44 
 
De leden van de fractie van D66 geven aan dat zij geen gegevens hebben gezien over de 
inningsresultaten en verzoeken hierover nadere informatie. Ook vragen zij in hoeverre wordt 
voorzien dat de openstaande vorderingen alsnog worden geïncasseerd. 
 
Het incassoresultaat, gemeten 88 dagen na oplegging van de vordering is voor de gehele 
wanbetalersregeling 41,8% (juni 2013). Het succes bij broninhouding is uiteraard hoger dan via 
het CJIB: bij broninhouding is dit 81,4% (juni 2013) en bij de vorderingen via acceptgiro CJIB is 
dit 20,9% (juni 2013). 
 
In onderstaande tabel is een overzicht verstrekt van het openstaande saldo aan vorderingen. 
Met name een deel van de vorderingen dat is uitgezet bij het CJIB en dat na aanmaning door 
incassoactiviteiten moet worden ingevorderd, zal naar verwachting uiteindelijk oninbaar blijken.  
   
 
Totaal openstaande saldo 814,0 
(hiervan staat korter dan 3 maanden open)  (127,7) 
 
  
 
Deelsaldo via broninhouding 125,5 
(hiervan staat korter dan 3 maanden open) (32,3) 
 
 
  
 
Deelsaldo via acceptgiro CJIB 688,4 
(hiervan staat korter dan 3 maanden open) (95,3) 
 
 
De leden van de fractie van D66 geven ook aan te willen vernemen wanneer niet-ontvangsten 
worden afgeboekt. 
 
Conform de vastgestelde afboekingsprocedure kan in diverse situaties worden besloten om 
oninbare vorderingen af te boeken, waarbij de gebruikelijke uitgangspunten in het 
debiteurenbeheer worden toegepast. Bij broninhouders wordt alleen afgeboekt wanneer de 
broninhouder failliet is gegaan. 
 
Bij de burgers, waarbij de vordering via het CJIB verloopt, zijn de belangrijkste 
afboekingsredenen: 
- Vordering is door het CJIB (deurwaarder) als oninbaar verklaard; 
- Er blijft een openstaand restbedrag van €5 of minder over; 
- De burger is overleden of bevindt zich in de (wettelijke of minnelijke) schuldsanering. 
 
 
De Minister van Volksgezondheid, 
Welzijn en Sport, 
 
 
 
 
 
mw. drs. E.I. Schippers 
 
 
 
 31 

