 
 
 
 
> Retouradres Postbus 20401 2500 EK Den Haag 
Directoraat-generaal 
Energie, Telecom & 
Mededinging  
De Voorzitter van de Tweede Kamer 
Directie Energiemarkt 
der Staten-Generaal 
Bezoekadres 
Binnenhof 4 
Bezuidenhoutseweg 73 
2513 AA  ’s-GRAVENHAGE 
2594 AC Den Haag 
 
Postadres 
 
Postbus 20401 
2500 EK Den Haag 
 
Factuuradres 
 
Postbus 16180 
 
2500 BD Den Haag 
 
Overheidsidentificatienr 
 
00000001003214369000 
T 070 379 8911 (algemeen) 
Datum 17 december 2013 
www.rijksoverheid.nl/ez 
Betreft Corporate goverance onderzoek Water- en Energiebedrijf Bonaire 
 
 
Ons kenmerk 
DGETM-EM / 13214333 
 
Bijlage(n) 
Geachte Voorzitter, 
1 
 
Hierbij zend ik u, mede namens de minister van Binnenlandse Zaken en 
Koninkrijksrelaties, de resultaten van een onderzoek dat in opdracht van de 
Gezaghebber van Bonaire en van mij is gedaan naar de corporate governance van 
Water- en Energiebedrijf Bonaire (WEB).  
 
De doelstelling van het onderzoek was om de besluitvormings- en 
verantwoordingsmechanismen rondom WEB in kaart te brengen en de toepassing 
hiervan bij een aantal belangrijke dossiers in de periode 2005-2012. In deze 
periode is op Bonaire een project uitgevoerd om te komen tot een meer 
betaalbare en duurzame elektriciteitsvoorziening op Bonaire. Aan de onderzoekers 
is gevraagd om op basis hiervan aanbevelingen te doen voor versterking van de 
governance opdat het bestuur van het openbaar lichaam (OLB) op adequate wijze 
invulling kan geven aan haar verantwoordelijkheid als aandeelhouder van de 
onderneming en aan haar beleidsverantwoordelijkheid voor de energievoorziening 
op Bonaire.  
 
De uitkomsten van het onderzoek zijn op 16 december 2013 door de 
onderzoekers toegelicht aan het Bestuurscollege, de Eilandraad van Bonaire en de 
directie en Raad van Commissarissen van WEB. Met deze brief maak ik het 
eindrapport van de onderzoekers openbaar.  
 
Voor de uitkomsten van het onderzoek verwijs ik naar het rapport. In algemene 
zin constateren de onderzoekers serieuze tekortkomingen in de governance 
gedurende de periode waarnaar het genoemde project is uitgevoerd; vrijwel alle 
actoren die waren betrokken bij dit project (bestuurders, toezichthouders en 
aandeelhouders) hebben hun rol niet adequaat ingevuld.  
 
 Pagina 1 van 4 
 
 

 
 
Directoraat-generaal 
Energie, Telecom & 
Mededinging 
 
Directie Energiemarkt 
 
 
 
DGETM-EM / 13214333 
 
 
 
 
 
gronden die in de statuten zijn vermeld. In het hiervoor genoemde wetsvoorstel 
elektriciteit en drinkwater BES zal een bepaling worden opgenomen op grond 
waarvan de minister van Economische Zaken instemmingsbevoegdheid heeft bij 
benoeming en ontslag van een lid van de raad van commissarissen. 
 
Vervolgonderzoek 
 
Het rapport geeft mij op onderdelen aanleiding voor het vermoeden dat sprake 
was van onbehoorlijk bestuur bij WEB. Het gaat daarbij in hoofdzaak om de 
volgende zaken.  
 
Ten eerste wordt in het rapport op verschillende plekken aan de orde gesteld dat 
de bestuurders regelmatig op onduidelijke gronden en zonder voldoende kennis 
van zaken grote (investerings)beslissingen hebben genomen, waarbij zij 
bovendien stelselmatig relevante waarschuwingen van binnen en buiten de 
onderneming en aanbevelingen van deskundigen zouden hebben genegeerd. Uit 
het rapport blijkt ook dat niet kan worden vastgesteld dat een belangrijk 
bestuursbesluit om de elektriciteitsproductie te privatiseren is voorgelegd aan de 
aandeelhoudersvergadering.  
 
De onderneming en het algemeen belang van een betaalbare energievoorziening 
zijn hiermee ernstig geschaad. Met inachtneming van het feit dat uiteindelijk 
ternauwernood een faillissement is afgewend, komt hieruit een beeld naar voren 
van bestuurders die niet op hun taak berekend waren en hun taak ook niet met de 
vereiste zorgvuldigheid hebben uitgevoerd. Een belangrijk signaal hiervoor is dat 
– volgens het rapport – een goede onderbouwing van bestuursbesluiten ontbreekt 
en dat sprake was van een zeer gebrekkige informatievoorziening richting de 
algemene vergadering van aandeelhouders en de raad van commissarissen 
waardoor het toezicht op het bestuur van de onderneming niet heeft 
gefunctioneerd. 
 
Ten slotte wordt in het rapport melding gemaakt van een niet verklaard verschil 
van circa USD 10 miljoen tussen de omvang van de investering zoals die 
contractueel overeen is gekomen en de omvang van de investering zoals die kan 
worden verklaard uit informatie in het dossier over de contractueel 
overeengekomen kosten van onderaannemers en overige gemaakte kosten. 
Tevens wordt in het rapport geadviseerd om nader onderzoek te doen naar de 
gang van zaken rond de aanbesteding.  
 
 Pagina 3 van 4 
 

