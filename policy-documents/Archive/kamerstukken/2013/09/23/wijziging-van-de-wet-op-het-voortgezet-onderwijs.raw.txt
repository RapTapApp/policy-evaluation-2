 
 
 
Wijziging van de Wet op het voortgezet onderwijs en de Wet voortgezet 
onderwijs BES in verband met het vervangen van de verplichte 
maatschappelijke stage door een facultatief programmaonderdeel, het invoeren 
van de vakbenaming Latijnse en Griekse taal en cultuur en het schrappen van 
het verplichte vak algemene natuurwetenschappen uit het gemeenschappelijk 
deel van de vwo-profielen 
 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is om de Wet op het 
voortgezet onderwijs en de Wet voortgezet onderwijs BES te wijzigen om te regelen dat 
de verplichte maatschappelijke stage wordt afgeschaft en wordt vervangen door de 
mogelijkheid voor scholen om deze stage als facultatief programmaonderdeel aan te 
bieden, de vakbenaming Latijnse taal en cultuur en Griekse taal en cultuur wordt 
ingevoerd en het verplichte vak algemene natuurwetenschappen uit het 
gemeenschappelijk deel van de vwo-profielen wordt geschrapt; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
ARTIKEL I WIJZIGING VAN DE WET OP HET VOORTGEZET ONDERWIJS 
 
De Wet op het voortgezet onderwijs wordt als volgt gewijzigd: 
 
A 
 
Artikel 6f komt als volgt te luiden: 
 
Artikel 6f Maatschappelijke stage 
Een onderwijsprogramma in het voortgezet onderwijs kan mede een maatschappelijke 
stage omvatten.  
 
 
B 
 
Artikel 10b1 wordt als volgt gewijzigd: 
    W10305.K-2 1 

 
ARTIKEL III WIJZIGING VAN DE WET OP DE EXPERTISECENTRA 
 
In artikel 22, eerste lid, onderdeel c, van de Wet op de expertisecentra wordt na onder 
2°. een onderdeel toegevoegd, luidende: 
3°. indien het uitstroomprofiel vervolgonderwijs wordt verzorgd, de invulling van de 
maatschappelijke stage, bedoeld in artikel 6f van de Wet op het voortgezet onderwijs,. 
 
ARTIKEL IV WIJZIGING VAN DE WET TOT WIJZIGING VAN ENKELE 
ONDERWIJSWETTEN IN VERBAND MET EEN HERZIENING VAN DE ORGANISATIE 
EN FINANCIERING VAN DE ONDERSTEUNING VAN LEERLINGEN IN HET 
BASISONDERWIJS, SPECIAAL EN VOORTGEZET SPECIAAL ONDERWIJS, 
VOORTGEZET ONDERWIJS EN BEROEPSONDERWIJS 
 
De wet van 11 oktober 2012 tot wijziging van enkele onderwijswetten in verband met 
een herziening van de organisatie en financiering van de ondersteuning van leerlingen in 
het basisonderwijs, speciaal en voortgezet speciaal onderwijs, voortgezet onderwijs en 
beroepsonderwijs (Stb. 2012, 533) wordt gewijzigd als volgt: 
 
A 
 
In artikel I, onderdeel HH, met betrekking tot artikel 125 van de Wet op het primair 
onderwijs, wordt onder ‘1’ ‘van alle scholen in het verband’ vervangen door: van alle 
scholen in het samenwerkingsverband.  
 
B 
 
Artikel II, onderdeel II, met betrekking tot artikel 117 van de Wet op de expertisecentra 
wordt gewijzigd als volgt: 
1. Onder ‘1’ wordt het derde lid vernummerd tot vierde lid en het vierde lid tot derde lid. 
2. Onder ‘2’ wordt ‘het vierde lid’ vervangen door: het derde lid.  
 
ARTIKEL V WIJZIGING VAN DE WET VAN 11 OKTOBER 2012 TOT WIJZIGING 
VAN ONDER MEER DE WET OP DE EXPERTISECENTRA IN VERBAND MET DE 
KWALITEIT VAN HET SPECIAAL EN VOORTGEZET SPECIAAL ONDERWIJS 
 
In de Wet van 11 oktober 2012 tot wijziging van onder meer de Wet op de 
expertisecentra in verband met de kwaliteit van het speciaal en voortgezet speciaal 
onderwijs (Stb. 2012, 545) vervallen de artikelen VII en VIII, onderdeel D.  
 
ARTIKEL VI INVOERING PER LEERJAAR LATIJNSE EN GRIEKSE TAAL EN 
CULTUUR 
 
1. De wijzigingen die artikel I, onderdeel D, onder 2, 3 en 5, voor wat betreft het 
vervallen van klassieke culturele vorming, en artikel II, onder 2, 3 en 5, voor wat betreft 
het vervallen van klassieke culturele vorming, aanbrengen in artikel 13 van de Wet op 
het voortgezet onderwijs en artikel 39 van de Wet voortgezet onderwijs BES en de ter 
uitvoering daarvan vastgestelde voorschriften, vinden met ingang van het eerste 
schooljaar na inwerkingtreding van deze artikelen of onderdelen successievelijk 
toepassing per opvolgend leerjaar.  
2. Op de leerjaren waarvoor de wijzigingen als gevolg van hun successievelijke 
toepassing nog niet gelden, blijft van toepassing het bepaalde bij en krachtens artikel 13 
van de Wet op het voortgezet onderwijs en artikel 39 van de Wet voortgezet onderwijs 
BES zoals luidend op de dag voor de inwerkingtreding van artikel I, onderdeel D, onder 
    W10305.K-2 3 

 
MEMORIE VAN TOELICHTING 
 
ALGEMEEN 
 
1. Inleiding en opbouw  
 
In het Regeerakkoord ‘Bruggen Slaan’ van de VVD en PvdA is aangekondigd dat de 
wettelijke verplichte maatschappelijke stage wordt afgeschaft voor alle leerlingen in het 
voortgezet onderwijs. Dit gaat gepaard met een korting op de algemene uitkering van 
het gemeentefonds per 2015 en het beëindigen van de middelen aan scholen voor het 
organiseren van de maatschappelijke stage met ingang van het schooljaar 2015/2016.  
 
Dit wetsvoorstel dient er onder andere toe om de wettelijke verplichte maatschappelijke 
stage af te schaffen en de mogelijkheid te behouden voor scholen om de 
maatschappelijke stage een onderdeel te laten zijn van het onderwijsprogramma. 
Scholen krijgen zo meer ruimte om eigen keuzes te maken bij het inrichten van het 
onderwijsprogramma. In de volgende hoofdstukken wordt dit nader toegelicht.  
 
De memorie van toelichting is tot stand gekomen mede namens de staatssecretaris van 
Economische Zaken. 
 
2. Kern en doel van het wetsvoorstel 
2.1. Afschaffen verplichte maatschappelijke stage 
2.2. Invoeren vakbenaming Latijnse taal en cultuur en Griekse taal en cultuur 
2.3. Afschaffen van het verplichte vak algemene natuurwetenschappen voor het 
gemeenschappelijk deel van de vwo-profielen 
 
3. Achtergronden van het wetsvoorstel 
3.1. Afschaffen van de wettelijk verplichte maatschappelijke stage 
3.2. De facultatieve maatschappelijke stage 
3.3. Latijnse taal en cultuur en Griekse taal en cultuur 
3.4. Algemene natuurwetenschappen 
 
4. Uitwerking van het wetsvoorstel in algemene maatregelen van bestuur 
5. Draagvlak 
6. Internetconsultatie 
7. Administratieve lasten 
8. Financiële gevolgen 
 
2. Kern en doel van het wetsvoorstel  
 
2.1. Afschaffen verplichte maatschappelijke stage  
Met dit wetsvoorstel wordt de wettelijk verplichte maatschappelijke stage afgeschaft. 
Leerlingen in het voortgezet onderwijs hoeven hierdoor niet meer verplicht een 
maatschappelijke stage te lopen. Dit wetsvoorstel geeft scholen de vrijheid om de 
maatschappelijke stage wel als facultatief programmaonderdeel aan te bieden.  
 
Door in de Wet op het voortgezet onderwijs (WVO) te regelen dat scholen zelf de keuze 
hebben om de maatschappelijke stage al dan niet aan te bieden, krijgen scholen meer 
ruimte om hun onderwijsprogramma naar eigen inzicht in te richten. De 
 
    W10305.K-2 5 

 
maatschappelijke stage behouden als volwaardig erkend programmaonderdeel in het 
voortgezet onderwijs. Het is aan scholen om te besluiten of ze de maatschappelijke 
stage al dan niet aanbieden. Zo is het denkbaar dat scholen ervoor kiezen om alle 
leerlingen van een bepaalde schoolsoort de maatschappelijke stage aan te bieden of 
alleen aan individuele leerlingen. Scholen zijn helemaal vrij de invulling hiervan vorm te 
geven. Als scholen zelf kunnen kiezen of zij al dan niet een maatschappelijke stage 
aanbieden, komt dat de diversiteit van het onderwijsaanbod ten goede: sommige 
scholen kiezen ervoor, andere niet. Scholen behouden de mogelijkheid om de 
maatschappelijke stage aan te bieden, bijvoorbeeld als één van de instrumenten 
waarmee ze invulling kunnen geven aan hun wettelijke burgerschapstaak. 
 
Als leerlingen een maatschappelijke stage lopen komt dat terug op de cijferlijst bij hun 
diploma. Hiervoor moet wel worden voldaan aan drie voorwaarden: de stage omvat 
minimaal dertig uur, er moet een stageovereenkomst zijn en bepaalde leerlingen zijn 
vrijgesteld of kunnen ontheffing van de maatschappelijke stage aanvragen, indien deze 
onderdeel is van het onderwijsprogramma. Het is ook mogelijk om een kortere 
maatschappelijke stage aan te bieden en te lopen. De gemaakte uren tellen – voor 
maximaal dertig uur - mee als onderwijstijd. Om de maatschappelijke stage terug te 
laten komen op de cijferlijst is echter een stage van ten minste dertig uur vereist. 
 
Over de stageovereenkomst kan nog het volgende worden opgemerkt. In beginsel moet 
toegestane arbeid door kinderen en jongeren plaatsvinden buiten schooltijd. Een 
belangrijke uitzondering hierop is op grond van artikel 3:2 e.v. van de Nadere regeling 
kinderarbeid de aanwezigheid van een stageovereenkomst. In de Nadere regeling 
kinderarbeid wordt geregeld welk soort arbeid een kind mag verrichten, hoe vaak een 
kind mag werken en hoeveel uur er aan besteed mag worden. Als een overeenkomst ten 
grondslag ligt aan de stage, mag schooltijd gebruikt worden voor de uitvoering ervan, 
zoals bij de maatschappelijke stage. In de stageovereenkomst worden de rechten en 
verantwoordelijkheden van de leerling, school en stagebieder vastgesteld.  
 
3.3 Latijnse taal en cultuur en Griekse taal en cultuur 
Zoals aangegeven in paragraaf 2.2 is in dit wetsvoorstel ook de aanpassing van de 
vakbenaming voor Latijnse taal en literatuur, respectievelijk Griekse taal en literatuur 
meegenomen. In navolging van de aanbevelingen van de Verkenningscommissie 
klassieke talen (Het geheim van de blauwe broer, juli 2010) worden deze vakken 
inhoudelijk en in naamgeving aangepast. De inhoudelijke aanpassing geschiedt – zoals 
te doen gebruikelijk bij vakontwikkeling – separaat bij ministeriële regeling. Het gaat 
hierbij om de Regeling modellen diploma's v.w.o.--h.a.v.o.--v.m.b.o. In dit wetsvoorstel 
worden de vakbenamingen Latijnse taal en literatuur en Griekse taal en literatuur 
gewijzigd in Latijnse taal en cultuur, respectievelijk Griekse taal en cultuur. De nieuwe 
vakbenamingen ontstaan door de integratie van de eindtermen van klassieke culturele 
vorming met de eindtermen van Latijnse taal en literatuur, respectievelijk Griekse taal 
en literatuur. De eindtermen van de huidige vakken Latijnse taal en literatuur en Griekse 
taal en literatuur zullen worden samengevoegd met de eindtermen van het huidige vak 
klassieke culturele vorming. Dat zal verder worden uitgewerkt in onderliggende 
regelgeving. Onderhavig wetsvoorstel regelt alleen de aanpassing van de naamgeving 
van de vakken tot Latijnse taal en cultuur en Griekse taal en cultuur. 
 
 
 
3.4 Algemene natuurwetenschappen 
 
    W10305.K-2 7 

 
- Het Staatsexamenbesluit VO. 
- Het Bekostigingsbesluit WVO. 
- Het Besluit vbo-groen in een AOC.  
Tevens zullen de Regeling modellen diploma's v.w.o.--h.a.v.o.--v.m.b.o. en de Regeling 
elementcodetabel VO, opleidingentabel volwasseneneducatie en vakcodetabel VO en 
volwasseneneducatie schooljaar 2012–2013 worden aangepast.  
 
5. Draagvlak 
 
Het LAKS – de landelijke leerlingenorganisatie – is positief over dit voorstel. Scholen 
behouden de mogelijkheid om maatschappelijke stage aan te bieden aan leerlingen 
binnen de wettelijke onderwijstijd.  
 
De VO-Raad vindt het opheffen van de verplichting tot de maatschappelijke stage vanuit 
het oogpunt van beleidsconsistentie, onverstandig. De stage behoort pas kort tot het 
curriculum en veel scholen hebben de stage met veel inzet en enthousiasme ingevoerd. 
Het is wel goed dat het voorstel duidelijkheid verschaft aan scholen en het geeft ook de 
mogelijkheid tot een afbouw, indien gewenst, van de maatschappelijke stage. 
 
De AOC Raad heeft zich sinds de invoering van de maatschappelijke stage hard gemaakt 
en ingespannen voor realisatie van voldoende en goede maatschappelijke stages in het 
Groen. De raad betreurt de afschaffing van de wettelijke verplichting ten zeerste.  
 
De VO-raad, het LAKS, de hbo-raad, de vakbonden AOb, BON en CNV, en 
vertegenwoordigers van decanen en ouders zijn positief over het voorstel om algemene 
natuurwetenschappen als verplicht vak af te schaffen. De vakverenigingen algemene 
natuurwetenschappen pleiten voor het behoud van de onderwijsinhoud en kwaliteit van 
algemene natuurwetenschappen en zijn géén voorstanders van afschaffen van algemene 
natuurwetenschappen als verplicht vak.  
 
6. Internetconsultatie 
 
Via de openbare internetconsultatie is dit wetsvoorstel voorgelegd aan het publiek. Het 
wetsvoorstel is in de periode van 15 mei tot en met 12 juni 2013 ter openbare 
consultatie aangeboden via de website www.internetconsultatie.nl. De vraag die over het 
wetsvoorstel werd gesteld was: Wat vindt u van de voorgenomen verandering van de 
wettelijke verplichting tot het doen van een maatschappelijke stage in het voortgezet 
onderwijs naar de mogelijkheid voor scholen om de maatschappelijke stage als 
facultatief programmaonderdeel aan te bieden?  
 
Het invoeren van de vakbenaming Latijnse taal en cultuur en Griekse taal en cultuur en 
het afschaffen van het verplichte vak algemene natuurwetenschappen voor het vwo is in 
het kader van de wijziging van de Wet op het voortgezet onderwijs en de Wet voortgezet 
onderwijs BES in verband met het vervangen van de verplichte maatschappelijke stage 
door een facultatief programmaonderdeel, het invoeren van de vakbenaming Latijnse en 
Griekse taal en cultuur en het schrappen van het verplichte vak algemene 
natuurwetenschappen uit het gemeenschappelijk deel van de vwo-profielen aangeboden 
voor internetconsulatie.  
 
Over het algemeen beeld reacties kan het volgende worden opgemerkt. In de periode 
van de internetconsultatie zijn 289 reacties ingediend door vrijwilligersorganisaties, 
 
    W10305.K-2 9 

 
 
10. Gevolgen voor uitvoering en toezicht 
 
Het wetsvoorstel is voorgelegd aan de Dienst Uitvoering Onderwijs (DUO), de 
Auditdienst en de Inspectie van het Onderwijs. Na toetsing blijken geen obstakels voor 
de uitvoerbaarheid en handhaafbaarheid van het wetsvoorstel. DUO, de Auditdienst en 
de Inspectie hebben enkele vragen gesteld en suggesties gedaan, welke naar 
tevredenheid zijn beantwoord. De wijzigingen zijn systeemtechnisch uitvoerbaar, maar 
de daadwerkelijke invulling is afhankelijk van lagere regelgeving. Over deze 
daadwerkelijke invulling zullen DUO, de Auditdienst en de Inspectie een advies 
uitbrengen als de wijzigingen van lagere regelgeving wordt voorgelegd voor de 
uitvoeringstoets. Over de grote lijnen van de uitwerking in lagere regelgeving is reeds 
contact geweest tussen OCW en de uitvoerders.  
 
ARTIKELSGEWIJS 
 
Artikel I, onderdelen A, B, C en E  
Met de aanpassing van de artikelen 6f, 10b1, 10f, en 85 van de WVO wordt in deze wet 
geregeld dat de verplichte maatschappelijke stage komt te vervallen voor alle leerlingen 
in het voorgezet onderwijs met ingang van 1 augustus 2014. Daarvoor in de plaats 
wordt in de WVO opgenomen dat scholen er voor kunnen kiezen om de 
maatschappelijke stage aan te bieden. Indien ze dat willen, nemen ze deze stage op in 
hun onderwijsprogramma. Indien de maatschappelijke stage wordt aangeboden, moet 
deze voldoen aan de minimale vereisten uit het Inrichtingsbesluit WVO en het 
Eindexamenbesluit VO. Met het vervallen van artikel 85, vierde lid, van de WVO wordt 
geregeld dat de bekostiging voor de maatschappelijke stage wordt stopgezet. Dit zal 
ingaan met ingang van 1 augustus 2015. Tevens wordt in artikel 10f, lid 3a, “leerjaar” 
vervangen door ”schooljaar”. Met de Wet van 28 juni 2012 tot wijziging van onder meer 
de Wet op het voortgezet onderwijs in verband met onderwijskwaliteit, onderwijstijd en 
vakanties (Stb. 2012, 339) is per abuis “schooljaar” vervangen door “leerjaar”. Het 
praktijkonderwijs kent echter geen leerjaren, maar alleen schooljaren. Met de wijziging 
van artikel 10f, lid 3a, wordt “schooljaar” weer teruggezet in dit lid.  
 
Artikel I, onderdeel D, en artikel II  
Artikel I, onderdeel D, en artikel II wijzigen artikel 13 van de WVO en artikel 39 van de 
Wet voortgezet onderwijs BES (WVO BES). In allebei de wetten wordt het verplichte vak 
algemene natuurwetenschappen geschrapt uit het gemeenschappelijk deel van elk 
profiel in de bovenbouw van het atheneum en het gymnasium (artikel 13, eerste en 
tweede lid, van de WVO en artikel 39, eerste en tweede lid, van de WVO BES). Tevens 
wordt het vak klassieke culture vorming geschrapt uit het gemeenschappelijk deel van 
de profielen van het vwo (artikel 13, eerste en tweede lid, van de WVO en artikel 39, 
eerste en tweede lid, van de WVO BES). De vakken Latijnse taal en literatuur en Griekse 
taal en literatuur worden vervangen door de vakken Latijnse taal en cultuur 
respectievelijk Griekse taal en cultuur (artikel 13, tweede lid, van de WVO en artikel 39, 
tweede lid, van de WVO BES). Het streven is om de vakken algemene 
natuurwetenschappen en klassieke culturele vorming met ingang van 1 augustus 2014 
te schrappen uit het gemeenschappelijk deel van de vwo-profielen.  
 
Artikel III 
Bij het inwerkingtredingsbesluit (Stb. 2013, 283), waarmee het inwerkingtredingsbesluit 
van 6 december 2012, houdende vaststelling van het tijdstip van inwerkingtreding van 
 
    W10305.K-2 11 

 
geen mogelijkheid meer is om het examenvak klassieke culturele vorming te volgen. De 
eerste mogelijkheid om examen te doen in Latijnse taal en cultuur en Griekse taal en 
cultuur is dus in het schooljaar 2016/2017. 
 
Gelijk met de invoering van de nieuwe vakken Latijnse taal en cultuur en Griekse taal en 
cultuur worden de huidige vakken Latijnse taal en literatuur, Griekse taal en literatuur 
en klassieke culturele vorming geleidelijk afgeschaft. De feitelijke invoering 
respectievelijk afschaffing, inclusief overgangsregelingen, wordt geregeld bij of 
krachtens algemene maatregel van bestuur te bepalen voorschriften. Op dat niveau 
worden de inhoud en de omvang van de nieuwe vakken vastgesteld. Het gaat hierbij om 
het Inrichtingsbesluit WVO, het Eindexamenbesluit en het Staatsexamenbesluit. 
Overigens blijft het centraal examen voor de vakken Latijnse taal en cultuur en Griekse 
taal en cultuur ongewijzigd ten opzichte van de huidige vakken. De wijzigingen betreffen 
alleen de eindtermen van het schoolexamendeel.  
 
Artikel VII  
Schooljaar 2016/2017 is het eerste schooljaar waarin de aanpassingen op het gebied 
van Latijnse respectievelijk Griekse taal en cultuur volledig, dat wil zeggen in alle 
leerjaren van de tweede fase van het gymnasium (leerjaar 4, 5 en 6) van kracht zijn. 
Het cohort leerlingen dat in schooljaar 2015/2016 examen doet is dus het laatste cohort 
dat nog het Latijnse taal en literatuur, en /of het vak Griekse taal en literatuur, en het 
vak klassieke culturele vorming heeft gevolgd. Om leerlingen uit dit cohort die niet 
slagen voor hun examen nog één jaar in de gelegenheid te stellen om examen te doen 
in Latijnse taal en literatuur en/of Griekse taal en literatuur, wordt in het schooljaar 
2016/2017 voor de laatste maal de gelegenheid gegeven om eindexamen gymnasium te 
doen in het huidige vak Latijnse taal en literatuur of Griekse taal en literatuur. Hetzelfde 
geldt in dat schooljaar voor het vak klassieke culturele vorming.  
 
Door deze mogelijkheid te bieden om “bezemexamens” oude stijl af te nemen wordt het 
leeuwendeel van de leerlingen die op het moment van inwerkingtreding van de van 
toepassing zijnde wijzigingen in het vijfde leerjaar van het vwo zijn toegelaten, in staat 
gesteld om de opleiding af te ronden in de vorm waarin deze leerlingen in het vijfde 
leerjaar van het vwo aan de schoolexamens zijn begonnen. Dit wordt verder uitgewerkt 
in het Inrichtingsbesluit WVO, het Eindexamenbesluit VO en het Staatsexamenbesluit 
VO. De grondslag hiervoor is opgenomen in artikel VII van onderhavig wetsvoorstel.  
 
Artikel VIII  
In artikel VIII is in de inwerkingtredingsbepaling geregeld dat onderhavig wetsvoorstel in 
werking treedt op een bij koninklijk besluit te bepalen tijdstip, dat voor de verschillende 
artikelen of onderdelen daarvan verschillend kan worden vastgesteld. Zoals hierboven al 
is aangegeven, is het streven om de verplichte maatschappelijke stage voor alle 
leerlingen in het voortgezet onderwijs af te schaffen met ingang van 1 januari 2014. De 
bekostiging wordt echter een jaar later, met ingang van 1 augustus 2015, stopgezet. 
Om deze reden zal artikel I, onderdeel E, waarin wordt geregeld dat artikel 85, vierde 
lid, komt te vervallen, in werking treden met ingang van 1 augustus 2015. Dit geeft 
scholen een overgangstermijn van een jaar om het onderwijsprogramma aan te passen 
aan het facultatief worden van de maatschappelijke stage. In artikel 85, vierde lid, is 
geregeld dat het bevoegd gezag een per leerling vast te stellen bedrag krijgt als 
bekostiging in verband met de maatschappelijke stage.  
 
 
 
    W10305.K-2 13 

