TWEEDE KAMER DER STATEN-GENERAAL 
 
Vergaderjaar 2012/13 
 
 
33 472 Wijziging van de Wet op het hoger onderwijs en wetenschappelijk onderzoek en 
de Wet op het onderwijstoezicht in verband met de versterking van de 
kwaliteitswaarborgen voor het hoger onderwijs alsmede tot wijziging van de 
Wet op het hoger onderwijs en wetenschappelijk onderzoek en de Wet educatie 
en beroepsonderwijs in verband met de introductie van een 
aanwijzingsbevoegdheid voor de minister (Wet versterking 
kwaliteitswaarborgen hoger onderwijs) 
 
 
Nr. xxx Tweede nota van wijziging 
 
 
Ontvangen 
 
Het voorstel van wet wordt als volgt gewijzigd: 
 
A 
 
Het opschrift komt te luiden:  
Wijziging van de Wet op het hoger onderwijs en wetenschappelijk onderzoek en de Wet 
op het onderwijstoezicht in verband met de versterking van de kwaliteitswaarborgen voor 
het hoger onderwijs, wijziging van de Wet op het hoger onderwijs en wetenschappelijk 
onderzoek en de Wet educatie en beroepsonderwijs in verband met de introductie van 
een aanwijzingsbevoegdheid voor de minister en wijziging van verschillende 
onderwijswetten in verband met aanpassingen in de regelgeving betreffende het 
basisregister onderwijs en het persoonsgebonden nummer (Wet versterking 
kwaliteitswaarborgen hoger onderwijs) 
 
B 
 
Artikel I, onderdeel A, komt te luiden: 
 
A 
Artikel 1.1 wordt als volgt gewijzigd: 
1. Onder verlettering van de onderdelen r tot en met t1 tot p tot en met s wordt een 
onderdeel ingevoegd, luidende: 
t. visitatiegroep: opleidingen die onderwijsinhoudelijk met elkaar overeenkomen;.  
2. Na onderdeel x1 wordt een onderdeel ingevoegd, luidende: 
x2. basisregister onderwijs: basisregister onderwijs als bedoeld in artikel 24b van de Wet 
op het onderwijstoezicht;. 
 
 WP 4912.NvW 1 
OCW 
109
28 

en vijfde lid, gebruiken in het verkeer met Onze minister ten behoeve van de vaststelling 
van de bekostiging van de instelling. 
5. Indien de gegevens over de nationaliteit, waaronder begrepen gegevens waaruit blijkt 
of de student op grond van artikel 2.2 van de Wet studiefinanciering 2000 met een 
Nederlander gelijkgesteld wordt, niet zijn opgenomen in de gemeentelijke 
basisadministratie personen, worden deze gegevens door het instellingsbestuur verstrekt 
aan Onze minister. 
6. Het instellingsbestuur gebruikt het persoonsgebonden nummer van een student of 
extraneus in het verkeer met een andere instelling of een instelling voor ander onderwijs 
ten behoeve van de in- en uitschrijving van die student of extraneus. 
7. Het instellingsbestuur gebruikt het persoonsgebonden nummer van een student aan 
een opleiding in het kader van de uitvoering van subsidieregelingen van het Europees 
Sociaal Fonds. 
8. Het instellingsbestuur van een universiteit of hogeschool verstrekt geen 
persoonsgebonden nummer van een student of extraneus ter uitvoering van artikel 107, 
vijfde lid, van de Vreemdelingenwet 2000, anders dan ter nakoming van verplichtingen 
als referent in de zin van artikel 1 van die wet. 
 
Artikel 7.52a. Verwerking van gegevens door Onze minister 
1. Onze minister neemt de door het instellingsbestuur verstrekte persoonsgebonden 
nummers en andere gegevens, bedoeld in artikel 7.52, tweede en vijfde lid, op in het 
basisregister onderwijs, nadat hij deze gegevens heeft getoetst op juistheid en 
volledigheid. Onze minister verstrekt de gegevens met inbegrip van de gegevens, 
bedoeld in artikel 24c, eerste lid, onderdeel g, van de Wet op het onderwijstoezicht, zoals 
hij voornemens is die gegevens in het basisregister onderwijs op te nemen, aan het 
instellingsbestuur. Onverminderd artikel 7.52b, tweede lid, kan Onze minister de door het 
instellingsbestuur verstrekte gegevens uitsluitend met instemming van het 
instellingsbestuur wijzigen. 
2. Het instellingsbestuur verstrekt Onze minister alle inlichtingen die hij nodig acht voor 
de uitvoering van de taak, bedoeld in het eerste lid. Het instellingsbestuur werkt eraan 
mee dat de in het basisregister onderwijs opgenomen gegevens juist en volledig zijn. 
3. Indien Onze minister naar aanleiding van de toetsing, bedoeld in het eerste lid, 
redenen heeft om aan te nemen dat het instellingsbestuur in strijd handelt of heeft 
gehandeld met het bepaalde bij of krachtens deze wet, kan hij de inspectie een 
onderzoek doen instellen. Onze minister verstrekt ten behoeve van dit onderzoek de 
persoonsgebonden nummers en andere gegevens van studenten en extraneï aan de 
inspectie. De inspectie meldt de uitkomst van het onderzoek aan Onze minister. Indien de 
inspectie constateert dat het instellingsbestuur in strijd handelt of heeft gehandeld met 
het bepaalde bij of krachtens deze wet, meldt zij de uitkomst van het onderzoek aan 
Onze minister, tezamen met de voor die uitkomst relevante gegevens die aan de 
inspectie werden verstrekt. 
4. Onze minister en de inspectie verstrekken ter uitvoering van artikel 107, vijfde lid, van 
de Vreemdelingenwet 2000 geen gegevens die zij op grond van het derde lid hebben 
ontvangen, tenzij deze gegevens noodzakelijk zijn voor nakoming van verplichtingen als 
referent in de zin van die wet dan wel voor het toezicht op de naleving van de wettelijke 
voorschriften met betrekking tot referenten in de zin van die wet. 
 WP 4912.NvW 3 
OCW 
109
28 

 
0A 
 
Artikel 2.3.6c wordt als volgt gewijzigd: 
1. In het eerste lid, onderdeel a, wordt na “beleidsvoorbereiding” ingevoegd: en voor 
zover het betreft opleidingen voortgezet algemeen volwassenenonderwijs, de bekostiging 
van instellingen. 
2. Onder vernummering van het tweede en derde lid tot derde en vierde lid wordt een lid 
ingevoegd, luidende: 
2. Voor zover de door het bevoegd gezag op grond van artikel 2.3.6a verstrekte 
gegevens naar het oordeel van Onze Minister onjuist of onvolledig zijn, kan Onze Minister 
ten behoeve van de vaststelling van de bekostiging van opleidingen voortgezet algemeen 
volwassenenonderwijs van deze gegevens afwijken, in welk geval de door Onze Minister 
vastgestelde gewijzigde gegevens worden opgenomen in het basisregister onderwijs, 
nadat het desbetreffende besluit tot vaststelling van de bekostiging onherroepelijk is 
geworden. 
3. In het vierde lid wordt “tweede lid” vervangen door: derde lid. 
4. Na het vierde lid wordt een lid toegevoegd, luidende: 
5. In afwijking van het derde lid kan Onze Minister, voor zover het betreft opleidingen 
voortgezet algemeen volwassenen onderwijs, in het verkeer met het bevoegd gezag  ten 
behoeve van de vaststelling van de bekostiging het persoonsgebonden nummer 
gebruiken. In afwijking van het vierde lid wordt bij algemene maatregel van bestuur 
bepaald welke overige gegevens uit het basisregister onderwijs tezamen met het 
persoonsgebonden nummer hiervoor kunnen worden gebruikt. 
 
1A 
 
Artikel 2.5.5c, vijfde lid, komt te luiden: 
 
5. In afwijking van het derde lid kan Onze Minister in het verkeer met het bevoegd gezag 
ten behoeve van de vaststelling van de bekostiging het persoonsgebonden nummer 
gebruiken. In afwijking van het vierde lid wordt bij algemene maatregel van bestuur  
bepaald welke overige gegevens uit het basisregister onderwijs tezamen met het 
persoonsgebonden nummer hiervoor kunnen worden gebruikt. 
 
F 
 
Na artikel II worden zes artikelen ingevoegd, luidende: 
 
ARTIKEL IIA  
Artikel 178c, vijfde lid, van de Wet op het primair onderwijs komt te luiden: 
 
5. In afwijking van het derde lid kan Onze minister in het verkeer met het bevoegd gezag 
ten behoeve van de vaststelling van de bekostiging het persoonsgebonden nummer 
gebruiken. In afwijking van het vierde lid wordt bij algemene maatregel van bestuur  
 WP 4912.NvW 5 
OCW 
109
28 

 
5. In afwijking van het derde lid kan Onze Minister in het verkeer met het bevoegd gezag 
ten behoeve van de vaststelling van de bekostiging het persoonsgebonden nummer 
gebruiken. In afwijking van het vierde lid wordt bij algemene maatregel van bestuur  
bepaald welke overige gegevens uit het basisregister onderwijs tezamen met het 
persoonsgebonden nummer hiervoor kunnen worden gebruikt. 
 
G 
 
In artikel III worden na onderdeel G drie onderdelen toegevoegd, luidende: 
 
H 
In artikel 24b, eerste lid, worden onder vervallen van het woord “en” aan het slot 
onderdeel c en onder verlettering van onderdeel d tot onderdeel f twee onderdelen 
ingevoegd, luidende: 
d. de instellingen, bedoeld in artikel 1.1.1, onderdeel b, van de Wet educatie en 
beroepsonderwijs gegevens te verstrekken die noodzakelijk zijn om te beoordelen of 
personen die als deelnemer zijn of wensen te worden ingeschreven voor een opleiding 
voldoen aan de eisen die daarvoor zijn gesteld bij of krachtens artikel 8.2.1 of 8.2.2 van 
die wet;   
e. de instellingen, bedoeld in artikel 1.2, onderdelen a en b, van de Wet op het hoger 
onderwijs en wetenschappelijk onderzoek gegevens te verstrekken die nodig zijn om te 
beoordelen of personen die als student of extraneus zijn of wensen te worden 
ingeschreven voor een opleiding voldoen aan de eisen die daarvoor zijn gesteld bij of 
krachtens artikel 7.24, eerste en tweede lid, 7.25, eerste tot en met derde lid, 7.25a, 
7.28, eerste lid, 7.30, eerste lid, of 7.30a, eerste lid, van die wet; en. 
 
I 
In artikel 24c, tweede lid, onderdeel e, wordt “tweede lid” vervangen door: tweede en 
vijfde lid. 
 
J 
In artikel 24f wordt na het eerste lid een lid ingevoegd, luidende: 
1a. Uit het basisregister onderwijs kunnen aan de in artikel 24b, eerste lid, onderdelen d 
en e, genoemde instellingen tevens de in die onderdelen bedoelde gegevens worden 
verstrekt. 
 
H 
 
In artikel VII wordt voor de eindpunt ingevoegd: , met dien verstande dat artikel I, 
onderdelen A, Q1, Q2, en Y, en artikel III, onderdelen H tot en met J, geheel of 
gedeeltelijk kunnen terugwerken tot en met een in dat besluit te bepalen tijdstip. 
 
Toelichting 
 
I. Algemeen 
 WP 4912.NvW 7 
OCW 
109
28 

basisscholen geeft zo aan problemen te hebben ondervonden bij het controleren van de 
bekostigingsoverzichten. Een belangrijke oorzaak van deze interpretatieproblemen voor 
de scholen is dat de bekostigingsstatus van leerlingen door DUO niet op individueel 
niveau naar de school wordt teruggekoppeld. 
 
In alle onderwijssectoren is de behoefte van onderwijsinstellingen groot om 
individualiseerbare bekostigingsinformatie te ontvangen. De PO-Raad, VO-Raad en MBO-
Raad dringen met klem aan op het mogelijk maken hiervan. Het past bij een overheid die 
transparante dienstverlening hoog in het vaandel heeft staan, om ook de instelling de 
bekostigingsstatus te laten weten van elke deelnemer/student. Voor ho is sprake van 
continueren van de huidige situatie inzake het leveren van bekostigingsinformatie. Voor 
de andere sectoren wordt daarbij aangesloten wanneer de informatiesystemen van 
instellingen en DUO daartoe gereed zijn. De onderwijsinstelling weet dan precies welke 
deelnemers in de bekostiging betrokken worden. Het vergt minder lasten, want de 
bekostiging wordt controleerbaar voor de instelling en de bekostigingsinformatie sluit aan 
op de eigen administratie.    
 
Door de gegevens over bekostigingsgevolgen na de inschrijving te verstrekken kan deze 
informatie geen rol van betekenis spelen bij de besluitvorming over toelating en 
inschrijving van de persoon. Voor inschrijving mogen immers alleen gegevens over de 
2
vooropleiding nodig voor de besluitvorming over de toelating worden verstrekt. 
  
Het mogelijk maken van het verstrekken van bekostigingsgegevens op persoonsniveau 
sluit aan bij een eerdere toezegging aan de Tweede Kamer, opgenomen in een brief van 9 
december 2010 over de invoering van de lumpsum in het po (Kamerstukken II, 2010/11, 
31 293, nr. 84). Hierin  wordt geconcludeerd dat sommige besturen het moeilijk vinden 
tot een sluitende begroting te komen door het gebrek aan tijdige en volledige informatie 
over de bekostiging. “De vraag van schoolbesturen naar tijdige bekostigingsinformatie 
neem ik ter harte. In overleg met de PO-raad wordt bekeken welke informatie besturen, 
scholen en de medezeggenschapsraden wanneer nodig hebben en hoe de informatie 
beter toegankelijk gemaakt kan worden. Bezien wordt of alle informatie op de 
verschillende detailniveaus voldoende toereikend is. Dit wordt – waar nodig – aangepast.” 
Het verstrekken van bekostigingsinformatie ligt ook in het verlengde van de brief over 
governance van 19 april 2013 aan de Tweede Kamer (Kamerstukken II,  2012/13, 33 
495, nr. 10), waarin is aangegeven dat goed financieel beheer een vooruitziende blik van 
het bestuur vraagt. "Bij financiële vraagstukken is het van belang dat het bestuur 
(impliciete) afwegingen en veronderstellingen expliciteert en daarover transparant is. 
Daarvoor is het noodzakelijk dat het jaarverslag een met cijfers onderbouwde 
beschouwing bevat over de door de instelling verwachte ontwikkelingen op cruciale 
punten van beleid en organisatie; de zogenaamde continuïteitsparagraaf." In dat verband 
is het voor instellingen ook nodig om een beeld te hebben van de bekostigingsgevolgen 
van ingeschreven onderwijsdeelnemers.  
 
                                           
2
 Zie artikelen 24b en 24f van de Wet op het onderwijstoezicht, zoals gewijzigd in onderdeel 4 van 
deze nota van wijziging. 
 WP 4912.NvW 9 
OCW 
109
28 

Hierna volgt een beschrijving van de wijze waarop in het ho individuele 
bekostigingsinformatie zal worden verstrekt, omdat het ho als eerste sector op deze 
manier gaat werken. Voor de sectoren po, vo en bve wordt vergelijkbaar met het ho een 
grondslag gelegd, maar zal invoering op een later moment plaatsvinden. Voor die 
sectoren wordt de wijze van uitvoering nog nader uitgewerkt.  
 
Het bepalen en terugkoppelen van de bekostigingsinformatie in het HO 
Instellingen gebruiken het persoonsgebonden nummer in de communicatie met DUO bij 
het leveren van persoonsgebonden informatie over bijvoorbeeld inschrijvingen en 
graadverlening. Daarbij is het voor DUO noodzakelijk eerst de identiteit van de persoon 
eenduidig te kunnen vaststellen, om te waarborgen dat DUO en de instellingen het over 
dezelfde persoon hebben. Dit is een volledig automatisch proces. Hier wordt ook de 
uitwisseling met de GBA uitgevoerd conform het autorisatiebesluit GBA en zijn de nodige 
privacymaatregelen getroffen. De persoonsgegevens worden in een apart systeem 
opgeslagen en beheerd door daartoe geautoriseerde medewerkers, die zijn gebonden aan 
geheimhouding op grond van de eed of belofte. Het gebruik van het systeem wordt 
gelogd, waarmee eventueel oneigenlijk gebruik kan worden opgespoord. 
 
Op het moment dat DUO gegevens vastlegt in BRON wordt een automatisch proces 
gestart. In dit automatische proces worden alle bekostigingsrelevante gegevens 
verzameld en wordt de voorlopige bekostigingsstatus bepaald. Het persoonsgebonden 
nummer wordt daarbij niet gebruikt en/of opgeslagen. Hierdoor hebben de gebruikers 
van het statustoekenningssysteem niet de beschikking over het BSN. Om de 
bekostigingsrelevante persoonsgegevens te raadplegen wordt een anoniem, technisch 
persoons-id gebruikt (BAP-id). De bekostigingsgegevens worden in een apart systeem, 
met een anonieme (technische) sleutel opgeslagen zodanig dat deze gegevens niet tot de 
persoon herleidbaar zijn. 
 
Op het moment dat de bekostigingsstatus naar instellingen wordt teruggekoppeld, vindt 
een automatisch proces plaats waarbij het persoonsgebonden nummer wordt toegevoegd 
aan het te versturen bericht. Hiermee wordt het persoonsgebonden nummer gekoppeld 
aan de bekostigingsstatus en kunnen onderwijsinstellingen een inschatting maken van de 
bekostigingsgevolgen van de gegevens die zijn opgenomen in BRON.  
 
Indien een onderwijsinstelling DUO wil bevragen over de (negatieve) bekostigingsstatus 
dan moet de betreffende medewerker bij  DUO het register kunnen raadplegen om te 
kunnen vaststellen dat het over dezelfde persoon gaat. En om vast te kunnen stellen dat 
de bekostigingsrelevante persoonsgegevens in overeenstemming zijn met wat de 
instelling in de eigen administratie heeft. Voor deze situatie zijn raadpleegschermen 
ontwikkeld. Het zoekcriterium is logischerwijs het persoonsgebonden nummer, aangezien 
dit het nummer is waarmee personen eenduidig worden geïdentificeerd in de 
onderwijsketen. Medewerkers zijn gebonden aan geheimhouding op grond van de eed of 
belofte. Medewerkers worden geautoriseerd en geïnstrueerd conform DUO 
autorisatieprofielen. Ook hier wordt het  gebruik van deze transactie gelogd, waarmee 
eventueel oneigenlijk gebruik kan worden opgespoord. 
 
 WP 4912.NvW 11 
OCW 
109
28 

 
Onderdeel H (wijziging artikel VII)  
Het inwerkingtredingsartikel is zodanig gewijzigd dat voorzien wordt in de mogelijkheid 
om de artikelen met betrekking tot het BRON HO in werking te laten treden met 
terugwerkende kracht. Dit hangt samen met het voornemen om BRON HO eind 2013 in 
gebruik te nemen en het niet zeker is dat het wetsvoorstel dat door deze nota wordt 
gewijzigd voor 1 januari 2014 in het Staatsblad staat.  
 
Deze nota van wijziging wordt ingediend mede namens de Minister van Economische 
Zaken. 
 
De Minister van Onderwijs, 
Cultuur en Wetenschap, 
 
 
 
 
 
dr. Jet Bussemaker 
 
 WP 4912.NvW 13 
OCW 
109
28 

