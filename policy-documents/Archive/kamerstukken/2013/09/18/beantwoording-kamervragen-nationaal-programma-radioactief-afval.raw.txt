 
 
 
> Retouradres Postbus 20401 2500 EK Den Haag 
 
Directoraat-generaal 
De Voorzitter van de Tweede Kamer 
Energie, Telecom & 
Mededinging  
der Staten-Generaal 
Programmadirectie Nucleaire 
Binnenhof 4 
Installaties en Veiligheid 
2513 AA  ’s-GRAVENHAGE 
Bezoekadres 
 
Bezuidenhoutseweg 73 
 
2594 AC Den Haag 
 
Postadres 
Postbus 20401 
 
2500 EK Den Haag 
 
Factuuradres 
 
Postbus 16180 
 
 
2500 BD Den Haag 
Overheidsidentificatienr 
Datum 18 september 2013 
00000001003214369000 
Betreft Nationaal programma radioactief afval 
T 070 379 8911 (algemeen) 
 
www.rijksoverheid.nl/ez 
 
Ons kenmerk 
Geachte Voorzitter, 
DGETM-PDNIV / 13151856 
 
Uw kenmerk 
Hierbij stuur ik u de beantwoording van de vragen van het lid Van Tongeren 2013Z16377 
(GroenLinks) aan de minister van Economische Zaken over het nationaal 
programma radioactief afval. Deze vragen werden mij toegestuurd op 
2 september 2013. 
 
1 
Hoe wilt u, bij de inspraak van het publiek over het nationale programma 
radioactief afval, zorgen voor een level playing field tussen publiek enerzijds en u, 
COVRA/Nuclear Research and consultancy Group (NRG) en Nucleair Nederland 
anderzijds, vooral qua media-toegang en financiën? 1) 
 
Antwoord 
Rond het opstellen van het nationaal programma zijn verschillende 
inspraakmogelijkheden voorzien: zowel de verkennende studie naar de effecten 
van de lange termijn beheeropties als het ontwerp nationaal programma worden 
ter inzage gelegd. Een ieder wordt daarbij in staat gesteld zijn of haar zienswijzen 
naar voren te brengen, en alle reacties zullen gelijkwaardig worden behandeld.  
 
Ik vind publieke betrokkenheid rond eindberging van radioactief afval belangrijk. 
Binnenkort zal er een publieksparticipatie traject starten waarin het publiek en 
verschillende organisaties geïnformeerd en betrokken worden bij de keuzes die 
voorliggen om tot een eindberging te komen. Hierbij zullen ook de moderne 
communicatie middelen ingezet worden om een ieder te informeren, voor te 
lichten en te betrekken.  
Aangezien de realisatie van een eindberging nog lang op zich laat wachten zal er 
in het nationaal programma een visie en strategie rond publieksparticipatie op de 
lange termijn uiteengezet worden.  
 
 
 Pagina 1 van 4 
 
 

 
 
Directoraat-generaal 
 
Energie, Telecom & 
Mededinging 
 
 
Programmadirectie Nucleaire 
 
Installaties en Veiligheid 
 
 
 
 
 
 DGETM-PDNIV / 13151856 
Ik deel uw mening niet dat er geen nieuw radioactief afval geproduceerd mag 
worden tot er een oplossing voor eindberging van radioactief afval is. Ten eerste 
dient in Nederland expliciet te worden afgewogen of een toepassing van 
radioactiviteit gerechtvaardigd is. Daarnaast geldt bij elke toepassing de wettelijke 
verplichting dat het ontstaan van radioactief afval zoveel als redelijkerwijs 
mogelijk wordt voorkomen. Is eenmaal afval ontstaan, dan dient dit zo snel als 
mogelijk te worden afgevoerd naar de COVRA in Vlissingen, waar het in speciaal 
daarvoor ontworpen gebouwen veilig wordt beheerd. Na een opslagperiode van 
ten minste 100 jaar is eindberging van het afval voorzien. 
 
4 
Wilt u in uw ontwerp-MER aandacht besteden aan de door de richtlijn vereiste 
plannen over de in te zetten middelen om kennis over de faciliteit op lange termijn 
te behouden, in plaats van het in uw besluit vermelde veel beperktere verstrekken 
van informatie aan werknemers en het publiek? Is het u bekend dat hiervoor bij 
plannen voor opslag in rotsen in Finland nog geen oplossing gevonden is? Wilt u 
daarom ter discussie stellen of opslag wel pas plaats mag vinden zo lang dit 
probleem niet is opgelost? 
 
Antwoord 
Kennis- en informatiebehoud van een eindberging wordt in de verkennende studie 
naar de effecten van lange termijn beheeropties voor radioactief afval en 
verbruikte splijtstof niet meegenomen. 
In Nederland wordt het afval nog ten minste 100 jaar bovengronds opgeslagen bij 
de COVRA voordat het naar een eindberging gaat. COVRA heeft diverse 
maatregelen genomen om de kennis over de inrichting en het afval goed te 
kunnen bewaren gedurende de periode van bovengrondse opslag. Daarbij wordt 
gebruik gemaakt van zowel digitale als niet-digitale methoden, waaronder speciaal 
papier waarop de gegevens worden bewaard.  
  
In Finland voorziet de nationale wet- en regelgeving dat informatie over 
radioactief afval (waaronder het soort afval en de plaats in de eindberging) 
gedocumenteerd moet worden bij opslag en eindberging. Tegen de tijd dat de 
realisatie van een eindberging actueel wordt in Nederland zal de kennis die COVRA 
heeft opgedaan op het gebied van kennis- en informatiebehoud, samen met de 
ervaringen die opgedaan zijn bij de realisatie van eindbergingen in het buitenland, 
gebruikt worden. 
 
 
 
 
 Pagina 3 van 4 
 

