 
 
 
Wijziging van de Wet op het voortgezet onderwijs, de Wet educatie en 
beroepsonderwijs, de Wet medezeggenschap op scholen en de Wet tegemoetkoming 
onderwijsbijdrage en schoolkosten in verband met het niet langer om niet ter 
beschikking stellen van lesmateriaal en het overhevelen van de tegemoetkoming 
onderwijsbijdrage en schoolkosten voor jongeren tot 18 jaar naar het kindgebonden 
budget   
 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is lesmateriaal binnen het 
voortgezet onderwijs niet langer om niet beschikbaar te stellen, ruimte te bieden voor 
innovatie en de tegemoetkoming onderwijsbijdrage en schoolkosten voor jongeren tot 
18 jaar over te hevelen naar het kindgebonden budget; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
ARTIKEL I. WIJZIGING WET OP HET VOORTGEZET ONDERWIJS 
De Wet op het voortgezet onderwijs wordt als volgt gewijzigd: 
 
A 
Artikel 6e komt te luiden: 
Artikel 6e. Lesmateriaal en elektronische informatiedrager 
1. Onder lesmateriaal wordt verstaan: lesmateriaal dat naar vorm en inhoud is gericht 
op informatieoverdracht in onderwijsleersituaties en waarvan het gebruik binnen het 
onderwijsaanbod door het bevoegd gezag specifiek voor het desbetreffende leerjaar is 
voorgeschreven.  
2. Het bevoegd gezag schrijft per leerjaar een leerling tot een bij of krachtens algemene 
maatregel van bestuur vast te stellen maximaal bedrag voor aan lesmateriaal. 
3. Het bevoegd gezag kan binnen het op grond van het tweede lid vastgestelde bedrag 
naast lesmateriaal tevens een elektronische informatiedrager voorschrijven. 
4. Bij algemene maatregel van bestuur wordt vastgesteld wat onder een elektronische 
informatiedrager wordt verstaan. 
5. Indien een leerling niet in het bezit is van het voor hem in het betreffende leerjaar 
voorgeschreven lesmateriaal, kan het bevoegd gezag het betreffende ontbrekende 
lesmateriaal aan die leerling beschikbaar stellen. 
W10300.K-2 
 

 
3. In de begripsbepaling van “leerling” wordt “, deelnemer of deelnemer vavo” 
vervangen door: of deelnemer vavo. 
4. De begripsbepaling van “school” wordt als volgt gewijzigd: 
a. in onderdeel d wordt aan het slot “of” toegevoegd; 
b. onderdeel e vervalt; 
c. onderdeel f wordt vernummerd tot onderdeel e. 
5. De begripsbepaling van “TOS-ouder” komt te luiden: 
TOS-ouder: wettelijke vertegenwoordiger in het laatste kwartaal waarin de leerling nog 
17 jaar was,. 
6. In de begripsbepaling van “vavo” wordt “artikel 7.3.1, eerste lid, onderdeel a, van de 
WEB” vervangen door: artikel 7.3.1, eerste lid, onderdeel a, van de Wet educatie en 
beroepsonderwijs.  
 
B 
Artikel 1.3 komt te luiden: 
Artikel 1.3. Aanvraag 
1. Een aanvraag kan worden gedaan door een leerling of student. 
2. Bij ministeriële regeling kan worden bepaald aan welke voorwaarden een aanvraag 
moet voldoen. In ieder geval wordt daarbij bepaald dat de aanvrager in de zin van 
hoofdstuk 5 en zijn partner alsmede de TOS-ouder en zijn partner hun 
burgerservicenummer of onderwijsnummer verstrekken. 
 
C 
Artikel 1.8 wordt als volgt gewijzigd: 
1. In onderdeel c vervalt: met dien verstande dat het tweede lid niet van toepassing is 
op hoofdstuk 3 van deze wet,. 
2. In onderdeel d vervalt: , met dien verstande dat deze bepaling niet van toepassing is 
op hoofdstuk 3 van deze wet. 
 
D 
In artikel 2.1, onderdeel c, wordt “de paragrafen 2.2 tot en met 2.4” vervangen door: de 
paragrafen 2.3 en 2.4. 
 
E 
Artikel 2.3 wordt als volgt gewijzigd: 
1. Het eerste lid vervalt. 
2. Het tweede tot en met vierde lid worden vernummerd tot eerste tot en met derde lid. 
 
F 
Paragraaf 2.2 vervalt. 
 
G 
In artikel 2.9 komen onderdelen b en c te luiden: 
b. aan een op grond van artikel 56 van de WVO aangewezen school; 
c. aan een school die is erkend op grond van de Wet op de erkende onderwijsinstellingen 
voor zover de gevolgde cursus onder de reikwijdte van die wet valt; of. 
 
H 
Artikel 2.13 komt te luiden: 
Artikel 2.13. Voortgezet onderwijs en vavo 
3 
 

 
P 
In artikel 5.7 wordt “de hoofdstukken 3, 4 of 10” vervangen door: de hoofdstukken 4 of 
10. 
 
Q 
In artikel 7.1, tweede lid, onderdeel b, wordt “de artikelen 3.9, 3.10, tweede lid, 
onderdeel c, 5.9, 5.10 en 10.9, tweede tot en met vierde en zesde tot en met achtste 
lid,” vervangen door: de artikelen 5.9, 5.10 en 10.9, tweede tot en met vierde en zesde 
tot en met achtste lid,. 
 
R 
In artikel 9.4, eerste lid, wordt “de paragrafen 2.2, 2.3 en 2.4” vervangen door: de 
paragrafen 2.3 en 2.4. 
 
S 
In artikel 11.1, eerste en tweede lid, vervalt telkens: 3.5,. 
 
Artikel V.  AANPASSING BEDRAGEN ARTIKEL 4.6 WTOS 
 
1. De bedragen, genoemd in artikel 4.6, onderdelen a en b, van de Wet tegemoetkoming 
onderwijsbijdrage en schoolkosten, met inachtneming van de aanpassingen die hierin 
zijn gemaakt op grond van artikel 11.1, eerste lid, van die wet, worden op het tijdstip 
van inwerkingtreding van dit artikel verhoogd met een bedrag van €25,-. 
2. De op grond van het eerste lid verhoogde bedragen treden in de plaats van de op 
grond van artikel 11.1, eerste lid, eerste volzin, van de Wet tegemoetkoming 
onderwijsbijdrage en schoolkosten aangepaste bedragen van artikel 4.6, onderdelen a 
en b, van die wet. 
 
ARTIKEL VI. WIJZIGING VAN DE WET STUDIEFINANCIERING 2000 
In artikel 3.9, vijfde lid, onder b, van de Wet studiefinanciering 2000 wordt 
“de hoofdstukken 3 of 4 van de Wet tegemoetkoming onderwijsbijdrage en 
schoolkosten” vervangen door: hoofdstuk 4 van de Wet tegemoetkoming 
onderwijsbijdrage en schoolkosten. 
 
ARTIKEL VII. SAMENLOOP VOORSTEL VAN WET SOCIAAL LEENSTELSEL 
MASTERFASE 
Indien het bij koninklijke boodschap van 27 juni 2013 ingediende voorstel van wet tot 
Wijziging van onder meer de Wet  studiefinanciering 2000 in verband met het 
onderbrengen van de basisbeurs voor studenten in de masterfase in het sociaal 
leenstelsel, het verlengen van de terugbetalingsperiode en het efficiënter maken van het 
stelsel van studiefinanciering (Wet sociaal leenstelsel masterfase) (Kamerstukken 33 
680) tot wet is of wordt verheven en eerder in werking is getreden of treedt dan, 
onderscheidenlijk op dezelfde datum in werking treedt als artikel VI van deze wet, 
vervalt artikel VI van deze wet. 
 
ARTIKEL VIII. INWERKINGTREDING 
De artikelen van deze wet treden in werking op een bij koninklijk besluit te bepalen 
tijdstip, dat voor de verschillende artikelen of onderdelen daarvan verschillend kan 
worden vastgesteld. 
 
5 
 

 
MEMORIE VAN TOELICHTING 
 
Algemeen 
Deze memorie van toelichting wordt mede gegeven namens de staatssecretaris van 
Economische Zaken. In deze memorie van toelichting is gekozen voor de term 
lesmateriaal in plaats van schoolboeken. Waar gesproken wordt over de school, wordt 
het bevoegd gezag bedoeld en waar gesproken wordt over de ouder, worden ouders, 
voogden of verzorgers bedoeld. 
 
Tevens wordt in deze memorie van toelichting met ‘Wet gratis schoolboeken’ (hierna: 
WGS) bedoeld de ‘Wet van 29 mei 2008 tot wijziging van diverse onderwijswetten in 
verband met het door de scholen om niet ter beschikking stellen van lesmateriaal aan de 
leerlingen in het voortgezet onderwijs (Stb. 2008, 206)’. 
 
1. Kern van het wetsvoorstel 
Kern van dit wetsvoorstel is dat ouders verplicht worden om voor elk leerjaar de kosten 
te dragen van het lesmateriaal voor hun kinderen in het voortgezet onderwijs (hierna: 
vo) als onderdeel van een omvangrijk pakket aan maatregelen om conform het 
regeerakkoord de overheidsfinanciën op orde te brengen. Het gaat daarbij om 
lesmateriaal dat door het bevoegd gezag specifiek voor het desbetreffende leerjaar is 
voorgeschreven. 
 
Doordat het lesmateriaal niet meer via de school om niet beschikbaar wordt gesteld, 
ontstaat voor scholen en ouders meer ruimte om in overleg de inkoopsystematiek te 
kiezen die in hun specifieke situatie de beste resultaten oplevert voor wat betreft de 
kwaliteit en kosten van lesmateriaal. In de situatie waarin wordt verwacht dat 
aanbesteding door de school de beste resultaten oplevert, kan de huidige systematiek in 
stand blijven. Daarnaast kan waar nodig ook worden voorkomen dat leraren zich beperkt 
voelen in de keuze voor lesmateriaal. Dit komt de kwaliteit van het onderwijs ten goede. 
 
Door het mogelijk te maken om onder de kosten voor lesmateriaal ook de kosten voor 
een elektronische informatiedrager te brengen, wordt de innovatieve ontwikkeling 
binnen scholen zo goed mogelijk gefaciliteerd.  
 
Daarnaast regelt dit wetsvoorstel dat de tegemoetkoming voor minder draagkrachtige 
ouders van minderjarige mbo’ers uit de Wet tegemoetkoming onderwijsbijdrage en 
schoolkosten (hierna: WTOS) verdwijnt.  
 
Om de maatregelen afschaffen ‘gratis schoolboeken’ en ‘overheveling WTOS 17-‘ in te 
voeren is een wetswijziging noodzakelijk. Met dit wetsvoorstel worden samengevat de 
volgende zaken geregeld:  
 
- Definitie lesmateriaal en elektronische informatiedragers:  
De definitie van lesmateriaal blijft gehandhaafd. Wel wordt het mogelijk gemaakt in het 
kader van innovatie om elektronische informatiedragers (deels) onder het budget van 
lesmateriaal te brengen.  
 
7 
 

 
De regering wil een opbrengstgerichte en ambitieuze leercultuur stimuleren, gericht op 
betere prestaties van alle leerlingen. Het voorschrijven van goed lesmateriaal draagt er 
in belangrijke mate toe bij dat het beste uit de leerling gehaald kan worden. Bij de keuze 
van lesmateriaal moet dan ook de vraag centraal staan welk lesmateriaal het beste is 
voor de leerling, en of het aansluit op de onderwijskundige uitgangspunten van de 
school. Scholen kunnen op basis van een onderwijskundige visie met betrekking tot het 
gebruik van lesmateriaal dan wel de inzet van het budget daarvoor, innovatief 
leermiddelenbeleid voeren. Dit is belangrijk voor de kwaliteit van het onderwijs en komt 
leerlingen ten goede.  
 
Relevante verdragsrechtelijke bepalingen 
De volgende verdragsrechtelijke bepalingen uit het Verdrag inzake de Rechten van het 
Kind (hierna: VRK) en het International Verdrag inzake Economische, Sociale en 
Culturele Rechten (hierna: IVESCR) zijn van belang bij de invulling van het wetsvoorstel 
afschaffen gratis schoolboeken. 
 
Het doel van artikel 28, eerste lid, onder b, van het VRK en artikel 13, tweede lid, onder 
b, van het IVESCR is voor allen beschikbaar en toegankelijk voortgezet onderwijs te 
realiseren. Deze bepalingen zijn geformuleerd in een opdracht aan de overheid. Vanaf de 
aanvang is de strekking van deze formulering door de Nederlandse overheid zo opgevat 
dat zij niet in de weg staat aan een zekere beleidsmarge bij de te treffen maatregelen 
tot verwezenlijking van het doel van algemene beschikbaarheid en toegankelijkheid van 
het voortgezet onderwijs. Dat geldt hier in het bijzonder voor de invulling van kosteloos 
en toegankelijk onderwijs. Als uitgangspunt geldt dat er een zodanige situatie gecreëerd 
dient te worden dat financiële redenen geen belemmering voor de toegang tot het 
onderwijs vormen. Een eventueel niet volledige compensatie voor ouders betekent niet 
dat zij daardoor gelijk financieel beperkt zijn in het aanschaffen van lesmateriaal. 
 
De Wet hervorming kindregelingen regelt de tegemoetkoming voor de kosten van 
kinderen aan minder draagkrachtige ouders. Nederland kent een uitgebreid stelsel om 
minder draagkrachtige gezinnen te ondersteunen in de kosten van kinderen 
(kinderbijslag, kindgebonden budget, bijzondere bijstand, etc.). De gedeeltelijke 
compensatie in verband met het afschaffen van de gratis schoolboeken en het 
overhevelen van de WTOS 17- moeten gezien worden in aanvulling op dit stelsel. De 
regering is van mening dat dit geen belemmering vorm voor de toegankelijkheid van het 
onderwijs, zoals deze ook voor invoering van de gratis schoolboeken was. 
 
3. Afschaffen om niet beschikbaar stellen van lesmateriaal 
De in paragraaf 2 genoemde doelstellingen zijn belangrijke uitgangspunten waar bij het 
voornemen om de ‘gratis schoolboeken’ af te schaffen rekening mee moet worden 
gehouden. Om dit zo goed mogelijk te realiseren wordt bij de uitvoering van het 
regeerakkoord gestreefd naar:  
a. zoveel mogelijk ruimte voor scholen bij het invullen van de maatregel; 
b. voldoende ruimte voor scholen voor een kwalitatief en schooleigen 
leermiddelenbeleid dat in evenwicht is met de daarbij behorende schoolkosten; 
c. (verdere) verbetering van de marktwerking op de educatieve boekenmarkt;  
d. beheersing van schoolkosten voor ouders, waarbij er een evenwicht is in de 
verhouding tussen kosten voor lesmateriaal en de overige schoolkosten, waaronder de 
vrijwillige ouderbijdrage; 
e. ruimte voor modernisering van het lesmateriaal; 
9 
 

 
inkoop van lesmateriaal. Scholen staan hier niet alleen voor, en kunnen voor kennis en 
kunde terugvallen op het Inkoopplatform VO. Een andere manier is een meer efficiënte 
verdeling tussen digitaal/folio en (digitaal) open (gratis)/commercieel (betaald) 
lesmateriaal. 
 
3
Op dit moment gebruiken scholen voornamelijk folio lesmateriaal. Als scholen divers 
lesmateriaal gaan gebruiken, zoals digitaal lesmateriaal, kan een nieuwe groep van 
aanbieders op de markt worden aangeboord. Dit draagt eraan bij dat op de educatieve 
boekenmarkt meer spelers een positie krijgen. Daarmee wordt ook de concurrentie 
bevorderd. En door het stellen van een maximaal bedrag voor lesmateriaal dat aan 
ouders in rekening kan worden gebracht, blijft de prikkel tot efficiency en 
4
kostenbeheersing gehandhaafd. De evaluatie 2011 ‘Wet gratis schoolboeken’ toont aan 
dat scholen kostenbewuster geworden zijn en professioneler zijn gaan aanbesteden. 
Hierdoor is een aanzet gegeven voor een betere marktwerking waardoor forse 
prijsstijgingen zoals eerder het geval was niet meer voorgekomen zijn. 
 
3.3 Inkoop lesmateriaal en elektronische informatiedragers 
De school bepaalt in overleg met de medezeggenschapsraad wie het lesmateriaal 
inkoopt (de school of de ouders). Op deze manier kan gezamenlijk een afweging worden 
gemaakt over welke wijze van inkoop in de schoolsituatie de beste resultaten geeft voor 
(onderwijs) kwaliteit en kosten. Hierdoor kan het huidige systeem van inkoop van 
lesmateriaal door de school, bijvoorbeeld via Europese aanbesteding, in stand blijven. 
Uit de evaluatie 2011 WGS blijkt dat schoolbesturen goed in staat zijn om de Europese 
aanbesteding voor lesmateriaal uit te voeren. Een grote meerderheid van de 
schoolbesturen krijgt hierbij advies van een externe ondersteuner. Scholen kunnen voor 
ondersteuning ook terecht bij het inkoopplatform VO. Ook kan ervoor worden gekozen 
om de inkoop van het lesmateriaal over te laten aan de ouders. Om ouders vooraf goed 
te informeren moet de wijze waarop invulling wordt gegeven aan de inkoop van 
lesmateriaal en elektronische informatiedragers vooraf helder in de schoolgids worden 
vermeld. 
 
Scholen maken niet alleen een keuze voor de wijze waarop het lesmateriaal wordt 
ingekocht, scholen maken ook een keuze voor het type lesmateriaal (folio en/of 
digitaal). Hierbij staat de kwaliteit voorop. Dit geldt zowel voor digitaal als folio 
lesmateriaal. Het open/zelf ontwikkeld (digitaal) lesmateriaal kan zowel door leraren als 
door (commerciële) uitgevers worden gerealiseerd. Digitaal lesmateriaal maakt het beter 
mogelijk om maatwerk te bieden aan de individuele leerling. Ook kan tijdwinst geboekt 
worden. Leraren kunnen deze tijd op andere wijze aan onderwijsdoeleinden besteden. 
Bovendien ziet de Inspectie erop toe dat de kwaliteit gehandhaafd blijft. In paragraaf 7 
wordt hier verder op ingegaan.   
 
3.4 Inning kosten voor lesmateriaal en elektronische informatiedragers  
Wanneer er voor wordt gekozen om het lesmateriaal centraal via de school in te kopen 
en beschikbaar te stellen aan leerlingen, ligt het voor de hand dat de school ook zorg 
draagt voor de inning van de kosten van het lesmateriaal bij ouders. De school heeft 
immers het meest rechtstreekse contact met de ouders, en meestal is er al ervaring met 
het innen van de (vrijwillige) ouderbijdrage. Daarnaast kunnen de kosten voor 
                                                
3
 Blijkt uit SLO-Leermiddelenmonitor en uit paragraaf 5.2 van de Evaluatie 2011 Wet gratis 
schoolboeken en de leermiddelenmonitor. 
4
 Kamerstukken II 2011-12, 33088, nr. 1. 
11 
 

 
Minder draagkrachtige ouders worden zodoende via één loket bediend voor een 
tegemoetkoming in de kosten die zij maken voor hun kinderen. Een bijkomend voordeel 
ten opzichte van de WTOS is dat er gebruik gemaakt wordt van een actueel inkomen en 
er een lager afbouwpercentage voor ouders geldt. 
 
In het wetsvoorstel hervorming kindregelingen worden de bedragen in artikel 2, vierde 
en vijfde lid, van de WKB aangepast, waarbij de compensatie voor lesmateriaal wordt 
meegenomen.  
 
Wijziging van de WTOS  
De compensatie is bedoeld voor minder draagkrachtige (ouders van) leerlingen van 18 
jaar en ouder in het vo. Deze leerlingen worden met deze compensatie via de WTOS in 
staat gesteld om de kosten te financieren die zij maken voor het voorgeschreven 
lesmateriaal. Voor deze doelgroep wordt de huidige WTOS met deze compensatie 
opgehoogd.  
 
4. Overheveling WTOS 17- naar de WKB 
Verder wordt geregeld dat de WTOS voor ouders van jongeren van 17 jaar en jonger 
wordt afgeschaft en budgettair neutraal wordt geïntegreerd met het kopje op het 
kindgebonden budget voor 16 en 17-jarigen. Hiertoe wordt het leeftijdsgerichte kopje 
voor ouders van jongeren van 16 en 17 jaar verhoogd. De verhoging van het 
kindgebonden budget komt minder draagkrachtige ouders tegemoet in de schoolkosten. 
De verhoging van het kindgebonden budget voor deze doelgroep (16 en 17-jarigen) 
wordt geregeld in het wetsvoorstel Wet hervorming kindregelingen. 
 
De WTOS 17- bedient de ouders van de volgende groepen jongeren van 17 jaar en 
jonger en die tevens aan de vereisten van paragraaf 2.1 van de WTOS voldoen: 
1. minderjarige mbo’ers 
2. minderjarige leerlingen niet-bekostigd voortgezet onderwijs (vo) 
3. minderjarige deelnemers voortgezet algemeen volwassenenonderwijs (vavo). 
De eerste doelgroep is verreweg de grootste: circa 44.000 personen. 
De twee andere doelgroepen omvatten samen slechts circa 200 personen. Die twee 
doelgroepen zijn een overblijfsel van het feit dat het afschaffen van het lesgeld (en de 
tegemoetkoming daarvoor) voor vo’ers met de ‘Wet van 18 juni 2009 tot wijziging van 
de Wet op het kindgebonden budget, de Wet tegemoetkoming onderwijsbijdrage en 
schoolkosten en de Wet studiefinanciering 2000 in verband met de integratie van 
hoofdstuk 3 van de Wet tegemoetkoming onderwijsbijdrage en schoolkosten in de Wet 
op het kindgebonden budget (Stb. 2009, 311)’ eerder met terugwerkende kracht - en 
dus zonder nadelige gevolgen voor welke doelgroep dan ook - moest worden ingevoerd. 
Deze groepen betalen geen lesgeld. Het is dus ook niet langer nodig hen daarin 
tegemoet te komen.  
 
De tegemoetkoming in de schoolkosten en onderwijsbijdrage wordt overgeheveld naar 
het kindgebonden budget. Eerder al gebeurde dit voor de grootste groep vo’ers, 
namelijk die aan het bekostigde onderwijs. Met de overheveling vindt straks ook de 
tegemoetkoming voor minderjarige mbo’ers volledig plaats via het kindgebonden 
budget. Voor de verhoging van de WKB-tegemoetkoming hoeft in de meeste gevallen 
geen aanvraag te worden ingediend. Ouders krijgen die, mits zij al kindgebonden budget 
of een andere toeslag op grond van de Algemene wet inkomensafhankelijke regelingen 
ontvangen, automatisch toegekend. Ook verdwijnen de verhoudingsgewijs hoge 
uitvoeringskosten voor de Dienst Uitvoering Onderwijs, terwijl de huidige WTOS17- een 
13 
 

 
Een specifiek aandachtspunt van toezicht is de mate waarin het lesmateriaal als 
onderdeel van het aanbod dekkend is voor de kerndoelen en de eisen uit de 
examenprogramma’s. Ook is een aandachtspunt de wijze waarop het lesmateriaal 
ondersteunend is voor leerlingen die extra aandacht nodig hebben. 
 
8. Overleg met het veld  
In het kader van de totstandkoming van dit wetsvoorstel, heeft overleg plaatsgevonden 
met schoolbesturen en schoolleiders (VO-raad en de AOC-raad), de ouderverenigingen 
(LOBO, NKO, Ouders & Coo, VOO), MR-(ouders)vertegenwoordigers, de educatieve 
uitgeverijen (GEU), de Nederlandse Boekverkopersbond (NBb; 
boekhandelaren/distributeurs), LAKS, lerarenverenigingen (Platform VVVO en Platform 
vmbo) en Kennisnet. 
 
Ten aanzien van de uitvoering van het wetsvoorstel werden door genoemde partijen o.a. 
de volgende aandachtspunten genoemd: 
- zorg ervoor dat deze wet de vernieuwing niet in de weg zit, maar waar mogelijk 
faciliteert; en 
- dat er een evenwicht is in de verhouding tussen kosten voor lesmateriaal en de 
overige schoolkosten, waaronder de vrijwillige ouderbijdrage;  
- let op perverse effecten, zoals de aanschaf van elektronische informatiedragers 
ten koste van de kwaliteit; en 
- dat de kwaliteit van zelfontwikkeld lesmateriaal gewaarborgd is. 
De eerste twee aandachtspunten zijn meegenomen in dit wetsvoorstel, zie hiervoor ook 
paragraaf 3.2 van deze toelichting. Voor de overige twee aandachtspunten geldt dat dit 
aandachtspunten zijn waar scholen rekening mee dienen te houden bij het aanschaffen 
en ontwikkelen van lesmateriaal. Hier heeft ook de medezeggenschapsraad een rol. 
 
Op het moment dat het wetsvoorstel openbaar wordt, zullen ook ouders geïnformeerd 
worden over de gevolgen van het wetsvoorstel. Omdat dit wetsvoorstel samenhangt met 
het wetsvoorstel Wet hervorming kindregelingen (compensatie van 
minderdraagkrachtige ouders), zal de voorlichting gezamenlijk worden opgepakt door 
SZW, EZ (groen onderwijs), OCW en de uitvoerende diensten.  
 
9. Administratieve lasten  
Het afschaffen van de ‘gratis schoolboeken’ kan enige verandering met zich meebrengen 
voor de administratieve lasten (hierna: lasten) van scholen en ouders. De wijze waarop 
het lesmateriaal wordt aangeschaft, heeft verschillende lasten tot gevolg bij zowel de 
ouders als bij de scholen. De school bepaalt in overleg met de medezeggenschapsraad 
welke methode voor inkoop van lesmateriaal en indien van toepassing, voor inkoop van 
elektronische informatiedragers, wordt gehanteerd. De informatie die hierover in de 
schoolgids opgenomen moet worden, brengt nauwelijks extra lasten voor de school met 
zich mee.  
  
Hoe hoog de lasten voor scholen en ouders zijn, is afhankelijk van de methode die 
scholen kiezen om leerlingen te voorzien van lesmateriaal. Wanneer gekozen wordt voor 
5
een centrale inkoop van lesmateriaal via de school , int de school een bij AMvB 
gemaximeerd bedrag bij de ouders van de leerlingen. Dat geeft enige extra lasten voor 
de betreffende school. De verwachting is dat het innen op soortgelijke wijze kan 
                                                
5
 Een schoolbestuur dient de inkoop van lesmateriaal Europees aan te besteden indien het bedrag 
uitkomt boven de waarde genoemd in artikel 7 van de richtlijn 2004/18/EG. 
15 
 

 
voorschrijven. Op grond van het tweede en derde lid wordt vastgesteld wat het 
maximum bedrag is dat een bevoegd gezag een leerling kan voorschijven aan 
lesmateriaal en elektronische informatiedragers. Wat onder een elektronische 
informatiedrager wordt verstaan, wordt uitgewerkt in een algemene maatregel van 
bestuur (vierde lid). Hiervoor is gekozen omdat de definitie nog uitgewerkt moet worden 
en omdat er ruimte moet zijn om te innoveren. Het vaststellen van een maximum 
bedrag betekent niet dat de kosten voor dit lesmateriaal en de informatiedrager samen 
niet hoger kunnen liggen dan dit voorgeschreven maximum bedrag. De bepaling is 
gericht op het totaalbedrag dat voor een leerling aan lesmateriaal (en in combinatie met 
het derde lid ook informatiedragers) mag worden voorgeschreven door het bevoegd 
gezag. Het bevoegd gezag kan bijvoorbeeld uit de lumpsum zelf ook een bijdrage 
leveren aan het lesmateriaal of elektronische informatiedragers waardoor het 
totaalbedrag hoger komt te liggen dat het bij algemene maatregel van bestuur 
vastgestelde maximum bedrag.  
 
Door het bedrag in een algemene maatregel van bestuur op te nemen, is het 
eenvoudiger het maximum bedrag aan te passen indien dat nodig blijkt. Bij de invoering 
van de WGS is de definitie van lesmateriaal in relatie tot de hoogte van het daarvoor 
beschikbare bedrag op basis van uitvoerig onderzoek bepaald. 
In 2011 is de WGS geëvalueerd, deze evaluatie is in juni 2012 in de Tweede Kamer 
besproken. De evaluatie gaf geen aanleiding voor een aanpassing van de definitie van 
lesmateriaal dan wel het daarvoor beschikbare lumpsumbedrag per leerling. Het bedrag 
van €300,- volgt uit de WGS-systematiek tot 1 augustus 2015, met in achtneming van 
de tussentijdse prijsindexatie in 2013 en de efficiëntiekorting van 10% in 2014 waartoe 
het Kabinet Rutte I heeft besloten.   
 
Het vijfde tot en met achtste lid omvatten bepalingen waardoor het bevoegd gezag 
ervoor kan zorgen dat er geen leerlingen zijn die niet in het bezit zijn van het door het 
bevoegd gezag voorgeschreven lesmateriaal of informatiedrager. Het bevoegd gezag kan 
gebruik maken van de in het vijfde lid opgenomen mogelijkheid lesmateriaal aan een 
leerling beschikbaar te stellen indien deze leerling niet in bezit is van het voor hem in 
het desbetreffende leerjaar voorgeschreven lesmateriaal. Het staat het bevoegd gezag in 
beginsel vrij om te bepalen op welke wijze het lesmateriaal wordt aangeschaft. Deze 
keuze van het bevoegd gezag is niet van invloed op de wijze waarop van het vijfde lid 
gebruik wordt gemaakt. Mocht het bevoegd gezag ervoor kiezen om alleen een lijstje 
met aan te schaffen lesmateriaal aan leerlingen mee te geven, ook dan kan het bevoegd 
gezag ervoor kiezen het lesmateriaal dat een leerling niet in bezit heeft voor deze 
leerling aan te schaffen. Dat kan gebeuren door middel van bijvoorbeeld inkoop, huur of 
bruikleen van het betreffende lesmateriaal. Het zevende lid regelt het verhaalsrecht van 
de kosten voor dit lesmateriaal op de ouders of de leerling (vanaf het moment dat deze 
leerling 18 jaar of ouder is). Het verhaalsrecht is alleen van toepassing op de kosten van 
het lesmateriaal, dus de kosten voor koop, huur of bruikleen van het betreffende 
lesmateriaal. Andere kosten als gemaakte administratiekosten vallen hier niet onder. 
 
Ouders van leerlingen tot 18 jaar zijn verantwoordelijk voor de aanschaf van 
lesmateriaal. Tevens krijgen ouders tot een bepaalde inkomensgrens op grond van de 
WKB vergoeding voor het lesmateriaal. Indien een leerling de leeftijd van 18 jaar heeft 
bereikt, is de leerling zelf verantwoordelijk geworden voor de aanschaf van lesmateriaal. 
Deze leerling kan bovendien een beroep doen op een vergoeding op grond van de 
WTOS. Het verhaalsrecht van het zevende lid is daarom zo ingericht dat het bevoegd 
gezag de kosten voor het op grond van het vijfde lid aangeschafte lesmateriaal kan 
17 
 

 
 
Vanwege het adviesrecht voor de medezeggenschapsraad inzake de mogelijkheid van 
het bevoegd gezag om op grond van artikel 6e, vierde lid, om een elektronische 
informatiedrager voor te schrijven, wordt dit onderwerp expliciet uitgezonderd van het 
instemmingsrecht. De in onderdeel B van dit artikel opgenomen wijziging regelt deze 
uitzondering van het instemmingsrecht naast de uitzondering van het instemmingsrecht 
over het beleid met betrekking tot het beheersbaar houden van lesmateriaal (artikel 14, 
tweede lid, onderdeel d). 
 
De ouderraad bij een agrarisch opleidingscentrum heeft op grond van artikel 8a.1.3, 
vierde lid, en artikel 8a.2.2, vierde lid, onder c, van de WEB, adviesbevoegdheid over de 
werkomstandigheden en voorzieningen voor deelnemers binnen de instellingen. Op 
grond van deze bepaling kan de ouderraad zich uitlaten over lesmateriaal en 
elektronische informatiedragers.  
 
Artikel IV, onderdelen A tot en met O 
Dit artikel regelt dat de tegemoetkoming voor ouders van leerlingen onder de 18 jaar uit 
de WTOS wordt geschrapt.  
 
Paragraaf 2.2 en Hoofdstuk 3 komen met deze wet te vervallen (onderdelen E en N). 
Omdat de TOS-ouders alleen nog een rol spelen bij de berekening van de hoogte van de 
tegemoetkoming in hoofdstuk 4 van de WTOS, worden de TOS-ouders als 
aanvraaggerechtigden geschrapt in het artikel 1.3. De overige wijzigingen zijn met name 
wijzigingen van technische aard. Het ophogen van de bedragen in het kindgebonden 
budget wordt geregeld in het wetsvoorstel Wet hervorming kindregelingen. 
 
In paragraaf 4 van het algemene deel van de toelichting is deze overheveling van 
middelen van de WTOS naar de WKB nader toegelicht. 
 
Artikel IV, onderdelen P tot en met S 
Deze bepalingen betreffen wijzigingen die worden doorgevoerd naar aanleiding van het 
schrappen van paragraaf 2.2 en hoofdstuk 3 van de WTOS. 
 
Artikel V 
Jongeren van 18 jaar en ouder kunnen, indien wordt voldaan aan de voorwaarden van 
paragraaf 2.1, een beroep blijven doen op een tegemoetkoming op grond van de WTOS. 
De bedragen in artikel 4.6 van de WTOS worden op het moment dat artikel V van deze 
wet in werking treedt, aangepast naar analogie van artikel 11.1 van de WTOS zodat 
deze jongeren ook voor het lesmateriaal een vergoeding ontvangen. De bedragen voor 
deze jongeren worden op dat moment met een bedrag van €25,- opgehoogd. Met 
ingang van 1 januari daaropvolgend wordt op dat verhoogde bedrag weer gewoon het 
regime van artikel 11.1 toegepast.  
 
Artikel VI en VII 
Omdat in artikel 3.9 van de Wet studiefinanciering 2000 een verwijzing naar Hoofdstuk 3 
van de WTOS is opgenomen dient deze verwijzing te worden geschrapt. Dit artikel uit de 
Wet studiefinanciering 2000 wordt echter ook aangepast door het wetsvoorstel tot 
Wijziging van de WSF 2000 in verband met de invoering van een sociaal leenstelsel. In 
artikel VII is geregeld dat als dit wetsvoorstel wordt aangenomen en kracht van wet 
heeft gekregen dat de wijziging die in artikel VI is voorgesteld niet langer noodzakelijk is 
en kan komen te vervallen. 
19 
 

