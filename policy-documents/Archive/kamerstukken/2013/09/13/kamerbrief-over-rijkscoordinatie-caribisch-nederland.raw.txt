> Retouradres Postbus 20011 2500 EA Den Haag 
 
Ministerie van 
Aan de Voorzitter van de Tweede Kamer der Staten-
Binnenlandse Zaken en 
Generaal 
Koninkrijksrelaties 
Postbus 20018 
Bestuursondersteuning 
2500 EA Den Haag 
Turfmarkt 14 
Den Haag 
Postbus 20011 
2500 EA  Den Haag 
 
  
Datum 13 september 2013 
Betreft rijkscoördinatie Caribisch Nederland 
 
 
 
Op 2 juli jl. is aan uw Kamer het onderzoek “Mogelijkheden voor deregulering en 
taakverlichting Caribisch Nederland” van het onderzoeksbureau Ideeversa 
gestuurd. Hierbij is aangekondigd dat het kabinet met een reactie op dit rapport 
komt in het najaar van 2013. Onderdeel van de kabinetsreactie zal zijn de 
aankondiging van een evaluatie van de rijkscoördinatie ten aanzien van Caribisch 
Nederland, zowel in Den Haag als in Bonaire, St. Eustatius en Saba.  Deze zal 
plaatsvinden tegen de achtergrond van de bij “10-10-10” gemaakte afspraak om 
vijf jaar na dato (zowel de Consensus Rijkswetten voor Curaçao en St. Maarten 
als) de zogenoemde BES-wetgeving te evalueren. Een evaluatie van de 
rijkscoördinatie kan worden beschouwd als een eerste voorbereiding daarop.  
In overeenstemming met mijn toezegging  tijdens het mondeling vragenuurtje 
van 3 september jl om u te berichten na mijn gesprekken met de 
rijksvertegenwoordiger, de heer W. Stolte, meld ik u, vooruitlopend op de dit 
najaar te sturen kabinetsreactie op het Ideeverse-rapport, reeds het navolgende. 
De evaluatie van de rijkscoördinatie zal betrekking hebben op het functioneren 
van diverse Nederlandse (ambtelijke en andere) functies en mechanismen, zoals 
ambtelijke voorportalen, de Rijksdienst Caribisch Nederland (RCN), de 
zogenoemde liaisonfuncties en die van de Rijksvertegenwoordiger. Het gaat dan 
over een evaluatie van de functies, niet van de functionarissen. De evaluatie ziet 
ook op de context van de complexe bestuurlijke situatie van de openbare 
lichamen en van de kleine omvang van de gemeenschappen aldaar. Het gaat dan 
niet alleen over bevoegdheden, structuren en instrumenten maar evenzeer over 
het bestuurlijke en maatschappelijke krachtenveld.  
 
 
Pagina 1 van 2 
  
 

