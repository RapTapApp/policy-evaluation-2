Aan de Voorzitter van de
Directie Integratie Europa
Bezuidenhoutseweg 67
Tweede Kamer der Staten-Generaal
2594 AC Den Haag
Binnenhof 4
Postbus 20061
Den Haag
Nederland
www.rijksoverheid.nl
Contactpersoon
Heleen Bakker
T 070-3485409
F 070-3486381
heleen.bakker@minbuza.nl
Onze Referentie
Minbuza-2013.189046
Bijlage(n)
Datum 21 juni 2013
2
Betreft Evaluatie Europees Ontwikkelingsbeleid 1998-2012
De Inspectie Ontwikkelingssamenwerking en Beleidsevaluatie (IOB) heeft in maart
2013 een evaluatie afgerond naar het Europees ontwikkelingsbeleid, in het
bijzonder het Europees Ontwikkelingsfonds, in de periode 1998-2012 en de
invloed die Nederland hierop heeft kunnen uitoefenen.
Hierbij bied ik u aan het rapport ‘The Netherlands and the European Development
Fund - Principles and practices. Evaluation of Dutch involvement in EU
development cooperation (1998-2012)’, evenals mijn beleidsreactie op de
bevindingen van het rapport.
De Minister voor Buitenlandse Handel
en Ontwikkelingssamenwerking,
Lilianne Ploumen
Pagina 1 van 6

soms overlappen, soms ook niet. Het kabinet vindt dat niet problematisch, zolang
de verschillende inspanningen binnen dezelfde overkoepelende doelstellingen van
het extern beleid van de Unie passen en er goede afstemming plaatsvindt,
bijvoorbeeld in het kader van gezamenlijke programmering tussen EU en
lidstaten.
Toegevoegde waarde en coördinatie…
In de tweede plaats concludeert IOB dat de Nederlandse visie op de
complementariteit en toegevoegde waarde van de EU-hulp regelmatig is
veranderd. Gezien de zeven verschillende bewindspersonen die in de periode
1998-2012 verantwoordelijk zijn geweest voor ontwikkelingssamenwerking ligt
dat voor de hand. Desondanks kan uit het rapport worden opgemaakt dat er wel
e
degelijk sprake is van constanten. Nederland heeft de EU nooit slechts als 28
bilaterale donor willen zien, en heeft de toegevoegde waarde van de Unie altijd
toegeschreven aan een combinatie van factoren. In de kabinetsvisie ten aanzien
van het Europees ontwikkelingsbeleid, die de Kamer op 11 december 2012
toeging en waarover met de Kamer is gedebatteerd op 30 januari 2013, wordt de
toegevoegde waarde van de EU op het gebied van ontwikkelingssamenwerking
gerelateerd aan:
- het geïntegreerde extern beleid dat de EU bij uitstek kan voeren;
- haar coördinerend vermogen;
- haar presentie in delen van de wereld waar Nederland niet is
vertegenwoordigd, en
- de schaalvergroting die met EU-middelen mogelijk is en de leverage
(politieke invloed) die de EU kan uitoefenen (het gecombineerd gewicht
van de EU in de wereld overstijgt dat van individuele lidstaten).
Deze aspecten komen allemaal terug in de evaluatie. Over het coördinerend
vermogen van de EU merkt IOB op dat pogingen om op EU-niveau tot betere
samenwerking en coördinatie te komen tot nog toe niet erg succesvol zijn
geweest. Het kabinet tekent daarbij aan dat dat deels te wijten is aan lidstaten
zelf, die zich als puntje bij paaltje komt niet graag laten coördineren. Desondanks
worden er wel belangrijke stappen gezet: zie ook het verslag van de laatste Raad
Buitenlandse Zaken / Ontwikkelingssamenwerking van 28 mei jl., dat de Kamer
op 31 mei jl. toe ging. Gezamenlijke programmering wordt ter hand genomen in
veertig partnerlanden van de EU, waaronder twaalf Nederlandse partnerlanden.
Als dit proces – waarvan Nederland altijd heeft gezegd dat het lokaal moet worden
gedragen, pragmatisch en praktisch van opzet moet zijn en open moet staan voor
andere donoren – een vlucht neemt, zal dat de versnippering van hulp tegengaan,
de transactiekosten voor ontvangende landen verlagen, de invloed van de EU en
lidstaten doen toenemen en kan er een grote efficiency slag worden gemaakt.
Waar IOB constateert dat eerdere pogingen tot werkverdeling niet van de grond
kwamen omdat lidstaten weigerden hun plancycli en procedures aan te passen,
spreekt het kabinet de bereidheid uit de Nederlandse bilaterale programmering
mede te bezien in het licht van de gezamenlijke programmering tussen EU en
lidstaten. Het feit dat de EU zich – op grond van de Agenda for Change – voor de
komende programmeringsperiode strikt aan drie sectoren per partnerland wil
houden, zal helpen de ‘waaier’ aan activiteiten die IOB waarneemt, terug te
dringen. De Kamer zal op de hoogte worden gehouden van de voortgang die in dit
opzicht wordt geboekt.
Begrotingssteun…
IOB concludeert dat de opvattingen van Nederland en de Commissie over
begrotingssteun in toenemende mate in lijn zijn met elkaar. Het kabinet deelt
deze conclusie, en hierover is ook veelvuldig gesproken met de Kamer, ook in
het kader van de IOB-beleidsdoorlichting begrotingssteun. Nederland spreekt
Commissaris Piebalgs regelmatig aan op de uitvoering van de herziene, meer
Pagina 3 van 6

in te bouwen, en de comitologie is zoals die is omdat lidstaten zeggenschap willen
houden over de programmering van EU-middelen. Nederland heeft zich met enige
regelmaat in de beheerscomités in Brussel (waaronder die voor het EOF) verzet
tegen begrotingssteunvoorstellen van de Commissie. Bijvoorbeeld omdat landen
in Nederlandse optiek te rijk waren om begrotingssteun te ontvangen van de Unie,
of omdat de politieke situatie in een land begrotingssteun onwenselijk maakte –
onlangs nog in het geval van Rwanda. Nederland is in zijn eentje niet in staat
voorstellen te blokkeren, maar van een tegenstem gaat wel een belangrijke
signaalwerking uit. In samenspraak met gelijkgezinde landen, waarmee Nederland
nauwe coalities onderhoudt, lukt het soms wel om voorstellen – tijdelijk - van tafel
te krijgen (in geval van Rwanda) of aan te scherpen (in geval van het state
building contract aan Mali). Het kabinet zou de zeggenschap die Nederland heeft
in de verschillende beheerscomités niet willen opgeven om de procedures te
versnellen. Vanzelfsprekend moet er wel worden gezocht naar een goede balans
tussen vertrouwen in de Commissie als uitvoerder van de Europese
ontwikkelingssamenwerking en micromanagement door lidstaten: teveel van dat
laatste staat een slagvaardig en effectief extern optreden van de Unie in de weg.
De politieke dimensie van EU-steun…
IOB concludeert tot slot dat het belang van de politieke dimensie van de EU hulp
is toegenomen – vooral het gewicht dat wordt toegekend aan mensenrechten,
democratie, rechtsstaat en goed bestuur. Het rapport wijst op de wisselende
resultaten die zijn bereikt op het gebied van politieke dialoog (op basis van artikel
8 van de Partnerschapsovereenkomst tussen de EU en de landen in Afrika, het
Caribisch gebied en de Stille Oceaan (ACS) of te wel het Verdrag van Cotonou) en
de passende maatregelen die de EU heeft genomen (op basis van artikel 96 van
dit Verdrag). Passende maatregelen werden ingeroepen bij flagrante schendingen
van de waarden die ten grondslag liggen aan de Partnerschapsovereenkomst,
meestal in het geval van militaire coupes. Het rapport noemt de positieve
resultaten die zijn bereikt zijn door de EU in het begeleiden van de terugkeer naar
de institutionele rechtsorde in landen als Mauritanië en Guinee Bissau, maar dit
geldt ook voor bijvoorbeeld Niger. Hulp opgeschort na het plegen van een militaire
coup werd vrijgegeven op basis van indicatoren op het gebied van concrete
vooruitgang naar herstel van de rechtsorde. Dat de inspanningen van de EU op dit
gebied niet altijd (meteen) vrucht hebben gedragen, zoals in het geval van
Zimbabwe, hangt ook samen met de omstandigheden in ieder individueel land en
de mate waarin lidstaten zich wensen te binden aan een gemeenschappelijke
inzet.
Geheel in lijn met wat hierboven werd opgemerkt, vindt het kabinet dat op deze
terreinen duidelijk sprake is van meerwaarde van de Europese Unie, die door haar
gewicht en aanwezigheid meer vermag dan individuele lidstaten. Mede om die
reden heeft Nederland tijdens de afgelopen Raad Buitenlandse Zaken /
Ontwikkelingssamenwerking de EU opgeroepen zich sterker in te spannen voor de
dramatische situatie in de Centraal-Afrikaanse Republiek.
Kort gezegd…
Samenvattend stelt het kabinet dat IOB een gedifferentieerd beeld schetst van de
Europese ontwikkelingssamenwerking: er gaat geen oorverdovend gejuich op over
de bereikte resultaten, maar het rapport is ook zeker niet somber over
verbeteringen die zijn doorgevoerd en doelen die (deels) zijn gerealiseerd. Als
een cijfer zou worden toegekend aan het EOF op basis van de bevindingen van
IOB, dan zou dat neerkomen op een ruime zeven.
Dit genuanceerde beeld maakt deze evaluatie bijzonder werkbaar: het kabinet kan
de bevindingen van IOB volop inzetten voor verdere verbetering van het Europees
ontwikkelingsfonds. De evaluatie komt ook op het juiste moment: de
programmering voor EOF11 gaat op dit moment van start. Het kabinet zal de IOB-
Pagina 5 van 6

