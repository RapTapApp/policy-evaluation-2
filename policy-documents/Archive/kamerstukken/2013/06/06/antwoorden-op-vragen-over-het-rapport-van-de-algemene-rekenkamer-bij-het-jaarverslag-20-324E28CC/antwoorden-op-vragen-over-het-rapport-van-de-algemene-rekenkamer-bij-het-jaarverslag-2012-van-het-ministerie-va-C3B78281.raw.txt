Antwoorden van de heer Timmermans, Minister van Buitenlandse Zaken en mevrouw
Ploumen, minister voor Buitenlandse Handel en Ontwikkelingssamenwerking, op de
feitelijke vragen van de commissie Buitenlandse Zaken over het rapport van de Algemene
Rekenkamer bij het Jaarverslag van het ministerie van Buitenlandse Zaken over 2012
(33605-V-2).
Vraag 1
Hoe wordt het gegeven verklaard, dat het ongecorrigeerde bedrag van de fouten en onzekerheden in
de financiële informatie in het jaarverslag van het ministerie van Buitenlandse Zaken is toegenomen
en dichter bij de tolerantiegrens ligt?
Antwoord 1
Er zijn fouten geconstateerd via een steekproef. Er is geen beeld van mogelijke fouten buiten deze
steekproef. Correctie is uitsluitend mogelijk op de in de steekproef aangetroffen fouten. De gevonden
fouten uit de steekproef die gecorrigeerd konden worden zijn gecorrigeerd.
Vraag 2
Hoeveel fte's gaan er verloren binnen het ministerie van Buitenlandse Zaken om de bezuinigingen te
realiseren? Hoeveel fte betreft het in Den Haag en hoeveel fte op het postennetwerk?
Vraag 3
Hoe wordt voorkomen dat er door de nieuwe bezuiniging van het kabinet meer taken naar de
Regionale Service Organisaties (RSO’s) overgaan dan was voorzien, zonder dat hiervoor extra mensen
of budget beschikbaar komen?
Antwoord 2 en 3
Over de bezuinigingen op hoofdlijnen bij het ministerie van Buitenlandse Zaken zal uw Kamer worden
geïnformeerd via de kamerbrief over modernisering van de diplomatie en het postennet. De nadere
invulling zal daarna ter hand worden genomen waarbij de personeelsmatige consequenties scherper in
beeld zullen komen.
Vraag 4
Welke RSO’s zijn nog in oprichting, welke zijn bezig met de implementatie van de nieuwe inrichting en
welke RSO’s zijn al volledig operationeel?
Antwoord 4
Alle RSO’s zijn inmiddels formeel opgericht en met hun werkzaamheden gestart. De RSO’s Noord
Amerika en Caribisch gebied (NAC), Zuid en Midden Amerika (ZMA) en Zuidelijk Afrika (ZAF) zijn al
volledig operationeel. De overige RSO’s zullen op een enkele uitzondering na eind 2013 volledig
operationeel zijn. De laatste posten zullen begin 2014 taken aan de RSO overdragen. Hiermee wordt
de regionalisering ruim binnen de planning (voorzien eind 2014) afgerond.
Vraag 5
Hebben de verschillen in transitiefase van de RSO’s negatieve gevolgen op de efficiëntie van de
werkzaamheden binnen de RSO’s en binnen het ministerie van Buitenlandse Zaken?
Antwoord 5
De verschillen in transitie van de RSO’s hebben geen negatieve gevolgen op de efficiëntie van de
werkzaamheden binnen de RSO’s en binnen het ministerie. De gefaseerde overname van taken heeft
juist tot doel om de werkzaamheden goed voorbereid door de RSO’s te laten uitvoeren en de risico’s
voor verminderde efficiëntie, kwaliteit en continuïteit te vermijden.
Vraag 6
Bij welke posten is de kwaliteit van het archief- en dossierbeheer niet, of slechts gedeeltelijk,
verbeterd?
Antwoord 6
Er zijn 137 posten waar een papieren archief aanwezig is. Per 31 december 2012 was bij 10 posten de
kwaliteit van het archief- en dossierbeheer niet, of slechts gedeeltelijk, verbeterd. Grootste oorzaken

Over de bezuinigingen bij het ministerie van Buitenlandse Zaken zal uw Kamer op hoofdlijnen worden
geïnformeerd via de kamerbrief over modernisering van de diplomatie en het postennet. De nadere
invulling zal daarna ter hand worden genomen.
Vraag 12
Welke 'kleine' posten hebben op dit moment ontzorging nodig?
Antwoord 12
Er zijn momenteel 58 kleine posten. De inzet is om al deze posten zo veel mogelijk te ontzorgen.
Hiervoor is een set aanbevelingen opgesteld die voor een belangrijk gedeelte reeds is
geïmplementeerd. Verschillende van deze aanbevelingen zijn breder getrokken naar het hele
diplomatieke postennet.
Vraag 13
Gaat de overgang van personele bezetting van RSO’s van specialistische functies naar generalisten
gepaard met een verlies aan kennis? Zo ja, welke (negatieve) gevolgen heeft deze overgang? Komt
hierdoor de expertise en de kwaliteit van het postennetwerk in gevaar?
Antwoord 13
Een van de doelstellingen van regionalisering is om de kwaliteit met minder middelen te kunnen
borgen en waar mogelijk te verbeteren. Dit gebeurt door de beschikbare expertise te bundelen en
beschikbaar te stellen voor een gehele regio. Op de RSO’s worden juist specialistische functies
gecreëerd. Vanwege de beperkte werkvolumes was dat voorheen op de meeste posten niet mogelijk
en werden daar generalisten ingezet om een veelheid aan verschillende specialistische
werkzaamheden uit te voeren.
Vraag 14
Op welke manier gaat u concreet invulling geven aan de aanbeveling dat regie nodig blijft om het
geheel van bestaande en nieuwe risico’s gedurende de transitie van de RSO’s te blijven beheersen?
Antwoord 14
Voor de inrichting van de regie met betrekking tot regionalisering is een model vastgesteld dat direct
in werking treedt na de opheffing van de projectorganisatie in juli 2013. Het model bestaat uit een
stuurgroep die onder leiding van de plaatsvervangend Secretaris-Generaal op strategisch niveau het
beleid bepaalt. Een regiegroep met vertegenwoordigers van alle betrokken lijnorganisaties voert de
regie op tactisch-operationeel niveau.
Vraag 15
Hoe verklaart u de fout van EUR 4.2 miljoen bij de uitgaven op beleidsartikel 1 ‘Versterkte
internationale rechtsorde en eerbieding van mensenrechten’?
Antwoord 15
Het bedrag is gebaseerd op een tweetal geconstateerde fouten van resp EUR 35.000 en EUR 290.985
in een steekproef. De resultaten van de steekproef worden vervolgens omgerekend naar de meest
waarschijnlijke en maximale fout op het hele artikel. Deze extrapolatie is Rijksbreed vastgelegd. Na
extrapolatie komt de totale fout uit op EUR 4.2 miljoen. De eerste geconstateerde fout is ontstaan in
de periode van overheveling van een activiteit naar een andere afdeling, waardoor het bedrag van
EUR 35.000 abusievelijk niet als voorschot werd geboekt. Deze fout wordt beschouwd als een
incidentele foutieve administratieve vastlegging. De tweede geconstateerde fout betrof een te hoge
bevoorschotting aan een subsidieontvanger door onbekendheid met de subsidieregelgeving (of
foutieve interpretatie van de subsidieregelgeving). Inmiddels zijn maatregelen genomen om een
dergelijke fout in de toekomst te voorkomen.
Vraag 16
Hoe verklaart u de fout van EUR 4.6 miljoen bij de uitgaven op beleidsartikel 8 ‘Versterkt cultureel
profiel en positieve beeldvorming in en buiten Nederland’?
Antwoord 16

