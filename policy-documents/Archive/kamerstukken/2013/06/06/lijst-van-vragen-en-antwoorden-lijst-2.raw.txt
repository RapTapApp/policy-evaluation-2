33 605 XV-1 Jaarverslag en Slotwet Ministerie van Sociale Zaken en Werkgelegenheid 2012 
 
Nr.xx   LIJST VAN VRAGEN  
Vastgesteld 24 mei 2013 
 
De vaste commissie voor Sociale Zaken en Werkgelegenheid heeft naar aanleiding van het jaarverslag van het 
Ministerie van Sociale Zaken en Werkgelegenheid (XV-1) over het jaar 2012, de navolgende vragen ter 
beantwoording aan de regering voorgelegd. Deze vragen, alsmede de daarop bij brief van .. 2013 gegeven 
antwoorden, zijn hieronder afgedrukt. 
De voorzitter van de commissie, 
Van der Burg  
 
Adjunct griffier van de commissie, 
Lips 
 
Vraag 1 
Wat is uitgedrukt in het percentage van afwijking/onrechtmatigheid in de toekenning van Onderstand? 
Antwoord 1 
Zie het antwoord op vraag 3. 
 
Vraag 2 
Is er een verbetering ten aanzien van 2011 afwijking/onrechtmatigheid in de toekenning van Onderstand? Zo ja, 
wat is deze verbetering? 
Antwoord 2 
Zie het antwoord op vraag 3. 
 
Vraag 3 
Verwacht de regering in 2013 nog verdere verbeteringen in afwijking/onrechtmatigheid in de toekenning van 
Onderstand? 
Antwoord op vraag 1, 2, 3 
Op basis van een door de Auditdienst Rijk in september 2011 gehouden controle is over 2011 onzekerheid over 
de rechtmatigheid van de door het ministerie van SZW in Caribisch Nederland verstrekte uitkeringen 
gerapporteerd. Van een in percentage uit te drukken afwijking/onrechtmatigheid is geen sprake. De verstrekte 
uitkeringen kunnen feitelijk rechtmatig zijn, maar wegens het ontbreken van complete bewijsstukken kon de 
Auditdienst Rijk dit niet goed op dossierniveau vaststellen. In 2012 zijn dan ook maatregelen genomen om de 
formele gebreken te herstellen. Voor alle regelingen is een standaard dossierindeling met inhoudsopgave 
opgesteld. Ontbrekende documenten zijn in de dossiers aangevuld conform de standaardinhoudsopgave. In 2012 
heeft geen nieuwe controle van de Auditdienst Rijk plaatsgevonden, waardoor het oordeel over 2011 is blijven 
staan. Overigens is voor een aantal dossiers de verbeteractie momenteel nog gaande (beoogd zomer 2013 
gereed). Het streven van de unit Sociale Zaken van de Rijksdienst Caribisch Nederland, die namens SZW de 
uitkeringen verstrekt, is er op gericht dat een vervolgaudit op die van 2011 – die nu in de tweede helft van 2013 
is voorzien – tot een positief oordeel over de rechtmatigheid zal leiden. Opgemerkt zij dat de verbeteractie van 
de dossiers niet vrijblijvend is. Van cliënten die blijven nalaten verlangde gegevens te verstrekken wordt de 
uitkering stopgezet. 
 
Vraag 4 
Kan de regering in de volgende jaarverslagen kort ingaan op de conclusies uit de beleidsdoorlichtingen en wat 
met de resultaten is gedaan?  
Antwoord 4 
Zie voor het antwoord op deze vraag het antwoord op vraag 1 van vragenlijst 33 605 XV.  
 
Vraag 5 
Is de regering voornemens om de doelstellingen meer “SMART” te formuleren om zo de verantwoording te 
verbeteren? 
Kamervragen Jaarverslag SZW 2012 lijst 2  1/19 

Tabel: dekkingsgraad standaard koopkrachtbeeld in aantallen huishoudens, 2002 en 2010 
2002 (b) 2010 (c)
Dekkings- Aantal Dekkings-
Aantal huis-
graad (in huis- graad (in 
Actieven houdens 
% huis- houdens % huis-
(x1000)
houdens) (x1000) houdens)
modaal 72 1,0% 29 0,4%
Alleenverdiener met 
kinderen
2x modaal 179 2,5% 176 2,3%
modaal + ½ x modaal 
255 3,6% 136 1,8%
met kinderen
2 x modaal + ½ x 
589 8,3% 877 11,7%
modaal met kinderen
Tweeverdieners
modaal + modaal 
235 3,3% 126 1,7%
zonder kinderen
2 x modaal + modaal 
513 7,3% 770 10,3%
zonder kinderen
minimumloon 64 0,9% 27 0,4%
Alleenstaande modaal 244 3,5% 163 2,2%
2 x modaal 337 4,8% 569 7,6%
minimumloon 14 0,2% 13 0,2%
Alleenstaande ouder
modaal 21 0,3% 19 0,3%
Totaal actieven 2523 36% 2905 39%
Inactieven
paar met kinderen 34 0,5% 15 0,2%
Sociale minima alleenstaande 201 2,8% 153 2,0%
alleenstaande ouder 79 1,1% 74 1,0%
(alleen) AOW 444 6,3% 430 5,7%
AOW (alleenstaand)
188 2,7% 322 4,3%
AOW + € 10000 (a)
(alleen) AOW 247 3,5% 261 3,5%
AOW (paar)
166 2,3% 274 3,7%
AOW + € 10000
Totaal inactieven 1359 19% 1529 20%
Actieven en inactieven
Totaal dekkingsgraad 3882 55% 4434 59%
N 7068 100% 7492 100%
   
Bron: beleidsdoorlichting Inkomensbeleid   
 
Vraag 10 
Kan de regering een overzicht geven van alle inkomensregelingen, die onder het beleidsterrein van SZW vallen? 
Antwoord 10 
De minister van SZW is verantwoordelijk voor het integrale inkomensbeeld van Nederland (incl. Caribisch 
Nederland). Hiermee is een hechte samenwerking tussen verschillende departementen gemoeid waardoor niet 
alleen inkomensbestanddelen op het beleidsterrein SZW worden behandeld.  
Onderstaande tabel geeft een overzicht van de belangrijkste inkomensregelingen van het Rijk. Naast de 
onderstaande inkomensregelingen vallen uitkeringen, fiscale kortingen, en gemeentelijke regelingen ook onder 
inkomensondersteunende maatregelen.  
 
Inkomensbeleid Rijk 
Zorgtoeslag 
Huurtoeslag 
Kindgebonden budget * 
Kinderbijslag * 
Kinderopvangtoeslag * 
Tegemoetkoming ouders van thuiswonende kinderen (TOG) * 
Tegemoetkoming schoolkosten 
Wet mogelijkheid koopkrachttegemoetkoming oudere belastingplichtigen (MKOB)* 
Wet tegemoetkoming chronisch zieken en gehandicapten (WTCG) 
Regelingen gemarkeerd met * vallen onder SZW 
 
Vraag 11 
Kan de regering een overzicht geven van de 1563 personen, die met een arbeidsbeperking in dienst zijn van het 
Rijk, uitgesplitst naar ministerie, functie, type dienstverband (bepaald/onbepaald), loonschaal, aantal uren en 
type uitkering? 
 
Kamervragen Jaarverslag SZW 2012 lijst 2  3/19 

omhoog bijgesteld ten opzichte van de begroting 2012. Deze bijstelling is gedaan conform begrotingsregels en 
bestaat uit 3 onderdelen:  
 € 102 mln verhoging van het kader door een hogere prijs nationale bestedingen bij CEP;  
 € 72 mln verlaging van het kader door overboekingen naar andere uitgavenkaders;  
 € 54 mln verhoging van het kader door statistische correcties als gevolg van brutering.  
Per saldo resulteert een overschrijding van € 0,1 mld.  
 
Vraag 16 
Kan de regering per factor aangeven voor hoeveel achteruitgang in koopkracht de volgende factoren hebben 
gezorgd: hogere inflatie, lagere loonontwikkeling, lager dan geraamde bedrag van het kindgebonden budget voor 
het eerste kind, hogere nominale premie voor de zorgverzekeringswet en lagere pensioenpremie? 
Antwoord 16 
Onderstaande tabel geeft de mutaties in de koopkracht weer van wijzigingen in de inflatie, 
contractloonontwikkeling, kindgebonden budget, nominale zorgpremie en pensioenpremie, van stand jaarverslag 
2012 ten opzichte van stand begroting 2012.  
Uit de tabel blijkt dat de hoger geraamde inflatie de grootste invloed had op de koopkrachtmutatie tussen stand 
begroting en stand jaarverslag. De negatieve bijstelling van de contractloonontwikkeling heeft de koopkracht 
verlaagd van werkenden en mensen met een uitkering, door de doorwerking van lagere lonen op het 
referentieminimumloon waar de uitkeringen op gebaseerd zijn. De verlaging van het kindgebonden budget voor 
het eerste kind met € 44, na publicatie van de begroting, heeft de koopkracht verlaagd van huishoudens met 
kinderen en lage inkomens. De hogere nominale premie van de zorgverzekeringswet heeft beperkte invloed op 
de koopkracht van huishoudens met lage inkomens omdat deze huishoudens zijn gecompenseerd door hogere 
zorgtoeslag. Ten slotte is de lagere pensioenpremie gunstig geweest voor de koopkracht van werkenden.  
Kamervragen Jaarverslag SZW 2012 lijst 2  5/19 

veel hoger is voor alleenstaande ouders in de bijstand dan voor werkende alleenstaande ouders. Onderdeel van 
de hervorming van de kindregelingen is de harmonisering van de inkomensondersteuning voor alle alleenstaande 
ouders (actieven en niet-actieven), waardoor alleenstaande ouders die vanuit de bijstand tegen een relatief laag 
salaris aan het werk gaan hun inkomensondersteuning behouden.  
Ten slotte wordt de armoedeval verkleind door de afbouw van de dubbele heffingskorting in het 
referentieminimumloon. Ook deze maatregel maakt werken vanuit een uitkering lonender.  
 
Vraag 18 
Heeft de regering een overzicht van het arbeidsaanbod van de laatste vijf jaar? 
Antwoord 18 
In onderstaande tabel is de ontwikkeling van het arbeidsaanbod 20-64 jaar opgenomen voor de periode 2008 t/m 
2012.  
 
  Realisatie Realisatie Realisatie Realisatie Realisatie 
  2008 2009 2010 2011 2012 
Beroepsbevolking 20-64 jaar (x 1000) 7.533 7.592 7.586 7.588 7.669 
idem, in % van bevolking 20-64 jaar (= 
75 76 76 76 77 
bruto arbeidsparticipatie 20-64 jaar) 
Bron: SZW, op basis van CBS. 
 
Vraag 19 
Wat verklaart de relatief beperkte stijging van de reële arbeidskosten? 
Antwoord 19 
De ontwikkeling van de reële arbeidskosten is gelijk aan de loonvoet minus de prijsontwikkeling van de 
toegevoegde waarde (de geproduceerde goederen en diensten). De loonvoet bestaat uit de contractloonstijging 
plus incidentele loonstijging plus ontwikkeling van de sociale lasten. In 2012 steeg met name de prijs van de 
toegevoegde waarde harder dan in 2011, waardoor de reële arbeidskosten minder hard stegen. 
 
Vraag 20 
Hoe ziet het verschil tussen de loonkosten voor een werkgever en het netto loon dat de werknemer ontvangt (de 
wig) eruit in andere landen?  
Antwoord 20 
De gemiddelde wig in Nederland is in 2012 met 0,3 procentpunt toegenomen tot 43,7%. De OECD publiceert 
internationale cijfers over de wig voor verschillende groepen werknemers, zoals alleenstaanden, alleenstaande 
ouders met twee kinderen, eenverdiener-gezin met kinderen, tweeverdiener-gezin met kinderen (zie 
http://www.oecd.org/statistics/datalab/taxing-wages.htm). Indicatief voor de internationale verschillen in de 
gemiddelde wig is onderstaande grafiek van de wig voor een alleenstaande met een gemiddeld inkomen. Hieruit 
blijkt dat de wig in Nederland voor een dergelijke werknemer zich rond het OECD gemiddelde bevindt. 
 
 
 
 
Vraag 21 
Wat is de verklaring voor het feit dat het aandeel werknemers, dat gezinsactiviteiten verwaarloost vanwege het 
werk, in 2012 verder is gedaald? 
 
Kamervragen Jaarverslag SZW 2012 lijst 2  7/19 

 
 
Vraag 27 
Wat verklaart het fors hogere aantal ontslagaanvragen bij het UWV in 2012 ten opzichte van 2011? 
Antwoord 27 
De stijging van het aantal ontslagaanvragen wordt toegeschreven aan de huidige economische situatie. 
 
Vraag 28 
Waarom vindt de regering het acceptabel dat het aantal bedrijven dat bij eerste controle voldoet aan de eisen zo 
laag is (onder de 60%)? Is de regering voornemens hier een hoger streefcijfer te hanteren? 
Antwoord 28 
Het betreffende cijfer heeft betrekking op de naleving van meerdere zorgplichtsysteemelementen van de 
Arbowet. Grote bedrijven beschikken vaker over een betere en meer volledige invulling van de 
zorgplichtsysteemelementen dan kleine bedrijven. Voor 2012 is 59% op bedrijfsniveau als streefcijfer 
opgenomen, omdat het merendeel van het Nederlandse bedrijfsleven tot het MKB behoort en juist bij deze 
bedrijven de naleving van zorgplichtsysteemelementen relatief laag is. In de begroting van 2012 staat vermeld 
dat het streefcijfer is verhoogd naar 62% in 2016. 
Overigens bedraagt het percentage werknemers dat werkt voor een bedrijf dat voldoet aan de 
zorgplichtsysteemelementen in 2012 88%. 
 
Vraag 29 
Wat is de reden dat de streefwaarde dat 98% van de bedrijven voldoet aan de Arbowet de laatste twee jaren niet 
is gerealiseerd? 
Antwoord 29 
Zie voor het antwoord op deze vraag het antwoord op vraag 13 van vragenlijst 33 605 XV.  
 
Vraag 30 
Hoe hoog is het ziekteverzuim in andere landen? 
Antwoord 30 
Informatie over het ziekteverzuim in de lidstaten van de Europese Unie is te vinden in de European Working 
Conditions Survey (EWCS) 2010 van het Europees Agentschap in Dublin. De verzuimpercentages tussen landen 
zijn niet één-op-één te vergelijken door verschillen in de samenstelling van de beroepsbevolking, de aard van het 
sociale zekerheidsstelsel en het functioneren van de arbeidsmarkt. Het ziekteverzuim in Nederland is gedaald 
van 5,4% in 2002 naar 4,3% in 2004 en is sindsdien stabiel. In de ons omringende landen schommelt het 
verzuim tussen de 2,7% en 4,6%. 
 
Vraag 31 
Hoe beoordeelt de regering de constatering dat er zoveel pensioenonbewusten zijn? Is de regering voornemens 
hieraan iets te doen, ook al lig het primaat bij de sociale partners? Zo ja, wat? Zo nee, waarom niet? 
Antwoord 31 
Zie voor het antwoord op deze vraag het antwoord op vraag 16 en 17 van vragenlijst 33 605 XV. 
 
 
 
 
Kamervragen Jaarverslag SZW 2012 lijst 2  9/19 

Ter indicatie van de doorstroom naar de bijstand: uit UWV onderzoek (zie het antwoord op vraag 34) blijkt dat 
van de groep mensen die uitstroomt als gevolg van het bereiken van de maximale WW-duur een minderheid 
(28,4% in 2010) doorstroomt naar de bijstand. 
 
Vraag 36 
Hoe groot is de verwachte instroom in de WW de komende vijf jaar en hoe groot is de uitstroom in deze 
periode? 
Antwoord 36 
In onderstaande tabel vindt u de bij CEP geraamde in- en uitstroom voor de komende vijf jaar. 
 
Aantallen (x 
1000) 2013 2014 2015 2016 2017 2018 
Instroom 600 614 647 634 597 597 
uitstroom 565 591 632 627 614 603 
Bron: berekeningen SZW 
 
Vraag 37 
Wat is het gemiddeld opgebouwde WW-recht van de volgende leeftijdsgroepen: jonger dan 27 jaar, 27 t/m 34 
jaar, 35 t/m 44 jaar, 45 t/m 54 jaar en 55 t/m 64 jaar? Wat is het geraamde gemiddelde recht van deze groepen in 
2015, 2018 en 2025?  
Antwoord 37 
In onderstaande tabel vindt u een verdeling van het gemiddelde WW-recht naar leeftijdsgroep. Cijfers zijn op 
basis van de instroom 2011. 
 
leeftijdscategorie gemiddeld recht op moment 
(WW-instroom) van instroom (maanden) 
tot 27 jaar 5 
27 tot 35 jaar 10 
35 tot 45 jaar 18 
45 tot 55 jaar 26 
55 tot 65 jaar 33 
Bron: berekeningen SZW op basis van gegevens administratie UWV 
 
De ontwikkeling van het recht voor toekomstige jaren is geen onderdeel van de reguliere (uitgaven-) ramingen. 
Ook de in het sociaal akkoord voorgestelde maatregelen hebben invloed op het WW-recht per leeftijdsgroep. In 
2015 hebben deze plannen nog geen invloed op het gemiddelde WW-recht, maar in 2018 en 2025 neemt het 
maximale recht op de publiek gefinancierde WW af als gevolg van deze plannen. 
 
Vraag 38 
Hoeveel personen hebben naar verwachting op 31 december 2015 38 maanden WW-recht opgebouwd? 
Antwoord 38 
Er vindt geen registratie plaats van de opbouw van het WW-recht van de totale beroepsbevolking. Van de 
instroom in de WW is wel bekend dat circa 8% een recht heeft van 38 maanden (cijfers 2012). 
 
Vraag 39 
Hoe verhoudt zich het tekort van de WW van tabel 46.2 zich tot tabel B5.2 en het tekort zoals genoemd in de 
brief van het Financieel jaarverslag van het Rijk (1,1 miljard)? 
Antwoord 39 
In tabel 46.2 wordt het tekort WW uitgesplitst over 4 regels: WW uitkeringslasten (€ 839 mln), WW 
uitvoeringskosten (€ -33 mln) , nominaal (€ 136 mln) en ontvangsten UFO (€ 12 mln). De nominaal in tabel 46.2 
bestaat uit de nominale ontwikkeling van de WW en Arbeidsongeschiktheid. Het deel dat bij de WW en WW 
uitvoeringskosten hoort is € 135 mln. In tabel B5.2 worden deze bedragen bij elkaar geteld (€ 657 mln). 
In het tekort van € 1,1 mld werkloosheidsuitgaven is dezelfde definitie gebruikt als in tabel B5.2. Het tekort 
bestaat voor € 0,7 mld uit hogere uitgaven aan de WW en voor € 0,4 mld hogere uitgaven aan de bijstand.  
 
Vraag 40 
Wat wordt bedoeld met de nieuwe uitvoeringsinformatie bij onder andere de IVA en de WGA? 
 
Kamervragen Jaarverslag SZW 2012 lijst 2  11/19 

Antwoord 45 
Gemeenten met minder dan 25.000 inwoners krijgen het budget op basis van gemaakte uitgaven uit het verleden. 
Gemeenten met meer dan 40.000 inwoners worden objectief verdeeld op basis van onderstaande variabelen. 
Gemeenten met minder dan 40.000 inwoners, maar meer dan 25.000 inwoners krijgen een budget dat naar rato 
objectief is verdeeld en op basis van uitgaven uit het verleden tot stand is gekomen. 
De variabelen: 
 Lage inkomens 15–64 jaar (in % van de huishoudens van 15-64 jaar met inkomen) 
 Eénouderhuishoudens van 15-44 jaar (in % van huishoudens van 15–64 jaar) 
 Arbeidsongeschiktheidsuitkeringen: WIA, WAO, WAJONG en WAZ (in % van inwoners van 15–64 jaar) 
 Totaal allochtonen van 15–64 jaar (in % van alle inwoners van 15-64 jaar) 
 Laagopgeleiden 15–64 jaar (in % van inwoners van 15-64 jaar) 
 Huurwoningen (in % van het totaal aantal woningen) 
 Relatief regionaal klantenpotentieel (regionaal klantenpotentieel in % van het aantal inwoners) 
 Inwoners stedelijk gebied (aantal inwoners in gebied met meer dan 1000 omgevingsadressen per vierkante 
kilometer, in % van het aantal inwoners)  
 Werkzame beroepsbevolking (in % van totale beroepsbevolking) op COROP-niveau 
 Banen handel en horeca in COROP-regio (in % totaal aantal banen COROP-regio) 
 Procentuele gemiddelde jaarlijkse banengroei in COROP-regio 
 Aantal banen in COROP-regio (in % van de beroepsbevolking in COROP-regio) 
 Gemiddelde jaarlijkse bevolkingsgroei 15-64 jaar 
 Vaste voet per huishouden van 15–64 jaar 
 
Vraag 46 
Kan de regering nader toelichten wat de reden is van de toename van het aantal geconstateerde fraudegevallen 
WWB en de afname van het totale fraudebedrag? 
Antwoord 46 
Gemeenten hebben in 2012 voor € 64 mln aan fraude met bijstand geconstateerd, € 3 mln minder dan in 2011. 
Tegelijk is het aantal geconstateerde fraudegevallen gestegen van circa 12.600 naar circa 15.000. Bij de 
ontwikkelingen van de fraude spelen altijd meerdere factoren een rol. Een mogelijke verklaring voor de toename 
in aantallen gecombineerd met daling in fraudevolume zou kunnen zijn dat gemeenten er beter in slagen om, 
gebruik makend van de mogelijkheden die nieuwe bestandskoppelingen bieden, fraude vaker en eerder aan te 
pakken (met lagere fraudebedragen als gevolg). Verder zijn gemeenten in de Verzamelbrief van 13 maart 2012 
geïnformeerd over de (nieuwe) mogelijkheden voor fraudebestrijding door bestandskoppeling. Het wetsvoorstel 
‘Fraudeaanpak door bestandskoppeling’ (Tweede Kamer, 2012-2013, 33 579, nr.2) biedt gemeenten nog meer 
mogelijkheden om fraude op te sporen. 
 
Vraag 47 
Wat verklaart de daling op de wachtlijsten van de SW-ers? 
Antwoord 47 
Er wordt geen onderzoek gedaan naar de achterliggende oorzaken van de lengte of de verblijfsduur van de 
wachtlijst Wsw. De belangrijkste verklarende factor is dat er veel minder 1e indicaties zijn afgegeven. Uit 
signalen uit de praktijk kan afgeleid worden dat dit komt doordat verwijzers en werkzoekenden anticiperen op de 
voorgenomen wijzigingen in de Wsw (strengere indicatiestelling van het wetsvoorstel Werken naar Vermogen 
en het afsluiten van nieuwe instroom onder de nieuwe Participatiewet). 
 
Vraag 48 
De gerealiseerde premiegefinancierde uitgaven aan AOW zijn gestegen van 30 mld in 2011 naar 31,4 mld in 
2012. Die stijging is nu niet verantwoord. Hoe valt deze stijging van 1,4 miljard te verklaren? 
Antwoord 48 
De stijging van de gerealiseerde AOW-uitgaven wordt grotendeels verklaard door de stijgende 
levensverwachting en de vergrijzing die zorgen voor een toename van het aantal AOW-gerechtigden (€ 1,1 mld). 
Daarnaast stijgen de uitgaven door de indexatie van de AOW-uitkeringen (€ 0,3 mld). 
 
Vraag 49 
Hoe verhouden de uitgaven aan AOW in tabel 49.2 zich tot deze uitgaven in tabel B5.2? 
Antwoord 49 
In tabel 49.2 worden de uitgaven aan AOW uitgesplitst over 3 regels: AOW uitkeringslasten, AOW 
uitvoeringskosten en nominaal. Nominaal bestaat uit de nominale ontwikkeling van de AOW en de ANW. Het 
deel dat bij de AOW behoort bedraagt € 365 mln.  
Kamervragen Jaarverslag SZW 2012 lijst 2  13/19 

Antwoord 55 
In 2012 is het aantal uren kinderopvang waarvoor ouders toeslag kunnen ontvangen, gekoppeld aan de gewerkte 
uren van de minst werkende partner. Bovendien is het maximaal te declareren uren per kind gemaximeerd op 
230 uren per maand. Door deze maatregelen worden minder uren gedeclareerd. Daarnaast zijn ouders door de 
gestegen opvangkosten wellicht kritischer gaan kijken naar het gebruik van kinderopvang en richten zij de 
combinatie van arbeid en zorg mogelijk anders in. Dit heeft ook effect op het aantal gebruikte uren. 
 
Vraag 56 
Wat is de verklaring voor het feit dat de begrote ontvangsten uit de werkgeversbijdrage kinderopvang hoger is 
dan de gerealiseerde ontvangsten in 2012? 
Antwoord 56 
De ontvangen werkgeversbijdrage was lager omdat de gerealiseerde premiegrondslag vanwege de tegenvallende 
economische ontwikkeling in 2012 lager was dan bij begroting werd geraamd. 
 
Vraag 57 
Welke ontvangsten vallen er onder “ontvangsten algemeen” in tabel 52.4? 
Antwoord 57 
De ‘ontvangsten algemeen’ betreffen voornamelijk teruggevorderde toeslag over eerdere jaren. Het gaat hierbij 
bijvoorbeeld om mutaties met terugwerkende kracht van het aantal uren of van het toeslagbedrag naar aanleiding 
van de definitieve belastingaangifte. 
 
Vraag 58 
Hoeveel wordt er uitgegeven aan gastouderopvang? 
Antwoord 58 
De totale uitgaven aan kinderopvangtoeslag zoals die in het jaarverslag worden gepubliceerd kunnen niet worden 
gespecificeerd naar opvangsoort. Wel kan op basis van de beschikkingen over toeslagjaar 2012 worden afgeleid 
dat 13% van het totaal beschikte bedrag in 2012 gaat naar kinderen op de gastouderopvang. Ter verduidelijking: 
het verschil tussen de totale uitgaven volgens het jaarverslag en het totaal beschikte bedrag bestaat onder andere 
uit nabetalingen over eerdere jaren en kas/transactieverschillen. Deze posten kunnen niet worden uitgesplitst 
naar opvangsoort.  
 
Vraag 59 
Hoe verhouden de lagere uitgaven aan kinderopvangtoeslag in tabel 52.4 zich tot deze uitgaven in tabel B5.2? 
Antwoord 59 
In tabel B5.2 zijn alleen uitgaven en ontvangsten uit tabel 52.4 meegenomen die onder het SZA kader vallen. Dit 
zijn de uitgaven die horen bij operationele doelstelling 1 en de algemene ontvangsten. De uitgaven van 
operationele doelstelling 1 zijn met € 232 mln gedaald. De algemene ontvangsten zijn met € 48 mln gestegen. 
Bij elkaar een daling van de uitkeringslasten kinderopvang van € 280 mln (zie tabel 52.4).  
 
Vraag 60 
Wat is het totale subsidiebedrag dat ten behoeve van kwaliteitsverbetering van de kinderopvang in 2012 is 
uitgegeven? 
Antwoord 60 
In 2012 is er een subsidiebedrag van €5.721.860 uitgegeven ten behoeve van kwaliteitsverbetering van de 
kinderopvang.  
 
Vraag 61 
Wat is het subsidiebedrag per organisatie? 
Antwoord 61 
Het bedrag van €5.721.860 is geheel naar het Bureau Kwaliteit Kinderopvang (BKK) gegaan. In het BKK zijn 
de belangenorganisaties van werkgevers, werknemers en ouders in de kinderopvang vertegenwoordigd. Deze 
belangenorganisaties hebben initiatief genomen om plannen voor de kwaliteitsverbetering van de kinderopvang 
te ontwikkelen. Het ministerie van SZW heeft hiervoor subsidie beschikbaar gesteld.  
Naast een bestuur en een bureau bestaat BKK ook uit een commissie scholingsbudget en een adviesraad.  
De commissie scholingsbudget bestaat uit deskundigen op het gebied van opleidingen en pedagogiek. In de 
adviesraad zitten deskundigen uit het werkveld, het beroepsonderwijs en de wetenschap. 
 
Vraag 62 
Op welke wijze wordt de Kamer geïnformeerd over het resultaat van de inzet van subsidies ten behoeve van de 
kwaliteitsverbetering van de kinderopvang? 
Kamervragen Jaarverslag SZW 2012 lijst 2  15/19 

het niet uitkeren van de loonbijstelling tranche 2011 nadat de maximum uurprijzen in 2011 al waren 
geïndexeerd. Omdat hier geen financiële dekking tegenover stond, is besloten de maximum uurprijzen in 2012 
niet te indexeren en te bevriezen op het niveau van 2011. 
De uurprijs van een ondernemer bestaat uit een vergoeding voor de vaste en variabele kosten die een ondernemer 
maakt en een winstmarge. 
 
Vraag 69 
Voor het toezicht op de pedagogische praktijk gebruik inspecteurs sinds 2012 een nieuwe observatie-instrument. 
Welk instrument betreft het hier en wat zijn de ervaringen hiermee? 
Antwoord 69 
Vanaf 2012 heeft het toezicht de focus op pedagogische kwaliteit. Voor het verbeterde toezicht op de 
pedagogische kwaliteit heeft GGD NL een nieuw observatie-instrument binnen het ‘veldinstrument onderzoek 
en observatie’, ontwikkeld. Het doel van dit instrument is de inspecteurs te ondersteunen bij de objectieve 
beoordeling van het pedagogisch klimaat en een meer beschrijvende rapportage van deze pedagogische praktijk. 
Het instrument is gebaseerd op de vervolginspectie pedagogisch domein (VPD). Het nieuwe observatie 
instrument is in 2012 tegen het licht gehouden. Uit de verschillende evaluatiebronnen kwam naar voren dat 
steeds meer GGD’en het nieuwe instrument gebruiken, dat het instrument betrouwbaar is en dat het instrument 
de mogelijkheden van beschouwend rapporteren vergemakkelijkt. De conclusies uit de verschillende 
evaluatiebronnen vormen de basis voor de aanpassingen ter verbetering van het nieuwe instrument. Naar 
verwachting zal de nieuwe versie in de zomer beschikbaar worden. 
 
Vraag 70 
Wanneer is de evaluatie van het risico gestuurde toezicht afgerond en wordt de Kamer over de resultaten 
geïnformeerd? 
Antwoord 70 
Uitgangspunt van het risicomodel is dat het toezicht op maat biedt en een hulpmiddel is om op transparante en 
uniforme wijze in te schatten of houders verantwoorde kinderopvang bieden. Met het monitoren van het 
risicomodel wordt in kaart gebracht of het model werkt zoals het bedoeld is. De monitor en evaluatie door GGD 
NL is gestart in januari 2012 en loopt door tot en met 2013. Uit de monitoring zijn tot op heden geen 
systeemfouten gekomen. Bezien wordt of de Inspectie voor het Onderwijs in 2013 een overkoepelende evaluatie 
zal uitvoeren. De Tweede Kamer zal na afronding van de evaluatie(s) over de uitkomsten worden geïnformeerd. 
 
Vraag 71 
De inhoudelijke kwaliteit wordt voornamelijk door de sector zelf bepaald. Wat wordt verstaan onder 
inhoudelijke kwaliteit en hoe wordt deze gecontroleerd? 
Antwoord 71 
De kinderopvang die ondernemers bieden, moet voldoen aan de basiskwaliteit. Deze basiskwaliteit is vastgelegd 
in wet- en regelgeving en is gebaseerd op de inhoudelijke afspraken over kwaliteit tussen de Brancheorganisatie 
Kinderopvang en de Belangenvereniging voor Ouders in de Kinderopvang (BOinK). De gemeenten zijn 
verantwoordelijk voor toezicht en handhaving van deze basiskwaliteit. In opdracht van de gemeenten voeren 
GGD-inspecteurs het toezicht uit. De inspecteurs toetsen of kinderdagverblijven, buitenschoolse opvang locaties, 
peuterspeelzalen, gastouders en gastouderbureaus aan de eisen voldoen. Ze verzamelen informatie over de 
geboden kwaliteit, beoordelen dit en rapporteren aan de gemeente. De gemeente besluit op basis van de 
rapportage of zij actie moet ondernemen om de regels te handhaven. 
 
Vraag 72 
Wanneer wordt de oudertevredenheid aangaande kwaliteit van de kinderopvang (algemeen en pedagogisch) 
opnieuw gepeild? 
Antwoord 72 
De CBS meting naar de oudertevredenheid wordt in 2013 opnieuw verricht. De resultaten van deze meting 
worden voor de zomer van 2014 bekend.  
 
Vraag 73 
Wanneer worden de percentages voor de nieuwe en jaarlijkse meldingsonderzoeken voor kinderopvangtoezicht 
voor 2011 en 2012 bekend? 
Antwoord 73 
De gegevens over 2011 zijn niet vergelijkbaar met de voorgaande jaren en konden om die reden niet worden 
opgenomen in tabel 52.6 in het jaarverslag.. De percentages over 2011 zijn echter wel opgenomen in het rapport 
van de Inspectie van het Onderwijs ‘Kwaliteit gemeentelijk toezicht kinderopvang 2011/2012’, dat op 14 
februari 2013 aan de Tweede Kamer is aangeboden ( bijlage bij Tweede Kamer, 2012-2013, 31 322 nr. 200).  
Kamervragen Jaarverslag SZW 2012 lijst 2  17/19 

Vraag 78 
Wat is de visie van de regering op het punt van dit bedrag (1,1 miljard) aan mogelijke onrechtmatige bestedingen 
door gemeenten? 
Antwoord 78 
De controleaanpak van een aantal accountants(kantoren) bij het certificeren van gemeentelijke verantwoordingen 
over 2010 is onvoldoende geweest. Het betrof incidentele tekortkomingen in de controle van hoofdzakelijk 
kwantitatieve indicatoren van het onderdeel inburgering van het Participatiebudget. Deze indicatoren hadden 
geen gevolgen voor de financiële vaststelling van het Participatiebudget over 2010. De betreffende indicatoren 
worden gebruikt om mede het macrobudget voor t+2 te verdelen over de gemeenten.  
De bevinding is tussen de AR en minister gewisseld (Tweede Kamer, 2012-2013, 33 605 XV, nr. 2, blz. 18). De 
AR en de minister van SZW samen met de minister van BZK zijn over dit punt steeds in gesprek. Inmiddels zijn 
de controleaanpak en de controlewerkzaamheden van accountants(kantoren) over 2011 beoordeeld door de 
Auditdienst Rijk en akkoord bevonden. Het Rijk kan in voldoende mate steunen op de gecertificeerde 
gemeentelijke verantwoordingen. Dat is ook het oordeel van de AR. Er is dus een door alle geledingen gedeeld 
beeld over de kwaliteit van de werkzaamheden van de gemeenteaccountants over de verantwoordingen die 
betrekking hebben op 2011. De verwachting is dat de discussie met AR zich volgend jaar niet zal herhalen, de 
ministers en de AR zijn het vanaf dat verantwoordingsjaar met elkaar eens. 
 
Vraag 79 
Kan de regering de meevaller van 312 miljoen voor overige uitgaven nauwkeurig specificeren? 
Antwoord 79 
De overige uitgaven bestaan uit de bijstellingen op de begrotingsgefinancierde uitgaven van de artikelen 42, 43, 
44, 49, 97, 98 en 99. Het gaat hierbij alleen om uitgaven die onder het SZA-kader vallen.  
De belangrijkste bijstellingen vinden plaats op:  
 Artikel 44 (€ 14 mln lagere uitgaven en € 2 mln hogere ontvangsten);  
 Artikel 46 (€ 30 mln lagere uitgaven en € 74 mln hogere ontvangsten); 
 Artikel 47 (€ 26 mln lagere uitgaven en € 16 mln hogere ontvangsten);. 
 Artikel 98 (€ 17 mln lagere uitgaven); 
 Artikel 99 (€ 61 mln lagere uitgaven). 
In de meevaller van € 312 mln zit daarnaast een technische overboeking van subsidies en beleidsondersteunende 
budgetten van het SZA-kader naar het kader Rijksbegroting-eng. Hierdoor dalen de uitgaven van SZA-kader met 
€ 83 mln en stijgen de uitgaven van het kader RBG-eng met € 83 mln.  
 
 
 
 
 
Kamervragen Jaarverslag SZW 2012 lijst 2  19/19 

