 
33 605 IV  Jaarverslag en slotwet Koninkrijksrelaties 2012  
 
 
 
 
Nr.    LIJST VAN VRAGEN EN ANTWOORDEN  
Vastgesteld ……. 2013  
 
 
 
De vaste commissie voor Koninkrijksrelaties1 heeft over het 
Jaarverslag 2012 van Koninkrijksrelaties (TK 33 605 IV, nr. 1) de 
navolgende vragen ter beantwoording aan de regering voorgelegd. 
Deze vragen, alsmede de daar op ……. 2013 gegeven antwoorden, 
zijn hierna afgedrukt.  
 
 
De voorzitter van de commissie, 
Recourt  
 
De griffier van de commissie, 
De Lange 
 
    
Nr Vraag Blz  
van tot 
1 Uit welke onderdelen bestaat het tot en met 2014 doorlopende samenwerkingsbeleid 11   
tussen Nederland enerzijds en Sint Maarten en Curaçao anderzijds, en welke 
financiële gevolgen heeft dit samenwerkingsbeleid tot en met 2014? 
Antwoord: Het samenwerkingsbeleid voor Sint Maarten en Curaçao bestaat uit een aantal 
samenwerkingsprogramma’s die zijn ondergebracht in twee verschillende stichtingen: de 
Antilliaanse Medefinancieringsorganisatie (AMFO) en de Stichting Ontwikkeling 
Nederlandse Anitillen (SONA). De AMFO beheert sinds 2004 de Nederlandse 
ontwikkelingsgelden die voor NGO’s op Sint Maarten en Curaçao bedoeld zijn. Thema’s 
als jeugd, ouderen, zieken, gehandicapten, tienermoeders en integrale wijkaanpak worden 
met behulp van AMFO-gelden opgepakt. In de stichting SONA zijn de gelden van de 
samenwerkingsprogramma’s Onderwijs en Jongeren (OJSP), Institutionele Versterking van 
de Bestuurskracht (IVB), het Sociaal-Economisch Initiatief (SEI) en Plan Veiligheid 
(Nederlandse Antillen) ondergebracht. De laatste storting van het Nederlandse 
samenwerkingsbeleid heeft in 2012 plaatsgevonden. In 2012 ging het om een storting van € 
40 miljoen voor SONA en € 6,5 miljoen voor AMFO. De uitvoering van AMFO loopt nog 
door tot eind 2013 en van SONA tot eind 2014. 
2 Kan aangegeven worden bij welke gelegenheden en op welke wijze van Nederlandse 11   
zijde de nieuwe landen zijn gewezen op het gevolg van het feit dat zij de status van 
autonoom land bezitten, en op de verantwoordelijkheden die dat met zich meebrengt? 
Antwoord: In de contacten met mij en mijn ambtsvoorgangers en de correspondentie over 
de samenwerkingsmiddelen wordt steeds aandacht besteed aan de gevolgen die de 
landsstatus heeft voor de samenwerkingsmiddelen. Met name de verantwoordelijkheid van 
de landen om na afloop van het samenwerkingsbeleid voldoende geld te reserveren in de 
begroting om de resultaten van het samenwerkingsbeleid te kunnen borgen. Ook de 
Vertegenwoordiging van Nederland in Curaçao, Aruba en Sint Maarten heeft regelmatig 
Hoofdstuk IV - 1  1/8 

over de periode half juli tot en met december 2012 van het College financieel toezicht 
waarin het Cft in paragraaf 1.2.3. is ingegaan op de effecten van de aanwijzing en waarbij 
het Cft heeft geconcludeerd dat de aanwijzing een positief effect heeft gehad omdat het veel 
onduidelijkheid heeft weggenomen en ervoor gezorgd heeft dat de budgettaire problemen 
rondom de begrotingsuitvoering zijn gemitigeerd, bericht ik u voorts het volgende.  
Bij brief van 10 april heeft het Cft geconcludeerd dat Curaçao voldaan heeft aan vier van de 
zes onderdelen van de aanwijzing en in grote mate heeft voldaan aan de overige 
aanbevelingen van het Cft . Dit leidde tot het oordeel van het Cft, met inachtneming van 
tevens het uitvoeringsbeeld van de begroting tot dan toe, dat de begroting 2013 op dat 
moment voldeed aan de normen van artikel 15 van de Rijkswet, op twee onderdelen van de 
aanwijzing na waar het Cft een voorbehoud bij heeft gemaakt.   
Aan vier van de zes onderdelen van de aanwijzing is tegemoet gekomen, het betreffen:  
 het niet langer uitgaan van besparingen in de begroting 2012 en het niet inzetten van de 
wettelijke reserves van de SVB voor het dekken van tekorten; 
 het opnemen van maatregelen in de begroting van 2012 en de meerjarenbegroting om 
oplopende tekorten op te vangen;  
 het versterken van de regie op de uitvoering van maatregelen; 
 het niet opnemen van verplichtingen tot het aangaan van leningen zolang er geen 
meerjarig evenwicht is.  
Het onderdeel van de aanwijzing dat betrekking heeft op de vacaturestop moet volgens het 
Cft in stand blijven. Ten aanzien van de compensatie van oude tekorten is afgesproken met 
Curaçao de rapporten van de accountant en de Algemene Rekenkamer over de 
jaarrekeningen 2010 afgewacht zullen worden omtrent een oordeel over de inzet van de 
BRK reserves.  
Curaçao staat aldus het Cft voor een grote budgettaire uitdaging met een zeer ambitieuze 
begroting. De begroting 2013 is nodig om de overheidsfinanciën van het land structureel te 
versterken, en het Cft heeft waardering voor het feit dat de regering van Curaçao 
voortvarend aan de slag is gegaan met de voorgenomen maatregelen. Het Cft zal de 
begrotingsontwikkeling nauwlettend blijven monitoren.  
7 13   
Kan de minister aangeven waarop hij de verwachting baseert uiterlijk eind 2013 een 
eindadvies van de Vereffeningscommissie te ontvangen? 
Antwoord:  In de tweede helft van 2013 wordt de boedelbalans opgemaakt. De 
Vereffeningscommissie zal vervolgens een voorlopige boedeltoedeling en vereffening 
opstellen die  voor besluitvorming wordt voorgelegd aan de rechtsopvolgende landen 
Curaçao, Sint Maarten en Nederland. Niettemin blijven nog een aantal zaken dan open 
staan, die nader onderzoek en analyse vergen. De Vereffeningscommissie heeft aangegeven 
waarschijnlijk niet de streefdatum 1 januari 2014 te zullen halen, om te komen tot een 
afronding van de werkzaamheden. 
Er zijn diverse discussiepunten die het komende jaar zullen moeten worden besproken. Er 
zijn nog waarderingskwesties van de onroerende goederen en terreinen, vaststelling van de 
reële waarde van de activa van de naamloze vennootschappen waar de Nederlandse 
Antillen deelnemingen in hadden. De commissie heeft geconstateerd dat enkele bij wet 
ingestelde instellingen zoals de Sociale Verzekeringsbank, het Algemeen Pensioenfonds 
Nederlandse Antillen, het Fonds Ziektekostenverzekering Overheidsgepensioneerden en het 
fonds Algemene Voorziening Bijzondere Ziektekosten nog omvangrijke vorderingen 
hebben op het voormalige land Nederlandse Antillen.  
De commissie zal bovenstaande vorderingen de komende maanden nader onderzoeken op 
houdbaarheid.  
8 Kunt u aangeven welke andere factoren, naast mondialisering en internationalisering, 14   
het vervullen van verantwoordelijkheden beïnvloeden ? Zijn dit ook bestuurlijke 
factoren? 
Antwoord:  Mondialisering en internationalisering maken dat landsgrenzen steeds minder 
praktische betekenis hebben, zeker waar het (kleine) eilanden betreft zoals Aruba, Curaçao 
Hoofdstuk IV - 1  3/8 

van Binnenlandse Zaken en Koninkrijksrelaties van Nederland niet verantwoordelijk voor 
eventuele strafrechtelijke onderzoeken van het land Sint Maarten en kan u zodoende niet 
informeren over de stand van zaken met betrekking tot een mogelijk onderzoek naar 
vermeende verkiezingsfraude door de heer Heyliger. 
15 18   
Kan de minister per land aangeven hoeveel geld er tot nu toe is betaald en gaat 
worden voor de schuldsanering? Wat is het totaalbedrag en wanneer zijn de 
betalingen afgerond? In welke vorm wordt de schuldsanering uitgevoerd?  
Antwoord: De schuldsanering viel uiteen in twee onderdelen: 
1. de sanering van schuldtitels, langlopende leningen die het voormalig Land 
Nederlandse Antillen en Curaçao zijn aangegaan om in hun financieringsbehoefte te 
voorzien; 
2. de sanering van betalingsachterstanden, schulden aan derde partijen voor geleverde 
goederen of diensten. 
De sanering van schuldtitels (in totaal ca 3,4 mrd. NAf= circa € 1,5 mrd.) is al in 2010 
afgerond. Hiervan was 1,5 mrd. NAf van het voormalige land Nederlandse Antillen (Sint-
Maarten en Caribisch Nederland) en 1,9 mrd. NAf van Curaçao. Het aandeel van Sint 
Maarten in de schuld van het voormalige Land Nederlandse Antillen is door Nederland 
gesaneerd, wat de startpositie van Sint Maarten per 10-10-10 met 280 mln. NAf heeft 
verbeterd. Voor de betalingsachterstanden is in totaal ruim 100 mln. NAf, (binnen de 
gemaakte afspraken) gesaneeerd. Hiervoor geldt dat de laatste afwikkelingen in 2011 en 
begin 2012 plaats hebben gevonden. Voor Sint Maarten was dat 65,5 mln. NAf aan 
betalingsachterstanden. Voor Curaçao bedroeg dat in totaal 37,4 mln. NAf.  
 
16 Kan de minister aangeven hoe effectief het financieel  toezicht is? Wat de laatste stand 18   
van zaken met het op orde krijgen van de financiën van de eilanden en of zij inmiddels 
voortgang hebben gemaakt met het op orde krijgen van de financiën. Wat er gebeurt 
als deze niet op orde zijn?  
Antwoord: Ik verwijs u voor een antwoord inzake Curaçao naar het antwoord op vraag 6. 
Aanvullend kan daarop worden aangegeven dat het financieel toezicht in 2012 in 
belangrijke mate heeft bijgedragen aan het besef in Curaçao dat (financiële) hervormingen 
noodzakelijk zijn. 
Voor Sint Maarten geldt dat de begroting op 17 april jl. is aangenomen door de Staten, 
maar nog altijd niet vastgesteld is en daarmee ook niet ter definitieve beoordeling aan het 
Cft voorgelegd. Het Cft heeft adviesmogelijkheden zoals opgenomen in de Rijkswet 
financieel toezicht Curaçao en Sint Maarten (Rijkswet). Als deze zijn uitgeput en de 
procedures uit de Rijkswet zijn gevolgd bestaat er conform de Rijkswet de mogelijkheid tot 
het geven van een aanwijzing.  
Het financieel toezicht wordt in 2015 overeenkomstig de bepalingen van de Rijkswet 
geëvalueerd.  
17 Hoe kan de doelbereiking geëvalueerd worden van projecten die in 2000 zijn gestart?  19   
Antwoord: Het huidige Onderwijs en Jongeren Samenwerkingsprogramma (OJSP), het 
samenwerkingsprogramma Institutionele Versterking van het Bestuur (IVB) en het Sociaal 
Economisch Initiatief (SEI) lopen vanaf 2008 en zijn in 2011 tussentijds geëvalueerd. De 
evaluatierapporten zijn naar de Kamer gestuurd (Kamerstukken II, 2010-2011, 31 568, nr. 
84, Kamerstukken II, 2011-2012, 31 568, nr. 90 en Kamerstukken II, 31 568, nr. 88). 
Voorlopers van de huidige programma’s zoals het programma Bestuurlijke Ontwikkeling 
en het programma Duurzame Economische Ontwikkeling zijn in 2007 al geëvalueerd. In 
2015 zal een eindevaluatie van de samenwerkingsprogramma’s plaatsvinden. 
18 19   
Kan de minister aangeven wat hij bedoelt met het ‘verduurzamen van de resultaten’ 
van het samenwerkingsbeleid? Hoe kan dit als er nog geen beeld is van wat de 
resultaten zijn?  
Antwoord: Met het ‘verduurzamen van de resultaten’ van het samenwerkingsbeleid wordt 
bedoeld dat de landen Sint Maarten, Curaçao en Aruba die maatregelen nemen die ook na 
Hoofdstuk IV - 1  5/8 

23 24   
Kan de minister aangeven wanneer de plannen van aanpak landstaken Curaçao en 
Sint Maarten wel uitgevoerd zullen worden? Is oktober 2014 echt de einddatum of is 
er dan wederom een verlenging mogelijk? Hoe komt het dat de plannen nog niet 
uitgevoerd waren? Wat is de status?  
Antwoord: De verschillende plannen van aanpak voortkomend uit de Algemene Maatregel 
van Rijksbestuur Waarborging plannen van aanpak Curaçao en Sint Maarten, worden sinds 
2010 uitgevoerd. Of de plannen in 2014 eindigen moet blijken uit de op dat moment 
behaalde resultaten. Aangezien de plannen van aanpak als doel hebben dat de landen hun 
eigen landstaken zo snel mogelijk naar behoren kunnen uitvoeren, is het streven om de 
plannen van aanpak zo spoedig mogelijk af te ronden. Het is echter mogelijk om de 
AMvRB met nog eens twee jaar te verlengen, indien gebrek aan resultaat hiertoe aanleiding 
geeft. Conform de motie van het lid Leerdam c.s. van 14 april 2010 (Kamerstuk 32213 
(R1903) en artikel 42 van de AMvRB dienen beide Kamers van de Staten-Generaal gekend 
te worden in ieder besluit tot beëindiging of verlenging van de AMvRB. Voor de status van 
de verschillende plannen van aanpak verwijs ik u naar de uitvoerings- en voortgangs-
rapportages die ik periodiek aan uw Kamer stuur.  
24 27   
Kan de minister aangeven waar het definitieve concept boedelbalans van de 
Vereffeningscommissie blijft, nu het volgens het verslag in maart 2013 verwacht zou 
mogen worden ?  
Antwoord: Gezien de complexiteit en het veelal ontbreken van adequate informatie 
(bijvoorbeeld het ontbreken van jaarverslagen) vergt het opstellen van de boedelbalans 
meer tijd en werk dan oorspronkelijk gedacht. In september 2013 zal de commissie de 
werkzaamheden met betrekking tot de boedelbalans afronden. Dan  zullen ook de 
rechtsopvolgers worden geïnformeerd ten dienste van bestuurlijke besluitvorming. Eind 
2013 biedt de commissie aan de drie betrokken ministers van Curaçao, Sint Maarten en 
Nederland haar eerste adviezen aan betreffende de toedeling van de activa en passiva 
alsmede over de vereffening van over- en onderbedeling.   
25 Kan de minister aangeven hoe hij de problematiek bij de totstandkoming van het 27   
Jaarverslag Koninkrijksrelaties (Hoofdstuk IV) gaat aanpakken en op welke termijn 
dit weer in orde zal zijn?  
Antwoord: Vanaf 2013 is een verbeterproject van start gegaan ter verbetering van het 
totstandkomingproces van het jaarverslag en een structurele verhoging van de kwaliteit van 
het financieel beheer bij Koninkrijksrelaties. Daarbij zijn zowel de directie 
Koninkrijksrelaties, de centrale en decentrale controlafdelingen, alsmede de Auditdienst 
Rijk betrokken. Concrete maatregelen die zijn genomen zijn onder meer het structureel 
inzetten van extra capaciteit ter versterking van het financieel beheer, het wegwerken van 
achterstanden in de verplichtingen en voorschotten administraties, het maandelijks 
monitoren van het financieel beheer en het beschrijven van de diverse rollen en 
verantwoordelijkheden binnen het domein van Koninkrijksrelaties. Ik heb er vertrouwen in 
dat met deze acties de kaders zijn gezet om het financieel beheer in de tweede helft van 
2013 op orde te kunnen hebben. 
26 Hoe kan het dat er decharge is verleend terwijl SONA de rechtmatigheid van de 27   
besteding van de voorschotten niet kon aantonen? Wie is hier financieel 
verantwoordelijk voor? Gaat de minister nog verantwoording vragen over 2000-2010?  
Antwoord: Mijn ambtsvoorganger heeft het SONA bestuur decharge verleend onder de 
voorwaarde van het doorvoeren van een aantal maatregelen. Het gaat om maatregelen die 
zorgen voor verbetering op onder meer de volgende punten: dossiervorming, inzichtelijk 
maken van projectresultaten, verbeteren van de opdracht aan de accountant voor diens 
controle, regelen hoe en wanneer de definitieve subsidievaststelling door mijn ministerie 
zal plaatsvinden en herziening van de beheersovereenkomst en het bijbehorende 
controleprotocol. Op dit moment heb ik geen aanleiding om extra aandacht te vragen voor 
de verantwoording van de jaren 2000-2010 die met een jaarlijks accountantsrapport, 
jaarverslag en decharge zijn afgerond. 
27 Wat zijn de beweegredenen geweest om de eerste acht jaar van de lening ten behoeve 34   
van het Water- en Energiebedrijf Aruba aflossingsvrij te maken? Welk bedrag loopt 
Nederland hierdoor mis?  
Hoofdstuk IV - 1  7/8 

