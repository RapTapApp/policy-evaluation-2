> Retouradres Postbus 20011 2500 EA Den Haag 
 
Ministerie van 
De voorzitter van de Tweede Kamer der Staten Generaal 
Binnenlandse Zaken en 
Postbus 20018 
Koninkrijksrelaties 
2500 EA  Den Haag 
Postbus 20011 
2500 EA  Den Haag 
Kenmerk 
2013-0000349898 
Uw kenmerk 
 
Bijlage(n) 
1 
  
Datum 14 juni 2013 
Betreft Evaluatie flexibele pool Koninklijke Marechaussee 
 
 
 
Hierbij bied ik mede namens de minister van Veiligheid en Justitie en de minister 
van Defensie het onderzoeksrapport ‘Evaluatie protocol flexibel inzetbare pool 
Koninklijke Marechaussee’ aan van de DSP-groep. Het rapport evalueert de inzet 
vanuit de flexibel inzetbare pool Koninklijke Marechaussee (KMar) voor Curaçao en 
Sint Maarten in de periode januari 2011 tot oktober 2012. Deze flexibele pool 
wordt gefinancierd uit HIV van de Rijksbegroting (Koninkrijksrelaties). 
 
De inzet van de flexibele pool KMar is gebaseerd op het ‘protocol flexibel inzetbare 
pool Koninklijke Marechaussee’ dat is getekend door de minister van Veiligheid en 
Justitie (mede namens de minister van Binnenlandse Zaken en Koninkrijksrelaties 
en de minister van Defensie), de minister van Justitie van Curaçao en de minister 
van Justitie van Sint Maarten. De KMar kan op basis van het protocol worden 
ingezet op Sint Maarten, Curaçao en incidenteel ook in Caribisch Nederland. In het 
protocol is bepaald dat de inzet vanuit de flexibele pool in het vierde kwartaal van 
2012 wordt geëvalueerd. Deze evaluatie is uitgevoerd door de DSP-groep, in 
opdracht van het ministerie van BZK. De resultaten zijn opgenomen in het 
onderzoeksrapport.   
 
Het doel van de evaluatie was om een scherper beeld te krijgen van de werking 
van de afspraken in het protocol en de daarop gebaseerde inzet van de KMar. De 
onderzoekers concluderen positief over de inzet vanuit de flexpool. Zij oordelen 
dat de ondersteuning vanuit de flexpool gewaardeerd wordt door alle betrokken 
diensten en bestuurders op Curaçao en Sint Maarten. De KMar wordt ervaren als 
een flexibele en betrouwbare partner met professionele, kundige medewerkers.  
 
De KMar is gedurende de geëvalueerde periode op uiteenlopende terreinen 
ingezet. Op Curaçao betrof dit het Gemeenschappelijk Grenscontrole team, het 
Hato-opsporingsteam, Het Atrakoteam van het Korps Politie Curaçao (KPC), de 
Immigratiedienst (KPC), de Divisie Georganiseerde Criminaliteit (KPC) en het 
informatieknooppunt van de KMar zelf dat informatieproducten levert aan 
verschillende partijen binnen de lokale rechtshandhaving op Curaçao en Sint 
Maarten. Op Sint Maarten is ondersteuning geboden aan de algemene recherche 
van het Korps Politie Sint Maarten. Ook is inzet geleverd in het kader van het 
grenstoezicht. 
 
 
 
 
Pagina 1 van 2 
  
 

