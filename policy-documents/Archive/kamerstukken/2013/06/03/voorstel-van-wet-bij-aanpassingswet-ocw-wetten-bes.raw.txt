 
 
 
Aanpassing van een aantal OCW-wetten voor Bonaire, Sint Eustatius en Saba 
voornamelijk in verband met wijzigingen in de equivalente onderwijswetten voor 
Europees Nederland (Aanpassingswet OCW-wetten BES) 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het voor de uitvoering van de Caribisch 
Nederlandse onderwijswetten wenselijk is om deze wetten slechts van de Europees 
Nederlandse onderwijswetten te laten verschillen voor zover de specifieke situatie in 
Caribisch Nederland daarom vraagt, waardoor het noodzakelijk is om eerdere 
wijzigingen van de Europees Nederlandse onderwijswetten ook door te voeren in de 
Caribisch Nederlandse onderwijswetten, alsmede dat het wenselijk is om de bepalingen 
omtrent de bestrijding van voortijdig schoolverlaten aan te passen en om de 
Monumentenwet BES te wijzigen; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
 
Artikel I. Wijziging Leerplichtwet BES 
De Leerplichtwet BES wordt als volgt gewijzigd:  
 
A. Beleggen van toezicht bij de inspectie 
Na artikel 28 wordt een artikel ingevoegd, luidende: 
Artikel 28a. Inspectie van het onderwijs 
Het toezicht op de naleving van deze wet door de hoofden is opgedragen aan de 
Inspectie van het onderwijs. 
 
B. Informatieverstrekking bij gemeenschappelijke regelingen 
Aan artikel 31 wordt een vijfde lid toegevoegd, luidende: 
5. Indien het bestuurscollege van het openbaar lichaam waar de leerling woon- of 
verblijfplaats heeft zijn bevoegdheden op grond van deze wet heeft ondergebracht in 
een gemeenschappelijke regeling als bedoeld in artikel 124, eerste lid, van de Wet 
gemeenschappelijke regelingen, vindt de informatieverstrekking door de hoofden, 
bedoeld in dit artikel, plaats aan het orgaan dat daartoe volgens die gemeenschappelijke 
regeling is aangewezen. 
 
 

 
D. Wijziging in verband met een wijziging van de Comptabiliteitswet 2001 
Artikel 2.3.8, tweede volzin, en artikel 2.3.9 vervallen. 
 
E. Technische wijziging als gevolg van artikel II, onderdeel D 
In artikel 2.3.11, tweede lid, vervalt: of uit de resultaten van het onderzoek, bedoeld in 
artikel 2.3.9. 
  
F. Verzuimbeleid in onderwijsovereenkomst 
Artikel 8.1.5, derde lid, wordt als volgt gewijzigd: 
1. Het woord “en” aan het slot van onderdeel b vervalt. 
2. Onder vervanging van de punt aan het slot van onderdeel c door “, en”, wordt een 
onderdeel toegevoegd, luidende: 
d. het verzuimbeleid van het bevoegd gezag. 
 
G. Overgangsrecht voorziening in de huisvesting  
Artikel 11.1b komt te luiden: 
Artikel 11.1b. Voorziening in de huisvesting voor de jaren 2011 tot en met 2017 
1. In afwijking van artikel 2.2.6 en met van overeenkomstige toepassingverklaring van 
de artikelen 136 tot en met 147 van de Wet voortgezet onderwijs BES gelden voor de 
jaren 2011 tot en met 2017 de voorschriften van het tweede tot en met zevende lid voor 
de voorziening in de huisvesting van uit 's Rijks kas bekostigde instellingen. 
2. Onze Minister en het bestuurscollege van het openbaar lichaam zijn voor de jaren 
2011 tot en met 2017 gezamenlijk verantwoordelijk voor de huisvesting van uit 's Rijks 
kas bekostigde instellingen alsmede voor de financiering daarvan.  
3. Onze Minister en het bestuurscollege van het openbaar lichaam sluiten ter invulling 
van de gezamenlijke verantwoordelijkheid, bedoeld in het tweede lid, namens de Staat 
der Nederlanden onderscheidenlijk namens het betreffende openbaar lichaam, een of 
meer convenanten. 
4. Overeenkomstig het convenant of de convenanten, bedoeld in het derde lid, stelt 
Onze Minister voor elk van de openbare lichamen een plan vast, waarin de voornemens 
op het terrein van de huisvesting, bedoeld in het tweede lid, alsmede de financiering 
daarvan, op hoofdlijnen worden beschreven.   
5. Onze Minister stelt de plannen, bedoeld in het vierde lid, vast in overeenstemming 
met het bestuurscollege van het openbaar lichaam en na overleg met de betreffende 
bevoegde gezagsorganen van de instellingen.  
6. Onze Minister kan een of meer plannen, bedoeld in het vierde lid, in overeenstemming 
met het bestuurscollege van het betreffende openbaar lichaam, wijzigen.  
7. De plannen dan wel een wijziging daarvan, worden aan de betrokken bevoegde 
gezagsorganen van de instellingen en in de Staatscourant bekend gemaakt. 
 
 
                                                                                   W10322-K2                                                                                            3 
 

 
G. Wijziging in verband met een wijziging van de Comptabiliteitswet 2001 
Artikel 135 vervalt. 
 
H. Uitbreiding mogelijkheid tot gebruik persoonsgebonden nummers BES 
Artikel 147, zesde lid, komt te luiden: 
6. Het bevoegd gezag gebruikt het persoonsgebonden nummer BES van een leerling in 
het contact met een andere school of een school voor ander onderwijs ten behoeve van 
de in- en uitschrijving van die leerling en bij het overleggen van het onderwijskundig 
rapport, bedoeld in artikel 48. 
 
I. Aanpassing van een verwijzing en uitbreiding bevoegdheid van de minister 
om gegevens uit het basisregister onderwijs te halen 
Artikel 149 wordt als volgt gewijzigd: 
1. In het eerste lid, onderdeel a, wordt “ de bekostiging van scholen en de begrotings- 
en beleidsvoorbereiding” vervangen door: de bekostiging van scholen, de begrotings- en 
beleidsvoorbereiding, en de uitvoering van de taak, bedoeld in artikel 51, tweede lid. 
2. In het vijfde lid wordt “gegevens als bedoeld in artikel 147, tweede en derde lid,” 
vervangen door: gegevens uit het basisregister. 
3. Er wordt een lid toegevoegd, luidende: 
6. In afwijking van het derde lid, kan Onze minister uit het basisregister onderwijs ten 
behoeve van het zenden van de samenvatting van het inspectierapport aan de ouders 
van de leerlingen ingevolge artikel 51, tweede lid, het persoonsgebonden nummer BES 
van die leerlingen gebruiken. 
 
J. Overgangsrecht voorziening in de huisvesting 
Artikel 167a komt te luiden: 
Artikel 167a. Voorziening in de huisvesting voor de jaren 2011 tot en met 2017 
1. In afwijking van de artikelen 78 tot en met 84 en met overeenkomstige toepassing 
van artikel 87 gelden voor de jaren 2011 tot en met 2017 de voorschriften van het 
tweede tot en met zevende lid voor de voorziening in de huisvesting van uit 's Rijks kas 
bekostigde scholen. 
2. Onze Minister en het bestuurscollege van het openbaar lichaam zijn voor de jaren 
2011 tot en met 2017 gezamenlijk verantwoordelijk voor de huisvesting van uit 's Rijks 
kas bekostigde scholen alsmede voor de financiering daarvan.  
3. Onze Minister en het bestuurscollege van het openbaar lichaam sluiten ter invulling 
van de gezamenlijke verantwoordelijkheid, bedoeld in het tweede lid, namens de Staat 
der Nederlanden onderscheidenlijk namens het betreffende openbaar lichaam, een of 
meer convenanten. 
4. Overeenkomstig het convenant of de convenanten, bedoeld in het derde lid, stelt 
Onze Minister voor elk van de openbare lichamen een plan vast, waarin de voornemens 
op het terrein van de huisvesting, bedoeld in het tweede lid, alsmede de financiering 
daarvan, op hoofdlijnen worden beschreven.   
                                                                                   W10322-K2                                                                                            5 
 

 
E. Vrijwilligheid ouderbijdrage en verzuimbeleid in schoolgids 
Artikel 51, eerste lid, wordt als volgt gewijzigd: 
1. In onderdeel d wordt de zinsnede “waarbij een ontwerp van een overeenkomst voor 
een dergelijke bijdrage, die voldoet aan de eisen die in artikel 64, vierde lid, zijn 
geformuleerd, in de schoolgids wordt opgenomen” vervangen door: waarbij wordt 
vermeld dat deze vrijwillig is. 
2. Het woord “en” aan het slot van onderdeel f vervalt. 
3. Onder vervanging van de punt aan het slot van onderdeel g door “, en” wordt een 
onderdeel toegevoegd, luidende: 
h. het verzuimbeleid. 
 
F. Vrijwilligheid ouderbijdrage 
Van artikel 64, vierde lid, vervallen de laatste vier volzinnen. 
 
G. Wijziging in verband met de referentieniveaus Nederlandse taal en rekenen 
Artikel 72 wordt als volgt gewijzigd: 
1. Aan het vierde lid wordt een volzin toegevoegd, luidende: Bij de vaststelling van de 
eindexamenprogramma’s Nederlandse taal respectievelijk Nederlandse taal en literatuur 
worden de referentieniveaus Nederlandse taal in acht genomen die voor de 
desbetreffende vormen van onderwijs of voor dan wel binnen leerwegen zijn vastgesteld 
op grond van artikel 47a. 
2. Na het vierde lid wordt, onder vernummering van het vijfde en zesde lid tot zesde en 
zevende lid, een lid ingevoegd, luidende: 
5. De eindexamens omvatten een rekentoets. Bij de vaststelling van de opgaven van de 
rekentoets worden de referentieniveaus rekenen in acht genomen die voor de 
desbetreffende vorm van onderwijs of voor dan wel binnen leerwegen zijn vastgesteld op 
grond van artikel 47a. Bij of krachtens algemene maatregel van bestuur worden nadere 
voorschriften omtrent deze toets vastgesteld. 
 
H. Wijziging in verband met de referentieniveaus Nederlandse taal en rekenen 
In artikel 112, tweede lid, wordt “tweede en vierde lid” vervangen door: tweede, vierde 
en vijfde lid. 
 
I. Wijziging in verband met de referentieniveaus Nederlandse taal en rekenen 
In artikel 116 wordt na het vijfde lid, onder vernummering van het zesde lid tot zevende 
lid, een lid ingevoegd, luidende: 
6. De staatsexamens omvatten een rekentoets. Bij de vaststelling van de opgaven van 
de rekentoets worden de referentieniveaus rekenen in acht genomen die voor de 
desbetreffende vormen van onderwijs zijn vastgesteld op grond van artikel 47a. Bij of 
krachtens algemene maatregel van bestuur worden nadere voorschriften omtrent deze 
toets vastgesteld. 
 
J. Wijziging in verband met eventueel diplomaregister en gebruik 
persoonsgebonden nummer BES 
Artikel 179 wordt als volgt gewijzigd: 
1. In het tweede lid, onderdeel g, wordt “en de uitslag van het eindexamen of 
deeleindexamen” vervangen door: , de uitslag van het eindexamen of deeleindexamen 
en de datum waarop deze uitslag is bepaald. 
2. Het zevende lid komt te luiden: 
7. Het bevoegd gezag gebruikt het persoonsgebonden nummer BES van een leerling in 
het contact met een andere school of een school of instelling voor ander onderwijs ten 
                                                                                   W10322-K2                                                                                            7 
 

 
6. Onze Minister kan een of meer plannen, bedoeld in het vierde lid, in overeenstemming 
met het bestuurscollege van het betreffende openbaar lichaam, wijzigen.  
7. De plannen dan wel een wijziging daarvan, worden aan de betrokken bevoegde 
gezagsorganen van de scholen en in de Staatscourant bekend gemaakt. 
8. Gedurende de jaren 2011 tot en met 2017 is het eerste lid tevens van toepassing op 
de Saba Comprehensive School. 
9. Met ingang van het jaar 2018 is, in afwijking van artikel 128, afdeling II van titel III 
van deze wet tot het tijdstip, genoemd in artikel 207, onderdeel d, van overeenkomstige 
toepassing op de Saba Comprehensive School. 
 
Artikel V. Wijziging Monumentenwet BES  
Artikel IA van de Tweede Aanpassingswet openbare lichamen Bonaire, Sint 
Eustatius en Saba - B wordt als volgt gewijzigd: 
 
A. Vervallen van definities 
Onderdeel B wordt als volgt gewijzigd: 
1. In de aanhef wordt “zeven” vervangen door: vijf. 
2. In onderdeel l wordt de puntkomma vervangen door een punt. 
3. De onderdelen j en m vervallen. 
4. De onderdelen k en l worden verletterd tot j en k. 
 
B. Meldpunten maritiem archeologisch erfgoed 
In onderdeel D wordt artikel 9a als volgt gewijzigd: 
1. Het eerste lid komt te luiden:  
1. Voor het openbaar lichaam Bonaire, Sint Eustatius, onderscheidenlijk Saba zijn er 
Meldpunten maritiem archeologisch erfgoed. Onze Minister van Onderwijs, Cultuur en 
Wetenschap wijst de instelling of de instellingen aan waar de meldpunten worden 
ondergebracht.  
2. In het tweede lid wordt "een openbare lijst die wordt aangehouden" vervangen 
door "openbare lijsten die worden aangehouden" en wordt na "Meldpunt maritiem 
archeologisch erfgoed" ingevoegd: van het desbetreffende openbaar lichaam.  
3. In het derde en zesde lid wordt telkens na "Meldpunt maritiem archeologisch 
erfgoed" ingevoegd: van het openbaar lichaam Bonaire, Sint Eustatius, 
onderscheidenlijk Saba.  
 
C. Technische wijziging 
In onderdeel I vervalt in artikel 13b, eerste lid, “de reden,” en wordt in die 
bepaling “de exclusieve economische zone” vervangen door: de aansluitende 
zone. 
 
 
Artikel VI. Samenloop met het wetsvoorstel doelmatige leerwegen en 
modernisering bekostiging beroepsonderwijs 
 
1. Indien het bij koninklijke boodschap van 25 februari 2012 ingediende voorstel van 
wet tot wijziging van onder meer de Wet educatie en beroepsonderwijs ten behoeve van 
het bevorderen van doelmatige leerwegen in het beroepsonderwijs en het moderniseren 
                                                                                   W10322-K2                                                                                            9 
 

 
onderdeel J, en artikel IV, onderdeel M, in werking op een bij koninklijk besluit te 
bepalen tijdstip dat voor de verschillende artikelen of onderdelen daarvan verschillend 
kan worden vastgesteld. 
3. Artikel II, onderdeel G, artikel III, onderdeel J, en artikel IV, onderdeel M. treden in 
werking met ingang van de dag na de datum van uitgifte van het Staatsblad waarin deze 
wet wordt geplaatst en werken terug tot en met 10 oktober 2012. 
 
 
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
Gegeven 
 
 
 
 
 
 
 
 
 
De Staatssecretaris van Onderwijs,  
Cultuur en Wetenschap, 
 
 
 
 
 
                                                                                   W10322-K2                                                                                            11 
 

 
Nederland. Het gaat om wijzigingen die op twee uitzonderingen na (artikel II, onderdeel 
F, en artikel III, onderdeel J), pas op termijn effect zullen krijgen, hoewel wordt 
voorgesteld om de wijzigingen direct in werking te laten treden. Daarmee voldoet ook dit 
wetsvoorstel aan het uitgangspunt dat legislatieve terughoudendheid richtsnoer is bij het 
introduceren van nieuwe regels. Bij elke voorgestelde wijziging is in deze toelichting 
aangegeven welke inwerkingtredingstermijn voor ogen staat.  
  
Het onderhavige wetsvoorstel bevat allereerst de wijzigingen waarvoor de conclusie is 
getrokken dat er op de eilanden geen uitzonderlijke situatie bestaat die noopt tot 
afwijkende regelgeving. In die gevallen zijn de wijzigingen van de Europees Nederlandse 
onderwijswetten onverkort overgenomen in de BES-wetten. Ten aanzien van fusies is 
geconcludeerd dat er voor Caribisch Nederland weliswaar behoefte bestaat aan regels, 
maar dat deze gelet op het aantal scholen op de eilanden anders moeten zijn dan de 
Europees Nederlandse regels. Het voorstel bevat (in de volgorde van het wetsvoorstel) 
wijzigingen van de Leerplichtwet BES (Lpw BES), de Wet educatie en beroepsonderwijs 
BES (WEB BES), de Wet primair onderwijs BES (WPO BES) en de Wet voortgezet 
onderwijs BES (WVO BES).  
 
De wijzigingen die sinds augustus 2009 zijn aangebracht in de Wsf, hebben geen van 
alle tot een voorstel tot wijziging van de Wet studiefinanciering BES (Wsf BES) geleid. 
Voor een aantal van deze wijzigingen geldt dat zij betrekking hebben op onderwerpen 
die in de Wsf BES geheel niet of geheel anders zijn geregeld dan in de Wsf. Het gaat om 
een wijziging in verband met de OV-chipkaart die we in Caribisch Nederland niet kennen. 
Verder betreft het een wijziging in de begripsomschrijving van de opleidingen op 
verschillende niveaus in de Wsf; een onderscheid dat de BES-wet niet maakt. Tenslotte 
is de Wsf gewijzigd met betrekking tot de periode van langdurige afwezigheid, hetgeen 
ook een onderwerp is dat de Wsf BES niet kent. Deze wijzigingen of wijzigingsvoorstellen 
geven dan ook geen aanleiding een wijziging in de Wsf BES voor te stellen. 
 
In het onderhavige wetsvoorstel zijn initiatiefvoorstellen niet betrokken. De regering 
gaat ervan uit dat de initiatiefnemers zelf aandacht zullen besteden aan de vraag of de 
wijziging die wordt voorgesteld voor de Europees Nederlandse wet ook aangebracht zal 
moeten worden in de Caribisch Nederlandse wet. 
 
Ook bevat het wetsvoorstel een wijziging van het overgangsrecht met betrekking tot de 
voorziening in de onderwijshuisvesting in Caribisch Nederland. Een deel van deze 
wijziging is ook opgenomen in het wetsvoorstel overheveling taak en budget voor 
aanpassingen in de onderwijshuisvesting waarmee de ministerraad op 8 februari 2013 
heeft ingestemd en zal tezijnertijd uit dat wetsvoorstel worden geschrapt. Een ander 
deel is nieuw. Het doel van deze aanvullende wijziging is het verbeteren van de 
aansluiting van het desbetreffende wetsartikel op de gewenste c.q. gegroeide 
uitvoeringspraktijk. 
 
Ten slotte bevat het wetsvoorstel een wijziging van de Monumentenwet BES die inhoudt 
dat er voor elk van de openbare lichamen in Caribisch Nederland een Meldpunt maritiem 
archeologisch erfgoed zal zijn. Het gaat om een wijziging waardoor de thans geldende 
(Antilliaanse) regeling in de Monumentenwet BES wordt vastgelegd. 
 
 
 
 
                                                                                   W10322-K2                                                                                            13 
 

 
Anders ligt het voor het voortgezet onderwijs. Met ingang van het schooljaar 2014/2015 
worden voor het voortgezet onderwijs in Caribisch Nederland (voor een belangrijk deel) 
dezelfde examens afgenomen als in het Europese deel van Nederland. Dit betekent dat 
de leerlingen in beide delen van Nederland op dat moment hetzelfde niveau moeten 
hebben. In de examens Nederlandse taal zullen voor het vmbo in het schooljaar 
2014/2015, voor de havo in het schooljaar 2015/2016 en voor het vwo in het schooljaar 
2016/2017 de referentieniveaus verwerkt worden. Zie voor de regeling van de 
referentieniveaus Nederlandse taal en rekenen in de WVO BES artikel IV, onderdelen A, 
C, G, H en I.  
 
Aangezien de examens voortgezet onderwijs in Caribisch Nederland (met uitzondering 
van Saba) hetzelfde zullen zijn als die in het Europese deel van Nederland, dienen de 
referentieniveaus op grond van de gewijzigde WVO BES gelijkluidend te zijn aan de 
referentieniveaus die op grond van de Wet referentieniveaus Nederlandse taal en 
rekenen voor het voortgezet onderwijs zijn vastgesteld. Zoals hiervoor al ten aanzien 
van de regeling voor Europees Nederland is opgemerkt, gelden – dankzij de koppeling 
tussen het vavo en het reguliere voortgezet onderwijs – de referentieniveaus ook voor 
het vavo. Aangezien er op dit moment geen vavo wordt aangeboden in Caribisch 
Nederland, heeft deze wijziging slechts in theorie betekenis. 
 
Wetstechnisch wijkt het systeem voor de referentieniveaus af van het voor Europees 
Nederland geldende systeem. Omwille van de overzichtelijkheid is er niet voor gekozen 
om een aparte Wet referentieniveaus BES te maken. De referentieniveaus Nederlandse 
taal en rekenen zijn verweven in de WVO BES. 
  
1.2.2. Fusieregels 
Ten aanzien van mogelijke fusies is de situatie in Caribisch Nederland niet te vergelijken 
met die in Europees Nederland. Zo zijn er in Caribisch Nederland, verdeeld over de 
eilanden, maar 12 scholen voor basisonderwijs (7 op Bonaire, 4 op Sint Eustatius en 1 
op Saba) en is er op elk van de eilanden maar één school voor voortgezet onderwijs. 
Bestuurlijke fusies (dat wil zeggen fusies tussen schoolbesturen of de overdracht van de 
instandhouding van een school aan een ander bestuur) van scholen voor voortgezet 
onderwijs op de verschillende eilanden zijn theoretisch denkbaar, maar dermate 
onwaarschijnlijk dat voor dergelijke fusies in de WVO BES geen regels worden 
voorgesteld. Ook voor fusies tussen instellingen voor beroepsonderwijs zijn geen regels 
nodig. Evenmin zijn regels nodig voor fusies tussen scholen voor voortgezet onderwijs 
en instellingen voor beroepsonderwijs. 
 
Tussen scholen voor basisonderwijs onderling kan wel sprake zijn van fusies (zowel 
institutioneel als bestuurlijk). In Europees Nederland is een fusietoets vereist bij:  
a. bestuurlijke fusies als daarbij minimaal 10 scholen betrokken zijn of  
b. institutionele fusies als daarbij ten minste 500 leerlingen betrokken zijn.  
In Caribisch Nederland zijn deze regels niet toepasbaar omdat er sprake is van een 
beperkt aantal scholen met een relatief geringe omvang in leerlingenaantallen. Waar in 
Europees Nederland een rem op schaalvergroting gewenst is, ligt dat in Caribisch 
Nederland dus heel anders. 
 
Bij scholen van een geringe omvang is de kwaliteit van het onderwijs vaak een 
kwetsbaar punt. Institutionele fusies kunnen de kwaliteit ten goede komen, waardoor 
dergelijke fusies niet bezwaarlijk zijn. Omdat de scholen in Caribisch Nederland zo klein 
zijn kunnen institutionele fusies juist wenselijk zijn om de kwaliteit van het onderwijs 
                                                                                   W10322-K2                                                                                            15 
 

 
leerresultaten, nog voldoende mogelijkheden overeind om slagvaardig op te kunnen 
treden bij onvoldoende onderwijskwaliteit. Wat betreft de kwaliteit van het onderwijs zal 
het toezichtskader van de inspectie ook op de BES toegepast worden. De inspectie kan 
verder prestatieafspraken maken met scholen, de mogelijkheden die nu in de WVO en 
de WPO bestaan om bekostiging in te houden of op te schorten worden opgenomen in de 
WPO BES en de WVO BES en ook de aanwijzingsbevoegdheid wordt overgenomen 
(artikel 128 van de WPO BES).” 
 
Het vorenstaande geldt nog onverkort. Er worden op het punt van 
minimumleerresultaten dan ook geen wijzigingsvoorstellen gedaan.  
 
1.2.4. Wijzigingen met betrekking tot het meldingsregister relatief verzuim 
Een aantal van de tussen 1 augustus 2009 en 1 januari 2011 tot stand gekomen wetten 
bevatten wijzigingen met betrekking tot het meldingsregister voor relatief verzuim. 
Aangezien in Caribisch Nederland niet met een centraal meldingsregister wordt gewerkt 
behoeven deze wijzigingen niet in de CN-onderwijswetten te worden overgenomen.  
 
1.2.5. Wijziging van het overgangsrecht voorziening in de huisvesting in Caribisch 
Nederland 
In de Tweede halfjaarrapportage 2012 BES signaleert de Cft (Commissie Financieel 
Toezicht) dat de huidige BES wetgeving om diverse redenen niet altijd volledig wordt 
nageleefd. Dat vraagt volgens het Cft om een antwoord op de principiële vraag of 
dergelijke wetgeving uit een oogpunt van uitvoering en toezicht gehandhaafd moet 
worden. Ook voor artikel 167a Wet primair onderwijs BES, artikel 11.1b van de Wet 
educatie en beroepsonderwijs BES en artikel 208 van de Wet voortgezet onderwijs BES 
geldt dat deze wettelijke voorschriften niet naar de letter worden nageleefd. De regering 
en alle andere betrokkenen zijn van mening dat aanpassing wenselijk is. Beoogd wordt 
om de wettelijke regeling in overeenstemming te brengen met de praktijk zoals die door 
alle betrokkenen wenselijk wordt geacht. Een en ander zal hierna puntsgewijs worden 
toegelicht.  
 
1. Aangezien gebleken is dat de overgangsperiode van 2011-2015 te kort is om de 
huisvesting in Caribisch Nederland op een acceptabel niveau te brengen, wordt het 
overgangrecht met twee jaar verlengd. Gebleken is dat pas later met aanpassing van de 
huisvesting kon worden begonnen dan beoogd. Bovendien is er in Caribisch Nederland 
sprake van een beperkte bouwcapaciteit. Tenslotte zijn meer en ingrijpender 
aanpassingen van de huisvesting nodig dan aanvankelijk gedacht. Dit alles maakt dat de 
thans geldende looptijd met twee jaar moet worden verlengd.  
 
2. In genoemde artikelen dient tot uitdrukking te worden gebracht dat de basis voor de 
huisvestingsplannen is gelegen in de convenanten die tussen de Staat en de 
afzonderlijke openbare lichamen zijn gesloten en dat de huisvestingsplannen per eiland 
worden vastgesteld. Dit brengt ook mee dat de Minister met de desbetreffende openbare 
lichamen slechts overlegt over het plan dat het openbare lichaam aangaat.  
 
3. De geldstroom dient anders te worden geregeld. Werd aanvankelijk uitgegaan van 
een bijzondere uitkering aan de Openbare lichamen die op de eilandsbegroting beheerd 
zou worden en die aan OCW verantwoord moest worden, thans worden de budgetten 
van OCW en van de eilanden beheerd op de OCW-begroting. OCW schiet de bijdrage van 
de eilanden ten behoeve van de Onderwijshuisvestingsplannen in de periode 2012-2017 
voor door middel van een renteloze lening als bedoeld in artikel 89 van de Wet financiën 
                                                                                   W10322-K2                                                                                            17 
 

 
periode 1-1-2011 tot aan 10-10-2012 geldt dus het “oude” regime. In die periode was er 
weliswaar een plan per eiland, maar in de convenanten zijn die vervangen door de 
nieuwe plannen en daarmee zijn de bestaande plannen niet langer van betekenis. Alle 
projecten, ook de eerder afgesproken projecten, vallen vanaf 1 oktober 2012 onder de 
nieuwe plannen.  
 
1.3. Consultatie 
Een concept van het onderhavige wetsvoorstel is voorgelegd aan de openbare lichamen 
Bonaire, Sint Eustatius en Saba. Bonaire heeft aangegeven zich in het voorstel te 
kunnen vinden. Van Sint Eustatius zijn redactionele en wetstechnische opmerkingen 
ontvangen die zijn verwerkt in het voorstel. Van Saba is geen reactie ontvangen. Via de 
Rijksdienst Caribisch Nederland zijn ook de scholen in Caribisch Nederland in de 
gelegenheid gesteld om te reageren. Geen van de scholen heeft gereageerd. 
 
1.4. Financiële gevolgen 
De verwachte financiële gevolgen zijn in kaart gebracht aan de hand van de wetten 
waaraan de wijzigingen van de BES-wetten zijn ontleend. De gebruikte gegevens zijn 
ontleend aan de bijbehorende memories van toelichting.  
 
1.4.1. Stb. 2010, 194 (referentieniveaus) 
Aangezien het in de bedoeling ligt dat voor het voortgezet onderwijs in Caribisch 
Nederland dezelfde referentieniveaus Nederlandse taal en rekenen gaan gelden, worden 
geen aanvullende lasten voor de rijksbegroting verwacht. Er wordt al stevig geïnvesteerd 
in de verbetering van het onderwijs in Caribisch Nederland. Deze investeringen zijn voor 
wat betreft de Nederlandse taal en het rekenen, ook nu al gericht op het bereiken van 
de voor de desbetreffende vorm van voortgezet onderwijs vastgestelde 
referentieniveaus. 
 
1.4.2. Stb. 2011, 95 (fusieregels) 
Verwacht wordt dat fusies weinig zullen voorkomen. Aangezien het nog maar de vraag is 
in hoeverre er behoefte is aan het stellen van regels omtrent fusies, worden weinig of 
geen gevolgen voor de rijksbegroting verwacht. 
 
1.4.3. Stb. 2012, 157 (leveren van leer- en begeleidingsgegevens) 
Ten behoeve van de teruglevering van leer- en begeleidingsgegevens is door DUO een 
systeem ontwikkeld dat ook voor Caribisch Nederland gebruikt kan worden. Bezien moet 
worden of de scholen ondersteuning behoeven bij de inwerkingtreding van de 
desbetreffende bepalingen. De levering van leer- en begeleidingsgegevens met gebruik 
van het persoonsgebonden nummer BES is afhankelijk van de invoering van het 
persoonsgebonden nummer in Caribisch Nederland en in de onderwijswetgeving voor 
Caribisch Nederland. Van die invoering is op korte termijn nog geen sprake. Om die 
reden zijn de financiële gevolgen nog niet aan te geven. 
 
1.4.4. Stb. 2011, 443; Stb. 2011, 497 en Stb. 2012, 118 
De wijzigingen die voortvloeien uit deze wetten hebben geen gevolgen voor de 
rijksbegroting.  
 
1.5. Uitvoeringsgevolgen 
Het wetsvoorstel is door de Dienst uitvoering onderwijs (DUO) getoetst op de 
handhaafbaarheid en uitvoerbaarheid. DUO verwacht op deze punten geen problemen.  
 
                                                                                   W10322-K2                                                                                            19 
 

 
 
Artikel I, onderdeel D. Terminologische aanpassing 
De in dit onderdeel voorgestelde wijziging houdt geen verband met het hoofddoel van 
het onderhavige wetsvoorstel, maar behelst een terminologische aanpassing aan de 
huidige terminologie van de Politiewet BES, die spreekt van “ambtenaren van politie, 
aangesteld voor de uitvoering van de politietaak”. Deze wijziging brengt geen enkele last 
met zich en kan daarom direct in werking treden. 
 
Artikel I, onderdeel E. Vervangen van strafsanctie door bestuurlijke boete 
In verband met de wijziging in onderdeel F dient het opschrift van deze paragraaf 
vervangen te worden door het ruimere begrip ‘sanctiebepalingen’. De wijziging is zuiver 
technisch en kan daarom direct in werking treden met de inwerkingtreding van 
onderdeel F. 
 
Artikel I, onderdeel F. Vervangen van strafsanctie door bestuurlijke boete 
In de Lpw 1969 is de strafsanctie die geldt voor de schoolhoofden vervangen door de 
mogelijkheid een bestuurlijke boete op te leggen. Het gaat daarbij om overtreding van 
de regels over het verlenen van (extra) verlof, het niet melden van in- en uitschrijven 
van leerlingen of van zogenaamd ‘relatief verzuim’ en om het verstrekken van onjuiste 
of onvolledige inlichtingen. De situatie in Caribisch Nederland wijkt niet af van die in 
Europees Nederland. Er wordt dan ook een wijziging van de Lpw BES voorgesteld 
waarmee de regeling in beide delen van Nederland gelijkluidend zal zijn.  
 
De bedragen zijn de in Europees Nederland geldende bedragen, omgerekend volgens de 
wisselkoers die per 1 januari 2013 wordt gehanteerd (€1 = USD 1.30). 
Door de aard van deze bepaling staat niets onmiddellijke inwerkingtreding in de weg. 
  
 
Artikel II. Wijziging Wet educatie en beroepsonderwijs BES 
De wijzigingen in de WEB BES zijn ontleend aan de volgende wetten:  
a. de Wet van 6 juli 2011 tot wijziging van de Leerplichtwet 1969, de Wet 
educatie en beroepsonderwijs, de Wet op de expertisecentra, de Wet op het 
primair onderwijs, de Wet studiefinanciering 2000, de Wet tegemoetkoming 
onderwijsbijdrage en schoolkosten en de Wet op het voortgezet onderwijs in 
verband met het treffen van diverse maatregelen ten behoeve van het bestrijden 
van verzuim en voortijdig schoolverlaten (Stb. 2011, 443) 
b. de Wet van 2 februari 2012 tot wijziging van de Wet op het 
onderwijstoezicht en enige andere wetten in verband met de invoering van 
geïntegreerd toezicht en de gewijzigde rol van de Inspectie van het onderwijs bij 
het toezichtproces (Stb. 2012, 118) en  
c. de Wet van 8 maart 2012 tot wijziging van de Wet op het primair 
onderwijs, de Wet op de expertisecentra, de Wet op het voortgezet onderwijs, 
de Wet educatie en beroepsonderwijs en de Wet verzelfstandiging 
Informatiseringsbank in verband met het gebruik van het persoonsgebonden 
nummer bij onder meer de uitwisseling van leer- en begeleidingsgegevens van 
leerlingen (Stb. 2012, 157). 
 
 
Artikel II, onderdeel A. Duurzame borging kwaliteit onderwijspersoneel  
Ten aanzien van de eisen die aan het onderwijspersoneel worden gesteld, wijken de 
BES-onderwijswetten niet af van de Europees Nederlandse. Ook in Caribisch Nederland 
                                                                                   W10322-K2                                                                                            21 
 

 
 
Artikel II, onderdeel G. Overgangsrecht voorziening in de huisvesting  
Tot en met het jaar 2015 gold voor de onderwijshuisvesting reeds een overgangsregime. 
Die overgangsperiode is ingevolge dit wetsvoorstel met twee jaar verlengd en ook 
overigens aangepast, hoofdzakelijk in verband met een goede aansluiting op de 
uitvoeringspraktijk. Een en ander is aan de orde gekomen in het algemeen deel van de 
toelichting. Zie paragraaf 1.2.5 van deze memorie van toelichting. Voor alle 
onderwijssoorten (primair onderwijs, voortgezet onderwijs en beroepsonderwijs) geldt 
hetzelfde overgangsregime, waarvan de in oktober 2012 afgesloten convenanten de 
basis vormen. Om redenen van leesbaarheid is het nieuwe overgangsregime volledig 
uitgeschreven. 
 
 
Artikel III. Wijziging Wet primair onderwijs BES 
De wijzigingen in de WPO BES zijn ontleend aan de volgende wetten:  
a. de Wet van 27 januari 2011 tot wijziging van diverse onderwijswetten in 
verband met het invoeren van een fusietoets in het onderwijs (fusietoets in het 
onderwijs) (Stb. 2011, 95), 
b. de Wet van 6 juli 2011 tot wijziging van de Leerplichtwet 1969, de Wet 
educatie en beroepsonderwijs, de Wet op de expertisecentra, de Wet op het 
primair onderwijs, de Wet studiefinanciering 2000, de Wet tegemoetkoming 
onderwijsbijdrage en schoolkosten en de Wet op het voortgezet onderwijs in 
verband met het treffen van diverse maatregelen ten behoeve van het bestrijden 
van verzuim en voortijdig schoolverlaten (Stb. 2011, 443),  
c. de Wet van 2 februari 2012 tot wijziging van de Wet op het 
onderwijstoezicht en enige andere wetten in verband met de invoering van 
geïntegreerd toezicht en de gewijzigde rol van de Inspectie van het onderwijs bij 
het toezichtproces (Stb. 2012, 118) en  
d. de Wet van 8 maart 2012 tot wijziging van de Wet op het primair 
onderwijs, de Wet op de expertisecentra, de Wet op het voortgezet onderwijs, 
de Wet educatie en beroepsonderwijs en de Wet verzelfstandiging 
Informatiseringsbank in verband met het gebruik van het persoonsgebonden 
nummer bij onder meer de uitwisseling van leer- en begeleidingsgegevens van 
leerlingen (Stb. 2012, 157). 
 
Artikel III, onderdeel A. Duurzame borging kwaliteit onderwijspersoneel 
Voor het basisonderwijs wordt net als voor het beroepsonderwijs en het voortgezet 
onderwijs de duurzame borging van de kwaliteit van het onderwijspersoneel als 
verantwoordelijkheid van het bevoegd gezag geformuleerd. Omdat het gaat om een 
explicitering van een reeds bestaande zorgplicht is er geen bezwaar tegen directe 
inwerkingtreding van deze wijziging. 
 
Artikel III, onderdeel B. Vermelding in schoolgids van vrijwilligheid 
ouderbijdrage en het verzuimbeleid 
In de WPO en de WVO zijn de bepalingen omtrent de schoolgids zodanig gewijzigd dat 
daarin met zo veel woorden is bepaald dat in de schoolgids moet worden vermeld dat de 
ouderbijdrage vrijwillig is. Ook in Caribisch Nederland is de ouderbijdrage vrijwillig. Ook 
in de schoolgidsen in Caribisch Nederland zal dit moeten worden vermeld. In verband 
hiermee wordt in het eerste lid voor de WPO BES eenzelfde wijziging voorgesteld als de 
wijziging die is aangebracht in de WPO. Het voorgestelde tweede lid bepaalt dat ook het 
verzuimbeleid dat de school voert in de schoolgids moet worden opgenomen. Het artikel 
                                                                                   W10322-K2                                                                                            23 
 

 
ouders van de leerlingen op de hoogte te kunnen stellen van de omstandigheid dat de 
inspectie heeft geoordeeld dat de school van hun kinderen zeer zwak is. 
 
Het voorgestelde tweede lid is een gevolg van een wijziging van het equivalente artikel 
in de WPO. In de WPO is de verwijzing naar artikelonderdelen veranderd in een 
verwijzing met behulp van een algemene terminologie. Eenzelfde wijziging wordt 
voorgesteld voor de WPO BES. 
 
Het betreft een wijziging van een nog niet in werking getreden artikel. De wijziging kan 
derhalve direct in werking treden. 
 
Artikel III, onderdeel J. Overgangsrecht voorziening in de huisvesting  
Zie de toelichting bij artikel II, onderdeel G. In verband met de vele wijzigingen is het 
oude artikel geheel vervangen. 
 
Artikel III, onderdeel K. Overeenkomst inzake ouderbijdrage 
In artikel III, onderdeel B, wordt een wijziging van artikel 16 voorgesteld die inhoudt dat 
de vrijwilligheid van de ouderbijdrage in de schoolgids vermeld moet worden. Deze 
regeling vervangt de thans geldende regeling in artikel 44, tweede lid, van de WPO BES. 
Daar is thans geregeld dat overeenkomsten over de vrijwillige ouderbijdrage nietig zijn 
wanneer de overeenkomst niet aan bepaalde voorwaarden voldoet. Voorgesteld wordt 
deze bepaling net zoals voor Europees Nederland is gebeurd, te schrappen. Gezien het 
verband met artikel 16, kan deze wijziging pas worden doorgevoerd op het moment dat 
artikel 16 (in gewijzigde vorm) in werking treedt. 
 
 
Artikel IV. Wijziging Wet voortgezet onderwijs BES 
De wijzigingen in de WVO BES zijn ontleend aan de volgende wetten:  
a. de Wet referentieniveaus Nederlandse taal en rekenen;  
b. de Wet van 6 juli 2011 tot wijziging van de Leerplichtwet 1969, de Wet 
educatie en beroepsonderwijs, de Wet op de expertisecentra, de Wet op het 
primair onderwijs, de Wet studiefinanciering 2000, de Wet tegemoetkoming 
onderwijsbijdrage en schoolkosten en de Wet op het voortgezet onderwijs in 
verband met het treffen van diverse maatregelen ten behoeve van het 
bestrijden van verzuim en voortijdig schoolverlaten (Stb. 2011, 443), 
c. de Wet van 29 september 2011 tot wijziging van onder meer de Wet op het 
onderwijstoezicht in verband met de instelling van het diplomaregister hoger 
onderwijs, beroepsonderwijs, voortgezet (algemeen volwassenen)onderwijs, 
NT2 en inburgering (Stb. 2011, 497);  
d. de Wet van 2 februari 2012 tot wijziging van de Wet op het 
onderwijstoezicht en enige andere wetten in verband met de invoering van 
geïntegreerd toezicht en de gewijzigde rol van de Inspectie van het 
onderwijs bij het toezichtproces (Stb. 2012, 118) en  
e. de Wet van 8 maart 2012 tot wijziging van de Wet op het primair onderwijs, 
de Wet op de expertisecentra, de Wet op het voortgezet onderwijs, de Wet 
educatie en beroepsonderwijs en de Wet verzelfstandiging 
Informatiseringsbank in verband met het gebruik van het persoonsgebonden 
nummer bij onder meer de uitwisseling van leer- en begeleidingsgegevens 
van leerlingen (Stb. 2012, 157). 
 
                                                                                   W10322-K2                                                                                            25 
 

 
Door de voorgestelde wijziging van artikel 72, vierde lid, (zie artikel IV, onder G, eerste 
lid) is geregeld dat in de eindexamens de referentieniveaus Nederlandse taal in acht 
worden genomen. Nu er geen verschil bestaat tussen de eisen die worden gesteld aan 
het gewone eindexamen en het staatsexamen wordt hier niet herhaald dat in het 
staatsexamen de referentieniveaus Nederlandse taal in acht worden genomen.  
 
Dit artikel kan direct in werking treden vanwege het uitgestelde effect dat een gevolg is 
van artikel IV, onderdeel L (wijziging overgangsrecht in verband met de introductie van 
een rekentoets). 
 
Artikel IV, onderdeel J. Wijziging in verband met eventueel diplomaregister en 
gebruik persoonsgebonden nummer BES 
Het eerste lid wordt voorgesteld de scholen te verplichten om, naast de gegevens die in 
het nog niet in werking getreden artikel 179 van de WVO BES worden opgesomd, ook de 
diplomadatum aan de minister te melden. Dit maakt dat na inwerkingtreding van het 
artikel alle gegevens beschikbaar zijn die nodig zijn voor een eventueel toekomstig 
diplomaregister voor Caribisch Nederland. Omdat artikel 179 nog niet in werking is 
getreden kan de wijziging onmiddellijk in werking treden. De wijziging krijgt immers pas 
effect bij de inwerkingtreding van artikel 179 van de WVO BES. 
 
Voor een toelichting op het tweede lid: zie de toelichting op artikel II, onderdeel C 
(uitbreiding mogelijkheid gebruik persoonsgebonden nummers BES). 
 
Artikel IV, onderdeel K. Gebruik gegevens uit basisregister onderwijs  
Zie de toelichting bij het eerste lid van artikel III, onderdeel I.                                                                                                                                                                                                                                                                                                                                                                                                                                                                                                                                                              
 
Artikel IV, onderdeel L. Wijziging overgangsrecht in verband met de introductie 
van een rekentoets 
In het nieuwe artikel 206, vierde lid, wordt bepaald dat de verplichte rekentoets voor het 
eerst van toepassing is op de examens in een bij koninklijk besluit te bepalen schooljaar. 
Dat schooljaar kan voor de verschillende vormen van voortgezet onderwijs (vmbo, havo, 
vwo en praktijkonderwijs) verschillend worden vastgesteld. Het koninklijk besluit of de 
koninklijke besluiten worden afgestemd op de invoering van de verplichte rekentoets in 
het Europese deel van Nederland. Vanwege de aard van deze bepaling (wettelijke basis 
voor een of meer koninklijke besluiten) kan zij direct in werking treden. 
 
Artikel IV, onderdeel M. Overgangsrecht voorziening in de huisvesting  
Zie de toelichting bij artikel II, onderdeel G. 
 
 
Artikel V. Wijziging Monumentenwet BES  
 
Onderdelen A en C. Vervallen van definities en technische wijziging 
4
In artikel 13b, eerste lid, van de Monumentenwet BES is geregeld dat de in artikel 51 
van de Wet maritiem beheer BES genoemde toezichthouders bevoegd zijn tot het 
stilleggen van werkzaamheden in onder meer de reden (ankerplaatsen) en de exclusieve 
economische zone, indien in strijd wordt gehandeld met artikel 9a, vierde en vijfde lid, 
                                                
4
 Artikel 13b van de Monumentenwet BES is in die wet opgenomen door artikel IA van 
de Tweede Aanpassingswet openbare lichamen Bonaire, St. Eustatius en Saba - B (Stb. 
2011, 33). Artikel IA is nog niet in werking getreden. 
                                                                                   W10322-K2                                                                                            27 
 

 
voorzien in een wijziging van het onderhavige wetsvoorstel (in plaats van onderdeel d, 
wordt een onderdeel e toegevoegd). Bij latere inwerkingtreding van dat wetsvoorstel 
volgt een wijziging van dat wetsvoorstel waardoor hetgeen daar geregeld wordt in een 
nieuw onderdeel e wordt geplaatst. Zie voor een en ander artikel VI, derde en vierde lid. 
 
 
Artikel VII. Inwerkingtreding 
Zoals in het algemene deel van deze toelichting al is opgemerkt verzet het uitgangspunt 
van legislatieve terughoudendheid zich niet tegen de directe inwerkingtreding van 
nagenoeg alle wijzigingen. In het eerste lid is in verband hiermee bepaald dat de wet 
met uitzondering van artikel II, onderdeel F, artikel II, onderdeel G, artikel III, 
onderdeel J, en artikel IV, onderdeel M, in werking treedt op het eerste vaste 
inwerkingtredingsmoment na de totstandkoming. Dat is volgens de verwachting op 1 
januari 2014. Artikel II, onderdeel F, treedt  in verband met de beloofde legislatieve 
terughoudendheid op termijn in werking.  
 
Op grond van het tweede lid treedt de wet, als zij na 31 december 2013 in het 
Staatsblad wordt geplaatst, met uitzondering van artikel II, onderdeel G, artikel III, 
onderdeel J, en artikel IV, onderdeel M, in werking op een bij koninklijk besluit te 
bepalen tijdstip dat voor de verschillende artikelen en onderdelen daarvan verschillend 
kan worden vastgesteld.  
 
Artikel II, onderdeel G, artikel III, onderdeel J, en artikel IV, onderdeel M, treden op 
grond van het derde lid in werking op de dag na de datum waarop deze wet in het 
Staatsblad is geplaatst en werken terug tot en met 1 oktober 2012. Dit houdt verband 
met de datum waarop de huisvestingsconvenanten zijn gesloten. Zie voor een toelichting 
op de terugwerkende kracht ook de laatste alinea van paragraaf 1.2.5 van deze 
memorie van toelichting. 
 
 
 
De Staatssecretaris van Onderwijs,  
Cultuur en Wetenschap, 
 
 
 
 
 
Sander Dekker 
                                                                                   W10322-K2                                                                                            29 
 

