 
 
>Retouradres Postbus 16375 2500 BJ Den Haag  
 
Wetgeving en Juridische 
De Voorzitter van de Tweede Kamer der Staten-Generaal 
Zaken 
 
Postbus 20018 
 
Rijnstraat 50  
2500 AE  DEN HAAG 
Den Haag 
 
Postbus 16375 
2500 BJ Den Haag 
www.rijksoverheid.nl 
 
Onze referentie 
WJZ/513415 (2765) 
 
Datum 25 juni 2013  
Betreft Voorstel van wet tot Wijziging van de Wet op het primair onderwijs, de 
 
Wet op de expertisecentra en de Wet primair onderwijs BES in verband 
 
met de stichting en opheffing van openbare scholen door 
 
verzelfstandigde besturen in het primair onderwijs (33 598) 
 
 
Hierbij bied ik u de nota naar aanleiding van het verslag inzake het 
bovengenoemde voorstel aan. 
  
  
De Staatssecretaris van Onderwijs, 
Cultuur en Wetenschap, 
  
  
  
  
  
Sander Dekker 
 Pagina 1 van 1 
 

Het onderhavige wetsvoorstel is gericht op het stichten en opheffen van openbare scholen 
door verzelfstandigde besturen voor openbaar onderwijs in het primair onderwijs en 
houdt in zoverre geen verband met het door de vragensteller aangesneden onderwerp. 
Overigens spreek ik binnenkort in het AO ‘Krimp in het onderwijs’ met uw commissie. In 
dat overleg komt mijn beleidsvisie leerlingendaling in het primair en voortgezet 
1
onderwijs aan de orde. In deze beleidsvisie heb ik aangekondigd experimenten te starten 
met onder meer integrale kindcentra en (vereenvoudiging van de vorming van) 
samenwerkingsscholen. 
 
Initiatiefrecht ouders voor stichten openbare school voor basisonderwijs 
 
De leden van de VVD-fractie merken op dat het onderhavige wetsvoorstel voorstelt dat 
wanneer vijftig ouders een school willen stichten, de gemeente een prognose moet 
maken. Wat is de definitie van ‘ouders’, zo willen deze leden weten. Kunnen toekomstige 
ouders ook worden meegenomen, zo vragen zij. 
Onder ouders wordt op grond van artikel 1 van de Wet op het primair onderwijs (hierna: 
WPO) verstaan: ouders, voogden of verzorgers. Het gaat dus om personen die feitelijk 
ouder zijn of daar voor in de plaats treden. Toekomstige ouders kunnen dus niet worden 
meegenomen in het aantal ouderverklaringen. De verklaring kan uitsluitend betrekking 
hebben op kinderen die, op het moment waarop de ouderverklaringen worden afgegeven, 
niet ouder dan 12 jaar zijn. Wel speelt het te verwachten aantal levendgeboren kinderen 
2
in de gemeente een rol in de door burgemeester en wethouders op te stellen prognose. 
 
De leden van de ChristenUnie-fractie vragen in hoeverre sprake is van een initiatiefrecht 
van ouders, omdat artikel 75 slechts het recht op het eisen van een 
haalbaarheidsonderzoek aan de gemeente inhoudt. Welke meerwaarde heeft dit nieuwe 
artikel, aangezien ouders ook nu al de behoefte aan een nieuwe openbare basisschool 
kenbaar kunnen maken, zo vragen deze leden.   
Het initiatiefrecht van ouders geeft een nadere concretisering van het huidige recht van 
ouders om de behoefte aan openbaar onderwijs kenbaar te maken. Op dit moment kan 
een college van burgemeester en wethouders besluiten een verzoek van ouders om de 
haalbaarheid van een nieuwe openbare school te onderzoeken naast zich neer te leggen, 
onder vermelding van te geringe belangstelling. Met dit wetsvoorstel wordt vastgelegd 
dat een verzoek vergezeld van vijftig ouderverklaringen daadwerkelijk actie van het 
college van burgemeester en wethouders vereist.  
 
Scholen in Caribisch Nederland 
 
De leden van de ChristenUnie-fractie vragen of de nieuwe wetgeving voldoende aansluit 
bij de situatie in Caribisch Nederland. Het gaat op de BES-eilanden immers om een 
beperkt aantal basisscholen en de scholen zijn vaak relatief klein. Deze leden vragen of er 
sprake is van opheffing of stichting van scholen. Past deze wet voldoende bij de situatie 
op de BES-eilanden, zo vragen de aan het woord zijnde leden. 
                                           
1
 Kamerstukken II 2012/13, 31 293, nr. 167. 
2
 Artikel 75, (huidig) derde lid, onder 5, van de WPO. 
 W2765.NAV 2 

verantwoordelijkheid van de gemeente te brengen. Zijn er niet andere mogelijkheden om 
een school die het moeilijk heeft open te houden, zo vragen zij, bijvoorbeeld door de 
regels rondom samenwerkingsscholen te versoepelen en het ook voor openbare scholen 
makkelijk te maken een dergelijk verband aan te gaan. 
Zoals uiteengezet in mijn beleidsvisie op leerlingendaling in het primair en voortgezet 
5
onderwijs ben ik voornemens om de vorming van een samenwerkingsschool 
gemakkelijker te maken. Daarvoor zal een voorstel tot wijziging van de Wet op het 
primair onderwijs en de Wet op het voortgezet onderwijs worden voorbereid. 
Dit laat onverlet dat de beoordeling om een school open te houden, te sluiten of een 
samenwerking aan te gaan aan het schoolbestuur blijft. De bevoegdheid van openbare 
schoolbesturen om een school te sluiten, die is voorzien met dit wetsvoorstel, is niet 
beperkt tot besturen in krimpgebieden. Ook in stedelijke gebieden kan een situatie van 
teruglopende leerlingaantallen leiden tot het onder druk komen te staan van kwaliteit en 
de financiële continuïteit. Het is aan het bestuur om in die situatie een afweging te 
maken. 
 
De leden van de PvdA-fractie merken op dat een belangrijk verschil tussen het bijzonder 
onderwijs en het openbaar onderwijs is dat de lokale overheid (gemeenteraad) het 
bestuur van het openbaar onderwijs benoemt. Dit maakt volgens deze leden de relatie 
tussen de lokale overheid en het openbaar onderwijs anders dan de relatie tussen de 
lokale overheid en het bijzonder onderwijs. Deze leden vragen hoe dit wetsvoorstel de 
verhouding/relatie tussen de lokale overheid en het openbaar onderwijs zal beïnvloeden. 
Het verzelfstandigd bestuur wordt met dit wetsvoorstel beter in positie gebracht ten 
opzichte van de gemeente om de belangen van het openbaar onderwijs te behartigen. 
Het bestuur kan enerzijds beter inspelen op behoeften van ouders door de bevoegdheid 
om een nieuwe school te stichten. Anderzijds wordt het bestuur beter in positie gebracht 
om ook zijn financiële verantwoordlijkheden waar te maken. 
 
Tevens vragen zij hoe dit wetsvoorstel de lokale overheid zal kunnen ondersteunen bij 
deze verantwoordelijkheid. 
Dit wetsvoorstel verandert niets aan de bevoegdheden van de gemeente ten aanzien van 
verzelfstandigd openbaar onderwijs.  
 
De leden vragen of de regering van mening is dat gemeenten de juiste instrumenten 
hebben om het aanbod van openbaar onderwijs voldoende in stand te kunnen houden. 
De gemeenten zijn voldoende in positie en hebben de juiste instrumenten om het 
openbaar onderwijs in stand te kunnen houden. 
 
Wat is de situatie in krimpgebieden? Deze leden zijn van mening dat de laatste 
dorpsschool (mits de kwaliteit goed is) overeind gehouden dient te worden. Wat draagt 
dit wetsvoorstel daaraan bij? Deze leden vragen of dit extra kansen biedt voor de laatste 
dorpsschool. 
                                           
5
 Kamerstukken II 2012/13, 31 293, nr. 167. 
 W2765.NAV 4 

Ingrijpen bij taakverwaarlozing kan daarmee onder de huidige wetgeving voornoemde 
tweedeling tot gevolg hebben. 
De gemeente is in de nieuw voorgestelde situatie overigens niet gehouden om zelf de 
school in stand te houden. De school kan weer verzelfstandigd worden, of bij een ander 
verzelfstandigd bestuur worden ondergebracht. 
 
De leden van de SGP-fractie vragen een nadere toelichting op de aangevoerde 
gelijkwaardigheid tussen openbaar en bijzonder onderwijs. Zij merken op dat die 
gelijkwaardigheid betrekking heeft op de eisen van deugdelijkheid die de kwaliteit 
betreffen, terwijl het wetsvoorstel toeziet op de planning van het scholenaanbod. Het is 
de vraag of de gelijkwaardigheid ten opzichte van scholenplanning zozeer van toepassing 
is, aangezien de overheid juist ten aanzien van de beschikbaarheid van het openbaar 
onderwijs een specifieke en (principieel) verdergaande verantwoordelijkheid heeft. 
Hoewel deze leden het gevoel van verzelfstandige besturen van openbare scholen 
begrijpen, vragen zij of de regering onderkent dat de Grondwet de verantwoordelijkheid 
voor het openbaar onderwijs uit principe en uiteindelijk bij de gemeente legt en dat op 
grond daarvan op dit punt per definitie geen sprake kan zijn van gelijkwaardigheid tussen 
openbaar en bijzonder onderwijs. Juist vanwege de onderscheiden ontstaansbronnen van 
openbare en bijzondere scholen hoeft het onderscheid niet te bevreemden. 
De analyse van de leden van de SGP-fractie onderschrijf ik. De gelijkwaardigheid waar in 
de memorie van toelichting naar wordt verwezen, heeft betrekking op de positie en het 
functioneren van het verzelfstandigd bestuur, niet zozeer op de beschikbaarheid van 
openbaar of bijzonder onderwijs in een gemeente. Het wetsvoorstel heeft tot doel om het 
verzelfstandigd bestuur (openbare rechtspersoon of stichting) te laten beschikken over 
dezelfde instrumenten als bevoegde gezagsorganen in het bijzonder onderwijs. Het 
kunnen doen van een verzoek tot stichting van een nieuwe school en het kunnen sluiten 
van een school behoort tot de taak van een bestuur dat staat voor de kwaliteit van zijn 
scholen. Dit laat onverlet de positie van de gemeente ten aanzien van de grondwettelijke 
taak om te voorzien in voldoende openbaar onderwijs. 
 
2.3  Wettelijke uitwerking 
 
De leden van de SGP-fractie vragen of de gemeente voldoende vrijheid behoudt om tot 
optimale keuzes inzake het openbaar onderwijs te komen wanneer verzelfstandigde 
besturen kunnen verzoeken om stichting van een nieuwe school, gelet op de dwingende 
bepalingen die gelden met betrekking tot opname in het plan van scholen. 
Ten aanzien van de plaatsing van een nieuwe openbare school op het plan van scholen 
wordt geen onderscheid gemaakt tussen een voorstel van burgemeester en wethouders 
of een verzoek van een verzelfstandigd bestuur. In beide gevallen beoordeelt de 
gemeenteraad op grond van dezelfde voorwaarden of de school op het plan moet worden 
geplaatst. De school wordt op het plan geplaatst als op grond van de bij het voorstel of 
verzoek overgelegde gegevens aannemelijk is dat de school zal voldoen aan de voor de 
8
gemeente geldende stichtingsnorm. 
In de huidige situatie kan een verzelfstandigd bestuur alleen via burgemeester en 
wethouders een verzoek doen tot stichting van een nieuwe school. Het wetsvoorstel 
                                           
8
 Artikel 75, (huidig) tweede lid, jo. artikel 77, eerste lid, van de WPO. 
 W2765.NAV 6 

College van burgemeester en wethouders dienen een prognose over het te verwachten 
aantal leerlingen op te stellen. Deze leden vragen of de regering kan aangeven hoe dit in 
zijn werk gaat als er geen openbare basisschool meer is in de gemeente. 
Als er geen openbare basisschool meer is in de gemeente, dan wordt de prognose van het 
te verwachten aantal leerlingen gebaseerd op het belangstellingspercentage voor het 
10
openbaar basisonderwijs in een vergelijkbare gemeente. 
 
Wat gebeurt er als de prognose van de te verwachte leerlingen laag is, start de gemeente 
dan geen openbare basisschool ook wanneer zij verantwoordelijk is voor het aanbod 
openbaar onderwijs, zo vragen de aan het woord zijnde leden. 
Indien er binnen 10 km van de plaats in de gemeente waar het onderwijs moet worden 
gegeven over de weg gemeten geen school aanwezig is waarbinnen openbaar onderwijs 
wordt gegeven en aan het volgen van openbaar onderwijs behoefte bestaat, plaatst de 
gemeenteraad de nieuwe school op het plan van scholen. De prognose van het te 
11
verwachten aantal leerlingen speelt dan geen rol. 
Is er binnen de genoemde afstand wel een andere school waarbinnen openbaar 
basisonderwijs wordt gegeven, dan is de gemeentelijke stichtingsnorm bepalend voor de 
vraag of de school op het plan van scholen wordt geplaatst. 
 
3. Financiële gevolgen 
 
De leden van de PvdA-fractie willen graag weten of er volgens de regering meer openbare 
basisscholen gesticht zullen worden vanwege dit wetsvoorstel. 
Het is moeilijk te voorspellen of en hoe vaak verzelfstandigde schoolbesturen en ouders 
gebruik zullen maken van de mogelijkheden van dit wetsvoorstel. Er is in principe 
momenteel sprake van een goed dekkend aanbod van openbare scholen. Het is dan ook 
niet de verwachting van de regering dat de introductie van deze bevoegdheid zal leiden 
tot een groot aantal nieuwe aanvragen. Wel hecht ik eraan om verzelfstandigde besturen 
beter in positie te brengen om hun verantwoordelijkheden voor het openbaar onderwijs 
waar te kunnen maken, zowel als het gaat om stichting als om opheffing van openbare 
scholen. Ook de sterkere positionering van ouders ten opzichte van de gemeente doet 
recht aan het grondwettelijke recht van ouders op openbaar onderwijs als daar voldoende 
12
behoefte aan bestaat. Dit laatste is in lijn met het advies van de Onderwijsraad. 
Mede gezien de landelijk teruglopende leerlingaantallen zal er de komende jaren steeds 
minder ruimte zijn voor de stichting van nieuwe scholen. Een nieuwe school dient te 
kunnen voldoen aan de stichtingsnorm om op het plan van scholen geplaatst te worden. 
Bij de prognose mogen leerlingen die wonen binnen redelijke afstand van een openbare 
school en waarvoor plaatsruimte is op die school niet meegeteld worden in de prognose 
van het te verwachten aantal leerlingen van de nieuw te stichten school (artikel 78 WPO). 
Mogelijk leidt het wetsvoorstel op termijn wel tot een verschuiving in het aanbod, 
bijvoorbeeld in de steden. Dat kan het gevolg zijn van een veranderende voorkeur bij 
ouders. Als de belangstelling voor openbaar onderwijs toeneemt ten koste van het 
bijzonder onderwijs, kunnen verzelfstandigde besturen en ouders het initiatief nemen om 
                                           
10
 Zie (huidig) artikel 75, derde lid, onder 6, van de WPO. 
11
 Zie (huidig) artikel 75, tweede lid, eerste volzin, van de WPO. 
12
 Onderwijsraad (2012), Artikel 23, Grondwet in maatschappelijk perspectief.  
 W2765.NAV 8 

