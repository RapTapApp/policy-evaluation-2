> Retouradres    
 
Aan de Voorzitter van de Tweede Kamer der Staten-
Generaal Kenmerk 
2013-0000354556 
Postbus 20018 
Uw kenmerk 
2500 EA  Den Haag 
 
  
Datum 19 juni 2013 
Betreft Beleidsreactie op het UNICEF rapport over kinderrechten op de 
Nederlandse Cariben 
 
 
 
Op 23 mei jl. heb ik het UNICEF-onderzoek Koninkrijkskinderen: Kinderrechten op 
de Nederlandse Cariben in ontvangst genomen. De Tweede Kamer heeft mij en de 
staatssecretaris van Volksgezondheid, Welzijn en Sport (VWS) verzocht om een 
reactie op het onderzoek. Die doe ik u hierbij toekomen. Deze beleidreactie is, 
naast de staatssecretaris van VWS, mede namens de minister van VWS, de 
minister voor Wonen en Rijksdienst, de staatssecretaris van Sociale Zaken en 
Werkgelegenheid (SZW), de staatssecretaris van Veiligheid en Justitie (VenJ) en 
de staatssecretaris van Onderwijs, Cultuur en Wetenschap (OCW) opgesteld. 
 
Het onderzoek van UNICEF heeft geresulteerd in diverse deelrapporten waarin de 
kinderrechtensituatie op de zes Caribische eilanden in het Koninkrijk aan de orde 
komt. De onderzoekers van UNICEF geven mijns inziens een goede beschrijving 
van de huidige situatie en wijzen ons tegelijkertijd de wegen om binnen de 
staatsrechtelijke verhoudingen te doen wat we als landen en openbare lichamen 
kunnen en moeten doen. 
De onderzoekers concluderen dat er nog veel moet gebeuren om de situatie op de 
eilanden in overeenstemming te brengen met de normen die door het 
Internationaal Verdrag inzake de Rechten van het Kind (IVRK) worden gesteld.  
Het rapport bevat een aantal aanbevelingen en uitgangspunten voor verbetering.  
 
Het structureel verbeteren van de positie en rechten van kinderen heeft de 
aandacht van het kabinet. Het uitgangspunt is dat de stem van kinderen wordt 
gehoord zodat ze gezond, veilig, prettig en met goede toekomstperspectieven 
kunnen opgroeien. Nederland wil zich, samen met de landen in het Koninkrijk en 
de openbare lichamen van Bonaire, Sint Eustatius en Saba, blijven inzetten om de 
situatie van kinderen in het Caribisch deel van het Koninkrijk te verbeteren. De 
afgelopen jaren is veel werk verzet om verbeteringen tot stand te brengen. In 
deze brief wordt weergegeven welke programma’s en maatregelen op de 
verschillende beleidsterreinen reeds in gang zijn gezet.  
 
Maar we zijn er nog niet, er moet ook nog meer gebeuren. UNICEF geeft terecht 
aan dat het verbeteren van de kinderrechtensituatie in Caribisch Nederland een 
gezamenlijk verantwoordelijkheidsbesef van de vakministeries en een integrale 
aanpak in de beleidsvorming en uitvoering vereist. Het gaat, zoals de 
onderzoekers ook constateren, tijd kosten om grondige verbetering te bereiken. 
Er is afgelopen jaren veel opgebouwd. Het is zaak om dat gezamenlijk uit te 
 
Pagina 1 van 11 
  
 

 
 
 
ontwikkelen. Daarnaast zal de Nederlandse Vertegenwoordiging in Aruba, Curaçao 
en Sint Maarten ook in de toekomst ondersteuning kunnen blijven bieden door 
Datum 
19 juni 2013 
middel van specifieke (kleine) subsidieaanvragen, onder meer op het gebied van 
kinderrechten. Zo heeft de vestiging in Aruba subsidie verleend aan de Kindertele-
Kenmerk 
2013-0000354556 
foon, een NGO die activiteiten organiseert ten behoeve van lichamelijke en ver-
standelijke gehandicapte kinderen en een kindertehuis dat (naar aanleiding van de 
affaire "Het Hofnarretje") een cursus voor zijn personeel heeft georganiseerd om 
openheid van communicatie binnen het kindertehuis te garanderen. Ook heeft de 
Stichting tegen Kindermishandeling op Curaçao onlangs een financiële ondersteu-
ning gekregen voor het geven van voorlichting.  
 
Tijdens het Koninkrijksberaad begin juni zijn de UNICEF rapporten met de landen 
besproken. De landen herkennen veel van de door UNICEF geschetste 
problematiek, zoals het hoge aantal kinderzwangerschappen. Afgesproken is dat 
de landen zoveel mogelijk samen gaan werken om de problematiek het hoofd te 
bieden. Daarnaast heb ik de landen aangeboden de landen bij te willen staan, 
indien zij gebruik willen maken van Nederlandse kennis, expertise of het 
Nederlandse netwerk op dit thema. 
 
Caribisch Nederland 
Het IVRK ligt aan de basis van de missie van het jeugdbeleid in Caribisch 
Nederland, die samen met de jeugdorganisaties en bestuurders in Caribisch 
Nederland is vastgesteld. De missie voor de jeugdzorg in Caribisch Nederland luidt 
als volgt:  “Elk kind moet gezond en veilig en met plezier kunnen opgroeien, zijn 
talenten kunnen ontwikkelen, goed voorbereid zijn op de toekomst en leren zelf 
ook een bijdrage te leveren aan de maatschappij”. We werken toe naar een 
situatie waarin zoveel mogelijk recht wordt gedaan aan dit streven. 
 
Het is van belang om rekening te houden met de bijzondere omstandigheden van 
de openbare lichamen. Voor het Caribisch deel van Nederland is en wordt gekozen 
voor maatwerk. Op de drie eilanden worden gefaseerd verbetermaatregelen 
doorgevoerd door alle betrokken departementen. De verwachtingen ten aanzien 
van Caribisch Nederland moeten echter in die zin worden getemperd dat de 
voorzieningen in Caribisch Nederland niet vergeleken kunnen worden met die in 
Europees Nederland. Overwegingen van gelijkheid vormen geen voldoende 
rechtvaardigingsgrond voor het overnemen van de voorzieningen die we in 
Europees Nederland kennen. De gedachte van de wetgever is juist geweest, dat 
de bijzondere ligging en de specifieke sociaaleconomische omstandigheden van 
Caribisch Nederland aanleiding moeten kunnen geven tot een specifiek wettelijk 
regime, dat uitsluitend voor de eilanden geldt.  Discussies over gelijke 
behandeling worden onder meer gevoerd in het kader van sociale voorzieningen 
zoals uitkeringen, kindertoeslag en huursubsidie. Het pakket aan regelgeving moet 
echter in zijn totaliteit worden beoordeeld. Zo is er gekozen voor een relatief 
simpel fiscaal stelsel met een hoge belastingvrije voet, een relatief lage vlaktax, 
maar dan ook geen compensaties via toeslagen en subsidies. 
 
Voor wat betreft Bonaire, Saba en Sint Eustatius zijn de verschillende 
vakdepartementen verantwoordelijk voor het eigen beleid evenals in het Europese 
deel van Nederland. Hieronder zal per betrokken departement worden ingegaan 
op de activiteiten rond de problemen die bestaan ten aanzien van de 
Kinderrechten zoals beschreven in de rapporten van UNICEF. UNICEF geeft echter 
terecht aan in haar rapporten dat samenwerking tussen de verschillende 
departementen, evenals een integrale aanpak cruciaal zijn. Hoewel er door ieder 
 
 
Pagina 3 van 11 
 
 
 pagina’s (inclusief voorblad) 

 
 
 
De komende jaren ligt de focus op het verder verbeteren van de 
jeugdgezondheidszorg, het bieden van opvoedingsondersteuning aan ouders van 
Datum 
19 juni 2013 
tieners, het versterken van seksuele voorlichting, het begeleiden van 
tienermoeders, het bereiken van ouders in de buurten via buurtmoeders en een 
Kenmerk 
2013-0000354556 
sluitende aanpak van kindermishandeling.  
 
Aangezien er vóór de transitie nagenoeg geen sprake was van voorzieningen op 
het gebied van jeugdhulpverlening, is binnen Caribisch Nederland allereerst 
ingezet op een adequate invulling van de functie, voorzieningen en preventie en 
op de samenwerking tussen diverse partners. Nu de voorzieningen er staan, 
inclusief personeel, wordt er in samenwerking met diverse partners (onder andere 
politie, OM, Expertisecentrum Onderwijs Zorg, Centra voor Jeugd en Gezin, 
Voogdijraad en Jeugdzorg en Gezinsvoogdij) gewerkt aan het tegengaan van 
ernstige problematiek, waaronder kindermishandeling.  
 
In dit kader zijn in 2012 op initiatief van Jeugdzorg en Gezinsvoogdij op alle 
eilanden conferenties gehouden genaamd “Niets doen is geen optie” waarbij alle 
ketenpartners aanwezig waren. Tijdens de conferenties zijn partijen met elkaar in 
gesprek gekomen en zijn prioriteiten en aandachtspunten benoemd voor een 
vervolg in de aanpak van kindermishandeling: werkgroepen zijn aan de slag 
gegaan om tot een sluitende aanpak te komen; er zijn initiatieven ontplooid op 
het gebied van bewustwording door middel van publiekscampagnes, het 
beschrijven en vaststellen van een handelingsprotocol en er zijn trainingen 
gehouden op Sint Eustatius en Saba. 
 
Voor de transitie van 10 oktober 2010 was er geen sprake van een structurele 
registratie (van cijfers) met betrekking tot de zorg voor de jeugd. Hier zijn de 
nodige slagen in gemaakt. Aan het opbouwen van zulke gegevens wordt thans 
gewerkt. Daarnaast wordt bezien hoe in samenwerking met de GGD Den Haag, 
het RIVM en het CBS basale gegevens over een breed veld van zorg en de jeugd, 
kunnen worden verkregen.   
 
Het is een gezamenlijke verantwoordelijkheid van de openbare lichamen en de 
ministeries van VWS en VenJ om te zorgen voor een goed functionerend stelsel 
van preventieve voorzieningen, jeugdzorg, jeugdbescherming, maar ook 
jeugdreclassering (zie hieronder bij VenJ). Bij de ontwikkeling van een goed 
functionerend stelsel is het eerste ijkpunt het voldoen aan de internationale norm, 
zoals het Internationaal Verdrag inzake de Rechten van het Kind. 
Een goed voorbeeld van de door UNICEF bepleite samenwerking is de gekozen 
organisatorische vormgeving en financiering van de gezinsvoogdij in Caribisch 
Nederland. Gezinsvoogdij is de politieke verantwoordelijkheid van de 
staatssecretaris van VenJ, maar is vanwege de beperkte schaalgrootte 
ondergebracht bij de organisatie jeugdzorg en gezinsvoogdij CN, onder 
verantwoordelijk van de staatssecretaris van VWS).  
 
Veiligheid en Justitie   
Ten aanzien van Caribisch Nederland zijn bij brief van 18 januari 2012, TK 2011-
2012, 31568, nr. 91 verbeteringen geschetst met betrekking tot het justitieel 
jeugdbeleid, op zowel civiel als strafrechtelijk terrein. Het gaat hierbij, naast 
bovenvermelde verbeteringen van de gezinsvoogdij, ook om betere voorzieningen 
in geval van detentie (jeugdigen worden gescheiden geplaatst van volwassenen) 
en om de professionalisering van de voogdijraad die zowel civielrechtelijke als 
 
 
Pagina 5 van 11 
 
 
 pagina’s (inclusief voorblad) 

 
 
 
Verdrag voortvloeiende acties in Nederland. Naar verwachting wordt dit plan nog 
in 2014 aan uw Kamer toegezonden. De voorbereidingen, waaronder het in kaart 
Datum 
19 juni 2013 
brengen van de gevolgen voor Caribisch Nederland, zijn reeds in gang gezet. 
 
Kenmerk 
2013-0000354556 
Sociale Zaken en Werkgelegenheid 
In het sociale domein refereren de rapporten met name aan de financiële situatie 
van de inwoners op de eilanden. Verschillende kinderen groeien op in armoede en 
hebben daardoor soms geen toegang tot de meest basale kinderrechten. Veel 
bevindingen over armoede in Caribisch Nederland zijn herkenbaar. 
Armoedebestrijding is dan ook van het grootste belang. Tegen die achtergrond zijn 
armoedebeleid en sociaaleconomische ontwikkeling terugkerende thema’s in de 
overleggen tussen het Rijk en de eilanden, die zich gezamenlijk en vanuit de eigen 
verantwoordelijkheid inspannen voor de verbetering van de situatie op de 
eilanden.  
Dit jaar is € 20 miljoen extra beschikbaar voor de intensivering van het armoede- 
en schuldenbeleid. Voor het zomerreces zal de staatssecretaris van SZW de 
Tweede Kamer nader informeren over de inzet van deze middelen. Daarbij zal ook 
aandacht zijn voor de armoedeproblematiek in Caribisch Nederland. 
 
Reeds in het Bestuurlijk Akkoord van 18 april 2010 tussen Bonaire, Sint Eustatius, 
Saba en (Europees) Nederland is geconstateerd dat voor het verbeteren van de 
welvaart op de eilanden het versterken van economische activiteiten, het 
verbeteren van de werking van de arbeidsmarkt en het vergroten van 
werkgelegenheid uitermate belangrijk zijn. Daarbij is sprake van een verbinding 
tussen beleidsterreinen als arbeidsmarkt, kinderopvang, educatie en onderwijs, 
zorg, sociale woningbouw en wijken en de situatie van jongeren. Dit betekent dat 
een zo integraal mogelijke aanpak een extra impuls kan geven aan het vergroten 
van de arbeidsparticipatie en het bevorderen van de maatschappelijke participatie.  
Met de alleen voor Caribisch Nederland geldende Regeling bijzondere uitkering 
integrale projecten 2013 kunnen, evenals in voorgaande jaren, succesvol geachte 
projecten op bovengenoemde terreinen financieel worden ondersteund. De 
eilanden dienen zelf projectaanvragen in voor de besteding van het budget.  
Om het integrale karakter van de aanpak ook binnen de rijksoverheid te 
waarborgen, voeren de betrokken departementen regelmatig overleg op 
hoogambtelijk niveau. 
 
Een groot deel van deze projectgelden integrale aanpak is ook ingezet ten 
behoeve van het verbeteren van de situatie van kinderen en jongvolwassenen in 
Caribisch Nederland. In een jobprogram op Bonaire werkt het openbaar lichaam 
samen met werkgevers en beroepsonderwijs om lokale jongeren een kans te 
geven op een baan in de horeca en toerisme middels een duaal traject van leren 
en werken. Ook loopt er een project om de drugsproblematiek op de 
Scholengemeenschap Bonaire aan te pakken, waardoor de kans op een gezonde 
leefstijl toeneemt. Het project ‘begeleid wonen en begeleiding naar werk’, dat 
eveneens op Bonaire wordt uitgevoerd, biedt jongeren van 18 tot 27 jaar een 
omgeving waar ze begeleid kunnen wonen en een opstap kunnen maken naar 
werk of opleiding. Daarnaast wordt geïnvesteerd in een integrale wijkaanpak in 
een aantal achterstandswijken, die naar verwachting ook een verbetering van de 
situatie van kinderen met zich mee zal brengen. 
Op Saba is een maatschappelijk werker aan de slag gegaan om de sociale 
problematiek op het eiland duurzaam aan te pakken. Ook is een sportcoördinator 
aangesteld die moet bijdragen aan de ontwikkeling van de georganiseerde 
sportbeoefening, onder meer door jongeren. Tenslotte loopt op Saba een project 
 
 
Pagina 7 van 11 
 
 
 pagina’s (inclusief voorblad) 

 
 
 
en de sociale partners in Caribisch Nederland.   
 
Datum 
19 juni 2013 
Onderwijs, Cultuur en Wetenschap 
De uitdagingen waarvoor het onderwijs in Caribisch Nederland wordt gesteld, 
Kenmerk 
2013-0000354556 
worden opgepakt in de uitvoering van de Onderwijsagenda. Deze agenda werd in 
de CN-week van maart 2011 met de schoolbesturen, schoolleiding, de 
gedeputeerden van onderwijs van de eilanden en de Minister van Onderwijs, 
Cultuur en Wetenschap ondertekend. De Kamer wordt door de Staatssecretaris 
van Onderwijs, Cultuur en Wetenschap separaat geïnformeerd over de voortgang 
 van de uitvoering van de Onderwijsagenda. In de Onderwijsagenda is de ambitie 
uitgesproken dat de basiskwaliteit van het onderwijs in Caribisch Nederland in 
2016 op een naar Nederlandse en Caribische maatstaven aanvaardbaar niveau 
gebracht moet zijn. Het respect voor de eigen Caribische taal en cultuur is daarbij 
een van de aandachtspunten. Zo wordt er voor Bonaire lesmateriaal in het 
Papiamentu ontwikkeld en wordt gewerkt aan het aanpassen van Nederlandstalig 
lesmateriaal aan de Caribische context.  
 
De afspraken uit de Onderwijsagenda zullen direct bijdragen aan de aspecten uit 
het UNICEF-rapport die verband houden met onderwijs. Dat betreft zowel de 
pedagogisch didactische kwaliteit van het onderwijs als het aanpakken van zaken 
als schoolverzuim en lesuitval. Sinds 2011 is al veel winst behaald op het vlak van 
onderwijs. Rapportages van de Inspectie van het Onderwijs geven aan dat door 
vrijwel alle scholen vooruitgang is geboekt en dat een aantal scholen al dicht is bij 
het realiseren van de gestelde ambitie uit de Onderwijsagenda. Ook uit 
belevingsonderzoeken onder onderwijsprofessionals blijkt dat naar hun oordeel de 
afgelopen 1,5 jaar op vrijwel alle fronten verbeteringen zijn gerealiseerd.  
 
Op 22 april 2013 heeft de staatsecretaris van Onderwijs, Cultuur en Wetenschap 
de Onderwijsconferentie op Saba bijgewoond en heeft daar geconcludeerd dat het 
onderwijsveld met veel inzet en betrokkenheid werkt aan het verbeteren van het 
onderwijs. Op de conferentie zijn door alle betrokkenen de ambities die zijn 
neergelegd in de Onderwijsagenda herbevestigd. 
 
Wonen en Rijksdienst 
Op het terrein van de woonsituatie van kinderen in Caribisch Nederland 
concludeert UNICEF dat er obstakels zijn om de woonrechten uit het 
Internationaal Verdrag inzake de Rechten van het Kind te effectueren. Problemen 
zijn overbewoning en verwaarloosde particuliere woningen, onder andere 
veroorzaakt door een tekort aan geschikte en betaalbare (sociale huur) woningen.  
In een dergelijke omgeving krijgen kinderen volgens UNICEF onvoldoende slaap 
en rust en zijn ze niet in de gelegenheid om huiswerk te maken, een situatie die 
op gespannen voet staat met het recht van een kind op privacy, onderwijs en 
gezondheid. 
 
Het ministerie van BZK heeft in maart 2013 van de Openbare Lichamen Bonaire, 
Saba en Sint Eustatius (verantwoordelijk voor de beschikbaarheid van goede en 
betaalbare huisvesting) het verzoek gekregen hen te ondersteunen bij het 
wegnemen van knelpunten in hun woningmarktbeleid. Het ministerie van BZK 
geeft hieraan gehoor door kennis in te brengen, door te bezien welke nationale 
voorwaarden op het gebied van wonen ook voor de eilanden interessant kunnen 
zijn en door, indien de eilanden dit nodig hebben alsmede indien het mogelijk is, 
knelpunten in bestaande regelgeving aan te passen. Hierdoor wordt het voor de 
Openbare Lichamen mogelijk een verbetering in de woonsituatie van kwetsbare 
 
 
Pagina 9 van 11 
 
 
 pagina’s (inclusief voorblad) 

 
 
 
 
Vele onderwerpen die betrekking hebben op de kinderrechtensituatie in Caribisch 
Datum 
19 juni 2013 
Nederland worden al regelmatig en op structurele basis interdepartementaal 
besproken en aangepakt. Dit zal in de toekomst worden gecontinueerd met 
Kenmerk 
2013-0000354556 
inachtneming van de resultaten van het UNICEF rapport. De rapporten van 
UNICEF geven goede handvatten om, waar dat nog niet of onvoldoende gebeurt, 
onderwerpen interdepartementaal te agenderen.  
 
Het verbeteren van de kinderrechtensituatie is echter niet een taak van de 
rijksoverheid alleen. Om te komen tot effectieve maatregelen is de rol van de 
openbaar lichamen en betrokken organisaties eveneens van groot belang.  
 
Tijdens de CN week van maart 2013 hebben vertegenwoordigers van de betrokken 
openbare lichamen al het belang benadrukt van een integrale aanpak van de 
jeugdproblematiek die voorkomt dat jongeren uitvallen of buiten beeld geraken 
van de verschillende instanties. Ook de betrokken organisaties die te maken 
hebben met de jeugd op Caribisch Nederland staan dit voor. Afgesproken is dat 
onder aanvoering van Bonaire in het najaar van 2013 tijdens de CN week een plan 
zal worden gepresenteerd. Dit plan omvat verschillende deelgebieden zoals 
onderwijs, gezondheidszorg, sociale zekerheid, welzijn en veiligheid. De focus ligt 
hierbij op het bieden van goede basisvoorzieningen. Beoogd wordt om op basis 
van gemeenschappelijke prioriteiten een meerjarenplan met speerpunten te 
maken. De insteek is erop gericht om voort te gaan op de ingeslagen weg en stap 
voor stap tot verbeteringen in de basiszorg voor jeugdigen te komen. Stapsgewijs 
omdat het absorptievermogen van de eilanden beperkt is. Een uitgangspunt is om 
zoveel mogelijk gebruik te maken van voorzieningen binnen de regio en in dat 
kader is samenwerking met Curaçao, Aruba en Sint Maarten van belang.  
 
Door middel van de gesprekken tijdens de CN week met de bestuurders van de 
openbare lichamen, de regelmatige structurele agendering op hoogambtelijk 
niveau en de continue samenwerking met de diverse actoren in het veld, is het 
kabinet van mening de integrale samenwerking tussen rijk, openbare lichamen en 
partners in het veld afdoende en structureel geborgd te hebben.  
 
 
De minister van Binnenlandse Zaken en Koninkrijksrelaties, 
 
 
 
 
 
dr. R.H.A. Plasterk  
 
 
 
 
 
 
 
 
 
Pagina 11 van 11 
 
 
 pagina’s (inclusief voorblad) 

