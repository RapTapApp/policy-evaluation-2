 
 
 
 
> Retouradres Postbus 20301 2500 EH  Den Haag 
 
 Directie Europese en 
Internationale 
Aan de Voorzitter van de Tweede Kamer 
Aangelegenheden 
  
der Staten-Generaal 
Turfmarkt 147 
Postbus 20018 
2511 DP  Den Haag 
2500 EA  DEN HAAG   
Postbus 20301 
2500 EH  Den Haag 
 
www.rijksoverheid.nl/venj 
 
 
 
  
Ons kenmerk 
388369 
  
 
Bij beantwoording de datum 
en ons kenmerk vermelden. 
Wilt u slechts één zaak in uw 
Datum 31 mei 2013  
brief behandelen. 
Onderwerp Rapportage implementatie Stockholmprogramma 2010-2014 
 
 
 
 
 
1
In vervolg op de rapportagebrieven van respectievelijk 7 december 2009 , 
2 3
28 juni 2011 , en 12 juli 2012 treft u onderstaand een overzicht aan van de 
stand van zaken van de uitvoering van het Stockholm Programma “Een open en 
4
veilig Europa ten dienst en ter bescherming van de burger” sinds laatstgenoemde 
datum. Daarmee wordt de toezegging gestand gedaan uw Kamer jaarlijks te 
informeren over de stand van zaken rond de implementatie van het actieplan ter 
5
uitvoering van het Stockholm Programma. 
 
In de onderhavige brief is de indeling aangehouden van de onderwerpen in de 
voorafgaande rapportagebrieven, welke is gebaseerd op de volgorde van het 
Stockholmprogramma.  
 
1. Europees burgerschap en grondrechten 
 
1.1 EU-burgerschap 
De Europese Commissie heeft 2013 uitgeroepen tot het Europees Jaar van de 
Burger (EJvdB). Het algemene doel is ervoor te zorgen dat alle EU-burgers zich 
bewust zijn van de rechten die zij hebben in de context van grensoverschrijding 
op grond van hun status als burger van de Unie. Meer specifiek zal het Europees 
Jaar zich richten op: 
 burgers bewust te maken van hun recht om zich vrij te verplaatsten en 
te vestigen in de Europese Unie en meer algemeen van de rechten die EU-
burgers hebben in grensoverschrijdende situaties; 
 burgers te laten zien wat de EU-rechten en EU-beleid voor hen betekent 
    en hen te stimuleren actief deel te nemen aan de beleidsvorming in de EU; 
 de discussie over de gevolgen en de mogelijkheden van het recht van vrij 
verkeer te bevorderen, net zoals mogelijkheden tot actieve participatie in 
Europese maatschappelijke fora en Europese verkiezingen om 
daarmee  sociale cohesie, vertrouwen en begrip tussen Europese burgers 
te versterken. 
                                                
1
 Kamerstukken II 2009/10, 23 490, nr. 592 
2
 Kamerstukken II 2010/11, 32 317, nr. 63 
3
 Kamerstukken II 2011/12, 32317, nr. 131 
4
 Pb EU 4 mei 2010, C 115/1  
5
 Kamerstukken II 2008/09, 23 490, nr. 562 
1 
 

 
10
onderzoekskader voor het EU-Grondrechtenagentschap. In maart 2013 heeft de 
Raad van Ministers dit na goedkeuring door het Europees Parlement en na 
opheffing van een parlementair voorbehoud in een van de lidstaten uiteindelijk 
11
kunnen vaststellen. Hiermee worden de huidige onderzoeksprioriteiten van het 
Grondrechtenagentschap gecontinueerd. De Raad heeft in een verklaring echter 
aangegeven dat hij voorstellen tot uitbreiding van de 
onderzoeksmogelijkheden naar het gebied van politiële en justitiële 
12
samenwerking door wijziging van de oprichtingsverordening in behandeling zal 
nemen, indien de Commissie de resultaten van een eind 2012 afgeronde 
13
onafhankelijke evaluatie van het agentschap hiervoor wil aangrijpen.  
 
Eind 2010 publiceerde de Commissie een strategie over de implementatie van het 
14
Handvest van de Grondrechten van de Europese Unie. Op grond hiervan 
publiceert de Commissie jaarlijks een rapport over naleving van het Handvest. 
Recentelijk is het rapport over het jaar 2012 verschenen.  Hierin wordt specifieke 
aandacht besteed aan toenemende rechterlijke toepassing van het Handvest in de 
15
lidstaten. Om bekendheid met de inhoud van het Handvest te vergroten en 
systematische toetsing van beleid en wetgeving te bevorderen, heeft het kabinet 
een handleiding nationale toepassing EU-Grondrechtenhandvest in voorbereiding.  
 
1.3 Procedurele rechten van verdachten 
Richtlijn 2010/64/EU betreffende het recht op vertolking en vertaling in 
16
strafprocedures en Richtlijn 2012/13/EU betreffende het recht op informatie in 
17
strafprocedures, onderscheidenlijk de eerste en tweede maatregel uit de 
18
routekaart inzake procedurele rechten van verdachten, zijn tot stand gekomen. 
Na de oriënterende stemming in het Europees Parlement zijn in september jl. de 
onderhandelingen in de trilogen gestart over de derde maatregel uit de 
routekaart, het voorstel voor een richtlijn betreffende het recht op toegang tot 
een raadsman in strafzaken en het recht op communicatie in geval van 
aanhouding. Deze bevinden zich momenteel in de laatste fase; naar verwachting 
zal er op korte termijn een politiek akkoord worden bereikt.  
Ten aanzien van de gefinancierde rechtsbijstand heeft de Commissie een separaat 
voorstel aangekondigd. 
 
                                                
10
 COM(2011) 880, 13 december 2011, voorstel voor een Besluit van de Raad tot 
vaststelling van een meerjarenkader voor het Bureau van de Europese Unie voor de 
grondrechten voor 2013-2017 
11
 Besluit nr. 252/2013/EU van de Raad van 11 maart 2013 tot vaststelling van een 
meerjarenkader voor 2013-2017 voor het Bureau van de Europese Unie voor de 
Grondrechten, Pb EU L79/1, 21 maart 2013. 
12
 Verordening 168/2007, Pb  EG L 53, p. 1, 22 februari 2007 
13
 Raad van Ministers, voorstel voor een besluit van de Raad tot vaststelling van een 
meerjarenkader voor het Bureau van de Europese Unie voor de grondrechten voor 2013-
2017 – Verzoek om goedkeuring van het Europees Parlement, 31 mei 2012, document 
10615/12, Annex III, p. 12 (beschikbaar via het register van Raadsdocumenten). 
14
 Europese Commissie, Strategie voor de effectieve implementatie van het Handvest van de 
grondrechten van de Europese Unie, 21 oktober 2010, COM(2010)573; Kamerstukken II 
2010-2011, 22112, nr. 1097, fiche 1.  
15
 Europese Commissie, 2012 Report on the Application of the EU Charter of Fundamental 
Rights, COM(2013) 271, 8 mei 2013.  
16
 Pb EU L 280 d.d. 26.10.2010 
17
 Pb EU L 142 d.d. 01.06.2012 
18
 Resolutie van de Raad van 30 november 2009 over een routekaart ter versterking van de 
procedurele rechten van verdachten en beklaagden in strafprocedures (Pb EU 4 december 
2009, C 295/01) 
3 
 

 
De lidstaten kunnen in twee situaties met een Europees burgerinitiatief te maken 
krijgen. Dit kan ten eerste het geval zijn als steunbetuigingen online worden 
verzameld. Hiervoor is een online verzamelsysteem vereist. Een dergelijk systeem 
moet gecertificeerd worden door de lidstaat waar de gegevens fysiek worden 
opgeslagen. Een onderdeel van een dergelijk systeem is de software. Om het 
certificeringsproces te vereenvoudigen heeft de Europese Commissie software 
beschikbaar gesteld aan organisatoren van initiatieven. Daarnaast kan zich de 
situatie voordoen waarin een lidstaat de verzamelde steunbetuigingen aan de 
hand van een representatieve steekproef moet verifiëren. Bijvoorbeeld als het 
gaat om steunbetuigingen van personen die hetzij op het grondgebied van die 
lidstaat verblijven, hetzij de nationaliteit van die lidstaat hebben. Het verifiëren 
van steunbetuigingen is pas aan de orde wanneer de periode voor verzameling 
van steunbetuigingen is verstreken (twaalf maanden na registratie van het 
burgerinitiatief door de Commissie), of wanneer organisatoren het minimaal 
aantal steunbetuigingen hebben verzameld.  
Voor zowel de certificering van het online verzamelsysteem als het verifiëren van 
de steunbetuigingen dient de lidstaat een bevoegde instantie aan te wijzen. In 
Nederland is in beide gevallen de Minister van Binnenlandse Zaken en 
Koninkrijksrelaties aangewezen als bevoegde instantie. Dit is geregeld in het 
“Tijdelijk uitvoeringsbesluit verordening Europees burgerinitiatief” dat per 19 april 
25
2012 in werking is getreden. De Uitvoeringswet verordening Europees 
26
burgerinitiatief zal binnenkort plenair in uw Kamer behandeld worden. 
Nederland heeft vooralsnog geen aanvraag voor certificering van een online 
verzamelsysteem of het verifiëren van steunbetuigingen ontvangen. Hierbij dient 
opgemerkt te worden dat de organisatoren van de eerste burgerinitiatieven nog 
tot 1 november 2013 de tijd hebben om steunbetuigingen te verzamelen. 
 
1.7 Strijd tegen genocide en internationale misdrijven 
De Nederlandse bijdrage aan de strijd tegen genocide en internationale misdrijven 
vindt onder meer gestalte door steun te bieden aan internationale straftribunalen 
en –hoven. Deze steun is vooral zichtbaar in het feit dat vijf van deze 
internationale organisaties, waaronder ook het Internationaal Strafhof, in 
Nederland zijn gezeteld.  
Tevens zet Nederland zich in door zelf –nationaal- in Nederland verblijvende 
personen te berechten die verdacht worden van het plegen van internationale 
misdrijven (zie hiervoor ook de jaarlijkse Rapportagebrief Internationale 
27
Misdrijven, de meest recente versie van 21 juni 2012 en de volgende rapportage 
welke voor het zomerreces zal uitkomen) en door te stimuleren dat andere staten 
deze misdrijven zelf berechten. Dit vindt plaats in zowel bilateraal als multilateraal 
verband, zoals tijdens de Vergadering van Statenpartijen van het Internationaal 
Strafhof. De uitwisseling van kennis en expertise zoals deze plaatsvindt tijdens 
bijeenkomsten van het EU-netwerk van aanspreekpunten van personen die 
verantwoordelijk zijn voor de uitwisseling van informatie over genocide, 
misdrijven tegen de menselijkheid en oorlogsmisdrijven, is hiervan een ander 
concreet voorbeeld.  
Nederland zet zich tevens in voor een discussie omtrent de verbetering van het 
internationaal  juridisch instrumentarium voor de wederzijdse rechtshulp in 
strafzaken inzake internationale misdrijven. In diverse fora, zoals de VN 
Commission on Crime Prevention and Criminal Justice, heeft Nederland aandacht 
aan dit onderwerp besteed, met als doel een brede internationale discussie op 
gang te brengen over mogelijke verbeteringen in dit instrumentarium. Ook in 
bilateraal verband is deze inzet gecontinueerd. 
 
 
 
                                                
25
 Stb. 2012, 178 
26
 Kamerstukken II, 2011/12, 33 423, nr.2 
27
 Kamerstukken II,  2011, 33000-VI nr. 103 
5 
 

 
vermogensrechtelijke gevolgen van geregistreerde partnerschappen in het geval 
van een huwelijk of een geregistreerde partnerschap tussen burgers uit 
30
verschillende EU-lidstaten. De ontwerpverordeningen bevatten – naast de 
erkenning van rechterlijke beslissingen – regels die bepalen welk recht van 
toepassing is op het huwelijksvermogensstelsel c.q. het stelsel dat het vermogen 
van geregistreerde partners beheerst en regels die bepalen van welke lidstaat de 
rechter bevoegd is te oordelen in geval van geschillen. 
Nederland staat positief tegenover beide voorstellen; doordat niet meer in 
verschillende landen hoeft te worden geprocedeerd, wordt de rechtszekerheid 
voor de burger vergroot en worden administratieve lasten verminderd. Ook vindt 
Nederland het positief dat de verordeningen gender-neutraal zijn geformuleerd en 
het aldus geen verschil zou moeten maken of het gaat om paren van verschillend, 
dan wel gelijk geslacht. Een belangrijk discussiepunt tijdens de onderhandelingen 
is of voor geregistreerde partnerschappen dezelfde rechtskeuzeregels moeten 
gelden als voor huwelijken. De rechtskeuzemogelijkheden voor geregistreerde 
partners zijn beperkter dan de rechtskeuzemogelijkheden voor echtgenoten. 
Nederland is samen met de meeste andere lidstaten die het instituut 
geregistreerd partnerschap kennen, van mening dat huwelijken en geregistreerde 
partnerschappen zoveel mogelijk gelijk moeten worden behandeld.  
Geregistreerde partners moeten ook dezelfde rechtskeuzemogelijkheden hebben 
als echtgenoten, mits het betreffende land het instituut geregistreerd 
partnerschap kent. Thans wordt in de Raadswerkgroep bezien of het mogelijk is 
om tot een compromis te komen.  
 
2.6 Insolventieprocedures 
Met het voorstel tot wijziging van verordening nr. 1346/2000 betreffende 
31
insolventieprocedures wordt voorgesteld  om de Europese 
insolventieverordening te moderniseren, waarbij de verordening o.m. ook 
betrekking gaat krijgen op pre-insolventiebeslissingen, verbetering van de 
doorstartmogelijkheden voor bedrijven, betere regels voor de afwikkeling van het 
faillissement van leden van een groep ondernemingen en een nauwere 
samenwerking tussen rechters en curatoren in grensoverschrijdende situaties. De 
huidige EU-verordening geldt sinds 2002 en schept een Europees kader voor 
grensoverschrijdende faillissementsprocedures. Zij geldt als een debiteur –
rechtspersoon of natuurlijke persoon – vermogen of schuldeisers in meer dan één 
lidstaat heeft. 
Nederland staat op zich positief tegenover de voorgestelde modernisering, meer 
samenwerking in grensoverschrijdende situaties en het feit dat daarbij nu ook 
wordt gekeken naar betere doorstartmogelijkheden van bedrijven. Dit laatste  
sluit aan bij de inzet van het kabinet in het eind 2012 aangekondigde Programma 
32
Herijking Faillissementsrecht. Tijdens de besprekingen die thans nog op het 
niveau van de Raadswerkgroep plaatsvinden vraagt Nederland aandacht voor de 
wenselijkheid dat lidstaten wederzijds kennis kunnen nemen van de opgelegde 
bestuursverboden. Zoveel mogelijk moet worden voorkomen dat frauduleuze 
bestuurders hun malafide activiteiten vanuit een andere lidstaat kunnen 
voortzetten. In meer algemene zin hecht Nederland aan goede waarborgen om 
fraude te voorkomen. 
 
3. Veiligheid en criminaliteitsbestrijding 
 
3.1 Interne veiligheidsstrategie 
Op 10 april 2013 is het tweede verslag over de implementatie van de EU interne 
33
veiligheidsstrategie verschenen. De Europese Commissie geeft hierin een 
overzicht van de voortgang op de vijf strategische doelen: het verstoren van 
                                                
30
 COM (2011) 126 def., COM(2011)127 def. 
31
 COM(2012)744 def. 
32
 Kamerstukken II, 2012/13, 29 911, nr. 74 
33
 COM(2013)179 
7 
 

 
36
verwelkomd. Het EC3 is gevestigd bij Europol in Den Haag en in januari 2013 
geopend. De doelen die het EC3 moet bereiken, passen bij de Nederlandse inzet 
om lopende actieplannen op het terrein van cybercriminaliteit te versterken en te 
versnellen en zo de Europese samenwerking bij opsporing te intensiveren. 
Nederland zet dan ook actief in op een goede operationele samenwerking met het 
EC3. 
 
3.3 Terrorisme en radicalisering 
37
Begin 2013 is Verordening 98/2013 betreffende het op de markt brengen en het 
gebruik van precursoren voor explosieven, één van de ambities uit het Stockholm 
Programma, door de Raad vastgesteld. De verordening betreft een compromis dat 
de kernelementen van het oorspronkelijke voorstel van de Commissie behoudt, 
dat wil zeggen een algemeen verbod voor burgers om de opgesomde chemicaliën 
te verkrijgen, te bezitten of te gebruiken. Volgens de verordening kunnen 
lidstaten afwijken van deze algemene regel door een algemeen 
vergunningensysteem of een registratiesysteem in te voeren voor drie van de 
meest gebruikte chemicaliën. Lidstaten die al een registratiesysteem kennen, 
moeten dat systeem in lijn brengen met de verordening.  De Commissie stelt 
uiterlijk binnen 4 jaar een evaluatieverslag op over de werking van deze 
verordening.  
 
De activiteiten in het kader van het “Radicalisation Awareness Network” (RAN) dat 
door de Commissie in het najaar 2011 werd gelanceerd, verlopen voorspoedig. 
Het RAN is bedoeld om de komende vier jaar het radicaliseringsbeleid van 
lidstaten te ondersteunen met een Europees netwerk van mensen die in de 
uitvoeringspraktijk werken aan het tegengaan van extremisme en terrorisme. Het 
RAN brengt hiertoe professionals, maatschappelijke en andere sleutelfiguren  
(w.o. Nederlandse deskundigen) in werkgroepen bijeen om informatie en best 
practices uit te wisselen. 
De Europese Commissie heeft aangekondigd dat -mede in het kader van de 
werkzaamheden van het RAN- de Europese strategie inzake Radicalisering en 
Rekrutering, die dateert uit 2005, zal worden herzien.  
Nederland heeft het initiatief genomen tot nauwere samenwerking tussen die 
Europese landen die te maken hebben met “foreign fighters” (met name naar 
Syrië), om kennis en praktijken in relatie tot preventie en aanpak uit te wisselen. 
Ook de Europese Contraterrorismecoördinator is hierbij betrokken.  
 
3.4 Rampen en crisisbeheersing 
Nederland zet haar inzet op het terrein van de rampen en crisisbeheersing voort. 
Deze inzet richt zich op een efficiënte, effectieve en adequate (regionale) 
samenwerking wat betreft generieke en specifieke capaciteitsinzet. De 
samenwerking met andere landen dient gebaseerd te zijn op een “all-hazard”-
benadering van risico’s en dreigingen.  
 
De Europese Commissie heeft op 20 december 2011 een wetgevingsvoorstel voor 
een nieuw EU Mechanisme voor Civiele Bescherming gepresenteerd, waarover de 
38
Kamer middels een BNC-fiche is geïnformeerd. Nederland staat positief 
tegenover de doelstelling van de Europese Commissie om de efficiëntie, 
effectiviteit en de coherentie van de EU rampenrespons te versterken. Het 
voorstel bevat verschillende elementen die tot een verbetering van het huidige 
Mechanisme voor Civiele Bescherming en tot een versterkte samenwerking tussen 
de lidstaten en de EU kunnen leiden. Nederland verwelkomt dat de verschillende 
fases van het crisismanagementsysteem in één kader worden geplaatst.  
 
                                                
36
 Kamerstukken II 2011/12, nr. 1412 
37
 Pb EU L39 d.d. 9.2.2013 
38
 Kamerstukken II 2011/12, 22 112, nr. 1369 
9 
 

 
voortgezet. Over deze prioriteiten zal de JBZ-Raad een besluit nemen tijdens de 
bijeenkomst op 6 en 7 juni a.s. 
 
Mensenhandel 
De aanpak van mensenhandel binnen de EU vindt plaats binnen het EMPACT 
project Trafficking in Human Beings (THB), waaraan inmiddels 20 lidstaten 
deelnemen, waaronder voor de voor Nederland cruciale landen Hongarije, 
Bulgarije en Roemenië, alsmede relevante EU-agenschappen als Europol, 
Eurojust, Frontex en Cepol. Nederland is co-driver van het project, met het 
Verenigd Koninkrijk als driver. Het project versterkt de operationele 
samenwerking  en zorgt voor een betere informatiepositie over mensenhandel 
binnen Europa en Nederland, ondersteund door Europol.  
Er zijn diverse gezamenlijke opsporingsonderzoeken gestart in samenwerking met 
Bulgarije, Hongarije en Roemenië inzake seksuele uitbuiting. Tussen het Landelijk 
Parket van het Nederlands OM en het Roemeense OM is een Memorandum of 
Understanding overeengekomen, om de samenwerking op het terrein van o.a. 
mensenhandel te intensiveren. Tussen de politiekorpsen van Hongarije en 
Nederland is, met ondersteuning van het ministerie van Veiligheid en Justitie, een 
“Operational Action Plan” opgesteld waarin de bilaterale samenwerking nader 
wordt geregeld. Dit plan wordt in de eerste week van juni a.s. getekend. 
De gemeente Amsterdam en de IND nemen namens Nederland deel aan een 
Europees project dat richtlijnen gaat opleveren voor het identificeren van 
slachtoffers. De uitkomsten worden binnen EMPACT met alle lidstaten gedeeld ter 
toepassing. Het her- en erkennen van slachtoffers is van groot belang voor het 
kunnen verlenen van zorg, maar vaak ook een startpunt voor opsporing en 
vervolging. In een groot internationaal project dat tot doel heeft een impuls te 
geven aan opsporing en vervolging van arbeidsuitbuiting in Centraal- en Zuidoost-
Europese landen, hebben medewerkers van de Inspectie SZW presentaties 
gegeven. In het algemeen is de samenwerking tussen de Nederlandse 
opsporingsdiensten bij de internationale aanpak van mensenhandel versterkt. 
  
Op 17 en 18 april 2013 heeft in Amsterdam een door Nederland georganiseerde 
EU-conferentie plaatsgevonden over de multidisciplinaire samenwerking bij de 
aanpak van mensenhandel. Doelstelling van de conferentie was allereerst te 
stimuleren dat lidstaten hun positieve verplichtingen zoals geïdentificeerd in de 
40
Rantsev-uitspraak van het Europese Hof van de Rechten van de Mens conform 
te implementeren. Daarnaast stond het ontwikkelen en versterken van 
grensoverschrijdende multidisciplinaire operationele samenwerking tegen 
mensenhandel centraal, zoals door het identificeren van de mensenhandel en het 
barrièremodel. Aan de Conferentie werd door zes verschillende disciplines per 
lidstaat deelgenomen. Er vond uitwisseling van kennis, best practices en 
innovatieve methodes plaats. De conferentie is succesvol verlopen, met meer dan 
250 deelnemers uit nagenoeg alle lidstaten en van de betrokken EU-
agentschappen. De conferentie heeft belangrijke conclusies opgeleverd, die 
internationaal verder kunnen worden opgepakt, zoals in het EMPACT project 
mensenhandel. Er wordt in het verlengde van de conferentie een handboek met 
best practices op het gebied van multidisciplinaire operationele samenwerking 
tegen mensenhandel opgesteld.   
 
Cybercrime 
De aanpak van cybercrime is een prioriteit binnen de EU beleidscyclus. In het 
EMPACT project cybercrime participeren 14 lidstaten en relevante EU-
agentschappen als Europol, Eurojust en Cepol, alsmede de European Union 
Cybercrime Task Force. Door Nederland wordt deelgenomen door het Team High 
Tech Crime (THTC) van de Dienst Landelijke Recherche. Driver van het project is 
Roemenië. Binnen dit EMPACT project zijn de activiteiten het afgelopen jaar 
vooral gericht geweest op harmonisering van definities en werkwijzen en 
                                                
40
 EHRM, zaak 25965/04 
11 
 

 
Schengenevaluatiemechanisme te wijzigen van artikel 77 VWEU in artikel 70 
VWEU. De vorm van de evaluaties en de rolverdeling daarbij tussen lidstaten en 
de Commissie, is conform Nederlandse wens vastgelegd. Daarnaast zijn, op 
voorspraak van Nederland, rechtsstatelijke aspecten toegevoegd aan de tekst; 
het functioneren van instanties die betrokken zijn bij de uitvoering van het 
Schengenacquis zullen in de Schengenevaluaties ook worden meegenomen. Sinds 
deze algemene oriëntatie is vastgesteld wordt door de Raad gewerkt aan het 
bereiken van een compromis met het EP. De onderhandelingen met het EP om te 
komen tot een compromis is op moment van schrijven in een afrondende fase en 
u wordt hierover geïnformeerd met de geannoteerde agenda van de JBZ-Raad 
van  6 en 7 juni 2013, die gelijktijdig met deze brief aan uw Kamer wordt 
gezonden.  
 
Ook in 2012 heeft Frontex zijn meerwaarde bewezen bij het verbeteren van de 
operationele samenwerking tussen de lidstaten op het gebied van 
grensbeveiliging en terugkeer. Vooral de  ondersteuning van de Griekse 
autoriteiten bij de grens van Griekenland met Turkije en bij operaties op de 
Middellandse Zee waren van grote waarde. Nederland heeft in 2012 aan een groot 
aantal Frontex-operaties deelgenomen om het grenstoezicht aan de zee-, land-, 
en luchtgrenzen van het Schengengebied te verbeteren. Deze operaties vonden 
niet alleen plaats in de lidstaten die grenzen aan de Middellandse Zee. Frontex 
ondersteunt met operaties ook de lidstaten die bijvoorbeeld belangrijke 
(lucht)havens op hun grondgebied hebben of grote evenementen organiseren.  
Ten slotte heeft Nederland geparticipeerd in zes gezamenlijke terugkeeroperaties, 
waarvan er twee door Nederland zijn georganiseerd. Met circa 100 grenswachten 
en documentenexperts heeft Nederland in 2012 de grootste bijdrage geleverd aan 
operaties (Poseidon zee, Poseidon land en Attica) in Griekenland. Deze operaties 
hadden niet alleen het doel om illegale immigratie via de Grieks-Turkse grens te 
beperken, maar ook (in het kader van operatie Attica) om het Griekse 
terugkeerproces verder te verbeteren. In 2012 hebben, naast de grenswachters 
en (documenten)experts, 65 Nederlandse tolken deze operaties ondersteund. In 
2013 zullen dit er ongeveer 140 zijn. Nederland blijft ook in 2013 deelnemen aan 
de operaties in Griekenland en verscheidene andere lidstaten.  
 
Frontex heeft in 2012 tevens uitvoering gegeven aan een aantal taken die 
voortvloeiden uit de verordening die eind 2011 is gewijzigd. Belangrijkste hiervan 
waren de oprichting van het raadgevend forum en de aanstelling van een 
grondrechtenfunctionaris. Het raadgevend forum, bestaande uit ngo’s en 
internationale organisaties, is in 2012 geïnstalleerd en brengt advies uit om de 
grondrechten in alle activiteiten van het agentschap te verbeteren. De 
grondrechtenfunctionaris is verantwoordelijk voor het monitoren van de 
grondrechten in de activiteiten van Frontex en brengt tevens advies uit om deze 
rechten verder te borgen.   
 
De Commissie heeft op 28 februari jl. de wetgevingsvoorstellen op het gebied van 
Slimme Grenzen gepresenteerd. Het betreft een voorstel voor de inrichting van 
een EU-breed in- en uitreissysteem (EES), een voorstel voor een EU-breed 
programma voor geregistreerde reizigers (RTP) en een wijzigingsvoorstel van de 
Schengengrenscode. Dit pakket beoogt een algemene registratie van alle in- en 
uitreis langs de Schengen buitengrenzen om illegale immigratie en illegaal verblijf 
tegen te kunnen gaan. Daarnaast moet het de grenspassage tot de EU versnellen 
voor onderdanen van derde landen die frequent naar de EU reizen en van wie is 
vastgesteld dat zij bonafide zijn. U bent middels een BNC-fiche op 22 maart 2013 
geïnformeerd over het standpunt van de regering over deze voorstellen en op 16 
mei jl. heeft een AO over deze voorstellen plaatsgevonden. De voorstellen sluiten 
aan op ambities van Nederland om meer zicht te krijgen op de stromen van 
derdelanders die de Unie in- en uitreizen, dan wel de vrije termijn overschrijden. 
De eerste ambtelijke besprekingen over de voorstellen hebben inmiddels 
plaatsgevonden.  
13 
 

 
Commissie op basis van een analyse van de lijsten met visumplichtige en 
visumvrije nationaliteiten een voorstel gedaan om onderdanen uit 16 kleine 
landen in het Caribisch gebied en de Grote oceaan visumvrij te stellen en Zuid-
Soedan toe te voegen aan de lijst van visumplichtige landen.  
 
5. Migratie- en asielbeleid 
 
5.1. Legale migratie  
De onderhandelingen over het voorstel voor een richtlijn over seizoensarbeiders 
zijn moeizaam verlopen, maar een compromis lijkt inmiddels binnen handbereik. 
Het voorstel regelt een meer uniforme toelatingsprocedure voor toelating en 
verblijf van seizoensarbeiders van buiten de EU en bevat bepalingen die uitbuiting 
moeten tegengaan. Voor de Nederlandse arbeidsmarkt heeft het voorstel weinig 
toegevoegde waarde aangezien er op dit moment nauwelijks seizoensarbeiders 
van buiten de EU naar Nederland komen. In overleg met uw Kamer zijn op 
28 oktober 2010 vijf aandachtspunten van Nederland voor de onderhandelingen 
geformuleerd. De Nederlandse inzet blijft om al deze vijf punten te realiseren. In 
de laatste versie van de voorstellen zijn deze punten ook daadwerkelijk verwerkt. 
De Raad heeft op 5 december 2012 een gemeenschappelijke positie bereikt en 
onderhandelingen met het Europees Parlement (EP) in de informele triloog zijn in 
volle gang. 
 
Gelijktijdig met het voorstel over seizoensarbeiders is in de Raad 
overeenstemming bereikt over de richtlijn over voorwaarden voor toegang en 
verblijf van onderdanen van derde landen in het kader van een overplaatsing 
binnen een onderneming. Deze richtlijn heeft ten doel de overdracht van 
deskundigheid binnen een onderneming te vergemakkelijken ter versterking van 
het concurrentievermogen van de arbeidsmarkt en de economie. Nederland staat 
positief ten opzichte van deze richtlijn: het betreft hier hooggekwalificeerde 
arbeidsmigranten en bovendien zijn in Nederland veel internationale concerns 
gevestigd. Momenteel zijn onderhandelingen met het EP in de informele triloog in 
volle gang. Een belangrijk punt in die onderhandelingen is de vraag of lidstaten 
overplaatsingen via een nationale regeling mogen toestaan wanneer zij niet 
voldoen aan de criteria van de EU-richtlijn. 
 
Op 25 maart 2013 presenteerde de Commissie een voorstel voor een richtlijn over 
de toelating van derdelanders met het oog op wetenschappelijk onderzoek, 
studie, scholierenuitwisseling, onbezoldigde opleiding of vrijwilligerswerk. U wordt 
geïnformeerd over het Nederlands standpunt door middel van een BNC-fiche dat u 
vóór het AO over de JBZ-Raad van 5 en 6 juni a.s. ontvangt. De onderhande-
lingen in de Raad zijn inmiddels op ambtelijk niveau van start gegaan, waarbij 
Nederland een algemeen voorbehoud heeft gemaakt, onder meer omdat uw 
Kamer zich nog niet over het voorstel heeft uitgesproken. 
 
5.2 Asiel  
Nederland hecht grote waarde aan de totstandkoming van het gemeenschappelijk 
Europees asielstelsel (GEAS), dat met een uniforme aanpak door lidstaten moet 
leiden tot een gelijkwaardige bescherming en verdere harmonisatie binnen de EU. 
Op grond van Stockholmprogramma moest de tweede fase van het GEAS 
gerealiseerd worden, op terreinen van opvang, procedure, beoordeling van 
aanvragen, overdracht tussen lidstaten, etc. 
 
Inmiddels is door de Raad, het Europees Parlement (EP) en de Commissie 
overeenstemming bereikt over alle onderdelen van het GEAS: de Dublin-
verordening, de Eurodac-verordening, de procedurerichtlijn en de opvangrichtlijn. 
47
Al in een eerder stadium  is de herziene kwalificatierichtlijn aangenomen. 
Tijdens de JBZ-Raad van 7 juni 2013 zullen de richtlijnen en verordeningen van 
                                                
47
 Ri 2011/95/EU. 
15 
 

 
De inzet van de EU is de dialoog met Rusland praktischer van aard te maken. Met 
de Verenigde Staten werd gesproken over biometrie en migratie en ontwikkeling. 
 
In juli 2012 vond een migratiedialoog op hoog niveau plaats met India. In de 
conclusies is vastgelegd dat verdere samenwerking op het gebied van migratie en 
mobiliteit zal worden nagestreefd. Er wordt onderzocht of de samenwerking kan 
worden vormgegeven in een Gemeenschappelijke Agenda voor Migratie en 
Mobiliteit. Tot slot is de EU tijdens de 15e Top (september 2012) ook met China 
overeengekomen een migratiedialoog aan te gaan.  
 
Mobiliteitspartnerschappen  
In 2012 en begin 2013 is onderhandeld met zowel Marokko als met Tunesië over 
een mobiliteitspartnerschap. Het partnerschap met Marokko zal op 7 juni a.s. 
worden getekend. De onderhandelingen met Tunesië zijn nog gaande. Een 
mobiliteitspartnerschap met Azerbeidzjan is in voorbereiding. Tevens is een 
Gemeenschappelijke Agenda voor Migratie en Mobiliteit met India in 
voorbereiding. De implementatie van de eerder gesloten mobiliteitspartner-
schappen met Moldavië, Kaapverdië, Georgië en Armenië is voortgezet. 
 
 
 
De Minister van Veiligheid en Justitie, 
 
 
 
I.W. Opstelten 
 
 
 
De Minister van Binnenlandse Zaken en Koninkrijksrelaties, 
 
 
 
R.H.A. Plasterk 
 
 
 
De Staatssecretaris van Veiligheid en Justitie, 
 
 
 
F. Teeven 
 
  
17 
 

