> Retouradres Postbus 20401 2500 EK Den Haag
Directoraat-generaal Natuur & 
De Voorzitter van de Tweede Kamer
Regio 
der Staten-Generaal
Directie Natuur en Biodiversiteit
Binnenhof 4
Bezoekadres
Bezuidenhoutseweg 73
2513 AA  ’s-GRAVENHAGE
2594 AC Den Haag
Postadres
Postbus 20401
2500 EK Den Haag
Factuuradres
Postbus 16180
2500 BD Den Haag
Overheidsidentificatienr
00000001003214369000
Datum 7 juni 2013
T 070 379 8911 (algemeen)
www.rijksoverheid.nl/ez
Betreft Natuurbeleidsplan Caribisch Nederland 2013-2017
Ons kenmerk
DGNR-NB / 13097296
Geachte Voorzitter,
Uw kenmerk
Naar aanleiding van het verzoek van uw vaste commissie voor Economische Zaken van 14 
30825-191/2013D19521
mei 2013 om een brief over de financiële gevolgen van het Natuurbeleidsplan Caribisch 
Nederland, in het bijzonder de besteding van €7,5 miljoen aan natuurprojecten, bericht ik u 
het volgende. 
Voor de uitvoering van het natuurbeleidsplan Caribisch Nederland 2013-2017 is jaarlijks circa 
€1,1 mln beschikbaar. Dit zijn de financiële middelen die beschikbaar zijn gesteld voor de 
uitvoering van de rijkstaken op het terrein van natuur en biodiversiteit in Caribisch Nederland.  
In 2013 is eenmalig een bedrag toegezegd van €7,5 mln voor natuurprojecten in Caribisch 
Nederland (Kamerstuk 30825, nr 189). De concrete projecten zijn nodig om achterstallig 
onderhoud van de natuur op korte termijn in te halen. De projecten zullen in de periode 2013-
2016 worden uitgevoerd. De projecten dienen bij te dragen aan het behoud van koraal, 
duurzaam gebruik van natuur en de synergie verbeteren tussen natuur, grondgebruik en 
toerisme. Voor de financiering, uitvoering en verdeling van verantwoordelijkheden tussen het 
Rijk en openbaar lichaam van de eilanden zal een regeling worden opgesteld in het kader van 
de Wet financiën BES. Het Rijk (Ministerie van Economische Zaken) is verantwoordelijk voor 
de besluitvorming, financiering, monitoring en bevordering van de projecten. Het openbaar 
lichaam is verantwoordelijk voor de ontwikkeling, indiening en implementatie van projecten.
Door het openbaar lichaam van de eilanden is een initiële lijst opgesteld van uit te voeren 
projecten. De projecten zullen in de komende periode nader uitgewerkt worden met het oog 
op definitieve besluitvorming over de uitvoering  in september, op grond van de dan gereed 
zijnde regeling. 
(w.g.) Sharon A.M. Dijksma
Staatssecretaris van Economische Zaken
Pagina 1 van 1

