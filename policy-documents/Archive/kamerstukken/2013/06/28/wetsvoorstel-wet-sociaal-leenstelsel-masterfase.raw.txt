Wijziging van onder meer de Wet studiefinanciering 2000 in verband met het onderbrengen 
van de basisbeurs voor studenten in de masterfase in het sociaal leenstelsel, het verlengen 
van de terugbetalingsperiode en het efficiënter maken van het stelsel van studiefinanciering 
(Wet sociaal leenstelsel masterfase)
Voorstel van wet
Allen, die deze zullen zien of horen lezen, saluut! doen te weten:
Alzo Wij in overweging genomen hebben, dat het wenselijk is het sociaal leenstelsel in te voeren voor 
studenten in de masterfase, de terugbetalingsperiode te verlengen en het stelsel van 
studiefinanciering efficiënter te maken;
Zo is het, dat Wij, de Afdeling advisering van de Raad van State gehoord, en met gemeen overleg 
der Staten-Generaal, hebben goedgevonden en verstaan, gelijk Wij goedvinden en verstaan bij deze:
ARTIKEL I. Wijziging Wet studiefinanciering 2000
De Wet studiefinanciering 2000 wordt als volgt gewijzigd:
A
Artikel 1.1, eerste lid, wordt als volgt gewijzigd:
1. In de begripsomschrijving van lening vervalt de zinsnede “, onverminderd omzetting, bedoeld in 
artikel 10.8”.
2. De begripsomschrijving van toetsingsinkomen wordt vervangen door: inkomen als bedoeld in 
artikel 8, eerste en tweede lid, van de Algemene wet inkomensafhankelijke regelingen, met dien 
verstande dat, behoudens bij de toepassing van artikel 3.17, voor berekeningsjaar wordt gelezen: 
peiljaar,.
B
Artikel 2.14, derde lid, komt te luiden:
3. Onze Minister stelt vast of een opleiding buiten Nederland voldoet aan de criteria, bedoeld in het 
tweede lid. Onze Minister stelt voor de opleiding buiten Nederland de duur en de vorm van de 
studiefinanciering vast overeenkomstig de duur en vorm waarin deze voor een vergelijkbare opleiding 
in Nederland wordt verstrekt.
C 
WP10291 | K-2 | blz. 1

2. Voor de toepassing van hoofdstuk 5 kan de toeslag, bedoeld in artikel 3.5, worden verstrekt in de 
vorm van een prestatiebeurs gedurende de periodes, bedoeld in de artikelen 5.2, eerste tot en met 
vierde lid, 5.2a, 5.2b en 5.2c.
I
In artikel 3.8, tweede lid, wordt “artikel 3.18” vervangen door: artikel 3.18, eerste lid.
J
Artikel 3.9 komt te luiden: 
Artikel 3.9. Berekeningsgrondslag veronderstelde ouderlijke bijdrage
1. Maatstaf voor de bepaling van de veronderstelde ouderlijke bijdrage is het toetsingsinkomen van 
de afzonderlijke ouders van de studerende in het peiljaar.
2. Op het toetsingsinkomen in het peiljaar wordt in mindering gebracht de vrije voet. Deze voet is 
naar de maatstaf van 2013 gelijk aan € 17.668,93. Indien één van de ouders is overleden, geldt voor 
de andere ouder een dubbele vrije voet. Indien een studerende die niet geadopteerd is en die als 
ingezetene in de gemeentelijke basisadministratie persoonsgegevens is ingeschreven, blijkens die 
basisadministratie slechts één ouder heeft, is de vorige volzin van overeenkomstige toepassing. 
Indien voor een ouder voor de inkomstenbelasting – naast de algemene heffingskorting – de 
alleenstaande-ouderkorting van toepassing is, en voor hem geen dubbele vrije voet geldt, geldt voor 
hem in afwijking van de tweede volzin een vrije voet die naar de maatstaf van 2013 gelijk is aan 
€ 22.407,00.
3. De berekeningsgrondslag van de veronderstelde ouderlijke bijdrage voor een ouder op jaarbasis is 
26% van het verschil tussen het toetsingsinkomen in het peiljaar en de vrije voet in het 
toekenningsjaar.
4. De berekeningsgrondslag voor een ouder van de veronderstelde ouderlijke bijdrage op 
maandbasis is de bijdrage, bedoeld in het derde lid, gedeeld door 12.
K
In artikel 3.10, tweede lid, wordt na “verstaan” een dubbele punt geplaatst, wordt na “peiljaar” een 
punt geplaatst en vervalt de zinsnede “, met dien verstande dat:” evenals de onderdelen a en b.
L
In artikel 3.12 wordt “artikel 3.9, derde lid” vervangen door: 3.9, tweede lid.
M
Artikel 3.13 wordt als volgt gewijzigd:
FOUT! ONBEKENDE NAAM VOOR DOCUMENTEIGENSCHAP. Fout! Onbekende naam voor
documenteigenschap. 3 Fout!

3. Aan de studerende die reeds studiefinanciering ontvangt en een aanvraag heeft ingediend om in 
aanmerking te komen voor:
a. het normbedrag voor een uitwonende studerende, of
b. een toeslag voor een eenoudergezin,
wordt de verhoging van de studiefinanciering niet toegekend voor een periode gelegen voorafgaand 
aan het studiejaar waarin de aanvraag is ingediend.
R
Artikel 4.7 wordt als volgt gewijzigd:
1. In het vierde lid wordt “en 3.18” vervangen door: en 3.18, eerste lid.
2. Het vijfde lid vervalt en het zesde lid wordt vernummerd tot het vijfde lid.
S
In artikel 4.14, derde lid, wordt “Indien een deelnemer niet in staat is” vervangen door: Indien een 
deelnemer als direct gevolg van bijzondere omstandigheden van structurele aard niet in staat is.
T
Artikel 4.18 wordt als volgt gewijzigd:
1. In het tweede lid, wordt “en 3.18” vervangen door: en 3.18, eerste lid.
2. Er wordt een lid toegevoegd, luidende:
3. Op aanvraag kan een deelnemer als bedoeld in artikel 3.5 gedurende de periode, bedoeld in het 
tweede lid, tevens in aanmerking komen voor een lening ter grootte van het bedrag, bedoeld in artikel 
3.5, tweede lid.
U
Artikel 5.1 vervalt.
V
Artikel 5.2 wordt vervangen door vier artikelen, luidende:
Artikel 5.2. Vorm en duur studiefinanciering
1. De basisbeurs en de aanvullende beurs worden aan een student in de vorm van een 
prestatiebeurs verstrekt:
FOUT! ONBEKENDE NAAM VOOR DOCUMENTEIGENSCHAP. Fout! Onbekende naam voor
documenteigenschap. 5 Fout!

De basisbeurs en de aanvullende beurs worden op aanvraag eenmalig 1 jaar langer verstrekt in de 
vorm van een prestatiebeurs, indien de student blijkens gedagtekende verklaringen van een arts en 
van het bestuur van de onderwijsinstelling waar hij is ingeschreven, als gevolg van een handicap of 
chronische ziekte niet in staat is het afsluitend examen met goed gevolg af te ronden binnen het 
aantal jaren waarop de studielast van de opleiding, bedoeld in artikel 7.3a, van de WHW gebaseerd 
is.
Artikel 5.2c. Verlenging duur aanvullende beurs 
In aanvulling op artikel 5.2, vierde lid, wordt de aanvullende beurs langer verstrekt in de vorm van een 
prestatiebeurs, gedurende:
a. 2 jaar indien het onderwijs betreft tot leraar of ambtsdrager van een kerkgenootschap volgend op 
een masteropleiding gericht op levensbeschouwelijk ambt of beroep, bedoeld in artikel 7.4a, vijfde lid, 
van de WHW; 
b. 1 jaar op aanvraag indien het een masteropleiding als bedoeld in artikel 7.30c van de WHW 
betreft. Dit onderdeel is niet van toepassing, indien reeds eerder op grond van onderdeel c van dit 
artikel aanvullende beurs is toegekend; 
c. 1 jaar op aanvraag indien met goed gevolg het afsluitende examen van een masteropleiding als 
bedoeld in artikel 7.4a, met uitzondering van het derde lid, van de WHW is behaald en daarna een 
masteropleiding als bedoeld in artikel 7.4a, derde lid, van de WHW wordt gevolgd. Dit onderdeel is 
niet van toepassing, indien reeds eerder op grond van artikel 5.2a of onderdeel b van dit artikel 
prestatiebeurs is toegekend. Dit onderdeel is eveneens niet van toepassing, indien reeds eerder op 
grond van artikel 5.2, derde lid, prestatiebeurs is toegekend, voor zover dat betrekking had op een 
opleiding als bedoeld in artikel 7.4b, vierde lid, van de WHW; of
d. 1 jaar op aanvraag indien reeds eerder prestatiebeurs is toegekend op grond van artikel 5.2a en 
een masteropleiding als bedoeld in artikel 7.4a, derde lid, van de WHW wordt gevolgd.
W
Artikel 5.3, eerste lid, komt te luiden:
1. Studiefinanciering in de vorm van een reisvoorziening wordt in de vorm van een prestatiebeurs 
verstrekt gedurende de periode, bedoeld in artikel 5.2, eerste, derde of vierde lid, en gedurende de 
periode, bedoeld in de artikelen 5.2a, 5.2b of 5.2c,  vermeerderd met 1 jaar.
X
Artikel 5.6 vervalt.
Y
Artikel 5.7 wordt als volgt gewijzigd:
1. Het eerste lid komt te luiden:
1. Indien een student binnen de diplomatermijn hoger onderwijs:
a. het afsluitend examen van een hbo-bacheloropleiding, of
FOUT! ONBEKENDE NAAM VOOR DOCUMENTEIGENSCHAP. Fout! Onbekende naam voor
documenteigenschap. 7 Fout!

AD
Artikel 6.4 wordt als volgt gewijzigd:
1. Het vijfde lid vervalt, onder vernummering van het zesde tot het vijfde lid.
2. In het vijfde lid (nieuw) wordt “tweede tot en met het vijfde lid” vervangen door: tweede tot en met 
het vierde lid.
AE
In artikel 6.7 wordt “15 kalenderjaren” vervangen door: 20 kalenderjaren.
AF
In artikel 6.12, tweede lid, wordt na “vastgesteld” een punt geplaatst en vervalt de zinsnede “, met 
dien verstande dat:” evenals de onderdelen a en b.
AG
Artikel 7.1 wordt als volgt gewijzigd:
1. In het eerste lid, onderdeel j, wordt “het reisvoorziening niet tijdig heeft beëindigd” vervangen door: 
het reisproduct niet tijdig heeft stopgezet.
2. In het tweede lid, onderdeel c, wordt “het reisvoorziening” vervangen door: de reisvoorziening.
AH
In artikel 9.5 vervalt het derde lid, onder vernummering van het vierde en vijfde lid tot het derde en 
vierde lid.
AI
Artikel 9.7 en hoofdstuk 10 vervallen. 
AJ
Artikel 11.1 wordt als volgt gewijzigd:
1. In het eerste lid wordt “3.4, tweede lid, 3.9, derde lid” vervangen door: 3.9, tweede lid.
2. In het eerste lid wordt “, 5.2 en 10.3” vervangen door: en 5.2.
FOUT! ONBEKENDE NAAM VOOR DOCUMENTEIGENSCHAP. Fout! Onbekende naam voor
documenteigenschap. 9 Fout!

Artikel 12.2 vervalt.
AN
Artikel 12.4 komt te luiden:
Artikel 12.4. Afwijking van artikel 3.21 in de periode september tot en met december 2014
In afwijking van artikel 3.21, wordt studiefinanciering niet toegekend of verhoogd voor de periode, 
gelegen voorafgaand aan de inwerkingtreding van artikel I, onderdeel Q, van de Wet sociaal 
leenstelsel masterfase. 
AO
Na artikel 12.9a worden twee artikelen ingevoegd, luidende:
Artikel 12.9b. Cohortgarantie sociaal leenstelsel voor studenten aan een masteropleiding of 
ongedeelde opleiding
Op een student die vóór 1 september 2014 ingeschreven stond voor een masteropleiding of 
ongedeelde opleiding en die studiefinanciering toegekend heeft gekregen, blijven de artikelen 5.2, 5.6 
en 5.7, zoals die artikelen luidden voor het tijdstip van inwerkingtreding van artikel I, onderdelen V, X 
en Y, van de Wet sociaal leenstelsel masterfase van toepassing. 
Artikel 12.9c. Cohortgarantie sociaal leenstelsel voor studenten duplex ordo met 
vervolgopleiding
Op een student die vóór 1 september 2014 onderwijs volgt volgend op een opleiding gericht op een 
levensbeschouwelijk ambt of beroep als bedoeld in 7.4a, vijfde lid, van de WHW, en die daarvoor 
studiefinanciering toegekend heeft gekregen, blijven de artikelen 5.2, 5.6 en 5.7, zoals die artikelen 
luidden voor het tijdstip van inwerkingtreding van artikel I, onderdelen V, X en Y, van de Wet sociaal 
leenstelsel masterfase van toepassing. 
AP
Artikel 12.10 wordt als volgt gewijzigd:
1. In het opschrift wordt “artikel 5.6” vervangen door: voormalig artikel 5.6.
2. In het eerste, tweede en derde lid wordt “In afwijking van artikel 5.6 wordt tot een bij koninklijk 
besluit te bepalen tijdstip” vervangen door: Tot een bij koninklijk besluit te bepalen tijdstip, wordt in 
afwijking van artikel 5.6, zoals dat artikel luidde voor het tijdstip van inwerkingtreding van artikel I, 
onderdeel X, van de Wet sociaal leenstelsel masterfase,. 
FOUT! ONBEKENDE NAAM VOOR DOCUMENTEIGENSCHAP. Fout! Onbekende naam voor
documenteigenschap. 11 Fout!

ARTIKEL IV. Wijziging Wet uniformering loonbegrip
Artikel XXXIV van de Wet uniformering loonbegrip komt te luiden:
ARTIKEL XXXIV
Artikel 3.9, tweede lid, van de Wet studiefinanciering 2000 wordt als volgt gewijzigd:
1. In de tweede volzin wordt «€ 17.668,93» vervangen door: € 16.494,18.
2. In de vijfde volzin wordt «€ 22.407,00» vervangen door: € 20.897,24.  
ARTIKEL V. Wijziging Wet werk en bijstand
De Wet werk en bijstand wordt als volgt gewijzigd:
A
In de artikelen 25, 26 en 33, tweede lid, wordt “artikel 3.18” telkens vervangen door: artikel 3.18, 
eerste lid,.
B
In artikel 33, tweede lid, wordt “als bedoeld in artikel 3.4 of artikel 3.5” vervangen door: als bedoeld in 
artikel 3.5.
ARTIKEL VI. Samenloop met Wet uniformering loonbegrip
Indien artikel XXXIV van de Wet uniformering loonbegrip eerder in werking is getreden of treedt dan 
artikel I, onderdeel J, van deze wet, wordt deze wet als volgt gewijzigd:
1. In artikel I, onderdeel J, wordt “17.668,93” vervangen door “16.494,18” en wordt “22.407,00” 
vervangen door: 20.897,24. 
2. Artikel IV vervalt.
3. In artikel VIII wordt “22.407,00” vervangen door: 20.897,24.
ARTIKEL VII. Samenloop Aanpassingswet Wet basisregistratie personen
1. Indien het bij koninklijke boodschap van 23 februari 2013 ingediende voorstel van wet (Aanpassing 
van wetten aan de Wet basisregistratie personen, Kamerstukken 33 555) tot wet is of wordt verheven 
en artikel 3.7, onderdeel B, van die wet eerder in werking is getreden of treedt dan artikel I, onderdeel 
FOUT! ONBEKENDE NAAM VOOR DOCUMENTEIGENSCHAP. Fout! Onbekende naam voor
documenteigenschap. 13 Fout!

De Minister van Onderwijs, Cultuur en Wetenschap,
FOUT! ONBEKENDE NAAM VOOR DOCUMENTEIGENSCHAP. Fout! Onbekende naam voor
documenteigenschap. 15 Fout!

1. Inleiding
1.1. Algemeen
1.1.1. Aanleiding: regeerakkoord
In het regeerakkoord is afgesproken om de basisbeurs voor studenten in het hoger onderwijs onder te 
brengen in het sociaal leenstelsel en om daarnaast enkele vereenvoudigingen aan te brengen ten 
1
behoeve van de uitvoering van de Wet studiefinanciering 2000 (WSF 2000). Daarnaast is in het 
regeerakkoord een aanpassing in het ov-arrangement aangekondigd.
Met het voorliggende wetsvoorstel wordt een eerste stap gezet ter uitvoering van de afspraken 
omtrent het sociaal leenstelsel in het regeerakkoord. Dit voorstel behelst het invoeren van het sociaal 
2
leenstelsel in de masterfase met ingang van het collegejaar 2014/2015. Daarnaast worden conform 
het regeerakkoord enkele vereenvoudigingen in het studiefinancieringsstelsel voorgesteld. De 
beoogde inwerkingtredingsdatum van de vereenvoudigingen is 1 januari 2015. De aanpassing van het 
ov-arrangement wordt in een later stadium in een apart wetsvoorstel aan de Tweede Kamer 
aangeboden.
Dit voorstel is een belangrijke eerste stap in de hervorming van de studiefinanciering en betekent dat 
alvast een bedrag van € 133 miljoen (structureel) wordt vrijgemaakt om te kunnen investeren in de 
kwaliteit van onderwijs en onderzoek.
1.1.2. Huidig stelsel van studiefinanciering
Het huidige stelsel van studiefinanciering is gebaseerd op een door de overheid vastgesteld 
maandbudget en kent een basisbeurs, een aanvullende beurs of een aanvullende lening, een 
3
basislening en het collegegeldkrediet. Daarnaast is er een studentenreisvoorziening.
Maandelijks krijgt elke studerende ongeacht het inkomen van de ouders een basisbeurs. Voor het 
restant van het maandbudget (tweederde deel) is de student in beginsel aangewezen op a) zijn 
ouders en b) de basislening. Zijn de ouders, gelet op hun inkomen, niet in staat aan het maandbudget 
4
bij te dragen, dan ontvangt de studerende in plaats daarvan een aanvullende beurs. De aanvullende 
5 
beurs is inkomensafhankelijk en is tot een ouderlijk inkomen van maximaal 46.000 euro beschikbaar.
De studerende die geen aanvullende beurs ontvangt, kan datzelfde bedrag aanvullend lenen. Het 
totale maandbudget dat een studerende ter beschikking staat, is gebaseerd op een normbedrag voor 
de kosten van levensonderhoud. Daarnaast is er een reisvoorziening en kan iedere ho-student een 
collegegeldkrediet opnemen ter hoogte van het verschuldigde collegegeld.
In de huidige situatie wordt de basisbeurs eerst als voorlopige lening uitgekeerd en achteraf omgezet 
in een gift als de student binnen 10 jaar afstudeert (prestatiebeurs). Bij niet (tijdig) afstuderen, wordt 
de voorlopige lening definitief en moet de lening, inclusief de daarover opgebouwde rente, worden 
terugbetaald. 
1
 Zie: Bruggen Slaan. Regeerakkoord VVD – PvdA, blz.17 en financiële bijlage, blz. 8-10.
2
 Zie verder paragraaf 1.4 voor de toelichting op gefaseerde invoering sociaal leenstelsel.
3
 In de oorspronkelijke memorie van toelichting bij de WSF 2000 wordt de grondgedachte van studiefinanciering 
als volgt omschreven: “Studiefinanciering is een zaak voor drie partijen: de overheid, studerenden en hun ouders. 
Alle drie leveren ze een onmisbare bijdrage. De overheid biedt studenten een basisbeurs en een reisvoorziening. 
Daarin wordt rekening gehouden met de woonsituatie van de studerende (uit of thuis), de schoolsoort (enerzijds 
het middelbaar beroepsonderwijs en anderzijds het hoger onderwijs) en eventuele individuele omstandigheden 
(partner, kinderen). Ouders maken op individuele basis afspraken met hun kinderen over een toelage. Echter, als 
ouders te weinig inkomen hebben om die kosten te kunnen dragen, springt de overheid bij (aanvullende beurs). 
Studerenden zelf leveren daarnaast een bijdrage in de kosten van hun eigen levensonderhoud door te werken of 
te lenen. Alles bij elkaar levert dit studerenden een naar objectieve normen bezien aanvaardbaar inkomen op” 
(Kamerstukken II 1999/2000, 26 873, nr. 3, pag. 2).
4
 Zie voor een verdere getalsmatige toelichting paragraaf 4 van het algemeen deel van deze toelichting.
5
 Dit is de inkomensgrens in een situatie van een gezin met een studerend kind, zonder
minderjarige kinderen en zonder ouderlijke studieschuld.
WP10291 | K-2 | blz. 2

Dit wetsvoorstel bevat daarnaast de vereenvoudigingen die reeds werden voorgesteld in het 
wetsvoorstel Studeren is investeren. Het betreft de volgende wijzigingen:
- peiljaarverlegging bij inkomensachteruitgang (zie 3.4.1);
- mogelijk maken van toekenning/verhoging studiefinanciering met terugwerkende kracht (zie 
3.4.2);
- afschaffen partnertoeslag (zie 3.4.3);
- aanpassing berekeningswijze veronderstelde ouderlijke bijdrage (zie 3.4.4);
- afschaffen regeling voor weigerachtige en onvindbare ouders (zie 3.4.5).
Deze vereenvoudigingen gelden voor alle studerenden, dus voor het middelbaar beroepsonderwijs, 
hoger beroepsonderwijs en wetenschappelijk onderwijs. Dit in tegenstelling tot het sociaal leenstelsel, 
dat niet voor mbo’ers zal gelden. De beoogde inwerkingtreding van deze vereenvoudigingen is 1 
januari 2015.
Tot slot wordt van de gelegenheid gebruik gemaakt om de materieel uitgewerkte ‘tempobeurs’ uit de 
WSF 2000 te schrappen. Dit instrument is inmiddels achterhaald.
1.1.4. Voorkomen van fiscale weglek
Er bestaat momenteel voor studenten met recht op studiefinanciering recht op aftrek van 
scholingsuitgaven in de inkomstenbelasting. Aftrek is mogelijk indien de studiekosten hoger zijn dan 
de bedragen aan basis- en aanvullende beurs waar men recht op heeft. Onder het huidige stelsel 
komt in de praktijk slechts een beperkt deel van de studenten aan aftrek toe als gevolg van het recht 
op studiefinanciering. Door invoering van het sociaal leenstelsel heeft de student niet langer recht op 
studiefinanciering in de vorm van een basisbeurs. Hierdoor krijgen studenten recht op een hogere 
aftrek van scholingsuitgaven, waardoor fiscale weglek ontstaat (de belastingontvangsten dalen). 
In het regeerakkoord is vastgelegd dat fiscale weglek wordt voorkomen om te zorgen dat de beoogde 
budgettaire opbrengst van het sociaal leenstelsel ten volle kan worden benut. De weglek bedraagt 
structureel € 155 miljoen (€ 32 miljoen voor de masterfase en € 123 miljoen voor de bachelorfase). De 
weglek wordt voorkomen door studenten met recht op studiefinanciering niet langer recht te geven op 
aftrek van scholingsuitgaven. Deze maatregel zal worden voorgesteld bij het wetsvoorstel voor het 
sociaal leenstelsel in de bachelorfase. Omdat het niet mogelijk is alleen masterstudenten uit te sluiten 
van de aftrek scholingsuitgaven, is ervoor gekozen voornoemde maatregel te treffen op het moment 
dat het merendeel van de studenten onder het sociaal leenstelsel wordt gebracht met het 
wetsvoorstel sociaal leenstelsel bachelorfase. De fiscale weglek voor masterstudenten die zich in de 
periode tot invoering van het sociaal leenstelsel voor de bachelorfase voordoet, wordt tijdelijk 
opgevangen binnen de rijksbegroting.  
1.2. Reden van voorgestelde wijzigingen
1.2.1. Van generiek naar specifiek 
De belangrijkste doelstelling van studiefinanciering is de financiële toegankelijkheid van het onderwijs 
te garanderen, ook voor studenten met een lager inkomen. In het huidige stelsel is studiefinanciering 
een verantwoordelijkheid van drie partijen: de overheid, de student en zijn ouders. De 
verantwoordelijkheidsverdeling tussen overheid, studenten en ouders is idealiter een weerspiegeling 
van het maatschappelijk en privaat profijt die door het volgen van hoger onderwijs worden verkregen. 
De invoering van een sociaal leenstelsel moet recht doen aan de maatschappelijke en private 
opbrengst van het hoger onderwijs.
De schaarse publieke middelen worden thans ingezet voor generieke inkomensondersteuning van 
studenten, ongeacht de middelen van hun bestaan (basisbeurs). Daarbij wordt niet de principiële 
vraag gesteld of het altijd nodig is om de beurs na het afronden van de studie om te zetten in een gift. 
WP10291 | K-2 | blz. 4

uitgedaagd. Door te investeren in de intensiteit van het onderwijs, door het hoger onderwijs 
kleinschaliger te organiseren (‘klein binnen groot’) en door in te zetten op een ambitieuzer 
studieklimaat en een betere binding tussen student en opleiding, wil de regering het Nederlandse 
hoger onderwijs naar een hoger plan tillen. Concreet kan het dan gaan om een lagere student-staf 
ratio, meer contacturen, meer tutoring/coaching, meer tussentijdse feedback en een verdere 
professionalisering van docenten. Daarnaast wil de regering de verbinding tussen het onderzoek en 
het onderwijs versterken. Vanzelfsprekend zal over deze investeringen uitvoerig overleg plaatsvinden 
met de studentenorganisaties en het onderwijsveld.
1.3. Onderwijs en eigen verantwoordelijkheid
1.3.1. Logisch vervolg op ingezette trend
De voorgestelde maatregelen passen in het veranderde perspectief op studiefinanciering nadat in 
1986 met de Wet op de studiefinanciering het beurzen- en leenstelsel is geïntroduceerd. Sindsdien 
heeft het hoger onderwijs in Nederland een enorme groei doorgemaakt, zowel in aantallen studenten 
als in de verscheidenheid ervan. 
Aantal studenten in 
het hoger onderwijs 
als percentage van de 
bevolking van 18-25 
jaar
Naar geslacht: 
 Totaal
 Mannen 
 Vrouwen 
Bron: CBS (Statline)
Om het stelsel 
betaalbaar te houden en om de kwaliteit van het hoger onderwijs te waarborgen, is de eigen bijdrage 
van de studenten (collegegeld) geleidelijk verhoogd, is het aantal studies dat studenten tegen het 
wettelijke collegegeld mogen volgen teruggebracht tot één studie en is het bedrag dat via de 
11
studiefinanciering als gift wordt verstrekt aanzienlijk verminderd. Het perspectief is daarbij veranderd 
12 13
van de ‘zelfstandige student’ , via de ‘presterende student’ naar de ‘investerende student’ nu. Dit 
komt onder meer tot uitdrukking in diverse rapporten, zoals ‘De kost gaat voor de kennis uit’ 
14 15
(Commissie Hermans) en ‘Leren investeren; investeren in leren’ (Commissie Vermeend). Het 
11
 Door de gelijktijdige ophoging van de maximale aanvullende beurs is het totale bedrag voor studenten uit 
gezinnen met lage inkomens min of meer gelijk gebleven. Voor thuiswonende respectievelijk uitwonende 
studenten uit de midden- en hogere inkomensklasse is de steun in de vorm van een gift in 1998 echter 54% 
respectievelijk 36% lager dan in 1991. Zie: SCP, Een beroep op de burger; Minder verzorgingsstaat, meer eigen 
verantwoordelijkheid? Sociaal en Cultureel Rapport 2012, november 2012.
12
 Invoering van de Wet studiefinanciering 2000.
13
 Invoering van de tempobeurs en prestatiebeurs.
14
 College Toekomst Studiefinanciering, De kost gaat voor de kennis uit, studiefinanciering in de 
kennismaatschappij, 1997.
WP10291 | K-2 | blz. 6

toekomst van jezelf. Veel studenten verdienen na hun opleiding een meer dan fatsoenlijk salaris. 
Arbeidsmarktvergelijkingen laten zien dat een hoger opgeleide gemiddeld 1,5 tot 2 keer zoveel 
19
verdient als een afgestudeerde mbo’er. Gelet hierop is het redelijk de lasten tussen de student en de 
samenleving eerlijker te delen. 
Het is bovendien een veilige investering. Slaagt de student er niet in een voldoende inkomen te 
verwerven, dan wordt daarmee bij de terugbetaling rekening gehouden. De studielening is ook op 
andere aspecten sociaal vormgegeven (zie 1.1.2 en 1.1.3).
1.4. Gefaseerde invoering in twee wetsvoorstellen
Het streven van de regering is om het sociaal leenstelsel over de volle breedte van het hoger 
onderwijs in te voeren, dus zowel voor de masterfase als voor de bachelorfase. Om dat op een 
verantwoorde manier te doen, acht de regering het wenselijk om de invoering van het sociaal 
leenstelsel te faseren en deze fasering door middel van twee afzonderlijke wetsvoorstellen vorm te 
geven. De redenen daarvoor zijn de volgende.
1.4.1. Fasering
De regering hecht aan een zorgvuldige en weloverwogen invoering van het sociaal leenstelsel. In 
gesprekken met (aankomende) studenten en hun ouders is eveneens naar voren gekomen dat zij een 
zorgvuldige invoering van het sociaal leenstelsel van wezenlijk belang vinden. Studenten geven aan 
dat zij, omdat van hen verwacht wordt dat zij een goede studiekeuze maken, gebaat zijn bij een 
goede voorlichting over de aanstaande beleidswijzigingen. Ook hebben zij ondersteuning nodig bij het 
maken van verstandige studiekeuzes en financiële beslissingen. Door de fasering en de 
voorgenomen voorlichting wordt in deze wensen voorzien.
Om recht te doen aan het belang van ordelijke wetgeving, stelt de regering voor het sociaal 
leenstelsel voor de bachelorfase pas per studiejaar 2015/2016 in te voeren, een jaar later dan de 
beoogde invoering van het sociaal leenstelsel voor de masterfase. Door die fasering wordt enerzijds 
bereikt dat voor studenten tijdig kenbaar is hoe het nieuwe stelsel er voor hen uit komt te zien, zodat 
zij daar bij het maken van hun studiekeuze rekening mee kunnen houden. Anderzijds maakt deze 
fasering het mogelijk dat studenten kunnen profiteren van de verbetering in de studiekeuzefaciliteiten 
20
die wordt doorgevoerd met het wetsvoorstel Kwaliteit in verscheidenheid. Een voorbeeld daarvan is 
dat aspirant-studenten het recht krijgen op studiekeuzeadviezen voor de opleiding(en) waarvoor zij 
zich op uiterlijk 1 mei hebben aangemeld. 
Voor het onderhavige wetsvoorstel tot invoering van een sociaal leenstelsel in de masterfase geldt 
eveneens dat zorgvuldige behandeling en invoering een eerste voorwaarde is. Voor dit wetsvoorstel 
kon echter worden voortgebouwd op het eerdere wetsvoorstel Studeren is investeren en de ter 
gelegenheid daarvan uitgebrachte onderzoeksrapporten. Daarmee zijn de voorwaarden voor een 
verantwoord en zorgvuldig wetgevingstraject geschapen. Verder zijn reikwijdte en gevolgen van dit 
wetsvoorstel voor masterstudenten beperkt doordat de reeds opgenomen basisbeurs in de 
bachelorfase wel gewoon in een gift kan worden omgezet. 
Mede in relatie tot de toegankelijkheid geldt voor deze studenten dat zij al vergevorderd zijn in hun 
studie en met hun reeds opgedane ervaring in het hoger onderwijs een verstandige en bewuste keuze 
kunnen maken over het vervolg van hun opleiding. Invoering per 1 september 2014 acht de regering 
voor deze groep daarom niet bezwaarlijk, mede gelet op de stevige inzet op een goede voorlichting 
door DUO over de gevolgen van dit wetsvoorstel. DUO zal na afronding van behandeling in de 
Tweede Kamer, wanneer de wettekst vastligt, alvast bekendheid geven aan dit voorstel. Streven is 
19
 "Wo’ers verdienen gemiddeld twee keer zoveel als mbo’ers (50 duizend versus 25 duizend euro per jaar) en 
anderhalf keer zoveel als hbo’ers (36 duizend)." Zie: Inkomens van afgestudeerden 2007-2009, CBS, 2011, blz. 5.
20
 Kamerstukken I 2012/13, 33 519, A.
WP10291 | K-2 | blz. 8

Kortom: het is studiefinanciering en geen inkomensondersteuning voor na de studie (door middel van 
omzetting in een gift). Met de voorgestelde wijzigingen blijft het hoger onderwijs financieel 
toegankelijk omdat iedereen die wil en kan studeren in staat blijft om tijdens de studie in zijn middelen 
21
van bestaan te voorzien.
2. Uitgangspunten van het sociaal leenstelsel 
De regering hanteert de volgende uitgangspunten bij de hervorming van de studiefinanciering: 
- toekomstbestendige overheidsinvesteringen in onderwijs en onderzoek; 
- eerlijk delen en investeren in studie loont; 
- toegankelijk hoger onderwijs voor iedereen die wil en kan studeren; 
- bevorderen van bewuste studiekeuze; 
- efficiënter functioneren van de overheid.
Deze uitgangspunten hanteert de regering voor de invoering van het sociaal leenstelsel in zowel de 
bachelorfase als de masterfase.
2.1. Toekomstbestendige investeringen in onderwijs en onderzoek 
Onderwijs en wetenschap zijn in Nederland, ook internationaal vergeleken, van hoog niveau, maar de 
ambitie reikt verder: Nederland wil tot de top vijf van de wereld blijven behoren. Goed onderwijs is de 
motor van nieuwe welvaart en economische groei. Goed onderwijs is ook de motor van persoonlijke 
22
ontwikkeling, vorming in de breedste zin van het woord en van kwaliteit van leven. 
Zoals geschetst, heeft het hoger onderwijs in Nederland een enorme groei doorgemaakt, zowel in 
23
aantallen studenten als in de diversiteit ervan, en zal deze groei naar verwachting doorzetten. Er 
moet voor worden gezorgd dat het hoger onderwijs deze ontwikkelingen kan bijbenen. De commissie 
Veerman had in 2010 een indringende boodschap: “Het Nederlandse hoger onderwijs moet veel en 
ook snel beter. De studie-uitval is te hoog, talent wordt te weinig uitgedaagd en er is te weinig 
flexibiliteit in het systeem om de gevarieerde vraag van studenten en de arbeidsmarkt goed te 
bedienen. De commissie vindt daarom dat het huidige bestel niet toekomstbestendig is. Het advies is: 
24
geef een krachtige impuls aan de kwaliteit en diversiteit van het Nederlandse hoger onderwijs.” Dat 
was een stevige boodschap die breed wordt gedeeld door studenten, docenten, onderzoekers, 
25
onderwijsbestuurders en de politiek. Dit kabinet zet de toen ingezette kwaliteitsagenda voort en 
heeft bij de Eerste Kamer het hiervoor genoemde wetsvoorstel Kwaliteit in verscheidenheid ingediend 
26
waarmee belangrijke elementen ten behoeve van de kwaliteitsimpuls mogelijk worden gemaakt. 
Het studiesucces moet omhoog. Het onderwijs moet intensiever, de studiecultuur ambitieuzer. 
Daarnaast moet het opleidingsaanbod in het hoger onderwijs worden versterkt via onder meer 
profilering, verhoging van de arbeidsmarktrelevantie en meer differentiatie. Er zijn met alle publiek 
gefinancierde hoger onderwijsinstellingen zogenaamde prestatieafspraken gemaakt om deze 
kwaliteitsagenda om te zetten in concrete resultaten. 
21
 Zie verder onder 2.3.
22
 Zie Groot & Maassen van der Brink, ‘Investeren en terugverdienen’, SBO, 2003 en SCP, ‘Leefsituatie, geluk & 
kwaliteit van leven’ in: ‘Sociale Staat van Nederland 2011’. 
23
 Dit is beschreven door de Commissie Toekomstbestendigheid Hoger Onderwijsstelsel, Differentiëren in 
drievoud, 2010.
24
 Commissie Toekomstbestendigheid van het hoger onderwijsstelsel, Differentiëren in Drievoud, 2010.
25
 Zie bijvoorbeeld het gezamenlijke persbericht van HBO-raad, VSNU, ISO en LSVb op 
www.vereniginghogescholen.nl/index.php?option=com_content&view=article&catid=29&id=676. In de Tweede 
Kamer is naar aanleiding van debatten over het rapport van de commissie Veerman ‘Differentiëren in drievoud’ en 
de strategische agenda ‘Kwaliteit in verscheidenheid’ brede steun uitgesproken. 
26
 Kamerstukken I 2012/13, 33 519, A.  
WP10291 | K-2 | blz. 10

in de kosten van het levensonderhoud van studenten. 
De student kan op verschillende manieren zelf meer gaan bijdragen. De overheid biedt de 
mogelijkheid aan om te lenen. Het is voor een (master)student daarom mogelijk om over voldoende 
middelen te beschikken en om voldoende studietijd over te houden. Maar de student kan ook een 
29
bijbaan nemen of op andere manieren inkomsten verwerven. 
Als de masterstudent aan een eenjarige masteropleiding ervoor kiest om de leenmogelijkheid volledig 
te gebruiken, dan leent de uitwonende student € 3.300 meer dan voorheen en de thuiswonende 
student € 1.200 meer dan voorheen. In combinatie met de verlengde terugbetalingstermijn van 20 jaar 
zal hij per saldo € 19 respectievelijk € 7 per maand meer aflossen dan vóór de invoering van dit 
wetsvoorstel (bij een rente van 2,5%). Deze bedragen vindt de regering alleszins redelijk, omdat de 
investering zich in de toekomst terugverdient. 
Wanneer een masterstudent een tweejarige masteropleiding volgt en het bedrag van de basisbeurs 
volledig leent, dan leent de uitwonende student € 6.600 meer dan voorheen en de thuiswonende 
student € 2.400 meer dan voorheen. Doordat de terugbetalingstermijn wordt verlengd, zal hij per 
saldo € 38 respectievelijk € 14 per maand meer aflossen dan voor invoering van het leenstelsel (bij 
een rente van 2,5%).
In het hoger onderwijs rondt momenteel 30 tot 40 procent de studie zonder studieschuld af. Dat 
percentage zal dalen, maar niet iedereen zal de gevraagde private bijdrage volledig lenen en de 
hoogte van de studieschuld zal niet voor iedereen hetzelfde zijn.
De hoogte van de schuld wordt beïnvloed door verschillende keuzes die de student maakt: welke 
opleiding wil ik volgen, waar wil ik studeren en wil ik bij mijn ouders wonen of op mezelf? De student 
heeft een grote eigen verantwoordelijkheid om zijn keuzes vorm te geven. Al deze keuzes 
beïnvloeden de hoogte van de private bijdrage. De mogelijke invloed van de private bijdrage op de 
toegankelijkheid van het onderwijs is met name relevant voor de invoering van het sociaal leenstelsel 
in de bachelorfase. De masterstudent heeft immers de stap naar het hoger onderwijs al enkele jaren 
geleden gemaakt en kan daarom zelf heel goed inschatten of een masteropleiding een verstandige 
investering is als vervolg op de bacheloropleiding. Ten opzichte van de bachelorfase is voor de 
masterfase het door de student zelf te financieren deel van de kosten van levensonderhoud 
bovendien aanzienlijk kleiner. 
Mogelijke effecten op de toegankelijkheid zullen om die reden worden meegenomen in het kader van 
het wetsvoorstel sociaal leenstelsel bachelorfase.  
Zoals gezegd hebben ook de ouders een rol. Ook zij worden verondersteld om een bijdrage te 
leveren aan de kosten van levensonderhoud. De Dienst Uitvoering Onderwijs (DUO) stelt op basis 
van het inkomen van ouders een ouderlijke bijdrage vast, die zij worden verondersteld te betalen aan 
het kind. Het kabinet realiseert zich dat er ouders zijn voor wie dit teveel gevraagd is. 
Er is een groep studenten die met een lening alleen niet geholpen is omdat hun ouders niet in staat 
zijn bij te dragen in de kosten van levensonderhoud. Via de aanvullende beurs garandeert de 
overheid ook voor hen de toegankelijkheid van hoger onderwijs. De aanvullende beurs is 
30
inkomensafhankelijk en is tot een ouderlijk jaarinkomen van maximaal € 46.000 beschikbaar. Ruim 
29
 Onder het vorige kabinet zijn tal van initiatieven vanuit (oud-)studenten zelf en werkgevers in kaart gebracht, 
zoals bijvoorbeeld studelta.nl, studentenprijsvraag.nl, battle-of-concepts.nl en unipartners.nl. Zie masterklasse.nl.
30
 Dit is de inkomensgrens in een situatie van een gezin met een studerend kind, zonder minderjarige kinderen en 
zonder ouderlijke studieschuld. 
WP10291 | K-2 | blz. 12

zijn of niet de capaciteiten hebben. Voor die studenten is het heel belangrijk om te weten waar ze aan 
beginnen. 
Bachelor- en masterstudenten kunnen daarnaast ten gevolge van een prijsverhoging hun studiekeuze 
of woonbeslissing aanpassen, zonder dat dit gevolgen heeft voor de deelname aan het onderwijs. 
Daarbij moet worden aangetekend dat bij deze vergelijking geen rekening is gehouden met de 
mogelijkheid om tegen zeer gunstige voorwaarden te lenen en het bestaan van de aanvullende beurs. 
Doordat het leenstelsel een sociaal karakter heeft, zal de vergelijking voor Nederland naar alle 
waarschijnlijkheid gunstiger uitvallen. 
Het CPB heeft aangegeven dat bij de invoering van het volledig sociaal leenstelsel (voor de bachelor- 
en de masterfase) de effecten van een verhoging van de private bijdrage op de keuze voor studie en 
33
huisvesting onbekend zijn en op basis van de beschikbare literatuur niet te duiden. Belangrijk is dat 
de kwaliteit van het onderwijs en de voorbereiding op studiekeuzes ook niet in deze overwegingen 
betrokken zijn. Ook bij studeren geldt dat het begint bij ambitie. Goede aansluiting, studiekeuze- en 
loopbaanoriëntatie en informatie maken hoger onderwijs aantrekkelijker, terwijl ondersteuning bij de 
financiële studieplanning een bewuste inzet van studiefinanciering beter mogelijk maakt. Dit is voor de 
regering essentieel. Zij is ervan overtuigd dat degenen die een masteropleiding volgen, dat hebben 
gedaan op basis van een bewuste afweging. Doordat ze reeds een bacheloropleiding hebben 
gevolgd, weten ze wat ze willen en wat ze aankunnen. Zodoende zijn ze in staat om bewuste 
investeringsbeslissingen te maken. 
De gehanteerde modellen geven geen inzicht in de vraag om welke studenten het hier gaat. Het is 
niet erg als minder mensen gaan studeren bij een bepaalde opleiding als gevolg van betere keuzes, 
bijvoorbeeld door te kiezen voor een andere opleiding of een ander opleidingsniveau. In dit kader is 
het ook relevant wat de invloed is van leenaversie op deelname aan het hoger onderwijs.   
De rol van leenaversie lijkt op grond van beschikbaar onderzoek beperkt. Het bestaan van 
leenaversie kan niet worden ontkend, maar als lenen nodig is om te kunnen studeren, blijkt uit 
onderzoek dat studenten zich daardoor niet laten weerhouden. Zolang studeren een goede 
investering is, ligt het ook niet voor de hand dat studenten zich door leenaversie zouden laten 
tegenhouden. Deze verwachting wordt bevestigd door beschikbare onderzoeken van onder meer het 
34 35
Sociaal en Cultureel Planbureau (SCP) en het CHEPS naar ervaringen in het buitenland en stemt 
overeen met eerdere ervaringen met de invoering van de prestatiebeurs. Volgens het CHEPS is het 
algemene beeld dat een verhoging van private bijdragen voor het hoger onderwijs beperkte en 
tijdelijke effecten heeft. Het aantal studenten dat zich aanmeldt bij universiteiten en hogescholen daalt 
doorgaans niet of slechts marginaal na een substantiële verhoging van de private bijdrage in 
combinatie met studieleningen. Bovendien herstellen de traditionele deelnamepatronen zich na één of 
twee jaren. Ook blijft de verhouding tussen studenten uit lage en hoge inkomensgroepen in de 
onderzochte landen doorgaans gelijk. 
33
 De HBO-raad stelde in afwijking van de genoemde cijfers, dat de invoering van het sociaal leenstelsel leidt tot 
een vraaguitval van 15.000 studenten in het hbo. De HBO-raad heeft ten onrechte de uitkomst van de CPB-
berekeningen die uitgaan van de thuiswonenden beurs, geëxtrapoleerd naar de feitelijke situatie dat er ook vele 
studenten uitwonend zijn. De door het CPB gehanteerde rekenregels zijn echter niet op die manier te gebruiken. 
Studenten kunnen na invoering van het sociaal leenstelsel ook andere woonkeuzes maken. Ook deze afwijkende 
woonkeuzes zullen effect hebben op de instroom in het hoger onderwijs. 
34
 SCP, Een beroep op de burger; Minder verzorgingsstaat, meer eigen verantwoordelijkheid? Sociaal en 
Cultureel Rapport 2012, november 2012, en het eerder genoemde recente rapport ‘De studie waard, Een 
verkenning van mogelijke gedragsreacties bij de invoering van een sociaal leenstelsel in het hoger onderwijs’, 
2013.
35
 CHEPS, International Experiences with Student Financing, Tuition fees and student support in perspective, 
maart 2013.
WP10291 | K-2 | blz. 14

inkomen bepalend is voor de kans op het volgen van een opleiding in het hoger onderwijs ook in 
Nederland geldt. Het verschil in hoger onderwijsdeelname wordt vooral verklaard door verschillen die 
al op de middelbare school zijn ontstaan. Bij de overgang van de vooropleiding naar het hoger 
onderwijs zijn de verschillen tussen inkomensgroepen echter relatief klein. 
De regering ziet hierin een bevestiging van de toegankelijkheid van het hoger onderwijsstelsel. Naar 
de overtuiging van de regering onderschrijft dit gegeven het belang van de sociale elementen in het 
leenstelsel. Deze conclusies sterken de regering in de overtuiging dat leenangst niet overdreven moet 
worden. Studenten uit gezinnen met een lager inkomen lenen gemiddeld niet meer, maar anders dan 
38
studenten uit gezinnen met hogere inkomens. Er is geen aanleiding om leenangst te creëren. Het 
behoud van de inkomensafhankelijke aanvullende beurs en de sociale terugbetalingsvoorwaarden 
zijn een essentieel onderdeel van het voorstel. In combinatie met extra onderwijsinvesteringen gaat 
het daarmee om een goede toegankelijkheid van hoger onderwijs met meer kwaliteit. Met goede 
e
gerichte voorlichting hierover aan mbo’ers, havisten die nu in de 3 klas zitten en vwo’ers die nu in de 
e
4 klas zitten, kan leenangst worden weggenomen.
Zijdelings is in het debat met de Kamer over het afbetalen van schulden, ook de mogelijkheid van een 
studietaks genoemd. In essentie verschilt de studietaks niet van het sociaal leenstelsel. In beide 
stelsels neemt de student een voorschot op zijn latere inkomen, dat hij afhankelijk van de hoogte van 
zijn inkomen afbetaalt. Hierbinnen zijn verschillende uitvoeringsmodaliteiten mogelijk. Het sociaal 
leenstelsel zit tussen een zuiver leenstelsel en een studietaks in en verenigt de voordelen van beide 
stelsels in zich. Het individu hoeft nooit méér af te lossen dan de rentedragende lening die hij is 
aangegaan en hij draagt niet het volledige risico op financiële problemen als de investering in de 
studie zich niet voldoende terugverdient. Het onderscheid tussen sociaal leenstelsel en studietaks is 
39
volgens het CPB tamelijk gradueel.  
De regering zal de effecten op de toegankelijkheid goed blijven monitoren, zodat zo nodig tijdig 
bijgestuurd kan worden. Vanuit deze overweging zal de breed gesteunde motie van het lid Slob c.s. 
(Kamerstukken II 2011/12, 33 410, nr. 20) worden uitgevoerd. Daarin wordt de regering opgeroepen 
om de gevolgen van de maatregelen voor studenten in kaart te brengen, met name voor degenen die 
afkomstig zijn uit gezinnen met lage inkomens. Dit ziet de regering als een doorlopend proces bij de 
uitwerking van de voorstellen.
2.4. Bevorderen van bewuste studiekeuze 
Het verhogen van de private bijdrage is ook een prikkel om een bewustere studiekeuze te maken. Dit 
levert een positieve bijdrage aan het studiesucces in het hoger onderwijs. Dat beïnvloedt vervolgens 
de hoogte van de private bijdrage. Hoe sneller je studeert, des te kleiner wordt namelijk de omvang 
van de private bijdrage en des te hoger wordt het inkomen dat je na je studie overhoudt. Dit betekent 
dat het van belang is om het studietempo erin te houden. In Nederland mag er in algemene zin wel 
een tandje bij.
Het belang van een goede studiekeuze geldt voor zowel bachelor- als masterstudenten. 
Masterstudenten hebben een andersoortige voorbereiding op hun studiekeuze dan voor aanstaande 
bachelorstudenten. Degenen die een masteropleiding willen gaan volgen, hebben zich inhoudelijk 
door middel van de bacheloropleiding al vergaand kunnen oriënteren. Zij weten wat ze willen en wat 
ze aankunnen. Zodoende zijn ze in staat om bewuste investeringsbeslissingen te maken voor het 
38
 ReseachNed, Monitor Beleidsmaatregelen; de relatie tussen beleidsmaatregelen, studiekeuze en studiegedrag, 
OCW, 2013 (Beleidsgerichte Studies Hoger Onderwijs en Wetenschappelijk Onderzoek, nr. 142).
39
 CPB, Effecten van invoering van een sociaal leenstelsel in het Nederlands hoger onderwijs, bijlage 3, bij het 
rapport van de Commissie uitgangspunten nieuw studiefinancieringsstelsel, 2003, blz. 57.
WP10291 | K-2 | blz. 16

regeerakkoord te realiseren om aanvullend op de eerdere besparingen binnen de rijksdienst nog eens 
een taakstelling op de apparaatskosten door te voeren. 
3. Beschrijving van de voorgestelde maatregelen
3.1. Sociaal leenstelsel voor masterstudies
Voorgesteld wordt om studenten die na 31 augustus 2014 voor het eerst een masteropleiding gaan 
volgen geen nieuwe basisbeursrechten meer toe te kennen. De toegankelijkheid van het hoger 
onderwijs blijft gegarandeerd door iedereen voldoende financiële ruimte te geven om in de studie van 
hun keuze te kunnen investeren. Dat gebeurt doordat de student kan lenen onder sociale 
voorwaarden èn door via een inkomensafhankelijke aanvullende beurs rekening te houden met wat 
ouders bij kunnen dragen. 
Studenten aan een masteropleiding krijgen de mogelijkheid om het basisbeursbedrag (of desgewenst 
een lager bedrag) als lening op te nemen. Het opgenomen bedrag moet na de studie naar 
draagkracht worden terugbetaald.
Studenten die resterende basisbeursrechten hebben (en dus sneller dan nominaal hebben 
gestudeerd, of geen basisbeurs of minder maanden basisbeurs hebben aangevraagd), kunnen deze 
resterende rechten inzetten voor het volgen van een masteropleiding. Wie al tijdens de 
bacheloropleiding een deel van de basisbeurs van de masteropleiding heeft verbruikt, krijgt dat deel 
van de basisbeurs alsnog in een gift omgezet als het masterdiploma op tijd wordt gehaald. Studenten 
die vóór 1 september 2014 aan een (meerjarige) masteropleiding begonnen zijn en nog recht hebben 
op basisbeurs, behouden dat recht.  
3.2. Opleidingen met groot maatschappelijk belang in tekortsectoren
Voor specifieke studies is vastgesteld dat een langere dan reguliere studieduur noodzakelijk is. Voor 
die studies moeten studenten en rijksoverheid extra kosten maken. Dat is nu al het geval. Door de 
invoering van het sociaal leenstelsel wordt van studenten aan deze meerjarige masteropleidingen 
gedurende de extra jaren een hogere eigen bijdrage gevraagd.
Door verschillende partijen, zoals werkgeversvereniging VNO/NCW, de Vereniging van 
Samenwerkende Nederlandse Universiteiten en de studentenbonden is aandacht gevraagd voor 
mogelijk onevenredige inkomenseffecten bij meerjarige masteropleidingen. 
De regering erkent dat er sprake is van inkomenseffecten, maar acht deze effecten beperkt. 
Studenten moeten uiteindelijk één of twee jaar studiefinanciering extra bekostigen, maar deze 
studenten studeren ook één of twee jaar extra. Dat betekent dat ze ook langer profiteren van de 
financiële bijdrage van circa € 6.200 per student per jaar die de overheid levert aan hun opleiding. Het 
extra jaar is bovenal een investering in hun eigen toekomst. In veel gevallen zijn hun 
arbeidsmarktperspectieven en het toekomstige salaris gunstig. Dat studenten in meerjarige 
masteropleidingen door de invoering van het sociaal leenstelsel meer gaan bijdragen aan hun eigen 
studie dan studenten in eenjarige masteropleidingen is daarom voor een belangrijk deel te billijken. 
De regering ziet dan ook geen aanleiding om meerjarige masteropleidingen als zodanig en generiek 
van de invoering van het sociaal leenstelsel uit te sluiten. Wel wordt het bestaan van mogelijke 
effecten op de keuze voor een masterstudie ondersteund door literatuuronderzoek van het SCP. In 
het literatuuronderzoek heeft het SCP aanwijzingen gevonden dat een hogere studieschuld kan leiden 
tot minder doorstroom naar de masterfase. Uit dat onderzoek blijkt dat het arbeidsmarktperspectief of 
het verwachte inkomen mogelijk wel een rol speelt in studiekeuze voor een masteropleiding. De 
regering wil stimuleren dat studenten blijven kiezen voor opleidingen in sectoren met bestaande of 
dreigende arbeidsmarkttekorten met een groot belang voor de maatschappij. In die gevallen is het 
WP10291 | K-2 | blz. 18

terugbetalingstermijn gaan zij per saldo een groter gedeelte van hun studieschuld terugbetalen. Ook 
nemen de rentelasten toe voor de debiteuren. Voor studenten die erg opzien tegen een langere 
aflostermijn, is het van belang te weten dat vervroegd aflossen altijd tot de mogelijkheden behoort. Als 
zij op een bepaald moment maandelijks voldoende middelen overhouden, kunnen zij ervoor kiezen 
extra af te lossen. Wie een terugbetalingsperiode van 20 jaar te lang vindt, heeft daarom de vrijheid 
om (boetevrij) sneller af te lossen. Zij kunnen op deze manier sneller van de studieschuld afkomen en 
de totale rentelast is dan lager. Voor debiteuren die tijdelijk respijt willen bij het terugbetalen, bestaat 
de mogelijkheid om maximaal vijf ‘jokerjaren’ in te zetten. Debiteuren kunnen deze jokerjaren naar 
keuze inzetten tijdens hun terugbetalingsperiode. De terugbetaling staat dan tijdelijk stil, waarbij de 
rente overigens wel doorloopt. 
Met deze elementen bestaat er een flexibel terugbetalingsregime dat kan worden afgestemd op de 
persoonlijke situatie van de debiteur. De regering wil dat niet alleen afgestudeerde masterstudenten, 
maar ook afgestudeerde bachelorstudenten en deelnemers in het beroepsonderwijs hiervan kunnen 
profiteren. Daarom heeft de regering besloten om in het voorliggende wetsvoorstel de 
terugbetalingsperiode voor iedereen te verlengen. 
3.4. Vereenvoudigingen van de studiefinanciering
Het vorige kabinet heeft in het kader van het wetsvoorstel Studeren is investeren een
aantal vereenvoudigingsvoorstellen uitgewerkt, waarvan in het huidige regeerakkoord is afgesproken 
42
om ze alsnog in te voeren (Kamerstukken II 2011/12, 33 145, nr. 3). De voorgestelde 
vereenvoudigingen hebben voor specifieke doelgroepen gevolgen. Soms zijn die in het voordeel van 
de student, soms kunnen de gevolgen neutraal zijn en soms zijn ze nadelig voor de student. Voor alle 
vereenvoudigingen geldt, dat ze voor mbo- en ho-studenten gelden. De beoogde ingangsdatum is 1 
januari 2015 voor alle (ook zittende) studenten. Het betreft:
1. versoepeling peiljaarverlegging bij inkomensachteruitgang;
2. aanvragen en wijzigen met terugwerkende kracht;
3. afschaffing partnertoeslag;
4. buiten beschouwing laten van variabelen in de berekening van de aanvullende beurs; 
5. afschaffing van de regeling voor weigerachtige en onvindbare ouders.
3.4.1. Versoepeling in de peiljaarverlegging bij inkomensachteruitgang
Met dit voorstel wordt beoogd de berekening van de draagkracht van ouders van studerenden en 
debiteuren die recent in inkomen achteruit zijn gegaan te versoepelen. Studerenden komen eerder in 
aanmerking voor een (hogere) aanvullende beurs en debiteuren komen eerder in aanmerking voor 
verlaging van de terug te betalen maandbedragen. Voortaan hoeft alleen nog te worden aangetoond 
dat het inkomen van het afgelopen jaar (t) vijftien procent lager is dan het inkomen dat normaal 
gesproken wordt gehanteerd (het inkomen van jaar t-2). Dit komt doordat de eis vervalt dat de 
inkomensdaling ten minste drie jaren moet aanhouden en dat deze daling niet kan worden gerekend 
tot normale schommelingen in het inkomen. Deze versoepeling komt onder andere tegemoet aan de 
groeiende groep zelfstandigen zonder personeel, die vaker met een schommelend inkomen te maken 
hebben.
3.4.2. Vereenvoudigingen in de procedure voor toekennen met terugwerkende kracht
Dit voorstel bewerkstelligt dat studiefinanciering met terugwerkende kracht kan worden aangevraagd 
of verhoogd gedurende het desbetreffende studiejaar. Volgens de huidige regels is dat niet mogelijk. 
Voorgesteld wordt het mogelijk te maken studiefinanciering met terugwerkende kracht toe te kennen 
vanaf het begin van het studiejaar. Dit geldt niet voor de reisvoorziening, omdat deze in natura wordt 
aangeboden.
42
 In de vierde nota van wijziging zijn deze vereenvoudigingen uit het wetsvoorstel Studeren is investeren gehaald; 
zie Kamerstukken II 2011/12, 33 145, nr. 32.
WP10291 | K-2 | blz. 20

vorige kabinet, was ook om de regeling voor studerenden met weigerachtige en onvindbare ouders af 
te schaffen. Na afschaffing van de regeling staat voor studerenden de mogelijkheid open om een 
bedrag gelijk aan de aanvullende beurs te lenen. De regering realiseert zich dat dit een pijnlijke 
maatregel is en heeft gezocht naar een regeling die minder kostbaar is in de uitvoering. De 
aanvankelijke gedachte aan een hardheidsclausule stuit echter op juridische bezwaren, terwijl 
vereenvoudiging van de uitvoering nodig is om de eerdergenoemde taakstelling te kunnen bereiken.
De regering wil benadrukken dat een studerende na het afschaffen van de regeling niet in alle 
gevallen van weigerachtigheid is aangewezen op de lening. Indien vastgesteld kan worden dat de 
ouders een inkomen hebben dat te laag is om de veronderstelde ouderlijke bijdrage te voldoen, kan 
altijd een beroep op de aanvullende beurs worden gedaan. Indien ouders weigeren hun inkomen op 
te geven, kan DUO bij de Belastingdienst de inkomensgegevens achterhalen om zo de aanvullende 
beurs te kunnen vaststellen. Dit is voor de studerende en voor DUO een eenvoudige handeling. 
Door de regeling af te schaffen, komen de voor belanghebbenden – evenals voor DUO – emotionele, 
moeilijke en tijdrovende procedures te vervallen. Dit betekent dat DUO de relatie tussen de 
studerende en één of beide ouders niet meer hoeft te beoordelen en zich dus niet langer hoeft te 
mengen in de relatie tussen ouder en kind. Eveneens verdwijnen de bezwaar- en beroepsprocedures 
die daaruit voortkomen. 
Met de voorgestelde wijzigingen houden alle studerenden, zoals aangegeven, voldoende 
voorzieningen om hun studie te kunnen financieren zonder dat de overheid een voor bezwaar en 
beroep vatbare uitspraak over de relatie tussen de studerende en zijn of haar ouder(s) hoeft te doen. 
De regeling voor weigerachtige en onvindbare ouders was van oudsher bedoeld om een maximale 
aanvullende beurs te verstrekken aan studerenden bij wie de relatie met de ouders zo verstoord is, 
dat deze ouders weigeren om de veronderstelde ouderlijke bijdrage aan hun kind te voldoen, terwijl zij 
dit wel zouden kunnen betalen. Destijds was er geen leenmogelijkheid waar studerenden op terug 
konden vallen. Onder de regeling vallen ook situaties, waarbij kinderen sinds hun 12e jaar geen 
contact meer hebben met hun ouders, hun ouders onvindbaar zijn, uit het ouderlijk gezag zijn 
ontheven of ontzet of van wie de alimentatie niet inbaar is. 
Door het schrappen van de regeling hoeft de overheid minder tussenbeide te komen in de ouder-
kindrelatie. Zo wordt ook voorkomen dat de ouder zich kan onttrekken aan de ouderlijke plichten 
(freerider-gedrag en misbruik van de regeling). Nu al geldt dat studerenden met hun ouders afspraken 
maken over de ouderlijke bijdrage. In het ene geval zal de ouder meer bijdragen dan de door DUO 
berekende veronderstelde bijdrage en in het andere geval minder. Bijvoorbeeld in gevallen waarin er 
op zich sprake is van een goede relatie, maar de ouder principieel vindt dat zijn kind vanaf zijn 
achttiende (financieel) verantwoordelijk is voor zijn eigen leven.
In de andere gevallen komt de overheid niet verder tussenbeide en kan de studerende het bedrag van 
de aanvullende beurs bijlenen bij DUO. Dit gold reeds in situaties waarin de ouders minder bijdroegen 
dan de veronderstelde ouderlijke bijdrage, zonder dat sprake was van een verstoorde of niet 
bestaande relatie. Dit gaat met dit wetsvoorstel dus ook gelden voor de gevallen van weigerachtigheid 
of onvindbaarheid. Belangrijk verschil met vroeger is het vangnet van de lening ter hoogte van de 
aanvullende beurs; deze ontbrak zoals gezegd bij de introductie van de regeling voor weigerachtige of 
44
onvindbare ouders. Studerenden stonden met lege handen als hun ouders om welke reden dan ook 
weigerden de (volledige) ouderlijke bijdrage te voldoen. Daarvan is met dit wetsvoorstel geen sprake.
Als de inkomens ook na onderzoek van DUO niet zijn te traceren, zijn er onvoldoende gegevens om 
de aanvullende beurs te kunnen vaststellen. Dit betreft de gevallen van onvindbaarheid. Het betreft 
ouders van wie het adres en/of het inkomen niet te achterhalen zijn. In ongeveer tweederde van de 
gevallen gaat het daarbij om in het buitenland verblijvende Nederlandse ouders. Met het afschaffen 
44
 Aanvankelijk geïntroduceerd als beleidsregel en later opgenomen in de WSF 2000.
WP10291 | K-2 | blz. 22

Met een aantal rekenvoorbeelden wordt verder verduidelijkt, wat de invoering van het sociaal 
leenstelsel betekent voor de hoogte van de studieschuld en het percentage van het inkomen dat 
wordt gebruikt voor aflossing daarvan.
Hieruit zal blijken dat de studielening sociaal blijft. De voorwaarden blijven onveranderd gunstig, zoals 
ook onder het huidige stelsel het geval is. Ook wordt een vergelijking gemaakt tussen een aflosfase 
van 15 en 20 jaar. In deze voorbeelden wordt eveneens uitgegaan van een gemiddelde rente van 
2,5%.
Voorbeeld 1 (sociaal leenstelsel masterfase)
Neem het voorbeeld van een wo-student die voor zijn eenjarige masteropleiding onder het sociaal 
leenstelsel masterfase valt, uitwonend is en daarom in de masterfase € 3.300 extra moet financieren. 
Wanneer hij dit bedrag geheel leent, is zijn extra schuld op het moment dat hij moet gaan 
47
terugbetalen € 3.500 (bij 2,5 % rente). Stel dat deze persoon bruto ongeveer € 40.000 per jaar 
verdient en netto € 2.100 per maand. Bij een terugbetalingstermijn van 15 jaar zou hij € 24 per maand 
extra moeten terugbetalen en bij een terugbetalingstermijn van 20 jaar bijna € 19 per maand extra. 
Dat is respectievelijk 1,1 % en 0,9 % van zijn netto-inkomen.
Voorbeeld 2 (sociaal leenstelsel bachelor- en masterfase)
Een leraar in het primair onderwijs met een pabo-opleiding op hbo-niveau heeft nominaal gestudeerd 
en heeft een studieschuld opgebouwd van € 22.000, inclusief rente. Hij heeft deze studieschuld 
48
opgebouwd door vier jaar lang elke maand € 400 te lenen. 
Uitgaande van een terugbetalingstermijn van 15 jaar zou hij € 150 per maand moeten terugbetalen. 
Een leraar in het primair onderwijs verdient na vijf jaar ongeveer 
49
€ 34.000 (circa € 1.900 netto per maand). Hij gebruikt per maand circa 8% van zijn netto-inkomen 
voor aflossing van zijn studieschuld. Hij is hiermee in staat om zijn volledige studieschuld in 15 jaar af 
te lossen. 
Bij de voorgestelde verlengde terugbetalingstermijn van 20 jaar zou hij bijna € 120 per maand 
aflossen. Dat is circa 6% van zijn netto-inkomen.
Voorbeeld 3 (sociaal leenstelsel bachelor- en masterfase)
Stel dat deze leraar twee jaar langer over zijn studie heeft gedaan, en zes jaar lang ruim € 700 heeft 
50
geleend. Hij heeft daarmee een studieschuld opgebouwd van € 60.000. 
De leraar - die net als in voorbeeld 2 - na vijf jaar circa € 1.900 netto per maand verdient, valt gezien 
de hoogte van de schuld ten opzichte van het inkomen automatisch onder de draagkrachtregeling. Hij 
zou dan per maand € 180 moeten aflossen. Dat is bijna 10% van zijn netto-inkomen. Zijn restschuld 
van circa € 40.000 (inclusief rente) wordt na 15 jaar kwijtgescholden en komt voor rekening van de 
overheid.
Ook bij een terugbetalingstermijn van 20 jaar valt hij onder de draagkrachtregeling en lost hij per 
maand circa € 180 af. Zijn restschuld van circa € 33.000 (inclusief rente) wordt na het verstrijken van 
de terugbetalingstermijn kwijtgescholden. 
Wanneer een oud-student een grote aankoop wil doen, zoals een huis, dan zijn er voldoende 
mogelijkheden om bij de beoordeling van de kredietwaardigheid rekening te houden met de 
maandlasten van een studieschuld. Zo wordt bijvoorbeeld bij het aangaan van een hypotheek door de 
47
 Modaal is circa € 33.000,-.
48
 Een dergelijke lening is realistisch in het geval van een uitwonende student die de kosten van levensonderhoud 
en collegegeld mede financiert met een bijdrage van € 250 van zijn ouders (of als aanvullende beurs) en naast zijn 
studie nog circa € 300,- bijverdient.
49
 Modaal is circa € 33.000,-.
50
 Een dergelijke lening is realistisch in het geval van een uitwonende student die de kosten voor 
levensonderhoud en collegegeld mede financiert met een bijdrage van € 250 van zijn ouders (of als aanvullende 
beurs) en niet bijverdient.
WP10291 | K-2 | blz. 24

gevallen, waarbij het inkomen van de ouders te hoog is of het vaststellen van de aanvullende beurs 
op basis van het ouderlijk inkomen niet kan geschieden, staat de studerende altijd de mogelijkheid ter 
beschikking om tot de hoogte van de aanvullende beurs bij te lenen. Hierdoor blijft de financiële 
toegankelijkheid gewaarborgd.
Door het buiten beschouwing laten van de studieschuld van de ouders bij het bepalen van de 
veronderstelde ouderlijke bijdrage wordt in circa 300 gevallen de veronderstelde ouderlijke bijdrage 
gemiddeld € 333 per jaar hoger vastgesteld. In die gevallen zal minder vaak een aanvullende beurs 
worden verstrekt. 
Het niet langer rekening houden met het aantal minderjarige telkinderen van 12 tot 18 jaar bij het 
bepalen van de veronderstelde ouderlijke bijdrage betekent dat ouders worden geacht per minderjarig 
kind in het gezin € 363 per jaar meer bij te dragen aan het studerende kind. In veruit de meeste 
gezinnen met een studerend kind zijn er echter geen meetellende minderjarige kinderen. Er wordt met 
ongeveer 50.000 telkinderen rekening gehouden. De gezinnen die naast een studerend kind nog wel 
minderjarige kinderen hebben, hebben meestal één of twee telkinderen. Een dergelijk gezin dient dus 
op jaarbasis ten opzichte van de huidige regeling € 363 tot € 726 meer bij te dragen aan hun 
studerende kind(eren). Het bedrag ter hoogte van de aanvullende beurs kan altijd door een 
studerende worden geleend. 
5. Toegankelijkheid en internationaal/Europees recht
Het internationale recht kent een aantal bepalingen waaruit blijkt dat onderwijs kosteloos zou moeten 
zijn. Deze bepalingen betreffen met name het primair en voortgezet onderwijs. Voor het hoger 
onderwijs is daarin bepaald dat landen ervoor moeten zorgen dit onderwijs op den duur kosteloos te 
maken. In het internationaal recht wordt hiermee niet het bieden van ‘gratis onderwijs’ bedoeld, maar 
gaat het om een zorgplicht tot het waarborgen van de toegankelijkheid voor eenieder die de 
bekwaamheid bezit om dat onderwijs te volgen. Bij de introductie van een sociaal leenstelsel is de 
toegankelijkheid gewaarborgd, omdat er voor studenten met ouders met lagere inkomens een 
inkomensafhankelijke aanvullende beurs bestaat en voor alle studenten een leenvoorziening 
openstaat die onder sociale voorwaarden ter beschikking wordt gesteld. 
Ook in het geval er sprake is van een cumulerend effect door het invoeren van een sociaal leenstelsel 
en het afschaffen van de weigerachtigheidsregeling (zie 3.4.5), is het nog steeds mogelijk de 
opleiding te bekostigen met een studie-inkomen ter hoogte van het huidige normbedrag voor de 
kosten van levensonderhoud, waardoor de toegankelijkheid van het onderwijs nog steeds is 
gewaarborgd. Het leendeel binnen het beschikbare studie-inkomen is in dat geval groter. Vanwege de 
gunstige afbetalingsvoorwaarden hoeft dat in de toekomst echter niet tot problemen te leiden.
De invoering van het sociaal leenstelsel is ook in lijn met het Europese recht. Het vrije verkeer van 
studenten is niet in het geding, aangezien de gewijzigde voorwaarden gelijkelijk gelden voor alle 
studenten – Nederlandse en buitenlandse – die aanspraak hebben op studiefinanciering. Daarnaast 
werken de wijzigingen op eenzelfde manier door in de zogenaamde meeneembare studiefinanciering, 
zijnde de studiefinanciering die kan worden gebruikt bij het volgen van een buitenlandse bachelor- of 
masteropleiding. Met dit wetsvoorstel wordt immers ook voor die studiefinanciering een sociaal 
leenstelsel voorgesteld tijdens de masterfase. Studenten met meeneembare studiefinanciering 
kunnen op eenzelfde manier gebruik maken van de faciliteiten die het sociaal leenstelsel biedt.
Ten slotte moet nog worden opgemerkt dat de introductie van het sociaal leenstelsel geen reden is 
om het volgen van hoger onderwijs als een dienst te beschouwen, omdat nog altijd het overgrote deel 
van het hoger onderwijs door de overheid wordt bekostigd. De Europese regels omtrent het 
dienstenverkeer zijn niet van toepassing omdat onderwijs hiermee niet wordt beschouwd als een 
dienst. 
WP10291 | K-2 | blz. 26

2014 2015 2016 2017 2018 2019 struct.
Lastenvermindering in uren 0 60.000 80.000 80.000 80.000 80.000 80.000
WP10291 | K-2 | blz. 28

9. Gevoerd overleg en advies
Tweede Kamer
Uit overleg met de Tweede Kamer in het voorjaar van 2013 blijkt dat die Kamer het belang van een 
52
zorgvuldige invoering van het sociaal leenstelsel onderstreept. Mede op basis hiervan stelt de 
regering voor om het sociaal leenstelsel gefaseerd in te voeren. 
Met dit wetsvoorstel wordt de eerste stap gezet voor masterstudies. Daarbij wordt voortgebouwd op 
53
het wetsvoorstel Studeren is investeren, dat door het vorige kabinet reeds was voorbereid. Dit 
voorstel was eerder al voorzien van advies van de Raad van State en de Onderwijsraad. 
Voor bacheloropleidingen wordt het sociaal leenstelsel in een apart wetsvoorstel voorbereid met het 
oog op mogelijke invoering vanaf collegejaar 2015/2016. Hierdoor wordt het beter mogelijk om 
studenten goed voor te bereiden op het maken van een goede studiekeuze. Aankomende studenten 
kunnen de mogelijkheden die worden geboden met het wetsvoorstel Kwaliteit in verscheidenheid dan 
goed benutten. Daarnaast kan het resultaat van het onderzoek van het SCP worden benut bij de 
totstandkoming van het wetsvoorstel. Het belang van dit onderzoek werd ook door de Tweede Kamer 
54
onderschreven.
Advies van de Onderwijsraad 
Op 22 juli 2011 heeft de Onderwijsraad advies uitgebracht op het hierboven genoemde wetsvoorstel 
van het vorige kabinet. De Onderwijsraad heeft geadviseerd om onder meer zijn visie op de verdeling 
van publieke en private bijdragen aan het hoger onderwijs te formuleren, om in te gaan op 
inkomensafhankelijke terugbetaling van studieleningen en om de korte- en langetermijneffecten van 
de voorgestelde wijzigingen in beeld te brengen.
De regering is van mening dat de overheid primair verantwoordelijk is voor het aanbod van goed en 
toegankelijk hoger onderwijs. Studenten zijn primair verantwoordelijk voor de financiering van de 
kosten van levensonderhoud. Hierbij past een andere verdeling tussen publieke en private bijdragen 
ten opzichte van de huidige situatie. De private bijdrage van studenten aan het onderwijs (het 
collegegeld) verandert door dit wetsvoorstel niet. De private bijdrage van studenten aan de kosten 
van hun eigen levensonderhoud gaat wel omhoog. Het sociaal leenstelsel stelt studenten in staat om 
die kosten op sociale en verantwoorde wijze te financieren. In de publieke bijdrage treedt een 
verschuiving op van generieke inkomensondersteuning voor het levensonderhoud naar structureel 
meer investeren in beter onderwijs. 
De Onderwijsraad is ingegaan op de inkomensafhankelijke terugbetaling van studieleningen. De 
regering wil iedereen in staat stellen om terugbetaling van de studielening over een lange periode te 
spreiden. Dit wetsvoorstel verlengt daarom de terugbetalingsperiode. 
De effecten van de maatregelen worden gemonitord. Daarmee geeft het kabinet uitvoering aan de 
motie van het lid Slob c.s. om de gevolgen voor studenten, met name voor studenten uit gezinnen 
55
met lage inkomens, in kaart te brengen. Hiermee wordt tevens uitvoering gegeven aan de motie 
56
Slob/Sap c.s.
10. Voorlichting en dienstverlening
Vanzelfsprekend is goede voorlichting over nieuwe maatregelen van groot belang om ervoor te 
zorgen dat (aankomende) studenten zo veel mogelijk in staat worden gesteld om goede keuzes te 
maken. Wie zich goed voorbereidt, schept de beste kans op een passende studie. Dat is geen 
52
 Verslag van algemeen overleg over de hoofdlijnenbrief studiefinanciering (TK, 2012/13, 24 724, nr. 113 en 114).
53
 Kamerstukken II 2011/12, 33 145, nr. 2.
54
 Zie de motie Schouten c.s., Kamerstukken II 2012/13, 24 724, nr. 109.
55
 Kamerstukken II 2012/13, 33 410, nr. 20.
56
 Kamerstukken 2011/12, 33 000, nr. 22.
WP10291 | K-2 | blz. 30

- een definitief bericht aan studenten met daarin de studiefinancieringsrechten, gebaseerd op 
de gewijzigde wetgeving, nadat de wet door de Staten-Generaal is aanvaard.
Het financieel bewustzijn van aankomende masterstudenten wordt versterkt door middel van:  
- www.financieelstudieplan.nl : ontwikkeld door stichting Weet wat je besteedt en het NIBUD in 
samenwerking met onder meer de studentenorganisaties, de Nationale JeugdRaad, OCW 
en DUO;
- een app DUO-Student;
- de rekenhulp ‘Hoe duur is lenen’ op www.duo.nl: hiermee kunnen studenten een indicatieve 
berekening maken van hun toekomstige studieschuld;
- een financieel huishoudboekje: in samenwerking met derden wordt het voor studenten 
mogelijk direct inzicht te krijgen in hun actuele financiële positie. Vanuit het NIBUD is 
aangegeven dat zij de door haar ontwikkelde Studieleenwijzer in deze dienstverlening wil 
integreren.
Aankomende studenten zullen via hun scholen en rechtstreeks door de overheid worden 
geïnformeerd over relevante maatregelen uit de Wet Kwaliteit in verscheidenheid hoger onderwijs. Als 
het wetsvoorstel wordt aangenomen door de Eerste Kamer, is het mijn streven om in het najaar van 
2013 een brief aan alle examenkandidaten te sturen waarin in elk geval de vervroegde aanmelddatum 
en de rechten en plichten rond studiekeuzeactiviteiten worden toegelicht.
OCW monitort de kennisoverdracht met een eigen onderzoek. De nulmeting van dit onderzoek is eind 
57
maart 2013 aan de Tweede Kamer verzonden. De vervolgmetingen worden door OCW gebruikt om 
te monitoren en waar nodig bij te sturen in de communicatieaanpak.
Deze metingen vormen een onderdeel van het doorlopende proces waarmee de regering de gevolgen 
van de maatregelen voor studenten in kaart wil brengen ter uitvoering van de eerder genoemde motie 
Slob.
Het communicatieplan wordt verder uitgewerkt en uitgevoerd in samenwerking met de 
onderwijsinstellingen, hun koepelorganisaties en decanennetwerken, ISO, LSVb, LAKS, JOB, 
Nationale JeugdRaad, LKvV, NIBUD, stichting Weet wat je besteedt, netwerk Wijzer in Geldzaken, 
Studiekeuze123 en het LOB-netwerk.
11. Sociaal leenstelsel in Caribisch Nederland (BES)
Het studiefinancieringsstelsel voor Caribisch Nederland is vastgelegd in de Wet studiefinanciering 
BES (WSF BES). Deze wet regelt de studiefinanciering voor studerenden met de Nederlandse 
nationaliteit die op een BES-eiland wonen en voor studerenden met een andere nationaliteit dan de 
Nederlandse die ten minste tien jaar op een BES-eiland hebben gewoond. Indien zij ervoor kiezen te 
gaan studeren in de Caribische regio of in de Verenigde Staten en zij tevens voldoen aan de overige 
voorwaarden die de WSF BES stelt, kunnen zij aanspraak maken op studiefinanciering-BES. Die 
studiefinanciering-BES bestaat uit een prestatiebeurs, een lening of beide. Het kabinet kiest ervoor 
om het sociaal leenstelsel niet in te voeren in Caribisch Nederland. De redenen daarvoor zijn: 
- het studiefinancieringsstelsel voor Caribisch Nederland is anders ingericht dan de WSF 2000. 
De WSF BES kent geen aanvullende beurs en geen reisrecht voor studerenden; 
- de WSF BES is pas op 1 augustus 2011 in werking getreden en is dus nog betrekkelijk kort 
van kracht; 
- de BES-wetgeving wordt in 2015 geëvalueerd. Deze evaluatie is een goed moment om te 
bezien of er aanleiding is voor het alsnog invoeren van een sociaal leenstelsel in Caribisch 
Nederland. 
57
 Kamerstukken II 2012/13, 24 724, nr. 114.
WP10291 | K-2 | blz. 32

afzonderlijk in de vorm van een prestatiebeurs toegekend (lid 2). De voorwaarden voor de toekenning 
en de aanspraak op de toeslag blijven ongewijzigd. 
I (artikel 3.8)
Zie voor de technische wijziging in artikel 3.8 de toelichting bij artikel I, onderdeel C.
J (artikel 3.9)
De berekening van de veronderstelde ouderlijke bijdrage wordt eenvoudiger, doordat de variabelen 
die thans in het vijfde lid zijn opgenomen, buiten beschouwing worden gelaten. Er wordt geen 
rekening meer gehouden met de studieschuld van de ouder en de zogenoemde (minderjarige) 
telkinderen (zie hierover paragraaf 3.4.4 van het algemeen deel van deze memorie). Om die reden 
kan ook het huidige achtste lid vervallen.
Het huidige derde lid wordt vernummerd tot tweede lid (dat al eerder was vervallen). 
In het nieuwe derde lid, dat geënt is op het huidige vierde lid, is ‘bruto kortingsbedrag’ vervallen, 
omdat vanwege het buiten beschouwing laten van de hiervoor genoemde variabelen direct een 
nettobedrag kan worden berekend. Het zevende lid is om diezelfde reden niet meer nodig.  
Het negende lid wordt vernummerd tot het vierde lid (nieuw), waarbij de verwijzing naar het zevende 
lid wordt vervangen door een verwijzing naar het derde lid. Materieel levert dit geen wijziging op.
Naast de eerdergenoemde vereenvoudigingen, vervalt in het tweede lid de verwijzing naar artikel 3.14 
in verband met de afschaffing van de regeling voor weigerachtige en onvindbare ouders (zie artikel I, 
onderdeel N). 
Tot slot vervalt in het tweede lid de ‘aanvullende alleenstaande-ouderkorting’. Die aanvullende korting 
is per 1 januari 2011 afgeschaft bij de invoering van de Fiscale vereenvoudigingswet 2010 (Stb. 2009, 
611), maar dit was nog niet aangepast in de WSF 2000.
K en AF (artikelen 3.10 en 6.12)
In de artikelen 3.10 en 6.12 wordt de procedure rondom de peiljaarverlegging bij inkomensdaling 
vereenvoudigd. Er hoeft niet meer aannemelijk te worden gemaakt dat de inkomensdaling ten minste 
drie jaren zal aanhouden en dat deze daling niet kan worden gerekend tot ‘normale’ schommelingen 
in het inkomen. Zie hiervoor ook het algemeen deel van de toelichting (paragraaf 3.4.1).
L en M (artikelen 3.12 en 3.13)
De hiervoor in artikel I, onderdeel J, vermelde wijzigingen van artikel 3.9 brengen ook technische 
wijzigingen van andere artikelen met zich mee. Om die reden wordt in artikel 3.12 de verwijzing naar 
het derde lid van 3.9 vervangen door een verwijzing naar het tweede lid; in artikel 3.13 wordt de 
verwijzing naar het negende lid van artikel 3.9 vervangen door een verwijzing naar het nieuwe vierde 
lid. 
Het derde lid van artikel 3.13 is aangepast omdat bij de veronderstelde ouderlijke bijdrage geen 
rekening meer wordt gehouden met het aantal minderjarige telkinderen in een gezin, als gevolg 
waarvan een uitzondering voor die telkinderen in artikel 3.13 niet meer nodig is. Zie hiertoe ook het 
algemeen deel van de toelichting (paragraaf 3.4.4). Verder is in het derde lid een taalkundige 
verbetering aangebracht.
N (artikel 3.14)
Voorgesteld wordt om de regeling voor weigerachtige en onvindbare ouders af te schaffen. In dit 
artikel wordt daarom bepaald dat de relatie tussen studerende en de ouder(s) of de onvindbaarheid 
van de ouder(s) geen invloed kan hebben op het toekennen van een aanvullende beurs. Zie hiertoe 
ook het algemeen deel van de toelichting (paragraaf 3.4.5).
WP10291 | K-2 | blz. 34

In artikel 4.18 ontbrak abusievelijk de aanspraak van de deelnemer aan een opleiding in het 
buitenland op een toeslag eenoudergezin. Dat wordt met de toevoeging van een derde lid aan artikel 
4.18 hersteld. 
U (artikel 5.1)
Artikel 5.1 vervalt omdat het onderscheid tussen tempobeursstudenten en prestatiebeursstudenten 
niet meer relevant is doordat de tempobeurs is uitgewerkt. Daardoor is dit artikel overbodig geworden. 
Zie verder de toelichting bij artikel I, onderdeel AI.
V (artikelen 5.2, 5.2a, 5.2b en 5.2c)
De wijzigingen die zijn opgenomen in dit onderdeel V (de artikelen 5.2 tot en met 5.2c), bevatten de 
kern van de invoering van het sociaal leenstelsel in de masterfase. Dat wordt hieronder technisch 
toegelicht. Zie voor de beleidsmatige onderbouwing het algemeen deel van de toelichting.
Artikel 5.2 
In het nieuwe artikel 5.2 worden de vorm en de duur van de studiefinanciering voor studenten in het 
hoger onderwijs geregeld. Basisbeurs en aanvullende beurs worden gedurende de nominale fase van 
de bacheloropleiding in de vorm van een prestatiebeurs verleend. De nominale fase van een hbo-
bacheloropleiding heeft in beginsel een duur van 4 jaar (artikel 7.4b, eerste lid, van de Wet op het 
hoger onderwijs en wetenschappelijk onderzoek (WHW)) en die van een wo-bacheloropleiding 3 jaar 
(artikel 7.4a, eerste lid, WHW). 
Als gevolg van deze wijzigingen ten opzichte van het huidige studiefinancieringsstelsel, ontvangen 
wo-studenten in principe in de masterfase geen basisbeurs meer in de vorm van een prestatiebeurs. 
Slechts in het geval van resterende rechten (die ontstaan als iemand sneller dan nominaal studeert) 
kan ook in de masterfase de basisbeurs in de vorm van een prestatiebeurs worden verleend (dat is 
geregeld in artikel 5.7, tweede lid). In het sociaal leenstelsel voor de masterfase kan de basisbeurs 
worden geleend. 
Eerste lid (invoering sociaal leenstelsel masterfase)
In het eerste lid, onderdeel a, van artikel 5.2 wordt geregeld dat hbo-studenten die een 
bacheloropleiding volgen, voor de duur van die gehele opleiding basisbeurs en aanvullende beurs in 
de vorm van een prestatiebeurs krijgen. In de WHW is geregeld hoe lang die bacheloropleidingen 
duren, hetgeen dus bepalend is voor de duur van het recht op basisbeurs. Normaliter is dat 4 jaar, 
maar het kan ook korter of langer zijn.
Het eerste lid, onderdeel b, regelt dat studenten die een wo-opleiding volgen voor de duur van de wo-
bacheloropleiding basisbeurs en aanvullende beurs in de vorm van een prestatiebeurs krijgen. Ook 
voor wo-opleidingen is in de WHW geregeld hoe lang de nominale duur is van een wo-
bacheloropleiding. Normaliter is dat 3 jaar, maar het kan ook langer zijn.
De rechten bij een langere wo-opleiding (het geheel van een bacheloropleiding en een 
masteropleiding) zijn thans geregeld in artikel 5.6, eerste tot en met vierde lid. De inhoud daarvan 
wordt nu geïncorporeerd in artikel 5.2, eerste lid, onderdeel b (nieuw). Zie ook de toelichting bij artikel 
I, onderdeel X.
In dit eerste lid komt tot uitdrukking dat tijdens de masterfase geen recht meer bestaat op basisbeurs. 
Zie ook hierna de toelichting op het derde en vierde lid.
Tweede lid (ongewijzigd, alleen verplaatst)
In het tweede lid wordt geregeld dat de aanvullende beurs in de eerste 5 maanden van de studie niet 
als prestatiebeurs, maar direct als gift wordt toegekend. Hiermee wordt – in samenhang met de 1-
WP10291 | K-2 | blz. 36

5.2, zesde lid 5.2, vierde lid Leenmogelijkheden tijdens de nominale duur van de studie 
+ collegegeldkrediet
vervallen 5.2, vijfde lid Leenmogelijkheid partnertoeslag; vervalt als gevolg van 
vereenvoudigingen
5.2, zevende lid 5.2, zesde lid Leenmogelijkheid toeslag eenoudergezin in de periode van 
studievertraging
Artikel 5.2a
In dit nieuwe artikel 5.2a wordt de verlenging van de duur van de basisbeurs en de aanvullende beurs 
geregeld. Dit artikel komt in de plaats van het huidige artikel 5.6, vijfde lid. 
Het betreft een verlenging van de duur van de basisbeurs en aanvullende beurs in een aantal 
gevallen, bijvoorbeeld in het geval dat een hbo-student die reeds een bachelordiploma heeft behaald 
een hbo-bachelor leraren kopopleiding gaat volgen.
Artikel 5.2b
Dit voorgestelde artikel met betrekking tot de studiefinancieringssituatie bij handicap of chronische 
ziekte omvat hetgeen geregeld is in het huidige artikel 5.6, tiende lid. 
In dit artikel zijn geen materiële wijzigingen opgenomen.
Artikel 5.2c
In onderdeel a wordt de verlenging van de duur van de aanvullende beurs geregeld voor studenten 
aan opleidingen tot leraar of ambtsdrager van een kerkgenootschap, volgend op een masteropleiding 
voor een levensbeschouwelijk ambt of beroep. Met betrekking tot de aanvullende beurs is dit 
onderdeel gelijk aan het huidige tweede lid van artikel 5.6.
Onderdeel b is wat betreft de verlenging van de aanvullende beurs gelijk aan het zesde lid van het 
huidige artikel 5.6. Het betreft wo-masteropleidingen op het gebied van onderwijs. 
Het huidige zevende lid van artikel 5.6 is wat betreft de verlenging van de aanvullende beurs in 
onderdeel c terechtgekomen. 
Onderdeel d van dit nieuwe artikel komt voor het deel van de verlenging van de aanvullende beurs 
overeen met het huidige achtste lid van artikel 5.6.
 
W (artikel 5.3)
Met deze aanpassing is geen inhoudelijke wijziging beoogd.  
Het recht op een reisvoorziening voor studenten blijft, zoals nu ook het geval is, gekoppeld aan de 
nominale duur van een opleiding (plus één jaar). Het recht op studiefinanciering wordt, anders dan 
voorheen, nu geregeld in de artikelen 5.2, 5.2a, 5.2b en 5.2c. Daarin is ook de nominale duur van 
opleidingen geregeld. Daar wordt in dit artikel over de reisvoorziening bij aangesloten.
X (artikel 5.6)
Het huidige artikel 5.6 komt te vervallen. De leden van dit artikel worden in de nieuwe artikelen 5.2a, 
5.2b en 5.2c ondergebracht. De wijzigingen zijn in de toelichting bij deze nieuwe artikelen vermeld 
(zie artikel I, onderdeel V).
Y (artikel 5.7)
Artikel 5.7, eerste lid, wordt zodanig gewijzigd dat de prestatiebeurs die toegekend werd voor een 
bacheloropleiding wordt omgezet in een gift voor zover die bacheloropleiding of het geheel van een 
wo-bacheloropleiding en wo-masteropleiding met goed gevolg is afgesloten. Hiermee wordt 
voorkomen dat een wo-student een prestatiebeurs voor een hbo-opleiding omgezet krijgt in een gift, 
terwijl hij een wo-opleiding volgt en afrondt. Dit zou oneigenlijk gebruik van de prestatiebeurs 
WP10291 | K-2 | blz. 38

Op dit moment wordt gedacht aan de opleidingen die worden genoemd in het algemeen deel van de 
toelichting (paragraaf 3.2). Het artikel is zo geformuleerd dat ook op ontwikkelingen in de toekomst 
geanticipeerd kan worden.
Om studenten de mogelijkheid te geven bij het maken van de studiekeuze bewust te kiezen voor een 
opleiding waarvoor een kwijtscheldingsmogelijkheid bestaat, wordt een aanwijzing gedaan uiterlijk in 
januari van het jaar waarin een cohort zal starten. De kwijtscheldingsmogelijkheid geldt vervolgens 
alleen voor de studenten die die opleiding na die aanwijzing zijn gestart en die de desbetreffende 
opleiding met succes afronden. De aanwijzing van een opleiding wordt gedaan voor bepaalde tijd en 
wordt bij amvb verlengd indien de voorwaarden voor de aanwijzing nog altijd van toepassing zijn. 
In het vierde lid wordt de mogelijkheid gecreëerd om bij amvb, of krachtens die amvb in een 
ministeriële regeling, nadere regels te stellen over de toepassing van het eerste lid. Daarbij kan 
gedacht worden aan:
- het al dan niet verplicht stellen van een aanvraag (op dit moment is DUO technisch nog niet in 
staat om automatisch kwijtschelding te verlenen; de formulering van het artikel maakt het echter 
mogelijk om, zodra dat technisch mogelijk is, ambtshalve kwijtschelding te verlenen),
- voorwaarden aan de indiening van de aanvraag, 
- een kortere diplomatermijn (een prikkel tot sneller afstuderen in de desbetreffende opleiding), 
- differentiatie van het kwijt te schelden bedrag per opleiding of opleidingssoort,
- de actualisering van de naamgeving van de reeds aangewezen opleidingen.
AD (artikel 6.4)
Zie voor de technische wijziging van artikel 6.4 de toelichting bij artikel I, onderdeel AI.
AE (artikel 6.7)
De terugbetalingsperiode wordt verlengd van 15 naar 20 jaar. Zie hiervoor het algemene deel van de 
toelichting (paragraaf 3.3).
AF (artikel 6.12)
Zie voor de wijziging van artikel 6.12 de toelichting bij artikel I, onderdeel K.
AG (artikel 7.1)
In artikel 7.1 wordt de terminologie van de reisvoorziening geactualiseerd en wordt een verschrijving 
hersteld.
AH (artikel 9.5)
Zie voor de technische wijziging van artikel 9.5 de toelichting bij artikel I, onderdeel AI.
AI (artikel 9.7 en hoofdstuk 10)
De regeling over de tempobeurs in hoofdstuk 10 van de WSF 2000 is uitgewerkt. Er zijn geen 
studenten meer die daar gebruik van (kunnen) maken. Dientengevolge dienen alle daarmee 
samenhangende artikelen uit de WSF 2000 te worden geschrapt of technisch te worden aangepast. 
Dat geldt ook voor de tempobeursbepalingen uit de WHW en de Wet tegemoetkoming 
onderwijsbijdrage en schoolkosten (WTOS). Het betreft de volgende artikelen uit dit wetsvoorstel:
- Artikel I, onderdeel A, eerste lid;
- Artikel I, onderdeel U;
- Artikel I, onderdeel AA, eerste lid;
- Artikel I, onderdeel AD;
- Artikel I, onderdeel AH;
WP10291 | K-2 | blz. 40

In artikel 12.9c is voorzien in overgangsrecht voor degene die op of voor 1 september 2014 het 
laatste jaar onderwijs volgt volgend op een wetenschappelijke levensbeschouwelijke opleiding voor 
ambtsdrager of leraar van een kerkgenootschap in het duplex ordo model. Dit model houdt in dat 
studenten na het behalen van de mastergraad onderwijs volgen om ambtsdrager of leraar van een 
bepaald kerkgenootschap te kunnen worden. Omdat dit vervolgonderwijs geen deel uitmaakt van de 
masteropleiding, dient te worden voorzien in apart overgangsrecht waardoor ook deze studenten hun 
aanspraak op een basisbeurs behouden. Voor studenten aan een simplex ordo opleiding, dat wil 
zeggen een opleiding waarbij het onderwijs tot leraar of ambtsdrager van dat kerkgenootschap 
geϊntegreerd is in de masteropleiding, voldoet het overgangsrecht van artikel 12.9b. 
AM (artikel 12.2)
Artikel 12.2 bevat een tijdelijke regeling voor het jaar 2006. Dit artikel is inmiddels uitgewerkt en kan 
daarom vervallen.
AN (artikel 12.4)
Zie voor het in het nieuwe artikel 12.4 geregelde overgangsrecht in verband met de aanvraag voor 
studiefinanciering in het studiejaar 2014/15 de toelichting bij artikel I, onderdeel Q.
AP (artikel 12.10)
In artikel 12.10 wordt de verwijzing naar het voormalige artikel 5.6 in het opschrift, het eerste, tweede, 
derde en vierde lid aangevuld. Het overgangsrecht behorend bij een eerdere wetswijziging blijft 
hiermee behouden voor de desbetreffende gevallen. 
In het vierde lid wordt de abusievelijke verwijzing naar artikel 6.5 gewijzigd in een verwijzing naar 
artikel 5.6. 
AQ (artikel 12.10.0)
In het nieuwe artikel 12.10.0 wordt geregeld dat bij de inwerkingtreding éénmalig kan worden 
afgeweken van de hoofdregel van artikel 6.2a (zie artikel I, onderdeel AC). Dat artikel bepaalt namelijk 
dat steeds uiterlijk in januari van een jaar opleidingen kunnen worden aangewezen waarvoor 
gedeeltelijke kwijtschelding geldt. Ervan uitgaande dat de Wet sociaal leenstelsel masterfase op 1 
september 2014 in werking zal treden, kan direct bij die inwerkingtreding een aantal opleidingen 
worden aangewezen.
AR (artikel 12.10a2)
Artikel 12.10a2, eerste lid, waarborgt dat het terugbetalingsregime gelijk blijft voor debiteuren die vóór 
de datum van inwerkingtreding van dit wetsvoorstel al begonnen zijn met aflossen. 
Ook de debiteuren die nog niet in de aflosfase zitten, maar wel al vóór de datum van inwerkingtreding 
studiefinanciering ontvingen, zijn een lening aangegaan met een aflosfase van 15 jaar. Voor die groep 
studenten is in het tweede lid geregeld dat zij in 15 jaar blijven terugbetalen, tenzij zij een verzoek 
indienen om in 20 jaar te mogen aflossen (zij hebben dus een keuzemogelijkheid). 
Daarbij gelden de volgende voorwaarden:
- het verzoek wordt ingediend na 31 december 2016, maar vóór aanvang van de aflosfase;
- de studerende ontving al vóór 1 september 2014 studiefinanciering;
- de aflosfase van de studerende begint niet eerder dan 1 januari 2018.
AS (artikel 12.10b)
Artikel 12.10b regelde dat de verschillende normbedragen in de WSF 2000 voor de jaren 2011 en 
2012 niet werden geïndexeerd. Dit artikel is uitgewerkt en kan vervallen.
Artikel II (Wijziging van de WHW)
WP10291 | K-2 | blz. 42

Voor de volgende artikelen of artikelonderdelen wordt beoogd om deze in werking te laten treden per 
studiejaar 2014/2015:
Artikel I, onderdelen A, eerste lid, B, C, tweede lid, D, tweede lid, F, G, H, I, O, P, eerste, derde en 
vierde lid, R, eerste lid, T, U, V, W, X, Y, Z, AA, AC, AD, AG, AH, AI, AJ, tweede en derde lid, AL, voor 
zover het gaat om artikel 12.1cb, AM, AO, AP, AQ, en de artikelen II en III, V, onderdeel A, en IX.
Het betreft de artikelen die betrekking hebben op de invoering van een sociaal leenstelsel in de 
masterfase. Daarnaast wordt voorgesteld op die datum ook het hoofdstuk over de tempobeurs en de 
daarmee samenhangende artikelen te laten vervallen omdat deze zijn uitgewerkt. 
Voor de volgende artikelen of artikelonderdelen wordt beoogd om deze in werking te laten treden per 
1 januari 2015:
Artikel I, onderdelen A, tweede lid, C, eerste lid, D, eerste lid, E, J, K, L, M, N, P, tweede lid, Q, R, 
tweede lid, AE, AF, AJ, eerste lid, AK, AL, voor zover het gaat om de artikelen 12.1cc, 12.1cd, AN, 
AR, AS, en de artikelen IV, V, onderdeel B, VI en VII.
Het gaat om de artikelen die betrekking hebben op de vereenvoudigingen die alleen per kalenderjaar 
kunnen worden doorgevoerd. De bedragen in deze artikelen worden conform de berekeningswijze bij 
de Belastingdienst per kalenderjaar berekend en niet per studiejaar.
Bij de vaststelling van de inwerkingtreding van deze tweede groep artikelen of artikelonderdelen zal 
tevens de volgorde worden bepaald van de inwerkingtreding van de diverse wijzigingen op artikel 3.9 
van de WSF 2000 (het betreft de artikelen I, onderdeel J, IV, VI en VII). Dit in verband met de 
samenloop met andere wetsvoorstellen of wetten. Die volgorde is chronologisch en vindt plaats 
voordat artikel XXXIV van de Wet uniformering loonbegrip wordt toegepast:
1. de voorgestelde wijziging in artikel I, onderdeel J;
2. de voorgestelde wijzigingen in artikel VII;
3. de voorgestelde wijziging in artikel IV;
Daarna kan de wijziging die is opgenomen in artikel XXXIV van de Wet uniformering loonbegrip 
toepassing vinden.
In het in dit artikel VIII genoemde inwerkingtredingsbesluit wordt tevens rekening gehouden met het 
feit dat de studiejaren voor mbo respectievelijk hbo/wo op verschillende tijdstippen beginnen.
In het tweede lid van artikel VIII is geregeld dat artikel I, onderdelen S en AB, direct in werking treden 
en terugwerken tot 1 september 2010. Het gaat om reparatie van een omissie die is ontstaan bij 
invoering van de Wet versterking besturing (Stb. 2010, 119). Zie ook de toelichting op artikel I, 
onderdeel S.
De Minister van Onderwijs, Cultuur en Wetenschap,
dr. Jet Bussemaker 
WP10291 | K-2 | blz. 44

