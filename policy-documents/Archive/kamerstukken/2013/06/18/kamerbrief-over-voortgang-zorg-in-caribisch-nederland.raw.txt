> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Rijnstraat 50 
2515 XP  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
122261-104817-IZ 
Bijlage(n) 
2 
Correspondentie uitsluitend 
richten aan het retouradres 
 
met vermelding van de 
datum en het kenmerk van 
deze brief. 
Datum 18 juni 2013 
 
Betreft Voortgang dossier zorg in Caribisch Nederland 
 
 
 
 
 
Geachte voorzitter, 
Met deze brief wil ik uw Kamer informeren over de voortgang op het dossier zorg 
in Caribisch Nederland (CN). Hierover hebben wij de afgelopen maanden diverse 
malen van gedachten gewisseld. Kortheidshalve verwijs ik hier slechts naar mijn 
laatste brief die dateert van 24 april jl. Hierin heb ik niet alleen gedetailleerd 
antwoord gegeven op een veelheid aan vragen. Ook heb ik op hoofdlijnen 
uiteengezet wat mijn beleidsinzet is op dit dossier. Voorts heb ik uw Kamer 
geïnformeerd over het gesprek dat ik op 13 maart jl., tijdens de CN-week, met 
een delegatie van de eilandbesturen heb gevoerd. In het vervolg van deze brief 
zet ik uiteen wat de belangrijkste ontwikkelingen sindsdien zijn geweest en welke 
beslissingen ik heb genomen. 
 
Voorstellen voor alternatieve bezuinigingen 
Vanuit de eilanden is bezwaar gemaakt tegen mijn besluit om per 1 juli 
aanstaande de aanspraken op mondzorg en fysiotherapie te versoberen. Van begin 
af aan hebben de eilandbesturen en de zorgaanbieders daarbij ook aangegeven 
dat het mogelijk zou zijn de met de pakketmaatregel beoogde besparing, € 2 mln. 
op jaarbasis, op een andere manier te realiseren. De eerdere, wel heel globale 
voorstellen in deze richting waren voor mij onvoldoende overtuigend. 
Tijdens de CN-week heb ik met de eilandbestuurders afgesproken dat de 
pakketmaatregelen op het terrein van mondzorg en fysiotherapie per 1 juli 2013 
in werking treden, tenzij zij vóór die datum, ook voor mij acceptabele 
alternatieven aandragen die eenzelfde opbrengst (€ 1 mln. voor de tweede helft 
van 2013) realiseren. In reactie hierop hebben de drie eilandbesturen mij op 
23 april een brief gestuurd, opgesteld in samenspraak met de zorgaanbieders op 
de eilanden, waarin zij aangeven te kunnen komen tot een besparing van ca. 
$ 1,5 mln. Dit bedrag moet worden gerealiseerd via harde afspraken over 
productieplafonds voor heel 2013, vast te leggen in contracten tussen 
zorgaanbieders – tandartsen en fysiotherapeuten – en het 
Zorgverzekeringskantoor. 
Ik heb hiervan met belangstelling kennis genomen en wil er het volgende over 
opmerken. Positief aan de voorstellen vind ik dat deze betrekking hebben op de 
twee sectoren waar mijn maatregelen ook op aangrijpen; het gaat dus niet om 
 
 

 
1
Na afloop heb ik u hiervan schriftelijk verslag gedaan. Aan het slot van mijn brief 
 
meldde ik dat ik in de tweede helft van 2012 zou laten evalueren “welke 
toezeggingen rondom de transitie naar de bijzondere gemeenten van de BES zijn 
gedaan op gebied van de gezondheidszorg, welke resultaten dat heeft opgeleverd, 
hoe zich dat verhoudt met de verwachtingen van de eilanden en wat dat betekent 
voor de toekomstige inzet in Caribisch Nederland.” Het evaluatierapport is thans 
gereed en ik doe het u hierbij toekomen. Hiermee wordt ook gevolg gegeven aan 
de toezegging in artikel 31 van het Besluit zorgverzekering BES (Stb. 2011, 3): 
“Onze Minister zendt binnen twee jaar na inwerkingtreding van dit besluit aan de 
Staten-Generaal een verslag over de werking van dit besluit in de praktijk.” 
 
Ik ben van mening dat het rapport een evenwichtig beeld schetst, en ik beschouw 
het als een steun in de rug voor mijn beleid. Een belangrijke conclusie is dat de 
kwaliteit en toegankelijkheid van de zorg in Caribisch Nederland de afgelopen twee 
jaar aanzienlijk ten goede zijn veranderd. Dit wordt gelukkig ook door de 
eilandbestuurders onderschreven, zo is mij tijdens CN-week gebleken. Een en 
ander betekent echter niet dat het werk nu af is, of dat alles optimaal is verlopen. 
Zo is bijvoorbeeld het Zorgverzekeringkantoor hard bezig om het pas opgeleverde 
automatiseringssysteem te implementeren. Ik neem het advies om te 
consolideren zonder het plegen van grote nieuwe interventies ter harte. Het 
absorptievermogen van de kleine eilanden heeft zijn grens wel even bereikt. Ik zal 
mij komende periode vooral richten op de prioriteiten registratie en verbetering 
van de huisartsenzorg. 
 
Hoogachtend, 
 
de minister van Volksgezondheid, 
Welzijn en Sport, 
 
 
 
 
mw. drs. E.I. Schippers 
 
 
 
 
                                                
1
 Tweede Kamer 2011-2012, 33000 XVI, nr. 177. 
 
 
 
 
 

