 
 
 
wijziging van de Wet op het primair onderwijs, de Wet op de expertisecentra en 
de Wet primair onderwijs BES in verband met de overheveling van taak en 
budget voor aanpassingen in onderwijshuisvesting van gemeente naar school 
 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is dat in plaats van de 
gemeenten de bevoegde gezagsorganen in het primair onderwijs de 
verantwoordelijkheid dragen en de bekostiging ontvangen voor het buitenonderhoud van 
en voor aanpassingen aan schoolgebouwen; 
dat in verband hiermee de Wet op het primair onderwijs, de Wet op de expertisecentra 
en de Wet primair onderwijs BES dienen te worden gewijzigd; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
ARTIKEL I. WIJZIGING WET OP HET PRIMAIR ONDERWIJS 
 
De Wet op het primair onderwijs wordt als volgt gewijzigd:  
 
A 
 
Artikel 92, eerste lid, wordt als volgt gewijzigd: 
 
1. Onderdeel b vervalt. 
 
2. Onderdeel c wordt verletterd tot onderdeel b.  
 
B 
 
Artikel 114, onderdeel a, komt te luiden: 
 
a. onderhoud van en aanpassingen aan het gebouw en het terrein,. 
 
C 
 
    W10130.K-2 1 

 
onderwijshuisvesting van gemeente naar school (Stb. xxx), die worden ingediend na de 
inwerkingtreding van artikel I van die wet, blijven buiten behandeling. 
2. Het programma huisvestingsvoorzieningen dat op grond van artikel 95 van deze wet 
is vastgesteld voor het jaar waarin artikel I van de Wet van xxx houdende wijziging van 
de Wet op het primair onderwijs, de Wet op de expertisecentra en de Wet primair 
onderwijs BES in verband met de overheveling van taak en budget voor aanpassingen in 
onderwijshuisvesting van gemeente naar school (Stb. xxx) in werking treedt, vervalt 
voor zover het betreft voorzieningen als bedoeld in artikel 92, eerste lid, onderdeel b, 
van deze wet zoals luidend op de dag voor de inwerkingtreding van artikel I van die wet. 
3. De programma’s huisvestingsvoorzieningen die op grond van artikel 95 van deze wet 
zijn vastgesteld voor de jaren voorafgaand aan de inwerkingtreding van artikel I van de 
Wet van xxx houdende wijziging van de Wet op het primair onderwijs, de Wet op de 
expertisecentra en de Wet primair onderwijs BES in verband met de overheveling van 
taak en budget voor aanpassingen in onderwijshuisvesting van gemeente naar school 
(Stb. xxx) worden volledig uitgevoerd.  
 
 
ARTIKEL II. WIJZIGING VAN DE WET OP DE EXPERTISECENTRA 
 
De Wet op de expertisecentra wordt als volgt gewijzigd: 
 
A 
 
Artikel 90, eerste lid, wordt als volgt gewijzigd: 
 
1. Onderdeel b vervalt. 
 
2. Onderdeel c wordt verletterd tot onderdeel b.  
 
B 
 
Artikel 112, eerste lid, onderdeel a, komt te luiden: 
 
a. onderhoud van en aanpassingen aan het gebouw en het terrein,. 
 
C 
 
Het kopje “Titel VIa. Overgangs- en invoeringsbepalingen” vervalt. 
 
D 
 
Artikel 173a wordt vernummerd tot artikel 178a. 
 
E 
 
Na artikel 178a worden drie artikelen ingevoegd, luidende: 
 
Artikel 178b. Invoeringsbepaling wet van xxx houdende wijziging van de Wet 
op het primair onderwijs, de Wet op de expertisecentra en de Wet primair 
onderwijs BES in verband met de overheveling van taak en budget voor 
aanpassingen in onderwijshuisvesting van gemeente naar school (Stb. xxx) 
 
3 

 
van deze wet, zoals luidend op de dag voor de inwerkingtreding van artikel II van die 
wet. 
3. De programma’s huisvestingsvoorzieningen die op grond van artikel 93 van deze wet 
zijn vastgesteld voor de jaren voorafgaand aan de inwerkingtreding van artikel II van de 
Wet van xxx houdende wijziging van de Wet op het primair onderwijs, de Wet op de 
expertisecentra en de Wet primair onderwijs BES in verband met de overheveling van 
taak en budget voor aanpassingen in onderwijshuisvesting van gemeente naar school 
(Stb. xxx) worden volledig uitgevoerd.  
 
 
ARTIKEL III. WIJZIGING VAN DE WET PRIMAIR ONDERWIJS BES 
 
De Wet primair onderwijs BES wordt als volgt gewijzigd:  
 
A 
 
Artikel 79, eerste lid, wordt als volgt gewijzigd: 
 
1. Onderdeel b vervalt. 
 
2. Onderdeel c wordt verletterd tot onderdeel b.  
 
B 
 
Artikel 97, eerste lid, onderdeel a, komt te luiden: 
 
a. onderhoud van en aanpassingen aan het gebouw en het terrein,. 
 
 
ARTIKEL IV. INWERKINGTREDING 
 
Deze wet treedt in werking op een bij koninklijk besluit te bepalen tijdstip, dat voor de 
verschillende artikelen of onderdelen daarvan verschillend kan worden vastgesteld.  
 
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
Gegeven 
 
 
 
 
De Staatssecretaris van Onderwijs,  
Cultuur en Wetenschap, 
 
 
 
 
5 

 
van de overheveling van de verantwoordelijkheid voor het buitenonderhoud naar scholen 
aanzienlijk kunnen worden verminderd: 
 
- Verschillende belangen 
De splitsing van verantwoordelijkheden en middelen over gemeenten en bevoegde 
gezagsorganen leidt ertoe dat investerings- en exploitatiebeslissingen moeizaam op 
elkaar afgestemd worden: voor gemeenten staan zo laag mogelijke stichtingskosten 
voorop, terwijl bevoegde gezagsorganen gebaat zijn bij zo laag mogelijke kosten voor 
onderhoud en energieverbruik. Bovendien hebben bevoegde gezagsorganen veel belang 
bij een gebouw dat aansluit bij het onderwijskundige concept van de school en bij de 
inhoudelijke eisen voor modern onderwijs.  
 
- Trage procedures en administratieve lasten 
De gescheiden geldstromen en verantwoordelijkheden leiden ook tot trage procedures 
en administratieve lasten bij beide partijen. De cyclus van aanvragen van een 
huisvestingsvoorziening, overleggen daarover, beoordelen en beslissen op de aanvraag 
zorgt ervoor dat bijvoorbeeld aanpassingen pas na ruim een jaar kunnen worden 
uitgevoerd.  
 
- Weinig autonomie bevoegde gezagsorganen 
Bevoegde gezagsorganen in het primair onderwijs mogen niet investeren in bijvoorbeeld 
energiezuinigheid of binnenklimaat, terwijl zo’n investering zich op termijn terugverdient 
door bijvoorbeeld lagere stookkosten. Ook mag het bevoegd gezag het gebouw niet zelf 
aanpassen aan het onderwijsconcept. Bevoegde gezagsorganen in het primair onderwijs 
zijn bij groot onderhoud aan de buitenkant van hun gebouwen en voor 
(onderwijskundige) aanpassingen afhankelijk van de gemeente en daarmee ook van de 
lokale politiek en (financiële) prioritering. 
 
1.3 Doelen wetsvoorstel 
Dit wetsvoorstel beoogt dat de knelpunten in het stelsel worden verminderd, doordat de 
autonomie van de bevoegde gezagsorganen wordt vergroot en doordat administratieve 
lasten voor bevoegde gezagsorganen en gemeenten worden verminderd. Tevens wordt 
de verantwoordelijkheidsverdeling in het primair en voortgezet onderwijs op het gebied 
van onderwijshuisvesting gelijk geschakeld.  
 
1.3.1 Vergroten autonomie 
Op dit moment hebben bevoegde gezagsorganen weinig autonomie op het gebied van 
onderwijshuisvesting en bestaat een grote afhankelijkheid van de gemeente. Het college 
van burgemeester en wethouders van de gemeente stelt jaarlijks het 
bekostigingsplafond voor onderwijshuisvesting vast en beslist binnen dat kader over de 
toekenning van middelen voor onderwijshuisvesting. Het bekostigingsplafond dient van 
zodanige hoogte te zijn dat de gemeente ‘redelijkerwijs’ kan voorzien in de 
onderwijshuisvesting. Hierover vindt periodiek overleg plaats met de bevoegde 
gezagsorganen. Gemeenten kunnen een aanvraag van een bevoegd gezag weigeren. 
Eén van de weigeringsgronden is het niet toereikend zijn van het bekostigingsplafond. 
Indien er sprake is van overschrijding van het bekostigingsplafond, bepaalt de gemeente 
de urgentie van alle aanvragen en kent de meest urgente aanvragen toe. Het uitvoeren 
van onderhoud aan schoolgebouwen is op dit moment dus nog mede afhankelijk van de 
(politieke) prioriteiten en de financiële positie van de gemeente. 
 
 
7 

 
ontstaan over wie wat met betrekking tot de nieuwbouw moet betalen. Zie tevens 
paragraaf 3.2.  
 
2. Alternatieven 
Aanpassing van de huidige verantwoordelijkheidverdeling is mogelijk op verschillende 
manieren. De belangrijkste alternatieven worden in deze paragraaf toegelicht, evenals 
de redenen waarom deze opties niet worden voorgesteld.  
 
2.1 Volledige overheveling 
Zoals beschreven levert de gescheiden verantwoordelijkheid voor huisvesting in het 
primair onderwijs een aantal knelpunten op. Het volledig in één hand brengen van alle 
verantwoordelijkheden kan zorgen voor een efficiënter en effectiever stelsel. Volledige 
overheveling van alle verantwoordelijkheden rondom onderwijshuisvesting naar 
bevoegde gezagsorganen zou een denkbaar alternatief kunnen zijn. Om verschillende 
redenen is volledige overheveling op dit moment echter niet opportuun. Dit hangt samen 
met de huidige deskundigheid van bevoegde gezagsorganen, mogelijke (financiële) 
risico’s voor bevoegde gezagsorganen, gebrek aan draagvlak binnen het primair 
onderwijs en een grote belasting van bevoegde gezagsorganen in tijden waarin er al veel 
ontwikkelingen op scholen afkomen en er forse ambities zijn rondom 
onderwijsopbrengsten. Daarbij moet worden opgemerkt dat er in het primair onderwijs 
relatief veel kleine schoolbesturen (zogenaamde éénpitters) zijn. Voor deze besturen is 
een volledige overheveling vaak nog een te grote stap. 
 
2.2 Recht op doordecentralisatie 
Op dit moment is vrijwillige doordecentralisatie mogelijk. De onderwijswetten voor het 
3
primair onderwijs bieden ruimte om een andere invulling te geven aan de taakverdeling 
tussen bevoegde gezagsorganen en gemeenten, namelijk door (een gedeelte van) de 
huisvestingstaken door te decentraliseren naar bevoegde gezagsorganen. Beide partijen 
moeten het dan eens worden over de invulling van deze vrijwillige doordecentralisatie. 
In het primair onderwijs is bij 1% van de besturen sprake van vrijwillige 
4
doordecentralisatie.  
 
Een denkbaar alternatief om het bevoegd gezag een sterkere positie te geven op het 
gebied van onderwijshuisvesting ten opzichte van de gemeente is om scholen het recht 
op doordecentralisatie van alle huisvestingsmiddelen te geven. De motie van het 
Kamerlid Beertema (PVV) van 14 november 2011 pleit voor dit alternatief (de motie is 
5
door de Kamer aangenomen). Bij deze maatregel zouden criteria vastgesteld moeten 
worden waaraan een bevoegd gezag moet voldoen om aanspraak te kunnen maken op 
doordecentralisatie. Het bevoegd gezag moet dan bijvoorbeeld een gezonde financiële 
positie hebben. Indien een bevoegd gezag aan de criteria voldoet, mag de gemeente 
doordecentralisatie van huisvestingsmiddelen en verantwoordelijkheden niet weigeren.  
 
Op dit moment is het echter geen reële optie om scholen het recht op 
doordecentralisatie te geven. Dit hangt samen met de positie van gemeenten, die door 
deze maatregel gedwongen zouden kunnen worden een deel van hun bevoegdheden en 
middelen door te decentraliseren. De verwachting is dat alleen scholen in nieuwe of 
recent opgeknapte gebouwen een beroep zullen doen op deze mogelijkheid. Het gevolg 
is dat gemeenten dan met alleen de oude en dus kostbare gebouwen blijven zitten. 
                                                
3
 Artikel 111 WPO, artikel 109 WEC en artikel 95 WPO BES.  
4
 Regioplan, “Onderzoek overheveling buitenonderhoud schoolgebouwen PO”, januari 2012. 
5
 Kamerstukken II 2011/12, 32 764, nr. 7). 
 
9 

 
 
Er verandert niets aan de verantwoordelijkheden voor het onderhoud van de lokalen 
bewegingsonderwijs. Aanpassing van en buitenonderhoud aan deze lokalen blijft de 
verantwoordelijkheid van gemeenten. 
 
De verantwoordelijkheid voor renovatie zal niet uitdrukkelijk bij ofwel de gemeente ofwel 
het bevoegd gezag komen te liggen, omdat renovatie niet als aparte voorziening is 
opgenomen in de onderwijswetten. Gemeenten en bevoegde gezagsorganen zullen in 
voorkomende gevallen in goede verstandhouding tot een redelijk vergelijk moeten 
komen over de verdeling van de kosten en een eventuele keuze tussen renovatie en 
nieuwbouw. 
 
De programma’s van eisen zullen gewijzigd worden in de ministeriële regeling op grond 
van de artikelen 113, eerste en vierde lid, en 118, vierde lid, van de WPO, en artikel 
111, eerste en vierde lid, van de WEC. 
 
Gemeenten zullen een lager budget krijgen, doordat er een bedrag uit het 
gemeentefonds wordt gehaald. De hoogte van het over te hevelen bedrag wordt 
vastgelegd in de begrotingen van het ministerie van Onderwijs, Cultuur en Wetenschap 
en het gemeentefonds. 
 
In het wetsvoorstel zijn grondslagen opgenomen in de WPO en de WEC voor een 
ministeriële regeling die beoogt de invoering van deze wet te vergemakkelijken voor 
bevoegde gezagsorganen met een beperkte omvang aan overheidsbekostiging en met 
scholen die zijn gehuisvest in oudere gebouwen. Aan deze bevoegde gezagsorganen 
wordt tijdelijk een vaste aanvullende bekostiging toegekend op basis van het aantal 
leerlingen.  
 
5. Resultaten waarderingsonderzoek 
Regioplan heeft bij bevoegde gezagsorganen in het primair onderwijs en bij gemeenten 
9
onderzoek gedaan naar de waardering en belangstelling voor overheveling van het 
10
buitenonderhoud en aanpassingen en naar de vormgeving van deze maatregel. Uit dit 
onderzoek blijkt onder meer dat bijna driekwart (72%) van de bevoegde gezagsorganen 
voor aanpassing van de huidige verantwoordelijkheidsverdeling is. Van de gemeenten is 
57% voorstander van aanpassing.  
 
Als de verantwoordelijkheidsverdeling wordt aangepast, vindt 83% van de bevoegde 
gezagsorganen en 73% van de gemeenten het neutraal tot zeer wenselijk om het 
buitenonderhoud over te hevelen, waardoor de verantwoordelijkheidsverdeling in het 
primair onderwijs gelijk wordt geschakeld met die in het voortgezet onderwijs. Er is dus 
draagvlak bij bevoegde gezagsorganen en gemeenten voor deze maatregel.  
Uit de onderzoeksresultaten blijkt dat grotere besturen positiever staan ten opzichte van 
overheveling dan kleinere besturen. Kleine besturen zijn vaker onzeker over de vraag in 
hoeverre zij de grotere verantwoordelijkheden willen of kunnen dragen.  
Verder valt in het onderzoek op dat scholen veel waarde hechten aan het juist 
vaststellen van het bedrag dat moet worden overgeheveld van het gemeentefonds naar 
de lumpsum, dat zij het belangrijk vinden dat er een overgangsregeling komt en dat zij 
graag ondersteuning willen hebben bij hun nieuwe taak.  
 
                                                
9
 Regioplan, Onderzoek overheveling buitenonderhoud schoolgebouwen PO, januari 2012.  
10
 Kamerstukken II 2011/12, 31 289, nr. 118. 
 
11 

 
5.2 Kleine besturen 
Voor kleinere besturen geldt dat zij beperktere vereveningsmogelijkheden hebben 
wanneer zij geconfronteerd worden met uitgaven voor onderhoud. Zo kan de verevening 
in het geval van een éénpitter uiteraard niet plaatsvinden tussen scholen. Van alle 
bevoegde gezagsorganen wordt wel verwacht dat zij op basis van een 
meerjarenbegroting hun uitgaven aan onderhoud als onderdeel van hun totale uitgaven 
zien. Bevoegde gezagsorganen bezien hoe zij uitgaven aan bijvoorbeeld het 
schoolgebouw, personeel, opleidingen en leermiddelen inzetten ten behoeve van de 
onderwijskwaliteit. De overheveling gaat bovendien uit van het idee van een 
onderhoudscyclus waarbij alle scholen vroeg of laat geconfronteerd worden met grotere 
uitgaven. Om tegemoet te komen aan kleinere besturen die op het moment van de 
overheveling geconfronteerd kunnen worden met grote uitgaven is een 
overgangsregeling ingericht. Het kabinet verwacht dat met deze overgangsregeling 
voldoende zekerheid wordt gecreëerd voor alle bevoegde gezagsorganen om deze 
nieuwe taak uit te voeren. Het kabinet wil nog verkennen of het nodig is extra zekerheid 
te bieden aan bevoegde gezagsorganen die ondanks de overgangsregeling niet kunnen 
voorzien in de kosten van het uitvoeren van noodzakelijk onderhoud. 
 
5.3 Ondersteuning 
11
Uit onderzoek blijkt dat bevoegde gezagsorganen graag ondersteuning willen hebben 
bij hun nieuwe taak. Over deze ondersteuning vindt overleg plaats met de PO-Raad. 
Gedacht wordt aan ondersteuning voor een aantal jaren door enerzijds het beschikbaar 
stellen van kennisproducten en anderzijds door professionaliseringsactiviteiten voor 
bevoegde gezagsorganen. Om de kosten van deze ondersteuning gedurende een aantal 
jaren te financieren kan een klein deel van het over te hevelen budget worden 
gereserveerd voor ondersteuning. 
 
5.4 Staat van onderhoud 
Er is overigens geen aanleiding om te veronderstellen dat schoolgebouwen onvoldoende 
technisch worden onderhouden. Uit het onderzoek van PRC Arcadis, dat op 29 november 
12
2011 naar de Tweede Kamer is gezonden, is naar voren gekomen dat het niveau van 
het buitenonderhoud en technische staat van de schoolgebouwen in het primair 
onderwijs over het algemeen goed genoemd kan worden. Immers, als er sprake is van 
achterstallig onderhoud, zal het bevoegd gezag de gemeente daarop moeten 
aanspreken. 
 
Gelet op de hoogte van het budget dat aan de bevoegde gezagsorganen beschikbaar 
wordt gesteld voor deze taak en de extra maatregelen die genomen zullen worden voor 
de kleinere besturen in het kader van de overgangsregeling, is het kabinet van mening 
dat overdracht van deze taken op een verantwoorde wijze geschiedt en de instemming 
heeft van het merendeel van de bevoegde gezagsorganen.  
 
6. Gevoerd overleg 
6.1 PO-Raad  
De PO-Raad is voorstander van overheveling van het buitenonderhoud en aanpassingen 
aan het gebouw en heeft er op aangedrongen dat dit een plek zou krijgen in het 
actieplan ‘Basis voor Presteren’. In dit actieplan is aangekondigd dat het kabinet meer 
financiële bevoegdheden bij bevoegde gezagsorganen wil neerleggen. Eén van de 
onderdelen van het programma is het voornemen om in het primair onderwijs de 
                                                
11
 Regioplan, “Onderzoek overheveling buitenonderhoud schoolgebouwen PO”, januari 2012. 
12
 Kamerstukken II, 2011/12, 33 000 B, nr. 5. 
 
13 

 
3. Voorts kaart de VNG de vergoeding voor de materiële instandhouding van de lokalen 
bewegingsonderwijs aan, waarvan hen niet duidelijk was dat die ongemoeid wordt 
gelaten in het wetsvoorstel.  
 
De lokalen bewegingsonderwijs zijn buiten de overheveling gehouden. Artikel 117 van 
de WPO heeft betrekking op de bekostiging voor materiële instandhouding lichamelijke 
oefening. Dit artikel blijft dan ook ongewijzigd. De reden hiervoor is dat deze lokalen 
worden gebruikt voor vele doeleinden (gebruik door sportvereniging, buurtcentrum, 
etcetera). De huidige gang van zaken functioneert goed en er is geen noodzaak daar iets 
aan te veranderen.  
 
4. De vereniging wijst tot slot op de onduidelijke status van renovatie. De VNG 
interpreteert de wetgeving zo, dat renovatie ook overgeheveld wordt naar bevoegde 
gezagsorganen. Zij verwacht dat hierover discussie kan ontstaan tussen gemeente en 
bevoegd gezag, met name als de keuze tussen renovatie en nieuwbouw aan de orde is.  
 
Renovatie is niet apart opgenomen in de WPO, noch in de modelverordening van de 
VNG. De reden daarvoor is dat het begrip niet eenduidig is te definiëren. In de praktijk is 
renovatie een tussenvorm tussen groot onderhoud/aanpassingen aan het gebouw 
enerzijds (na de overheveling voor rekening van het bevoegd gezag) en nieuwbouw 
anderzijds (is en blijft voor rekening van de gemeente). Renovatie kent bovendien vele 
vormen: soms wordt een gebouw volledig opgeknapt, aangepast aan de moderne eisen 
en kan het gebouw weer 20 jaar mee. Soms betreft renovatie slechts energiebesparende 
maatregelen, zoals het plaatsen van dubbel glas. Omdat renovatie zo lastig is te 
definiëren, is het niet haalbaar om op Rijksniveau een goede 
verantwoordelijkheidsverdeling tussen gemeente en bevoegd gezag vast te leggen. Dit is 
de reden dat renovatie niet in wetgeving in formele zin vastgelegd wordt, maar dat er 
ruimte gelaten wordt voor het gesprek op lokaal niveau. Beide partijen kunnen in goed 
overleg gezamenlijk kiezen voor renovatie. Dan zal tevens in gezamenlijk overleg een 
kostenverdeling moeten worden gemaakt: wat spaart het bevoegd gezag uit aan groot 
onderhoud, wat bespaart de gemeente door de relatief goedkopere renovatie in plaats 
van nieuwbouw? 
 
7. Caribisch Nederland 
De openbare lichamen hebben laten weten geen inhoudelijke op- en/of aanmerkingen te 
hebben op het wetsvoorstel. 
 
Het wetsvoorstel heeft op het punt van overheveling van de verantwoordelijkheid voor 
het buitenonderhoud en aanpassingen aan het gebouw ook betrekking op het 
basisonderwijs in Caribisch Nederland. Caribisch Nederland kent geen (voortgezet) 
speciaal onderwijs. De verantwoordelijkheidsverdeling tussen openbaar lichaam en 
bevoegd gezag in de Wet primair onderwijs BES (hierna: WPO BES) is, behoudens 
overgangsrecht, gelijk aan de verantwoordelijkheidsverdeling tussen gemeente en 
bevoegd gezag in de WPO.  
 
Vaststellen bedrag 
Voor de WPO BES zal nog niet worden onderhandeld over het bedrag dat moet worden 
overgeheveld van het BES-fonds naar de lumpsum. Dat zal gebeuren als het 
overgangsrecht van artikel 167a van de WPO BES afloopt. De komende jaren kan 
ervaring worden opgedaan met onder meer het prijspeil op de eilanden, zodat een 
bedrag kan worden afgesproken dat bevoegde gezagsorganen in Caribisch Nederland in 
 
15 

 
10. Financiële gevolgen 
Samenhangend met het wetsvoorstel wordt een bedrag uit het gemeentefonds gehaald 
15
en aan de lumpsum toegevoegd. Uit onderzoek blijkt dat de juiste hoogte van het over 
te hevelen bedrag een belangrijke factor is voor bevoegde gezagsorganen bij het 
bepalen van hun steun voor deze maatregel. De hoogte van het over te hevelen bedrag 
wordt vastgelegd in de begrotingen van het Ministerie van Onderwijs, Cultuur en 
Wetenschap en het gemeentefonds en in de ministeriële regeling als bedoeld in artikel 
113, vijfde lid jo. vierde lid, van de WPO en artikel 111, vijfde lid jo. vierde lid, van de 
WEC. De ministeriële regeling stelt de bedragen en het programma van eisen vast. De 
regeling wordt uiterlijk 1 oktober voorafgaand aan het jaar waarop hij betrekking heeft, 
vastgesteld. 
 
Conform de Financiële-verhoudingswet heeft overleg plaatsgevonden met de 
fondsbeheerders (de Minister van Binnenlandse Zaken en Koninkrijksrelaties en de 
Minister van Financiën) over de hoogte van het over te hevelen bedrag. In dit overleg is 
het bedrag vastgesteld op € 158,8 miljoen structureel. Dit bedrag is op een reëel niveau 
vastgesteld, zodat bevoegde gezagsorganen in staat zijn de overgedragen 
verantwoordelijkheden op een goede manier uit te voeren. 
 
11. Inwerkingtreding  
De beoogde datum van inwerkingtreding van de artikelen I en II van de wet is 1 januari 
2015. Artikel III zal waarschijnlijk in werking treden na afloop van het overgangsrecht 
dat is opgenomen in artikel 167a WPO BES. 
 
 
II. ARTIKELSGEWIJS 
 
Artikel I, onderdeel A, artikel II, onderdeel A, en artikel III, onderdeel A 
De gemeenteraad en het college van burgemeester en wethouders zorgen op grond van 
de artikelen 91 WPO en 89 WEC voor de voorzieningen in de huisvesting van 
basisscholen en scholen voor (voortgezet) speciaal onderwijs op het grondgebied van de 
gemeente. Artikel 78 WPO BES kent de verantwoordelijkheid voor de voorzieningen in 
de huisvesting op het grondgebied van het openbaar lichaam toe aan de eilandsraad of 
het bestuurscollege. Artikel 92 WPO, artikel 90 WEC, en artikel 79 WPO BES geven aan 
wat onder voorzieningen in de huisvesting begrepen moet worden. 
 
Doordat de verantwoordelijkheid voor het onderhoud van gebouwen en terreinen van 
scholen wordt overgeheveld van de gemeente naar het bevoegd gezag, vervalt het 
eerste lid, onderdeel b, van artikel 92 WPO, het eerste lid, onderdeel b, van artikel 90 
WEC en het eerste lid, onderdeel b, van artikel 79 WPO BES. De aanpassingen en de 
vervanging van binnenkozijnen en binnendeuren inclusief hang- en sluitwerk, algehele 
vervanging van radiatoren, convectoren en leidingen voor de centrale verwarming, 
alsmede onderhoud aan de buitenzijde van het gebouw behoren nu volledig tot de 
verantwoordelijkheid van het bevoegd gezag van de school. 
 
Artikel I, onderdeel B, artikel II, onderdeel B, en artikel III, onderdeel B 
In plaats van onderhoud wordt nu gesproken over onderhoud van het gebouw en het 
terrein. Dit verduidelijkt dat het niet langer alleen gaat om het klein onderhoud waar de 
bevoegde gezagsorganen verantwoordelijk voor zijn. De artikelen wijzigen de artikelen 
                                                
15
 Regioplan, “Onderzoek overheveling buitenonderhoud schoolgebouwen PO”, januari 2012. 
 
17 

 
Artikel III dient in werking te treden op het moment dat het overgangsrecht als bedoeld 
in artikel 167a WPO BES vervallen is. Dit is waarschijnlijk op een later moment dan de 
beoogde inwerkingtreding van de overige artikelen uit dit wetsvoorstel.  
 
 
De Staatssecretaris van Onderwijs,  
Cultuur en Wetenschap, 
 
 
 
 
 
Sander Dekker 
 
19 

