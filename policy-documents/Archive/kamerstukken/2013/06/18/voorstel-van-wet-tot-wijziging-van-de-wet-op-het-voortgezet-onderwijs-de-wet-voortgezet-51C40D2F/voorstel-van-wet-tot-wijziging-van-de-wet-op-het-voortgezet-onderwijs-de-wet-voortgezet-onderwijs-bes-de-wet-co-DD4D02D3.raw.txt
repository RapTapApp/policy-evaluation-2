 
 
 
Voorstel van wet tot wijziging van de Wet op het voortgezet onderwijs, de Wet 
voortgezet onderwijs BES, de Wet college voor toetsen en examens alsmede de 
Wet op de expertisecentra in verband met onder meer de invoering in het 
voortgezet onderwijs van een leerlingvolgsysteem, een diagnostische tussentijdse 
toets en verplichte deelname aan internationaal vergelijkend onderzoek 
(leerlingvolgsysteem en diagnostische tussentijdse toets voortgezet onderwijs)  
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is de voortgang van de 
ontwikkeling van de leerlingen in het voortgezet onderwijs en van het onderwijs aan scholen 
voor voortgezet onderwijs te volgen door middel van het verplicht gebruik van een 
leerlingvolgsysteem;  
dat het voorts wenselijk is een verplichte diagnostische tussentijdse toets aan het eind van 
de onderbouw van het voortgezet onderwijs in te voeren, gebaseerd op landelijk 
vastgestelde tussendoelen voor kennis en vaardigheden;  
dat het tevens wenselijk is, voor het voortgezet onderwijs te voorzien in een wettelijke 
grondslag voor gegevensverstrekking ten behoeve van internationaal vergelijkend 
onderzoek;  
dat het in verband daarmee noodzakelijk is, wijzigingen aan te brengen in de Wet op het 
voortgezet onderwijs, de Wet voortgezet onderwijs BES, de Wet college voor toetsen en 
examens en de Wet op de expertisecentra; 
 
Zo is het, dat Wij, de Afdeling advisering van de Raad van State gehoord, en met gemeen 
overleg der Staten-Generaal, hebben goedgevonden en verstaan, gelijk Wij goedvinden en 
verstaan bij deze: 
 
 
ARTIKEL I 
 
De Wet op het voortgezet onderwijs wordt als volgt gewijzigd: 
 
 W3857.K-2 1 
OCW 
109
29 

Artikel 103a3. Deelname aan internationaal vergelijkend onderzoek 
1. Het bevoegd gezag van een school die is geselecteerd in een steekproef ten behoeve van 
internationaal vergelijkend onderzoek, draagt er zorg voor dat de desbetreffende leerlingen 
van de school deelnemen aan de af te nemen testen en vragenlijsten in het kader van dat 
onderzoek. 
2. Onze Minister beslist, ten aanzien van welke internationaal vergelijkende onderzoeken de 
in het eerste lid bedoelde verplichting geldt en maakt deze beslissing bekend.  
 
ARTIKEL II 
 
De Wet voortgezet onderwijs BES wordt als volgt gewijzigd: 
 
A 
In artikel 1 wordt “College voor examens” telkens vervangen door: College voor toetsen en 
examens. 
 
B 
Voor artikel 13 wordt een nieuw artikel ingevoegd, luidende: 
Artikel 12b. Leerlingvolgsysteem 
1. Scholen gebruiken in elk geval voor de eerste twee leerjaren van het middelbaar 
algemeen voortgezet onderwijs en het voorbereidend beroepsonderwijs, en voor de eerste 
drie leerjaren van het voorbereidend wetenschappelijk onderwijs en het hoger algemeen 
voortgezet onderwijs, een leerlingvolgsysteem waaruit de vorderingen in de kennis en 
vaardigheden blijken op het niveau van de leerling. Het leerlingvolgsysteem meet met 
behulp van toetsen de kennis en vaardigheden van de leerling ten minste op het terrein van 
Nederlandse taal, Engelse taal, wiskunde en rekenen.  
2. Bij algemene maatregel van bestuur kunnen nadere kwaliteitseisen worden vastgesteld 
met betrekking tot leerlingvolgsystemen.  
 
C 
Na artikel 71 wordt in paragraaf 3 een artikel ingevoegd, luidend: 
Artikel 71a. Verplichte diagnostische tussentijdse toets 
1. In het derde leerjaar van het voorbereidend wetenschappelijk onderwijs en van het hoger 
algemeen voortgezet onderwijs, en in het tweede leerjaar van het middelbaar algemeen 
voortgezet onderwijs en van het voorbereidend beroepsonderwijs, legt de leerling een 
diagnostische tussentijdse toets af. De toets wordt op verschillende niveaus aangeboden. Het 
bevoegd gezag bepaalt op welk niveau de leerling de diagnostische tussentijdse toets aflegt.  
2. De diagnostische tussentijdse toets meet kennis en vaardigheden van de leerling op het 
terrein van de doorstroomrelevante vakken Nederlandse taal, Engelse taal en wiskunde, 
alsmede op het terrein van rekenen. 
3. De diagnostische tussentijdse toets is gebaseerd op bij of krachtens algemene maatregel 
van bestuur vastgestelde tussendoelen voor de onderscheiden kennis en vaardigheden. De 
vaststelling van de tussendoelen geschiedt met inachtneming van de kerndoelen, de 
referentieniveaus Nederlandse taal en de referentieniveaus rekenen, bedoeld in artikel 2, 
tweede lid, aanhef en onderdeel a, van de Wet referentieniveaus Nederlandse taal en 
rekenen, en de bij of krachtens artikel 72 vastgestelde eindexameneisen, en is voor Engels 
afgestemd op het Europees Referentiekader voor Moderne Vreemde Talen. Onze Minister 
stelt de diagnostische tussentijdse toets ter beschikking van alle scholen.  
 W3857.K-2 3 
OCW 
109
29 

2. In het negende lid (nieuw) wordt na “vijfde lid, onderdeel a,” ingevoegd: en in het zesde 
lid, onderdeel d.  
3. In het tiende lid (nieuw) wordt “of vijfde lid, onderdeel c” vervangen door: , vijfde lid, 
onderdeel c, of zesde lid, onderdeel c. 
 
B 
In artikel 8, tweede lid, onderdeel b, wordt na “de centrale examens” ingevoegd: , de 
toetsen, bedoeld in artikel 28b van de Wet op het voortgezet onderwijs. 
 
ARTIKEL IV 
 
De Wet College voor toetsen en examens wordt als volgt gewijzigd:  
 
A 
In artikel 2 worden de volgende wijzigingen aangebracht: 
1. In het zesde lid, aanhef en onderdeel a, wordt na “artikel 28b van de Wet op het 
voortgezet onderwijs” telkens ingevoegd: en artikel 71a van de Wet voortgezet onderwijs 
BES. 
 
B 
In artikel 8, tweede lid, onderdeel b, wordt na “bedoeld in artikel 28b van de Wet op het 
voortgezet onderwijs” ingevoegd: en artikel 71a van de Wet voortgezet onderwijs BES. 
 
ARTIKEL V 
 
In de Wet op de expertisecentra wordt in artikel 14a, tweede lid, “de artikelen 10” vervangen 
door: de artikelen 6i, 10.  
 
ARTIKEL VI 
 
De algemene maatregel van bestuur, bedoeld in artikel 28b, vierde lid, van de Wet op het 
voortgezet onderwijs, en de algemene maatregel van bestuur, bedoeld in artikel 71a, vierde 
lid, van de Wet voortgezet onderwijs BES, voorzien in een gefaseerde invoering van de 
afname van de diagnostische tussentijdse toets. 
 
ARTIKEL VII 
 
Onze Minister van Onderwijs, Cultuur en Wetenschap, in overeenstemming met Onze 
Minister van Economische Zaken, zendt binnen vijf jaar na de inwerkingtreding van deze wet 
aan de Staten-Generaal een verslag over de doeltreffendheid en de effecten van deze wet in 
de praktijk. 
 
ARTIKEL VIII  
 
Deze wet treedt in werking met ingang van een bij koninklijk besluit te bepalen tijdstip, dat 
voor de verschillende artikelen of onderdelen daarvan verschillend kan worden vastgesteld. 
 
 
 W3857.K-2 5 
OCW 
109
29 

Memorie van toelichting 
 
A. Algemeen 
 
1. Inleiding 
 
1.1 Leeswijzer  
Hoofdstuk 1 - beschrijft de hoofdlijn van het wetsvoorstel en gaat in op de aanleiding en 
achtergronden. De daaropvolgende hoofdstukken werken de onderdelen van het 
wetsvoorstel verder uit en lichten ze toe.  
Hoofdstuk 2 –  gaat in op de wetenschappelijke onderbouwing en de noodzaak van 
wetgeving.  
Hoofdstuk 3 -  behandelt de verplichting tot het hebben en gebruiken van een 
leerlingvolgsysteem.  
Hoofdstuk 4 –  behandelt de invoering van de diagnostische tussentijdse toets, de 
totstandkoming van tussendoelen, de organisatie en de rollen van derden.  
Hoofdstuk 5 -  behandelt de deelname aan internationale onderzoeken.  
Hoofdstuk 6 –  behandelt de bescherming van persoonsgegevens en de gevolgen van het 
wetsvoorstel voor de administratieve lasten van scholen en instellingen.  
Hoofdstuk 7 -  beschrijft de financiële gevolgen van dit wetsvoorstel.  
Hoofdstuk 8 - gaat in op de Uitvoerings- en handhavingstoets.  
Hoofdstuk 9 -  bevat een beschrijving van de reacties uit het onderwijsveld naar aanleiding 
van onderzoek en een door DUO uitgevoerde veldraadpleging over de invoering van de drie 
instrumenten. Ook behandelt dat hoofdstuk het advies van de Onderwijsraad en de reactie 
van de regering daarop.  
 
1
1.2 Wat regelt dit wetsvoorstel voor het voortgezet onderwijs?  
Het wetsvoorstel regelt: 
a) het hebben en gebruiken van een leerlingvolgsysteem, waarin de leervorderingen van 
leerlingen in elk geval voor Nederlandse taal, Engelse taal en wiskunde/rekenen, 
systematisch worden gevolgd met behulp van toetsen; 
b) een verplichte diagnostische tussentijdse toets voor Nederlandse taal, Engelse taal en 
wiskunde/rekenen, die is gebaseerd op centraal vastgestelde tussendoelen voor alle 
leerlingen in het tweede leerjaar van het vmbo en in het derde leerjaar van het havo en 
vwo, en voor alle leerlingen in het voortgezet speciaal onderwijs (hierna: VSO) die 
diplomagericht onderwijs volgen, en 
c) de verplichte deelname aan internationaal vergelijkend onderzoek (zoals PISA). 
 
1.3 Wat is de aanleiding voor dit wetsvoorstel?  
Van goed naar excellent onderwijs – Eén van de kenmerken van onderwijssystemen die 
excellent presteren, is dat scholen hoge verwachtingen hebben van alle leerlingen. Alle 
                                           
1
 In deze memorie van toelichting wordt, tenzij anders vermeld, onder voortgezet onderwijs verstaan: het 
vmbo, havo, vwo en diplomagericht speciaal voortgezet onderwijs. 
 W3857.K-2 7 
OCW 
109
29 

De leerling centraal – De kracht van het leerlingvolgsysteem (LvS) en de diagnostische 
tussentijdse toets (DTT) zit in het extra inzicht dat scholen daarmee krijgen in de 
ontwikkeling van de leerling. Daardoor kunnen leerling (en ouders) en docent zien of de 
leerling onderwijskundig ‘op koers’ ligt. Dit maakt een vroege signalering van problemen 
mogelijk en biedt de basis voor gerichte acties binnen de school.  
 
 
Het leerlingvolgsysteem maakt als het ware een film van de ontwikkeling van de leerling, 
zowel over zijn kennisverwerving als over zijn sociaal-emotionele ontwikkeling. De docent 
kan aan de hand van deze film van de leerling in de onderbouw een leerlingprofiel 
samenstellen. De DTT vult dit aan met een gedetaileerd beeld van de vorderingen van de 
leerling op én binnen de kernvakken op een schakelmoment in diens schoolloopbaan: bij de 
overgang van onder- naar bovenbouw. De DTT levert door adaptief te toetsen een leerprofiel 
op maat per leerling op weg naar het examen. Leerlingen krijgen op die manier tijdig een 
gedetailleerd beeld van zichzelf. Docenten kunnen vervolgens in samenspraak met leerlingen 
en ouders ambitieuze individuele leerroutes formuleren. De combinatie van LvS en DTT 
maakt zichtbaar of de leerling ‘op koers’ ligt en geeft de docent een handvat om de leerling 
beter te begeleiden naar een succesvol eindexamen. Dit geldt voor leerlingen van alle 
niveaus, en zeker ook voor de (boven)gemiddelde leerlingen.  
 
Docent nog beter ondersteund – Docenten maken het verschil als het aankomt op de 
kwaliteit van het onderwijs. Zij kunnen het beste uit alle leerlingen halen. Dit wetsvoorstel 
verbreedt het instrumentarium van de docent en helpt hem of haar zijn vak (nog) beter uit 
te oefenen. Een leerlingvolgsysteem geeft inzicht in de ontwikkeling van leerlingen per vak 
en ook in de bredere ontwikkelingen die invloed kunnen hebben op hoe de leerling leert. 
Daarmee kan de docent adequaat ingrijpen op het niveau van de leerling of groep van 
leerlingen. Zo kunnen gegevens over bijvoorbeeld het vak Engels iets zeggen over prestaties 
op het terrein van het vak Nederlands of beïnvloedt de thuissituatie van de leerling diens 
leerprestaties. Allemaal inzichten die naar voren kunnen komen uit een leerlingvolgsysteem, 
wanneer dat op de juiste wijze wordt gevuld en gebruikt voor verdere analyse. Een 
leerlingvolgsysteem moet natuurlijk goed passen bij het pedagogische klimaat van de school. 
Daarom schrijft dit wetsvoorstel niet een bepaald systeem voor, maar legt het de keuze 
daarvan bij de school. Het volgen van leerlingen is vanuit deze optiek dan ook geen 
administratieve last, maar een manier om de lessen nog beter in te richten. Dit kabinet wil 
daarom de slag maken naar een praktijk waarin gegevens gebruikt worden om de 
onderwijsloopbaan van leerlingen te begeleiden.  
 
Toetsen zijn nooit een doel op zich, maar een instrument om van te leren. De diagnostische 
tussentijdse toets is bij uitstek een toets, gericht op verbeteringen in het leren binnen de 
school. Is het eindexamen in de eerste plaats gericht op het niveau van de leerling aan het 
eind van de schoolloopbaan in het VO, de DTT geeft de school inzicht in de uitgangspositie 
van de leerling op én binnen de kernvakken. Hiermee geeft die toets een goed handvat aan 
docenten om hun leerlingen maximaal te bedienen op weg naar het eindexamen. Door 
adaptief te toetsen krijgt de leerling een op hem of haar afgestemde toets die zich aanpast 
 W3857.K-2 9 
OCW 
109
29 

Het wetsvoorstel sluit aan op de inzet in de afgelopen kabinetsperiodes op het versterken 
van de doorlopende leer- en toetslijn, onder andere door de invoering van de 
referentieniveaus taal en rekenen. Ook met het wetsvoorstel eindtoets PO wordt eraan 
gewerkt om het beste uit alle leerlingen te halen op deze vakken. De gegevens uit het 
leerlingvolgsysteem en de eindtoets PO geven een mooi startpunt voor het VO. Het 
voortgezet onderwijs kent al lange tijd één ijkpunt aan het eind van de schoolloopbaan: het 
eindexamen. De afgelopen jaren ontstond er in het veld de behoefte, onder andere door 
invoering van de referentieniveaus in de eindexamens en aanscherping van de exameneisen 
vanaf 2012, om ook de onderbouw meer te gebruiken om het beste uit leerlingen te halen. 
Met de diagnostische tussentijdse toets (DTT), gebaseerd op door SLO ontwikkelde 
tussendoelen, introduceert dit kabinet een extra ijkpunt: halverwege de schoolloopbaan. De 
DTT wordt aan het eind van het tweede leerjaar in het vmbo en derde leerjaar in het havo en 
vwo afgenomen. Het eindexamen is gericht op het bepalen en verifiëren van het niveau van 
de leerling aan het eind van de schoolloopbaan, maar de DTT is in de eerste plaats gericht op 
signaleren en remediëren. De informatie uit het leerlingvolgsysteem en de diagnostische 
tussentijdse toets geeft docenten en leerlingen inzicht in waar ze nog extra aandacht 
(ondersteuning of verdieping) aan moeten besteden op weg naar het eindexamen.  
 
Dit kabinet hecht veel belang aan het beter in beeld brengen van leerwinst en toegevoegde 
waarde, zodat een school beter in staat is de opbrengsten van haar leerling-populatie te 
verbeteren. Daarom worden in het VO en PO nu verkenningen verricht naar de 
mogelijkheden om leerwinst en toegevoegde waarde te bepalen en in het bijzonder naar de 
manier waarop scholen deze kennis moeten toepassen om de kwaliteit op school- en 
leerlingniveau te verbeteren. Eind 2013 zijn de uitkomsten van de verkenningen in het PO 
bekend. Voor het VO zal dit eind 2014 zijn. Omdat de DTT is gericht op tussentijdse 
verbetering binnen de school, is de DTT vooral goed voor zelfevaluatie. De DTT is niet 
bedoeld voor het afleggen van verantwoording over het behaalde onderwijsniveau. De 
Inspectie zal zich in haar toezicht daarbij aansluiten. Daarom zal de inspectie kijken naar de 
manier waarop scholen de resultaten inzetten om de onderwijsprestaties te verbeteren en 
niet naar de resultaten zelf. Dit betekent dat zij aan de school zal vragen wat zij naar 
aanleiding van de DTT heeft gedaan om haar leerlingen te helpen om beter voorbereid te zijn 
op het eindexamen. De inspectie zal hierbij zowel kijken naar wat er is gedaan aan extra 
begeleiding van leerlingen, als naar lessen die de school uit de resultaten heeft getrokken. 
De school moet deze inspanningen kunnen aantonen, bijvoorbeeld via registraties in het 
leerlingvolgsysteem. Aangezien de DTT allereerst een intern verbeterinstrument is, zit ook 
daar de verbinding met leerwinst en toegevoegde waarde. De school kan de resultaten van 
de DTT gebruiken om beter inzicht te krijgen in de behaalde leerwinst van zijn leerlingen en 
de eigen toegevoegde waarde. Het gaat hierbij alleen om het waarderen van het eigen 
functioneren door én voor de school. De inspectie zal de DTT dan ook niet meenemen bij de 
berekeningen van toegevoegde waarde en leerwinst. 
 
1.7 Over welke wetten gaat het wetsvoorstel? Welke typen voortgezet onderwijs 
vallen er buiten?  
 W3857.K-2 11 
OCW 
109
29 

Sint Eustatius, en welke manier van invoeren het beste is. Het moment van inwerkingtreding 
van de BES-wijzigingen zal afzonderlijk worden geregeld, bij koninklijk besluit. Het 
wetsvoorstel heeft een artikel dat daarin voorziet. 
 
Deze memorie van toelichting is mede ondertekend namens de staatssecretaris van 
Economische Zaken.  
 
 
2. Achtergronden van het wetsvoorstel  
 
2.1 Wetenschappelijke onderbouwing: opbrengstgericht werken, toetsing en 
leerlingvolgsystemen  
De keuze voor de instrumenten die dit wetsvoorstel regelt, en de bijdrage aan het 
opbrengstgericht werken in het onderwijs, worden ondersteund door (inter)nationaal 
onderzoek. Onderstaand worden de meest relevante bevindingen weergegeven.  
 
Zowel internationaal als Nederlands onderzoek bevestigt het belang van opbrengstgericht 
werken in het onderwijs. In een overzichtsstudie naar school- en instructie-effectiviteit heeft 
Scheerens zo’n 300 studies geanalyseerd. De belangrijkste resultaten zijn weergegeven in 
een meta-analyse van de factoren op schoolniveau die bijdragen aan het vergroten van de 
effectiviteit. 
 
De factor resultaatgerichtheid wordt gekenmerkt door een focus op basisvakken, hoge 
verwachtingen van leerlingprestaties en het bijhouden van gegevensbestanden over 
prestaties van leerlingen. De factor resultaatgerichtheid scoort hoog wanneer gekeken wordt 
naar de bijdrage van deze factor aan het verhogen van schoolprestaties; even hoog zelfs als 
de factoren kwaliteit curriculum en effectieve leertijd. Zo is resultaatgerichtheid een 
6
belangrijk kenmerk van effectieve scholen. Het evaluatie- en feedbackmechanisme, 
waaronder leerlingvolgsystemen vallen, draagt sterk bij aan resultaten voor de vakgebieden 
taal en rekenen. 
 
In internationaal onderzoek wordt voor de term opbrengstgericht werken ook wel de term 
‘data-driven education’ of ‘data-driven reform’ gebruikt. Veel onderzoek is exploratief en kijkt 
naar wat benodigd is in termen van organisatie, vaardigheden van leraren, beschikbare ICT-
infrastructuur en sturing vanuit de schoolleiding, om opbrengstgericht werken in een school 
7
te laten slagen. Ook is onderzoek verricht dat nagaat of de introductie van opbrengstgericht 
werken in een school leidt tot betere leerresultaten. Positieve effecten van een data-driven 
8
benadering van het onderwijsproces werden bijvoorbeeld gevonden door McNaughton et al. 
                                           
6
 Scheerens, J. (2007), Een overzichtsstudie van school- en instructie effectiviteit. Enschede: Universiteit 
Twente. 
7
 Ronka, D., M. Lachat, R. Slaughter, & J. Meltzer (2008), Answering the questions that count. Educational 
Leadership, 66(4), 18–24. 
8
 McNaughton, S., M. Kuin Lai, S. Hsiao (2012), Testing the effectiveness of an intervention mode based on 
data use: a replication series across clusters of school. School effectiveness and School Improvement, 23(2), 
203-228. 
 W3857.K-2 13 
OCW 
109
29 

Diagnostische tussentijdse toets 
De diagnostische tussentijdse toets heeft primair een formatieve functie. Formatief houdt in 
dat inzicht in de ontwikkeling van leerlingen in het leerproces wordt gegeven en dat in beeld 
wordt gebracht waar zij naartoe moeten werken. Een summatieve toets daarentegen is een 
momentopname, aan het einde van een bepaalde onderwijsperiode. Het zwaartepunt van de 
formatieve toets ligt op de informatiewaarde. Er is veel evidentie in de wetenschappelijke 
literatuur dat deze manier van toetsen het eigenaarschap van leerlingen over hun leerproces 
14
versterkt (Sluismans, Dochy & Moerkerke, 1999). Het versterken van het zelfregulerend 
vermogen van leerlingen wordt gezien als een belangrijk kenmerk van goed onderwijs. Het 
maken van toetsen heeft op zichzelf al een positieve invloed op het leerproces. Doordat de 
leerling actief nadenkt over de toetsopgaven is hij beter in staat de geleerde kennis ook op 
een langere termijn te reproduceren. Dit wordt ook wel het toetseffect genoemd en is 
15
duidelijk in wetenschappelijk onderzoek aangetoond (Roediger, H. Karpicke, J. 2006). 
Daarnaast kan het leereffect worden vergroot door de kwaliteit van de feedback op de 
16
toetsresultaten (Shute, 2007). 
 
De diagnostische tussentijdse toets kan ook gebruikt worden als instrument voor scholen om 
van elkaar te leren. Onderzoek toont aan dat hier kansen liggen. In Nederland wordt met het 
Kaans-project van de Universiteit Maastricht in Zuid-Limburg ervaring opgedaan met 
opbrengstgericht werken op schoolniveau. Het vergelijken van de eigen toetsgegevens op 
schoolniveau met een regionaal gemiddelde is hierbij een belangrijk instrument 
(www.kaans.nl).  
 
Ook internationaal onderzoek laat zien dat het systematisch vergelijken van schoolprestaties 
ertoe kan leiden dat scholen gaan inzetten op betere prestaties, nog zonder dat zij hierop 
17
worden ‘afgerekend’ door ouders en leerlingen (Waslander et al., 2010). Zo vinden 
Hanushek et al. (2007) een positief effect op leerprestaties wanneer scholen zichzelf 
18
vergelijken met andere scholen in de regio. Ook De Wolf en Janssens (2005) stellen dat 
19
leraren en scholen deze informatie belangrijk vinden en er iets mee doen. Dit wordt 
onderschreven door de Onderwijsraad. Hij stelt dat het onderwijs voor opbrengstgericht 
werken baat heeft bij heldere benchmarks, gerelateerd aan de leerlingenpopulatie, te 
20
verkrijgen uit bijvoorbeeld een jaarlijkse peiling. Bureau McKinsey heeft onderzoek verricht 
21
naar strategieën van landen die hun onderwijsprestaties hebben verbeterd. Tot alle fasen 
van verbetering behoort het onderdeel van het landelijk meten van prestaties (‘Assessing 
student learning’ en ‘Utilizing student data to guide delivery’). Canada (Ontario) is een 
                                           
14
 Sluijsmans, D., F. Dochy, & G. Moerkerke (1999), Creating a learning environment by using self-, peer- and 
co-assessment. Learning Environments Research, 1, 293-319. 
15
 Roediger, H., J. Karpicke (2006), The power of testing memory, basis research and implications for 
educational practice. Perspectives on Psychological Science.  
16
 Shute, J. (2007), Focus on formative feedback.  
17
 Waslander, S., C. Pater, & M. van der Weide (2010), Markets in education: An analytical review of empirical 
research on market mechanisms in education. 
18
 Hanushek, E., & L. Woessmann (2007), The role of education quality for economic growth. Policy Research 
Working Paper Series 4122. The World Bank. 
19
 Wolf, I. de, & F. Janssens (2005), Effects and side effects of inspections and accountability in education; an 
overview of empirical studies. Amsterdam: Scholar, Universiteit van Amsterdam. 
20
 Onderwijsraad (2011), Naar hogere leerprestaties in het voortgezet onderwijs. 
21
 Mourshed, M., C. Chijioke, & M.Barber (2010), How the world`s most improved school systems keep getting 
better. McKinsey and Company. 
 W3857.K-2 15 
OCW 
109
29 

mogelijkheid zich in ieder geval te vergelijken met het landelijk gemiddelde. De wetgever 
vult niet in hoe leerlingen worden voorbereid op het afleggen van de toets: dat is aan de 
school. 
 
Het leerlingvolgsysteem en de diagnostische tussentijdse toets zijn al met al zo relevant voor 
de kwaliteit van het voortgezet onderwijs dat deze instrumenten verplicht moeten worden 
ingezet. Die relevantie blijkt uit het bewezen positieve effect van opbrengstgericht werken 
door middel van het volgen van leerlingen en het toetsen om van te leren. Op deze manier 
krijgen scholen extra hulpmiddelen om tot betere prestaties te komen. 
Eisen aan de deugdelijkheid van het onderwijs behoeven een wettelijke basis. Daarom 
krijgen zij een plek in de WVO.  
 
De verplichtingen in dit wetsvoorstel raken aan de grondwettelijke vrijheid van inrichting. 
Het gaat immers om nadere deugdelijkheideisen die de wetgever stelt aan de inrichting van 
het onderwijs. Bij het stellen van deze eisen dient, voor zover het bijzonder onderwijs 
betreft, de vrijheid van richting in acht te worden genomen (artikel 23 Grondwet). De 
regering is van oordeel dat dit het geval is. Het stellen van deugdelijkheideisen aan de 
kwaliteit van het onderwijs in de vorm van een leerlingvolgsysteem en een diagnostische 
tussentijdse toets is geenszins strijdig met de vrijheid van richting en inrichting. Wel moeten 
de deugdelijkheideisen geobjectiveerd en genormeerd zijn en bij of krachtens wet worden 
vastgesteld. Een belangrijk aspect daarbij is dat de formele wetgever zich richt op de 
opbrengsten en niet zozeer op het proces daar naar toe: de wijze waarop scholen vanuit hun 
levensbeschouwelijke zienswijze en pedagogisch-didactische visie het onderwijs inrichten om 
te voldoen aan deze en andere deugdelijkheidseisen. Dit laatste is en blijft een 
aangelegenheid van de scholen en de verantwoordelijke besturen. Bij de vormgeving van de 
verplichting van een leerlingvolgsysteem wordt de vrijheid van (in)richting in acht genomen, 
bijvoorbeeld door niet een vast aantal toetsen voor te schrijven. De keuze van het systeem 
en beslissingen over hoe dit systeem wordt ingericht, welke onderwijsmethoden worden 
gebruikt en hoe de voortgang wordt gevolgd en toetsing van de leerlingen plaatsvindt, 
blijven voluit een zaak van de scholen. Daarmee wordt evenmin de vrijheid van scholen 
aangetast om volgens de eigen pedagogisch-didactische en levensbeschouwelijke opvatting 
invulling te geven aan de wettelijke onderwijstaken. Het staat scholen uiteraard vrij om het 
leerlingvolgsysteem te verbreden naar andere vakken dan de doorstroomrelevante vakken of 
naar volgende leerjaren.  
 
Ook de verplichting van een diagnostische tussentijdse toets laat de vrijheid van (in)richting 
ongemoeid. Het is aan de scholen om te bepalen hoe zij omgaan met de bevindingen uit 
deze toets. Bij het vormgeven van nadere regelgeving blijft het waarborgen van deze 
vrijheid het uitgangspunt. Voorschriften bij algemene maatregel van bestuur over het 
leerlingvolgsysteem zullen in het bijzonder betrekking hebben op de functionaliteiten van dat 
systeem. Het gaat erom dat het leerlingvolgsysteem docenten in staat stelt om 
opbrengstgericht te werken. Bij de diagnostische tussentijdse toets gaat het om zaken zoals 
beschreven in het voorgestelde artikel 28b, vierde lid, van de WVO. Bij de vaststelling van de 
                                                                                                                            
22
 Popham, W.J. (2001), Teaching to the test. Educational Leadership, 58 (6), 16–20. 
 W3857.K-2 17 
OCW 
109
29 

 Leerlingvolgsystemen/schooladministratiesystemen die primair ontwikkeld zijn voor het 
beheren en delen van gegevens. Hierin worden o.a. (eigen) methodegebonden of 
methode-onafhankelijke toetsresultaten, de sociaal-emotionele ontwikkeling en 
24
handelingsplannen vastgelegd. 
Beide systemen bieden mogelijkheden om, al dan niet met facultatieve modules ten behoeve 
van de analyse van toetsgegevens, opbrengstgericht te werken: het gaat erom wat er met 
de toetsgegevens wordt gedaan. 
De nu voorgestelde verplichting levert een bijdrage aan het realiseren van de in het 
bestuursakkoord VO opgenomen ambitie om het percentage opbrengstgericht werkende 
scholen de komende jaren te verhogen. Beide bovengenoemde volgsystemen kunnen daar 
volgens de regering een positieve bijdrage aan leveren, mits de uitkomsten van toetsen 
worden geregistreerd en geanalyseerd. De inspectie zal erop toezien dat scholen de 
beschikbare data registeren en vooral ook systematisch zullen gebruiken. De plicht tot het 
hebben en gebruiken van een leerlingvolgsysteem geldt met ingang van het schooljaar 2014-
2015 voor de gehele onderbouw. Scholen hebben uiteraard, zoals gezegd, de vrijheid om ook 
voor de bovenbouw een leerlingvolgsysteem te gebruiken en/of de leervorderingen van hun 
leerlingen op meer vakken te volgen.  
 
Een leerlingvolgsysteem is primair een diagnostisch hulpmiddel dat scholen inzicht biedt in 
de ontwikkeling van hun leerlingen en in de kwaliteit van hun eigen onderwijsproces. Het 
systeem geeft docenten en schoolleiders (en ouders) informatie over individuele leerlingen. 
Daarmee biedt het aangrijpingspunten om de leerprestaties van individuele leerlingen te 
verbeteren. Uit onderzoek blijkt dat met name het inzetten van een leerlingvolgsysteem voor 
25
verbeteringen op schoolniveau achterblijft bij de inzet op individueel leerlingniveau. Het is 
echter wel een waardevolle functie van het leerlingvolgsysteem om ook op groepsniveau 
bewust en gericht te kunnen sturen. Een leerlingvolgsysteem draagt daardoor ook bij aan de 
zelfevaluatie van de school en de bijbehorende kwaliteitszorg.  
 
Methode-onafhankelijke toetsen of landelijk genormeerde toetsen hebben een meerwaarde, 
omdat duidelijk wordt hoe een leerling of een groep leerlingen presteert, vergeleken met het 
landelijk gemiddelde. Deze informatie is een waardevolle aanvulling op de informatie van 
eigen of methodegebonden toetsen. Daarom zal verplicht één landelijk genormeerde toets in 
de onderbouw worden ingevoerd: de diagnostische tussentijdse toets. Het is daarom ook 
wenselijk dat de resultaten van de diagnostische tussentijdse toets door de scholen in het 
leerlingvolgsysteem worden opgenomen. Ook hierbij geldt dat scholen vrij zijn om meer 
landelijk genormeerde toetsen af te nemen. 
 
De keuze voor een bepaald leerlingvolgsysteem en bijbehorende toetsen hoort bij de praktijk 
in de klas en is daarom een zaak van de school. Dit sluit aan bij de door het veld geuite zorg 
26
over voldoende keuzevrijheid in systeem en benutting. De overheid schrijft dan ook niet 
één landelijk systeem voor. De keuze is aan de scholen zelf. 
 
                                           
24
 Oomens. M., E. van Aarsen, & M. Hulsen (2012), Gebruik van en ervaringen met leerlingvolgsystemen in het 
voortgezet onderwijs. Utrecht: Oberon. 
25
 Oomens. M., E. van Aarsen, & M. Hulsen (2012), Gebruik van en ervaringen met leerlingvolgsystemen in het 
voortgezet onderwijs. Utrecht: Oberon. 
26
 Oomens. M., E. van Aarsen, & M. Hulsen (2012), Gebruik van en ervaringen met leerlingvolgsystemen in het 
voortgezet onderwijs. Utrecht: Oberon. 
 
 W3857.K-2 19 
OCW 
109
29 

 
Indien daartoe de noodzaak is, kunnen bij algemene maatregel van bestuur nadere 
kwaliteitseisen worden gesteld waaraan een leerlingvolgsysteem zal moeten voldoen. Bij de 
invulling van deze nadere eisen zal de vrijheid van inrichting te allen tijde in acht worden 
genomen. Mede daarom zullen, indien wordt besloten tot nadere eisen, deze eisen in 
samenspraak met de sector worden geformuleerd. Daarbij zal zoveel mogelijk worden 
aangesloten bij bestaande ontwikkelingen en systemen in het primair en voortgezet 
onderwijs.  
 
4. Diagnostische tussentijdse toets 
 
In verschillende wetten worden voor het primair onderwijs (voor de vaardigheden op het 
terrein van taal en rekenen) en voor het voortgezet onderwijs (voor Nederlands, Engels en 
wiskunde/rekenen) de volgende ijkpunten tijdens de schoolloopbaan vastgelegd:  
a) de centrale eindtoets aan het einde van het primair onderwijs; 
b) de diagnostische tussentijdse toets aan het einde van de onderbouw van het voortgezet 
onderwijs, die dient als tussenmeting (is een leerling op de goede weg?), en 
c) het eindexamen, dat als eindmeting het VO afsluit en bij voldoende resultaat toegang 
verschaft tot vervolgonderwijs. 
 
4.1 Wat is de diagnostische tussentijdse toets? 
Het gaat hierbij om een landelijke toetsing aan het einde van de onderbouw. In de praktijk 
betekent dit een afnamemoment in het tweede leerjaar voor het vmbo en in het derde 
leerjaar voor het havo en vwo. Deze keuze heeft als achterliggende gedachte dat in het 
derde leerjaar vmbo en het vierde leerjaar havo en vwo de leerlingen al gaan toewerken 
naar de examens.  
 
Met de vast te stellen tussendoelen en de diagnostische tussentijdse toets zal bij deze 
praktijk worden aangesloten. Door het beschrijven van heldere kaders in de doorlopende 
leerlijnen, door het referentiekader voor taal en rekenen en door het opstellen van 
tussendoelen, afgeleid van onder andere de eindtermen (exameneisen) wordt duidelijker 
zichtbaar waar zowel leerling, leraar als school naartoe moeten werken. De verwachting is 
dat hiermee ook de overgang naar de bovenbouwperiode minder groot zal zijn.  
 
De toets gaat over de vakken Nederlands, Engels en wiskunde/rekenen, omdat juist deze 
vakken voor alle leerlingen belangrijk zijn voor een succesvolle doorstroming naar het 
vervolgonderwijs én om andere vakken in het voortgezet onderwijs goed te kunnen volgen. 
Het belang van goede prestaties voor deze vakken is de laatste jaren in het onderwijsbeleid 
onder meer tot uitdrukking gekomen in extra aandacht voor taal en rekenen, in aanscherping 
van de slaag-zakregeling en in de introductie van de rekentoets.  
 
In de Wet referentieniveaus Nederlandse taal en rekenen was al voorzien in de mogelijkheid 
om diagnostische toetsen in te voeren (artikel 28b WVO). Dit voorschrift beperkte zich echter 
tot Nederlandse taal en rekenen. Omdat het beleid ten aanzien van een diagnostische toets 
nu concreter is en omdat zo’n toets zich behalve over Nederlandse taal en rekenen ook 
uitstrekt over Engels en wiskunde, wordt artikel 28b WVO in dit wetsvoorstel in zijn geheel 
herzien. 
 
 W3857.K-2 21 
OCW 
109
29 

eind van de onderbouw, te aggregeren op stelselniveau, ontstaat zicht op het functioneren 
van het stelsel als geheel. Ook kunnen scholen deze informatie benutten voor benchmarking, 
door hun eigen informatie te vergelijken met het landelijke beeld. Hierbij is het niet nodig om 
tot de school herleidbare resultaten te gebruiken. Geanonimiseerde gegevens zijn dan 
voldoende.  
 
 
4.3 Inhoud van de toets/tussendoelen  
Voor de bovengenoemde doorstroomrelevante vakken zullen bij of krachtens algemene 
maatregel van bestuur tussendoelen worden vastgesteld. Deze tussendoelen worden 
geformuleerd op diverse beheersingsniveaus (vmbo bb, kb, gl-tl, havo en vwo), zodat de 
inhoud van de toets voor iedere leerling een gepaste uitdaging biedt, en vormen de basis 
voor de diagnostische tussentijdse toets aan het eind van de onderbouw. De tussendoelen 
worden geënt op de kerndoelen van de onderbouw, de referentieniveaus, de eindtermen en 
voor Engels op het Europees Referentiekader (ERK). 
 
De tussendoelen zijn een beschrijving van vakinhouden en vakvaardigheden in een 
doorlopende leerlijn (leidend naar eindtermen en referentieniveaus), op diverse 
beheersingsniveaus. Deze zijn richtinggevend voor de diagnostische tussentijdse toets die 
aan het eind van de onderbouw zal worden afgenomen. De vast te stellen tussendoelen voor 
de onderbouw zijn tussendoelen op macroniveau (stelselniveau), voor het einde van de 
onderbouw. Zowel op de scholen als binnen leermethodes worden leerlijnen, leerroutes en 
dus ook tussentijdse leerdoelen geformuleerd, uitgewerkt en nagestreefd. Daartoe zullen 
verschillende wegen bewandeld worden. De keuze daarvoor is aan de school, de docenten en 
de methodemakers.  
 
4.4 Relatie diagnostische tussentijdse toets en leerlingvolgsysteem  
De verplichting van een diagnostische tussentijdse toets en het gebruik van een 
leerlingvolgsysteem zijn nauw met elkaar verbonden. Dat is niet voor niets. Zij zijn beide een 
belangrijk instrument voor het realiseren van een cultuur van opbrengstgericht werken in het 
voortgezet onderwijs. De diagnostische tussentijdse toets kan worden gezien als een foto 
(momentopname), terwijl een leerlingvolgsysteem kan worden gezien als een film. De 
diagnostische tussentijdse toets en bijbehorende tussendoelen zijn een richtpunt voor de 
onderbouw. De toets geeft het kennisniveau van een leerling aan op één bepaald moment.  
Het leerlingvolgsysteem geeft zicht op en inzicht in de leervordering van een leerling over 
een langere periode. Dit beeld wordt opgebouwd aan de hand van het systematisch in kaart 
brengen en analyseren van toetsresultaten gedurende de schoolloopbaan, in ieder geval 
gedurende de onderbouw, van een leerling. Samen vormen deze instrumenten een 
voorwaarde om opbrengstgericht te werken binnen de klas en de school. Binnen de kaders 
die dit wetsvoorstel aangeeft, hebben scholen, krachtens artikel 23 van de Grondwet, alle 
ruimte om hun onderwijsproces in te vullen naar eigen inzicht.  
 
Het stellen van concrete doelen aan het onderwijs is in de onderbouw nog veel minder 
ingeburgerd dan in de bovenbouw. In de bovenbouw geeft immers het examen een duidelijk 
richtpunt waar naartoe gewerkt moet worden. In de eerste jaren van de bovenbouw worden 
al schoolexamens en proefexamens afgenomen.  
 W3857.K-2 23 
OCW 
109
29 

voorliggende wetsvoorstel is dat het CvE waar dat aan de orde is, vergelijkbare taken - juist 
vanwege de onafhankelijkheid, deskundigheid en representativiteit - ook voor de 
tussentijdse toets gaat uitvoeren. Dat de consequenties van de tussentijdse toets voor zowel 
leerling als school anders zijn dan de consequenties van de eindtoets in het primair onderwijs 
(hierna: eindtoets PO) of het eindexamen voor het voortgezet onderwijs, zal bij de verdere 
invulling van de rol van CvE bij de tussentijdse toets in acht worden genomen.  
Uit de nieuwe naam van het CvE blijkt dat de tussentijdse toets iets anders is dan een 
centraal examen. De nieuwe naam wordt ook al bij de wettelijke verankering van de 
eindtoets PO voorgesteld, maar is dus ook al vanwege de extra rol voor het voortgezet 
onderwijs aan de orde.  
 
De diagnostische tussentijdse toets in het voorliggende wetsvoorstel is anders geregeld dan 
de eindtoets PO in het desbetreffende wetsvoorstel 33 157. Dat houdt verband met 
verschillen in de aard en de functie van de eindtoets PO ten opzichte van de aard en functie 
van de diagnostische tussentijdse toets VO. De eindtoets PO is een afsluitende toets. Deze 
toets speelt een rol in de vervolg-schoolkeuze en bij de beoordeling van de kwaliteit van de 
school door de inspectie. De diagnostische tussentijdse toets daarentegen is primair een 
diagnostisch instrument en wordt ingezet ter bevordering van opbrengstgericht werken. Het 
ligt daarom in de rede dat in de regelgeving met dit andere karakter rekening wordt 
gehouden.  
 
Stichting Cito 
In het wetsvoorstel voor een nieuwe Wet subsidiëring landelijke onderwijsondersteunende 
activiteiten (Kamerstukken II 2012/13, 33 558) krijgt de stichting Centraal Instituut voor 
Toetsontwikkeling (hierna: Stichting Cito) de wettelijke taak de diagnostische tussentijdse 
toets te ontwikkelen. De minister is opdrachtgever van Stichting Cito, mede gelet op zijn 
stelselverantwoordelijkheid. Het CvE voert als regievoerder de inhoudelijke aansturing op het 
proces van de uitvoering.  
In voornoemd wetsvoorstel zijn bepalingen opgenomen over openbaarheid en intellectueel 
eigendom. Daarnaast zijn in voorbereiding op het wetsvoorstel eindtoets PO afspraken 
gemaakt met Stichting Cito ten aanzien van het publiek toegankelijk zijn van met publieke 
middelen vervaardigde producten en onderzoeksresultaten. Over het beschikbaar stellen van 
gegevens door Stichting Cito aan Cito BV is overeengekomen dat dezelfde voorwaarden voor 
andere toetsaanbieders gelden. Sprake moet zijn van het duidelijk scheiden van de 
organisatorische verantwoordelijkheid en openbaarheid van met publieke middelen 
vervaardigde producten en onderzoeksresultaten. Stichting Cito handelt daar op dit moment 
al grotendeels naar en dus zijn de genoemde afspraken vooral een formele bevestiging van 
de bestaande praktijk. 
 
Verder is met Stichting Cito overeengekomen dat de openbaarheid van met publieke 
middelen vervaardigde producten moet worden gewaarborgd. Hierbij geldt het uitgangspunt 
dat in beginsel alles openbaar is, tenzij er een reden is om iets niet openbaar te maken. 
Bijvoorbeeld vanwege de bescherming van persoonsgegevens. Of omdat de kennis moet 
worden hergebruikt. 
 
Daarnaast is met Stichting Cito overeengekomen dat gegevens die zijn verkregen in het 
kader van het uitoefenen van haar voorbereidings- en ontwikkelingstaak, alleen door Cito BV 
 W3857.K-2 25 
OCW 
109
29 

Het periodiek nagaan van het niveau van prestaties van Nederlandse leerlingen in 
internationaal perspectief is steeds belangrijker geworden. Onderzoeken als het Programme 
for International Student Assessment (PISA), Progress in International Reading Literacy 
Study (PIRLS) en Trends in International Mathematics and Science Study (TIMSS) zijn 
belangrijke graadmeters voor de kwaliteit van het Nederlandse onderwijs (de gemeten 
domeinen lezen, wiskunde en science). Voor dergelijke onderzoeken, die periodiek worden 
gehouden (PISA eens in de drie jaar), worden steekproeven getrokken uit het 
scholenbestand. Aan de getrokken scholen wordt gevraagd, deel te nemen aan het 
onderzoek. De respons voor deelname dient volgens internationale eisen te liggen op 
minimaal 80% van de aangeschreven scholen. 
 
In het verleden heeft Nederland aan een aantal onderzoeken niet of niet volwaardig kunnen 
deelnemen wegens een te lage respons onder scholen. Dit was bijvoorbeeld het geval bij 
PISA 2000 en International Civic and Citizenship Education Study 2009 (ICCS). Ook 
deelname aan PISA 2012 kwam zeer moeizaam tot stand, ondanks een oproep van de 
sectorraad om vooral deel te nemen. De regering vindt het van groot belang om van dit type 
onderzoek te kunnen leren. Dit geldt zowel als land (stelsel) als op het niveau van 
inidividuele scholen. Daarom vraagt de moeizame deelname van scholen actie. 
 
5.1 Noodzaak 
De Commissie Dijsselbloem, die haar oordeel over de kwaliteit van het Nederlands onderwijs 
mede baseerde op internationaal vergelijkend onderzoek, heeft aanbevolen om deelname 
29
aan dit type onderzoek verplicht te stellen. Onderzoekers rapporteren dat het steeds 
lastiger wordt om op basis van vrijwilligheid de hoge responsdrempels te halen en dat een 
verplichting tot deelname onvermijdelijk wordt. Er wordt ook gesproken met de sector om na 
te gaan of en zo ja hoe de deelname makkelijker zou kunnen verlopen en welke 
ondersteuning daarbij geboden kan worden. 
 
5.2 Belasting van scholen 
Deelname aan onderzoek brengt werkzaamheden met zich mee en kost tijd van leerlingen en 
betrokken leerkrachten. Het aantal onderzoeken waarvoor een verplichting tot deelname 
geldt, dient daarom beperkt te zijn en te blijven, terwijl de onderzoeken van voldoende groot 
belang en kwaliteit moeten zijn. Om die reden bepaalt de minister voor welke internationale 
onderzoeken deze deelnameverplichting geldt. Vuistregel daarbij is dat het aantal 
internationaal vergelijkende testonderzoeken gemiddeld niet meer dan één per jaar 
bedraagt. Momenteel zou deze verplichting betrekking hebben op de onderzoeken PISA 
2015, ICILS 2013 (computerliteracy), Surveylang, 2016 (Vreemde talen van de EU).  
Al deze onderzoeken worden uitgevoerd door middel van steekproeven onder scholen en 
leerlingen. De omvang van de steekproef bedraagt per onderzoek circa een vierde van het 
scholenbestand en circa 4700 leerlingen per onderzoek. Dit betekent dat in de praktijk een 
school dus gemiddeld eens per vier jaar wordt benaderd voor verplichte deelname aan 
internationaal vergelijkend onderzoek.  
 
5.3 Procedure 
                                           
29
 Parlementaire Commissie Onderwijsvernieuwing (2008), Tijd voor Onderwijs. Den Haag: Sdu Uitgevers. 
 
 W3857.K-2 27 
OCW 
109
29 

2013/2014 en 2014/2015 nog een incidentele verhoging van de administratieve lasten in 
verband met de testperiode van de diagnostische tussentijdse toets van in totaal €81.000. 
Op sectorniveau geldt dat er voor deelname aan internationale onderzoeken geen sprake is 
van een uitbreiding van de administratieve lasten. 
 
Diagnostische tussentijdse toets 
Met de invoering van de diagnostische tussentijdse toets wordt aangesloten bij het primaire 
proces van docent en school. Toetsing en het volgen van de ontwikkeling van leerlingen 
maken hier een belangrijk onderdeel van uit. Scholen gebruiken al diverse 
leerlingvolgsystemen. Bij de uitvoering van de diagnostische tussentijdse toets wordt de last 
voor scholen zoveel mogelijk beperkt, onder andere door beperking tot de 
doorstroomrelevante vakken en beperking tot de onderbouw. Ook worden waar mogelijk de 
opties bezien voor digitaal toetsen en nakijken, om de last voor docenten zo laag mogelijk te 
houden. Dit neemt niet weg dat met de invoering van deze extra verplichte landelijke toets 
de administratieve lasten voor scholen zullen toenemen. 
 
In 2012 voert Cito in dit kader een voorstudie uit, gevolgd door een testperiode in de 
schooljaren 2013-2014 en 2014-2015. Tijdens de testperiode wordt slechts een deel van de 
scholen en leerlingen benaderd. Op basis van het huidige beeld is de verwachting dat het 
gaat om een totaalbedrag voor de gehele sector van respectievelijk circa € 80.000 in 
2013/2014 en circa € 64.800 in 2014-2015.  
 
In verband met de Wet bescherming persoonsgegevens wordt scholen verzocht de 
toetsgegevens geanonimiseerd (lees: niet herleidbaar tot de persoon) aan te leveren. De 
administratieve lasten voor de scholen die hieruit voortvloeien, zijn begroot op circa 
€ 29.070 voor de sector als geheel. 
 
De verdere kwantificering van de extra administratieve lasten is afhankelijk van de 
besluitvorming over het opzetten van pilots en over de nadere uitwerking van het 
gegevensverkeer bij algemene maatregel van bestuur. Eventuele extra administratieve 
lasten voor scholen die hieruit voortvloeien, worden hierin meegenomen.  
 
Deelname internationaal vergelijkende onderzoeken  
Bij internationaal vergelijkend testonderzoek wordt een steekproef van scholen getrokken, 
die worden verzocht deel te nemen. Gemiddeld heeft een school een keer per vier jaar kans 
op deelname aan dergelijk onderzoek (bijvoorbeeld PISA). De lasten voor deelname van 
scholen aan internationaal vergelijkend onderzoek zijn beperkt, daar het altijd om slechts 
een deel van de scholen gaat (25%) en om een klein deel van de leerlingen (een of twee 
klassen).  
 
De administratieve lasten voor een school bij deelname aan internationaal vergelijkend 
testonderzoek bestaan vooral uit het werk voor een contactpersoon op de school voor de 
organisatie van de testafname. In aanvulling daarop vindt er ook een gesprek met de 
directeur plaats over deelname van zijn of haar school. Bij elkaar bedragen de 
administratieve lasten € 20.250 voor het gehele VO.  
 
7. Financiën 
 
 W3857.K-2 29 
OCW 
109
29 

aangevraagd.  
 
9. Consultatie van het onderwijsveld  
 
In de periode januari-februari 2012 heeft DUO, in opdracht van het Ministerie van Onderwijs, 
Cultuur en Wetenschap, door middel van een digitale enquête een veldraadpleging 
uitgevoerd. Van de 500 toen benaderde schoolbesturen voor het voortgezet onderwijs zijn 
156 reacties binnengekomen. Dit betekent een respons van 31%. Deze respons is voor dit 
type kwantitatief onderzoek voldoende representatief.  
 
In aanvulling op de gerichte bevraging van een specifieke doelgroep door middel van deze 
veldraadpleging is een internetconsultatie gehouden om ook andere betrokken doelgroepen 
te raadplegen. Het concept-wetsvoorstel was van 26 maart tot en met 9 april 2012 aan 
internetconsultatie onderworpen. In deze periode zijn 108 reacties ontvangen. Het 
merendeel van deze reacties (70%) is afkomstig van docenten. De resterende reacties zijn 
onder te verdelen in reacties van schoolleiders/bestuurders (16%) en 14% reacties van 
overigen (belangenorganisaties/ouders/uitgeverijen/pedagogen). De uitkomsten van de 
internetconsultatie zijn in onderzoekstechnische zin niet representatief, maar in samenhang 
met de resultaten van de veldraadpleging geven zij een brede indruk.  
 
De ontvangen reacties van zowel de veldraadpleging als de internetconsultatie zijn integraal 
gegroepeerd naar de onderstaande 4 hoofdpunten: 
 Opbrengstgericht werken; 
 Een leerlingvolgsysteem; 
 Diagnostische tussentijdse toets; 
 Deelname internationaal onderzoek. 
 
9.1 Opbrengstgericht werken 
Ongeveer 60% van de respondenten van de veldraadpleging geeft aan dat hun school 
voldoende opbrengstgericht werkt. Dit percentage ligt aanzienlijk hoger dan de inschatting 
30
van de Inspectie van het Onderwijs. Een verklaring voor dit verschil kan zijn gelegen in het 
feit dat scholen en inspectie niet dezelfde maatstaven hanteren. Veel scholen hanteren de 
plan-do-check-act-cyclus (pdca-cyclus) en beogen daarmee het maximale uit leerlingen te 
halen. Scholen geven ook aan dat zij de in het Bestuursakkoord VO gemaakte afspraken 
 31
steunen. Het merendeel van de scholen hanteert daarmee in meerdere of mindere mate de 
maatstaven van de inspectie. De rest van de scholen heeft eigen assiociaties bij wat het 
inhoudt om het beste uit leerlingen te halen. Enkele voorbeelden daarvan: “leerlingen op het 
juiste niveau laten instromen, de kans op een diploma zo groot mogelijk maken en voortijdig 
schoolverlating voorkomen”  
 “Professionaliteit” 
 “Een goed burger afleveren” 
 “Werken aan goed onderwijs is iets anders dan werken aan cijfers” 
 “Voornamelijk een nieuwe term die gebruikt wordt om bemoeienis te forceren met 
schoolinterne zaken”. 
                                           
30
 Inspectie van het Onderwijs (2011), Onderwijsverslag 2009 / 2010. De Meern: Inspectie van het Onderwijs. 
31
 Tweede Kamer (2011), Bestuursakkoord voortgezet onderwijs. Kamerstuk 31289 nummer 210. 
 
 W3857.K-2 31 
OCW 
109
29 

onderwijs vorm te geven. Een zorg die door een kleine minderheid uit de veldraadpleging 
(24%) eveneens naar voren werd gebracht.  
 
Met de voorgenomen beperking tot de doorstroomrelevante vakken (65%) en de beperking 
tot de onderbouw (79%) zijn de respondenten van de veldraadpleging het oneens. Het beeld 
dat uit de internetconsultatie naar voren komt, is minder uitgesproken waar het gaat om de 
beperking van het leerlingvolgsysteem tot de onderbouw. De beperking tot de 
doorstroomrelevante vakken wordt door de meerderheid (docenten) echter wel als een juiste 
keuze gezien. Hierbij merken zij op dat het uitbreiden van het aantal vakken wellicht op 
termijn wenselijk kan zijn. 
 
Conclusies en gevolgen voor het wetsvoorstel 
Uit bijna alle reacties spreekt het belang van het hebben en gebruiken van een 
leerlingvolgsysteem. Scholen hanteren een brede definitie van een leerlingvolgsysteem. 
Slechts een kleine minderheid verstaat daaronder een systeem met methode-onafhankelijke 
toetsen. Zo’n systeem wordt door de rest van de scholen als te smal ervaren in de 
gebruiksmogelijkheden voor individuele leerlingen.  
 
Dit wetsvoorstel gaat uit van een leerlingvolgsysteem waaruit de vorderingen in de kennis en 
vaardigheden van leerlingen blijken. Het systeem meet met behulp van toetsen     
(zelfgemaakte, methodegebonden of methode-onafhankelijke) de kennis en vaardigheden 
van de leerling ten minste op de terreinen van Nederlands, Engels en wiskunde/rekenen en 
sluit daarom aan bij de bovenbedoelde brede definitie in het onderwijsveld. Uit de 
veldraadpleging blijkt dat veel scholen zo’n systeem al hebben, maar gegevens van de 
inspectie maken duidelijk dat het ook echt werken met een dergelijk systeem nog een punt 
32
van aandacht is. Dit wetsvoorstel bevat daarom een verplichting tot zowel het hebben als 
het gebruiken van een leerlingvolgsysteem.  
Opbrengstgericht werken is van belang gedurende de gehele schoolloopbaan. In het 
voortgezet onderwijs wordt van oudsher naar de opbrengst van het examen toegewerkt. In 
de onderbouw is dit minder ingebed in de schoolpraktijk. Daarom geldt de verplichting in 
ieder geval voor de onderbouw, maar het staat scholen vanzelfsprekend vrij om dit door te 
voeren in de bovenbouw. De regering kiest ervoor om zich te beperken tot de onderbouw, 
omdat het daar voorziet in een ervaren tekort aan ijkpunten. Zoals al eerder is gemeld, 
beperkt de verplichting in dit wetsvoorstel zich tot de doorstroomrelevante vakken, omdat dit 
de vakken zijn die bepalend zijn voor later succes, ook voor succes op andere vakken.. 
Scholen zijn uiteraard nu ook al vrij om dit door te trekken naar de bovenbouw en naar de 
andere vakken.  
 
De overheid kiest er nadrukkelijk niet voor om één landelijk systeem voor te schrijven, met 
het oog op de vrijheid van inrichting van het onderwijs. Indien noodzakelijk, kan de overheid 
bij of krachtens algemene maatregel van bestuur wel nadere kwaliteitseisen stellen waaraan 
een leerlingvolgsysteem moet voldoen. Als daartoe besloten wordt, zullen deze criteria in 
samenspraak met het veld worden geformuleerd.  
 
9.3 Diagnostische tussentijdse toets 
                                           
32
 Inspectie van het Onderwijs (2011), Onderwijsverslag 2009 / 2010. De Meern: Inspectie van het Onderwijs. 
 
 W3857.K-2 33 
OCW 
109
29 

op basis van de prestaties op de DTT ranglijsten worden gemaakt. Het is veel interessanter 
om te zien wat de school doet om te komen tot die verbetering of verdieping. Dat bepaalt 
namelijk mede de slagingskans van de leerling. De inspectie zal zich in haar toezicht dan ook 
daarop richten.  
 
De zorgen met betrekking tot de invoering zullen worden meegenomen bij de implementatie 
van dit wetsvoorstel.  
 
9.4 Deelname internationaal vergelijkend onderzoek 
Van de respondenten van de veldraadpleging is 75% van mening dat deelname aan 
internationale onderzoeken waardevolle informatie oplevert over de kwaliteit van het 
Nederlandse onderwijs in internationaal perspectief. Indien de administratieve lasten tot een 
minimum worden beperkt, heeft 74% van de scholen dan ook geen bezwaar om leerlingen 
hieraan deel te laten nemen.  
 
De internetconsultatie laat een genuanceerder beeld zien, waarbij een kleine meerderheid 
twijfel uitspreekt over het invoeren van de verplichting. Het belang van deelname aan 
internationaal onderzoek wordt erkend, maar men stelt vragen bij de noodzaak tot 
verplichting.  
 
Conclusies en gevolgen voor het wetsvoorstel 
De bereidheid om vrijwillig deel te nemen aan dit type onderzoek loopt aanzienlijk terug de 
laatste jaren. Tegelijkertijd neemt het belang van internationale benchmarks als 
graadmeters voor het Nederlandse onderwijs alleen maar toe. Het belang dat de regering 
daardoor hecht aan internationaal onderzoek wordt door driekwart van de ondervraagden 
bevestigd. Omdat de regering voornemens is, de administratieve lasten tot een minimum te 
beperken, gelijk aan de belasting bij vrijwillige deelname, leiden deze reacties niet tot 
wijzigingen in het wetsvoorstel.  
 
 
9.5  De Onderwijsraad 
Op 26 maart 2012 heeft de Minister van Onderwijs, Cultuur en Wetenschap advies gevraagd 
aan de Onderwijsraad over het concept-wetsvoorstel. De raad heeft zijn advies op 1 juni 
2012 uitgebracht.  
 
De Onderwijsraad ondersteunt de keuze van de regering om via opbrengstgericht werken 
hogere prestaties te bereiken in het voortgezet onderwijs. “Een leerlingvolgsysteem, 
periodiek toetsen en vergelijking voor andere scholen zijn hiervoor onmisbaar.” In zijn advies 
doet de raad zeven aanbevelingen. De regering is de Onderwijsraad erkentelijk voor zijn 
aanbevelingen, maar maakt op een aantal punten een andere afweging. De aanbevelingen 
worden hieronder weergegeven, evenals een (beknopte) reactie van de regering hierop. 
 
Aanbeveling 1: Laat scholen vrij in de keuze voor een leerlingvolgsysteem en een toets.  
De raad is het eens met het voorstel om scholen wettelijk te verplichten een 
leerlingvolgsysteem voor de onderbouw te gebruiken. Eveneens ondersteunt de raad de 
keuze van de regering om scholen vrij te laten in hun keuze van een geschikt systeem.  
 
 W3857.K-2 35 
OCW 
109
29 

Opbrengstgericht werken 
De Onderwijsraad onderschrijft in zijn advies de keuze van de regering om via 
opbrengstgericht werken hogere leerprestaties te bereiken in het voortgezet onderwijs. 
Daarbij geeft de raad aan dat toetsen belangrijke elementen zijn, maar dat deze manier van 
werken breder is dan toetsen alleen. Daarom bevordert de regering in samenspraak met de 
sectororganisatie een cultuur van opbrengstgericht werken in het voortgezet onderwijs. Het 
gaat erom dat scholen en docenten op een systematische manier gebruikmaken van de 
gegevens die een school/docent tot zijn of haar beschikking heeft over een leerling of een 
groep van leerlingen en deze aanwenden om de prestaties van leerlingen te verbeteren. 
Toetsen uit het leerlingvolgsysteem en de diagnostische tussentijdse toets zijn daar 
voorbeelden van; deze leveren gegevens op basis waarvan leraar en leerling kunnen 
vaststellen op welke onderdelen nog verbetering mogelijk is. Ook de klassenobservaties die 
de Onderwijsraad noemt, leveren voor dit doel belangrijke informatie. 
 
Leerlingvolgsysteem 
De raad geeft aan dat een leerlingvolgsysteem bij opbrengstgericht werken van groot belang 
is en dat iedere school over zo’n systeem zou moeten beschikken. Dit wetsvoorstel bevat de 
verplichting voor alle scholen om een leerlingvolgsysteem te hebben en er opbrengstgericht 
mee te werken. De keuze van het systeem laat de regering - zoals de raad adviseert - aan 
de school zelf.  
 
Diagnostische tussentijdse toets 
De regering kiest ervoor om alle leerlingen de kans te geven inzicht te krijgen in hun 
prestaties op de doorstroomrelevante vakken, op weg naar het examen. De raad pleit voor 
vrijheid voor scholen bij de keuze van een toets aan het eind van het tweede jaar, en voor 
een jaarlijks peilingsonderzoek.  
 
De regering vindt het van belang dat alle leerlingen en daarmee hun ouders op dezelfde, 
transparante manier inzicht krijgen in waar zij staan aan het eind van de onderbouw. In dit 
geval weegt het belang voor iedere leerling en hun ouders om te weten of ze op de goede 
weg zijn richting het eindexamen zwaarder dan de vrije keuze van een school om deel te 
nemen. De rapportage van de diagnostische tussentijdse toets geeft leerlingen en ouders 
houvast en een uitgangspunt voor een gesprek met de school over de goede weg naar het 
examen. Ook scholen zouden volgens de regering jaarlijks moeten willen meten en weten of 
hun leerlingen op de goede weg zijn. Dit is dus niet een onevenredig accent op het 
stelselbelang van de regering, want dat stelselbelang zou evenzeer gediend zijn met een 
representatieve steekproef. Het gaat juist om het belang van leerlingen en ouders en 
scholen. Daarom kiest de regering voor een jaarlijkse landelijk verplichte deelname voor alle 
scholen en neemt zij de aanbeveling van de raad niet over (zie ook hoofdstuk 5 van deze 
memorie van toelichting). Scholen hebben en houden alle vrijheid om het onderwijs te 
verzorgen op een manier die past bij hun pedagogisch-didactische visie. Deze vrijheid van 
keuze blijft het uitgangspunt, ook bij het ontwikkelen van de uitvoeringsvoorschriften. De 
aandacht voor de professionele ruimte van scholen en leraren die de raad vraagt bij het 
ontwikkelen van deze uitvoeringsvoorschriften wordt dus door de regering inderdaad 
gegeven. 
 
De raad adviseert om deelname aan de peiling aan het eind van het tweede leerjaar verplicht 
te stellen voor iedereen, en dus niet gedifferentieerd in te voeren, omdat daardoor sprake 
 W3857.K-2 37 
OCW 
109
29 

jaar met een gering aantal leerlingen. Dit vindt de regering een redelijke belasting. De 
regering neemt daarom het advies van de raad op dit punt niet over. 
 
9.6 BES 
Er heeft contact plaatsgevonden met de BES (zie ook onder 1.9 van deze memorie van 
toelichting). Daaruit kwam naar voren dat het past in de lijn van de invoering van de 
exameneisen op de BES dat dit eenmaal tot wet verheven wetsvoorstel op termijn ook daar 
gaat gelden. Invoering zal gebeuren in nauw overleg met alle betrokken partijen. 
 
 
B. Artikelsgewijze toelichting  
 
Artikel I, onderdeel A (artikel 6i WVO) 
Het verplichte gebruik en de toepassing van een leerlingvolgsysteem binnen de school zijn 
geregeld in het voorgestelde artikel 6i WVO. De wettelijke voorschriften beperken zich tot 
het “wat”: de school moet de vorderingen van iedere leerling volgen door te toetsen en te 
registreren.  
Bij de algemene maatregel van bestuur, bedoeld in het derde lid, kunnen aanvullende 
kwaliteitseisen worden gesteld.  
 
Artikel I, onderdeel B (artikel 28b WVO) 
Het oorspronkelijke artikel 28b is komen te vervallen. De reden daarvan is toegelicht in 
paragraaf 4.1 van deze memorie van toelichting.  
In het eerste lid is geregeld in welk periode de diagnostische tussentijdse toets moet worden 
afgenomen. De precieze datum in deze periode wordt bepaald door het College voor toetsen 
en examens; zie daarvoor artikel III, onderdeel A, en artikel IV, onderdeel A, van dit 
wetsvoorstel.  
Zoals in het algemeen deel van deze toelichting al is beschreven, wordt de toets op 
verschillende opleidingsniveaus (vmbo bb, kb, vmbo gl-tl, havo en vwo) afgenomen.  
Dit zal in het VO veelal aansluiten bij het niveau waar de leerling op dat moment zit. Voor 
een deel van de leerlingen zal gelden dat zij in een combinatieklas zitten. In dat geval 
bepaalt het bevoegd gezag welke toets de leerling aflegt.  
Het tweede lid schrijft voor wat de toets meet. Op de keuze voor de onderwerpen is al 
uitgebreid ingegaan in paragraaf 4.3 van het algemene deel van deze toelichting.  
Het derde lid bepaalt dat de diagnostische tussentijdse toets moet zijn gebaseerd op 
tussendoelen. Zie daarover eveneens paragraaf 4.3. 
Het vierde lid biedt de grondslag voor bij of krachtens algemene maatregel van bestuur te 
geven regels, over zaken als de te toetsen kennis en vaardigheden.  
 
Artikel I, onderdeel C (artikel 58 WVO) 
Deze wijziging voorziet erin dat ook het op grond van artikel 56 van de WVO aangewezen 
onderwijs, als voorwaarde om te kunnen worden aangewezen, moet voldoen aan artikel 28b 
van de WVO zoals luidend door dit wetsvoorstel.  
 
Artikel I, onderdeel D (artikel 103a3 WVO) 
Zie voor een toelichting op dit artikel, paragraaf 5 van deze memorie van toelichting.  
 
Artikel II 
 W3857.K-2 39 
OCW 
109
29 

