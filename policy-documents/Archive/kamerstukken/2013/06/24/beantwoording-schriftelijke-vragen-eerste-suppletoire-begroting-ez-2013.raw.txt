> Retouradres Postbus 20401 2500 EK Den Haag
Directie Financieel Economische 
De Voorzitter van de Tweede Kamer 
Zaken 
der Staten-Generaal
Binnenhof 4
Bezoekadres
2513 AA  's-GRAVENHAGE
Bezuidenhoutseweg 73
2594 AC Den Haag
Postadres
Postbus 20401
2500 EK Den Haag
Factuuradres
Postbus 16180
2500 BD Den Haag
Datum 24 juni 2013 Overheidsidentificatienr
Betreft Beantwoording schriftelijke vragen eerste suppletoire begroting EZ 2013 00000001003214369000
T 070 379 8911 (algemeen)
www.rijksoverheid.nl/ez
Ons kenmerk
FEZ / 13110978
Geachte Voorzitter, Bijlage(n)
1
Bijgaand ontvangt u, mede namens de staatssecretaris van Economische Zaken, de 
antwoorden op de door uw Kamer gestelde vragen aan het ministerie van Economische 
Zaken omtrent de eerste suppletoire begroting 2013 van hoofdstuk XIII (Kamerstukken 33 640 
XIII, nr. 1 en 2).
(w.g.) H.G.J. Kamp
Minister van Economische Zaken
Pagina 1 van 21

Directie Financieel Economische 
Zaken
FEZ / 13110978
- de synergie tussen natuur, grondgebruik (landbouw) en toerisme te verbeteren.
Voor de financiering, uitvoering en verdeling van verantwoordelijkheden tussen de
Rijksoverheid (ministerie EZ) en bestuurscolleges wordt een regeling opgesteld in het
kader van de Wet financiën BES. De regeling wordt in de tweede helft van 2013 gepubliceerd. 
De overige middelen voor beheer en de ontwikkeling van de robuuste EHS zijn – m.u.v. van die 
van het project Marker Wadden – in lijn met het Regeerakkoord bij Voorjaarsnota 
gedecentraliseerd via een decentralisatie-uitkering in het Provinciefonds. Er is voor de vorm 
“decentralisatie-uitkering” gekozen omdat er sprake is van een specifieke verdeling van de 
middelen over de provincies, gebaseerd op de projectvoorstellen in het projectenboek. Het project 
Marker Wadden wordt in samenwerking tussen Rijk en Natuurmonumenten tot stand gebracht. 
Deze samenwerking wordt in een samenwerkingsovereenkomst vastgelegd, waarin ook wordt 
bepaald hoe de middelen beschikbaar worden gesteld. 
2 Wanneer wordt de € 200 miljoen voor natuur structureel in de begroting verwerkt? Waarom blijft dit 
geld vooralsnog op de aanvullende post hangen, waar de Kamer haar budgetrecht niet op kan 
uitoefenen? 
Antwoord
Over de besteding van de middelen in 2013 voor Natuur zijn in aanloop naar de eerste suppletoire 
begroting concrete afspraken gemaakt. Deze middelen zijn dan ook overgeheveld van de 
aanvullende post. Op Prinsjesdag bij Miljoenennota wordt u verder geïnformeerd over de begroting 
2014 en dus ook de besluitvorming van middelen op de aanvullende post voor Natuur. Dit in lijn 
met de brief van de minister van Financiën van 19 juni 2013 over het begrotingsbeleid.
3 Wanneer stuurt u het wetsvoorstel over een verbod op wilde dieren in circussen naar de Kamer? 
Antwoord
U kunt dit in de zomer van 2013 verwachten.
4 Kunt u toelichten welke taken Dienst Regelingen (DR) gaat uitvoeren in het kader van de PAS 
aangezien de bijdrage wordt met verhoogd met € 1,9 miljoen?
Antwoord
De bijdrage van DR wordt verhoogd voor de uitvoering van regelingen in het kader van de PAS 
zoals de regeling integraal duurzame stallen, het meetprogramma en het praktijknetwerk.
5 Kunt u aangeven of de ‘lagere uitgaven MEP’ eenmalig zijn of jaarlijks tot 2020? 
Antwoord
De lagere uitgaven MEP betreft een meerjarige reeks (2013 tot en met 2021) voor een totaal van 
€ 142 mln. Daarvan slaat € 53 mln neer in 2013. Dit is inclusief € 26 mln die aan de begroting 
2013 wordt toegevoegd uit de eindejaarsmarge 2012.
Pagina 3 van 21

Directie Financieel Economische 
Zaken
FEZ / 13110978
bekostiging in overeenstemming te brengen met stijgende aantallen onderwijsdeelnemers. De 
verhoging is niet structureel, de nog noodzakelijke aanpassing van het budget zal in komende 
jaren worden bezien.
In het Regeerakkoord is opgenomen dat per 1 januari 2016 de specifieke subsidies 
onderwijsvernieuwing voor het groene onderwijs vervallen. In het regeerakkoord is hiervoor een 
bezuiniging van € 55 mln met ingang van 2016 ingeboekt. De verhoging met € 17,7 mln heeft geen 
betrekking op deze bezuiniging maar op de wettelijk verplichte en OCW conforme bekostiging in 
het jaar 2013.
10 Kunt u aangeven of de uitgaven van € 15 miljoen voor het project Markerwadden incidenteel of 
structureel van aard zijn? 
Antwoord
De bijdrage van € 15 mln van het ministerie van Economische Zaken betreft een éénmalige 
incidentele bijdrage in de kosten van de eerste fase van het project Marker Wadden. 
11 Kunt u aangeven hoeveel het ministerie van Infrastructuur en Milieu (I&M) bijdraagt aan het project 
Markerwadden en of het hier om incidentele of structurele uitgaven gaat?
Antwoord
Het ministerie van Infrastructuur & Milieu draagt eveneens éénmalig € 15 mln bij in de kosten van 
de eerste fase van het project Marker Wadden. Ook hier gaat het dus om incidentele uitgaven.
12 Kunt u toelichten waarom is besloten om het FES-project 'Natuurprogramma Westerschelde' bij 
het Rijk te houden en niet te decentraliseren naar de provincies?
Antwoord
De verantwoordelijkheid voor het realiseren van het Natuurherstelpakket Westerschelde ligt bij het 
Rijk. Dat komt voort uit afspraken met het Vlaams Gewest. Tussen Nederland en het Vlaams 
Gewest zijn afspraken gemaakt over uitvoering van het Natuurpakket Westerschelde in het 
Verdrag Ontwikkelingsschets 2010 Schelde-estuarium van 31 december 2005. De provincie 
Zeeland is verantwoordelijk voor de uitvoering. De uitvoeringsafspraken zijn vastgelegd in het 
Convenant tussen Rijk en provincie Zeeland over de uitvoering van enkele besluiten uit de 
Ontwikkelingsschets 2010 Schelde-estuarium en het Derde Memorandum van Overeenstemming.
13 Hoeveel wordt er vanaf 2013 per jaar uitgegeven aan natuurprojecten Caribisch Nederland en 
hoeveel draagt Caribisch Nederland hier zelf aan bij?
Antwoord
Het beschikbare bedrag dat eenmalig vanuit de middelen voor natuur van € 200 mln beschikbaar 
wordt gesteld voor natuurprojecten Caribisch Nederland, bedraagt € 7,5 mln. Het voorziene 
kasritme bedraagt: 2014 € 1,5 mln, 2015 € 2,5 mln, 2016 € 2,0 mln en 2017 € 1,5 mln. Caribisch 
Nederland draagt hier zelf niet aan bij. Zie ook vraag 1.
14 Kunt u het tijdpad schetsen voor de uitwerking van de aangekondigde financiële regeling in 
verband met de € 7,5 miljoen natuuruitgaven in Caribisch Nederland? Hoe wordt daarbij lokale 
Pagina 5 van 21

Directie Financieel Economische 
Zaken
FEZ / 13110978
instandhoudingsdoelen uit het Aanwijzingsbesluit te realiseren. Naast het feitelijk opstellen van het 
beheerplan is het verkrijgen van draagvlak en bestuurlijke instemming middels een gebiedsproces 
onderdeel van de opdracht. De scope van de opdracht is in de loop van de jaren meerdere malen 
gewijzigd als gevolg van wijzigend maatschappelijk en bestuurlijk inzicht op het dossier Natura 
2000 en de impasse in de uitwerking van het stikstofbeleid in de afgelopen jaren (2009-2013). 
De omvang van de opdracht aan de Dienst Landelijk Gebied voor het opstellen van de 
beheerplannen voor de 40 Natura 2000-gebieden bedraagt in de periode 2006-2013, circa € 22 
mln. 
18 Kunt u toelichten of ondernemers in andere Europese lidstaten ook betalen voor de identificatie en 
registratie van vee? Zo ja, kunt u toelichten hoeveel deze ondernemers betalen in relatie de 
Nederlandse ondernemers?
Antwoord
De Europese regelgeving aangaande de Identificatie en Registratie van dieren biedt de 
mogelijkheid aan een lidstaat om de daarbij naar voren komende kosten van de uitvoering in 
rekening te brengen bij de houders van de dieren. In Nederland zijn de I&R-systemen in overleg 
met de sector opgezet waarbij het uitgangspunt is om met minimale inspanningen aan de 
administratieve verplichtingen te voldoen. Over de uitvoeringskosten zijn afspraken gemaakt hoe 
deze door te berekenen aan de houders van de dieren. Het is niet mogelijk een gedetailleerd 
overzicht te geven hoe andere lidstaten daar mee omgaan. Wel is bekend dat Nederland niet het 
enige land is dat de uitvoeringskosten voor de Identificatie en Registratie doorbelast aan de sector. 
In Duitsland, Frankrijk en België worden de uitvoeringslasten gedeeltelijk in rekening gebracht bij 
de sector.
19 Op welke berekeningssystematiek heeft u de verhoging van de raming van de aardgasbaten voor 
2013 gebaseerd? 
Antwoord
De aardgasbaten zijn gebaseerd op de winst van de productiemaatschappijen zoals de 
Nederlandse Aardolie Maatschappij BV (NAM). De winst is afhankelijk van de opbrengst, die op 
haar beurt afhangt van het productievolume in kubieke meters, de verkoopprijs per kubieke meter 
en van de kosten. Na het opstellen van de begroting voor 2013 in 2012 zijn nieuwe inzichten 
ontstaan in de verwachte en gerealiseerde productievolumes en verkoopprijzen. De nu bijgestelde 
raming gaat uit van 75 mld kubieke meter aan productievolume en een olieprijs (dollar/vat) van 
109,4 $. Op basis van hoofdzakelijk deze nieuwe inzichten is de raming verhoogd.
20 Kunt u toelichten waarom u een hogere olieprijs verwacht? 
Antwoord
De te verwachten olieprijs wordt door het CPB vastgesteld. Voor de raming die aan de begroting 
(in september 2012) voor het jaar 2013 ten grondslag lag, is voor 2013 een olieprijs van 95,1 $ per 
vat overgenomen uit de CPB-publicatie  ‘Macro-economische Verkenning 2013’ van september 
2012. Aan de raming in de eerste suppletoire begroting 2013 ligt het olieprijsscenario van het 
‘Centraal Economisch Plan 2013’ ten grondslag, dat in maart 2013 is opgesteld. Het CPB ging 
hierin uit van 109,4 $ per vat in 2013.
Pagina 7 van 21

Directie Financieel Economische 
Zaken
FEZ / 13110978
• Internet Governance Forum (IGF): Het Internet Governance Forum is het discussieforum waar 
ontwikkelingen op het gebied van internet met alle betrokken partijen (overheid, markt, non-
profit organisaties) worden besproken. Nederland doneert vooralsnog tot 2015 jaarlijks een 
bedrag aan het IGF, met name ter ondersteuning van het IGF-secretariaat. 
24 Kunt u toelichten wat de post High trust is en waarom de ontvangsten daarop vanaf 2014 
substantieel toenemen?
Antwoord
De ontvangsten onder High Trust betreft de raming van ontvangsten uit boetes die 
toezichthouders van EZ opleggen en waar – in het kader van het zogenaamde High Trust-beleid – 
een meerjarige raming voor wordt aangehouden. Het grootste deel van de ontvangsten betreft 
boetes die opgelegd worden door de Autoriteit Consument & Markt (ACM). In het regeerakkoord 
van het huidige Kabinet is bepaald (maatregel 84, pagina 70 van het regeerakkoord) dat deze 
ontvangsten met een reeks van € 75 mln in 2014 oplopend naar € 125 mln structureel taakstellend 
moeten worden ingeboekt op de EZ begroting. Dit heeft EZ in de eerste suppletoire 2013 verwerkt. 
25 Kunt u aangeven of de ruim € 2,4 miljoen vrijval aan uitgaven ruimte oplevert om middelen te 
steken in de Subsidieregeling Innovatieve Scheepsbouw (SIS)?  
 
Antwoord
Er is geen sprake van een vrijval ruim € 2,4 mln op artikel 11. De voorgestelde mutatie van 
PIANOo/TenderNed (voor € 1,5 mln) en die voor de Autoriteit Consument & Markt (ACM), 
€ 1,8 mln betreffen namelijk overboekingen naar het centrale apparaatsartikel 40. Dit zijn dus geen 
vrijvallende middelen, maar middelen die voortaan worden verantwoord onder de 
apparaatsuitgaven op artikel 40. 
26 Kunt u vertellen waarom de middelen die bestemd zijn voor Ruimtevaart (ESA) worden verhoogd?
Antwoord
Als gevolg van de eerdere bezuinigingen van het vorige kabinet loopt het ruimtevaart budget 
aanvankelijk vanaf 2015 fors terug, waardoor vrijwel geen ruimte meer resteert voor inschrijving op 
de optionele ESA-programma’s tijdens komende ESA-Ministersconferenties. In oktober 2012 is, 
zoals ook toegelicht in de brief aan uw Kamer van 9 oktober 2012 (TK 24 446, nr. 50), extra geld 
beschikbaar gekomen (€ 68 mln) voor de ESA-Ministersconferentie van 20-21 november 2012. 
Deze middelen zijn opgebracht door de ministeries van OCW (€ 15 mln), I&M (€ 15 mln) en EZ (€ 
38 mln). Daarnaast zijn nu ook voor de extra ESA-Ministersconferentie die in 2014 gepland staat, 
extra middelen gereserveerd voor de periode 2015 tot en met 2017. Dit maakt het mogelijk dat 
Nederland ook bij de ESA-Ministerconferentie in 2014 op de voor Nederland belangrijke 
programma’s kan inschrijven. Een substantiële bijdrage voor de Ministersconferentie is van belang 
in verband met het grote belang van ruimtevaart voor Nederland, in het bijzonder van de 
ESA/ESTEC-vestiging in Noordwijk met zijn 2700 hooggekwalificeerde medewerkers. Praktijk wijst 
uit dat elke in ESA geïnvesteerde euro Nederland bijna het vijfvoudige oplevert aan verdiensten 
(inclusief de positieve bijdrage van de ESTEC-vestiging). Extra middelen van Nederland zijn in het 
bijzonder ook van belang om het behoud van de ESA-vestiging ESTEC in Noordwijk zeker te 
stellen. 
Pagina 9 van 21

Directie Financieel Economische 
Zaken
FEZ / 13110978
nog tien nieuwe deals afgesloten op het gebied van hernieuwbare energie en energiebesparing. 
Vooralsnog is er voldoende budget op artikel 14 beschikbaar om deze deals te kunnen sluiten.
33 Kunt u uitleggen waarom het Water- en Energiebedrijf Bonaire N.V. extra geld krijgt? 
Antwoord
Zoals eerder aangegeven in antwoord op Kamervragen van het lid Van Gent (kenmerk 
2012Z15032), de leden Bosman en Leegte (kenmerk 2012Z15060) en het lid Hachchi (kenmerk 
2012Z15066) zouden als gevolg van diverse ontwikkelingen rond de tariefstelling van energie en 
het achterwege blijven van kostendekkende indexering van de energietarieven - zonder steun van 
EZ - de energietarieven op Bonaire met 50% stijgen. Dat zou betekenen dat voor een deel van de 
huishoudens op Bonaire energie onbetaalbaar wordt. Door het bestuurscollege van Bonaire, 
Rijksvertegenwoordiger en het ministerie van Binnenlandse Zaken is mij verzocht om in de wet 
vast te leggen dat de energietarieven op een efficiënte, kostendekkende en betaalbare wijze tot 
stand komen. Daar komt ook toezicht op. Naar verwachting zal dit wetgevingstraject enige tijd 
vergen. Vooruitlopend daarop heb ik – onder strikte voorwaarden - een overbruggingsbijdrage van 
maximaal € 5,5 mln toegezegd om de tariefstijging op Bonaire te beperken tot 15 a 20%. 
34 Kunt u toelichten waarom u - in tegenstelling tot de korte termijn - op de lange termijn juist een 
lagere olieprijs verwacht?
Antwoord
De verwachting van de olieprijs wordt overgenomen van het CPB. De tegengestelde 
verwachtingen voor lange en korte termijn zijn een gevolg van de momenten waarop het CPB 
nieuwe verwachtingen opstelt en op welke termijn een nieuwe verwachting betrekking heeft. In de 
begroting 2013 werd uitgegaan van het scenario in de Macro-Economische Verkenning 2013 van 
het CPB. Beide zijn gepubliceerd in september 2013. Dit scenario bevatte voor 2013 (de korte 
termijn) een olieprijs van 95,1 $ per vat en voor de periode 2014-2017 (de lange termijn) een 
oplopende prijs van 122 $ per vat in 2014 tot 130 $ per vat in 2017. 
Voor de lange termijn heeft het CPB tijdens de laatste kabinetsformatie een nieuwe verwachting 
opgesteld. De olieprijs hierin liep op van 97 $ per vat in 2014 tot 103 $ per vat in 2017. Als 
verklarende factoren voor deze verlaging van de verwachte lange termijn olieprijs kan met name 
de aanscherping van de euro-crisis en de stijgende wereldvoorraadniveaus worden genoemd. 
Voor de korte termijn heeft het CPB in het Centraal Economisch Plan 2013 (publicatie maart 2013) 
een nieuwe verwachting opgesteld van 109,4 $ per vat voor 2013 en geen nieuwe verwachtingen 
voor de lange termijn opgesteld. 
35 Kunt u toelichten waarom de middelen bestemd voor Agrarisch ondernemerschap en Duurzame 
Veehouderij eerst gereserveerd waren onder de PAS-middelen op artikel en welke (financiële) 
gevolgen deze mutaties hebben voor de PAS?
Antwoord
Zoals aangegeven in mijn brief van 16 april 2013 (Kamerstuk 32 670, nr. 70) zet ik een deel van 
de PAS-middelen (Programmatische Aanpak Stikstof) in om regelingen open te stellen. Deze 
Pagina 11 van 21

Directie Financieel Economische 
Zaken
FEZ / 13110978
In mijn reactie op de motie Jacobi (TK 33400 XIII nr. 66) heb ik aangegeven dat voor de NVWA 
zowel op het gebied van de fusiekosten als op het gebied van het opdrachtenpakket nog mutaties 
nodig zijn om het beschikbare budget volledig in overeenstemming te brengen met de voor de 
uitvoering benodigde middelen. Met onder andere de verhoging van € 10,1 mln voor het 
opdrachtenpakket geef ik daar invulling aan. Het gaat daarbij om een gespreide inzet van 
middelen over het volle domein waarop de NVWA  de opdrachten voor EZ uitvoert. 
39 Hoe groot is de handhavingscapaciteit in fte voor het waarborgen van respectievelijk dierenwelzijn, 
diergezondheid en voedselveiligheid bij de NVWA, kunt u dit uitsplitsen voor en na deze mutatie? 
Antwoord
Voor een beeld van de inzet van de totale ambtelijke capaciteit die de NVWA ter beschikking staat 
op de genoemde thema’s, verwijs ik naar het antwoord bij vraag 48.
Deze capaciteit zet de NVWA gericht in op haar toezichtsdomeinen.
De allocatie van middelen per toezichtsdomein wordt ingegeven door actuele nalevingsbeelden. 
Deze nalevingsbeelden vormen jaarlijks de basis voor het gesprek over de vraag welke capaciteit 
nodig is om de naleving op voldoende hoog niveau te brengen of te houden. 
De te bereiken resultaten op de genoemde thema’s zult u kunnen lezen in het jaarplan 2013. De 
verantwoording over de te bereiken resultaten vindt steeds plaats via het jaarverslag dat ook aan u 
wordt toegezonden.
40 Wat is de definitie van een adequaat niveau gebracht in relatie tot het opdrachtenpakket, en hoe 
+ wordt dit bepaald? 
41 In de begroting voor dit jaar werd ook gesproken over een adequaat niveau gebracht in relatie tot 
het opdrachtenpakket, terwijl hiervoor nu meer geld wordt uitgetrokken, kunt u dit toelichten?
Antwoord 40 en 41 
Zoals aangegeven in mijn brief van 21 januari (naar aanleiding van de motie Jacobi) is het budget 
voor de NVWA de afgelopen jaarlijks in de loop van het jaar bijgesteld. Om overschrijdingen 
gedurende het jaar te voorkomen, moeten de budgetten die nodig zijn voor een goede 
taakuitvoering structureel op orde worden gebracht. Met het op niveau brengen van de budgetten 
tracht ik de noodzaak om tussentijds bij te stellen zoveel mogelijk te beperken. Er wordt derhalve 
niet meer geld voor uitvoering uitgetrokken, maar de middelen worden nu tijdig en realistisch 
geraamd. Het blijft echter mogelijk dat gedurende het jaar blijkt dat onvoorziene extra 
werkzaamheden moeten worden verricht. Bijvoorbeeld dat de begroting als gevolg van de uitbraak 
van een plant- of dierziekte toch moet worden bijgesteld. 
42 Wat is de bezetting ambtelijk personeel bij de NVWA voor 2013 en wat is het verschil met de 
verwachte ambtelijke bezetting in de begroting 2013?
Antwoord
De bezetting ambtelijk personeel bij de NVWA per 31 mei 2013 is 2.163 FTE (exclusief 
herplaatsingskandidaten). In de ontwerpbegroting 2013 werd de gemiddelde bezetting voor 2013 
geraamd op 2.140 FTE.
43 Waarom kon de bijdrage aan de kwaliteit van het werk van de NVWA niet bij de ontwerpbegroting 
2013 worden voorzien?
Pagina 13 van 21

Directie Financieel Economische 
Zaken
FEZ / 13110978
(LID). 
Bij aankomst van dieren bij slachthuizen controleert de NVWA ook het welzijn van de dieren en 
bovenstaande vereisten die uit de Transportverordening volgen. 
Voor het toezicht op het welzijn van dieren bij het doden van dieren op het slachthuis voert de 
NVWA de taken uit zoals voorgeschreven in de Europese Verordening 1099/2009 die per 1 januari 
2013 is ingegaan. De NVWA houdt toezicht op de aspecten omtrent het doden en daarmee 
samenhangende activiteiten, zoals behandelen, verzorgen, verplaatsen, fixeren, bedwelming, 
aansnijden/steken van de dieren.  
47 Zal de NVWA meer controlerende taken op dit gebied op zich gaan nemen en meer controles 
gaan uitvoeren om het welzijn van productiedieren veilig te stellen, waarom wel of niet en hoe 
verhoudt dit zich tot de verlaging van het budget die er voor de komende jaren begroot is? 
Antwoord
Dat hangt af van 1: prioriteitsstelling, 2: risicogestuurd toezicht en 3: ontwikkeling van dierziekten 
en plantgezondheid. Daarnaast vinden er op basis van risicoanalyses of bepaalde signalen vanuit 
bijvoorbeeld het werkveld gerichte acties plaats. Deze kunnen leiden tot een verscherpte controle 
of een aanpassing van de werkwijze.  De NVWA streeft er naar, onder andere door innovatie waar 
mogelijk, haar taken zo efficiënt en doelgericht mogelijk uit te voeren.
48 Hoeveel fte is bij de NVWA beschikbaar per onderdeel van de NVWA?
Antwoord 
Nederlandse Voedsel- en Warenautoriteit fte
Plv IG 1,11
Directie Staf 254,30
Bureau Risicobeoordeling en 
18,56
Onderzoeksprogrammering
Divisie Klantcontact en Dienstverlening 219,74
Divisie Veterinair en Import 455,50
Divisie Landbouw en Natuur 485,16
Divisie Consument en Veiligheid 626,37
Divisie Inlichtingen en Opsporingsdienst 102,40
Totale bezetting 2.163,1
49 Hoeveel fte is bij de NVWA beschikbaar voor de controle bij veetransporten en slachterijen? 
 
Antwoord
Zie antwoord op vraag 39.
50 Kunt u een specificatie geven van het budget dat beschikbaar is voor ‘dierenwelzijn van 
productiedieren en gezelschapsdieren’?
Antwoord
Voor ‘dierenwelzijn van productiedieren en gezelschapsdieren” is in 2013 ruim € 6 mln 
Pagina 15 van 21

Directie Financieel Economische 
Zaken
FEZ / 13110978
Daarnaast levert het instrument Preventieve diergezondheid ook een aandeel in de voorkoming en 
bestrijding van dierziekten (circa € 0,3 mln). Dit betreft met name (risico)communicatie over 
diergezondheid.
53 Wanneer verwacht u de brief over prioritering van de NVWA inclusief het retributiestelsel, door u 
toegezegd tijdens het algemeen overleg Voedselfraude op 
14 maart 2013, aan de Kamer te kunnen sturen?
Antwoord
U ontvangt zo spoedig mogelijk de prioriteiten van de NVWA voor 2013. Zoals gemeld in mijn brief 
van 21 januari jl. werkt de NVWA aan herziening van het retributiestelsel. De komende periode 
wordt benut om met de verschillende sectoren te spreken over de uitwerking van de herziening. 
Na deze consultatie zal ik uw Kamer informeren over het nieuwe retributiestelsel.
54 Hoe worden de extra middelen bij de NVWA door het terugdraaien van bezuinigingen ten aanzien 
van voedsel en productveiligheid uitgesplitst naar de onderwerpen voedsel en voedselveiligheid? 
Kunt u aangegeven welk deel van de middelen naar welk domein gaat, hoe dit ingezet zal gaan 
worden en wat de verwachte resultaten hiervan zijn?
Antwoord
Deze extra middelen lossen nu eerst bestaande knelpunten op en zullen voorts ingezet voor de 
prioriteitsstelling. 
55 Hoe kan het dat er nu weer extra geld naar de NVWA moet voor investeringen die het mogelijk 
maken de beoogde fusiebesparingen op het gebied van huisvesting, ICT en arbeidsvoorwaarden 
te realiseren, aangezien de fusie al enkele jaren geleden in gang is gezet?
Antwoord
Zie antwoord bij 56.
56 Waarom moeten er bij deze voorjaarsnota extra gelden vrijgemaakt worden ten behoeve van 
investeringen voor de fusie tussen de diensten, waarom zijn deze uitgaven niet reeds bij de 
begroting voorzien? 
Antwoord 55 en 56
De NVWA is geconfronteerd met een vertraging in het kunnen realiseren van ingeboekte 
besparingen. Er zijn bezuinigingsmaatregelen genomen zoals het leegmaken van kantoren en 
laboratoria en het laten afvloeien van personeel. De bijbehorende personele en materiële 
besparingen kunnen echter minder snel worden gerealiseerd dan vooraf beoogd. Oorzaak hiervan 
is de slechte markt voor kantoorgebouwen. Dit maakt het moeilijk de overtollige huisvesting tijdig 
af te stoten. Hierdoor was er in 2012 sprake van hoger dan begrote kosten op gebied van 
huisvesting en ICT en personele kosten ten gevolge van de fusie.
Om de kosten van leegstaande kantoren en laboratoria, de kosten van ICT en kosten op het 
Pagina 17 van 21

Directie Financieel Economische 
Zaken
FEZ / 13110978
62 Kunt u toelichten hoe de verdeling in de taakstelling Topsectoren tot stand is gekomen, wat de 
criteria daarbij waren en waarom deze verdeling zo onevenwichtig is? 
Antwoord
De taakstelling ‘subsidies bedrijfslevenbeleid en topsectoren EZ’ voor 2014 en latere jaren is op 
artikelniveau proportioneel verdeeld op basis van de budgetten zoals deze in enig jaar zijn 
vastgelegd in de tabel “bedrijfslevenbeleid en topsectoren” (pagina 21 van de EZ-begroting 2013) 
en waar EZ budgethouder van is. Bij het meerjarig verdelen van de taakstelling worden derhalve 
alle door EZ per jaar beschikbaar gestelde middelen voor bedrijfslevenbeleid en topsectoren, op 
gelijke wijze behandeld. Zoals in de voorliggende eerste suppletoire begroting is aangegeven, zal 
de nu per begrotingsartikel ingeboekte taakstelling bij Ontwerpbegroting 2014 nader worden 
verdeeld over de specifieke onderdelen van het Topsectorenbeleid. 
63 Kunt u aangeven waarom er sprake is van meer externe inhuur (Agentschap NL, Lasten)? 
Antwoord
Doordat het voorziene opdrachtenniveau hoger is dan bij Ontwerpbegroting 2013 voorzien, is extra 
capaciteit benodigd. Dit is het gevolg van opdrachten voor diverse programma's en regelingen 
(onder andere energie-innovatie, subsidieregeling zonnepanelen). Het deels incidentele karakter, 
gecombineerd met de bezuinigingstaakstelling op het personeel maakt dat voor de uitvoering is 
gekozen voor de inhuur van externe krachten. 
Om de uitvoering van de in opdracht gekregen beleidsinstrumenten voor de diverse 
departementen verantwoord uit te kunnen (blijven) voeren èn te blijven anticiperen op de 
ontwikkeling van het opdrachtenpakket, is AgNL genoodzaakt een deel van het uit te voeren 
takenpakket via extern ingehuurde capaciteit te organiseren. Daarmee kan flexibiliteit worden 
behouden en straks geprobeerd worden om gedwongen ontslag binnen het ambtelijke deel van 
het personeelsbestand te voorkomen.
De omvang van de externe inhuur bij AgNL is overigens beduidend afgenomen ten opzichte van 
1
voorgaande jaren. Zo bedroeg het inhuurpercentage (totale externe inhuur inclusief flexibele schil) 
in 2010 40,6 % van de totale personele uitgaven, in 2012 was dit percentage 27%. De opgelegde 
taakstellingen die bij AgNL zijn belegd zullen zich vertalen in een verdere reductie van de flexibele 
schil.
1
 De definitie die ten grondslag ligt aan het sturingsinstrument voor externe inhuur, schrijft voor dat het inhuurpercentage wordt 
bepaald door de uitgaven aan externe inhuur uit te drukken als percentage van het totaal van de personele uitgaven. De totale 
personele uitgaven zijn gedefinieerd als de som van de uitgaven voor ambtelijk personeel en de uitgaven voor extern ingehuurd 
personeel.
Pagina 19 van 21

