> Retouradres Postbus 20401 2500 EK Den Haag
Directoraat-generaal Energie, 
De Voorzitter van de Tweede Kamer
Telecom & Mededinging 
der Staten-Generaal
Directie Energiemarkt
Binnenhof 4
Bezoekadres
Bezuidenhoutseweg 73
2513 AA  ’s-GRAVENHAGE
2594 AC Den Haag
Postadres
Postbus 20401
2500 EK Den Haag
Factuuradres
Postbus 16180
2500 BD Den Haag
Overheidsidentificatienr
00000001003214369000
Datum 24 juni 2013
T 070 379 8911 (algemeen)
www.rijksoverheid.nl/ez
Betreft Beantwoording vragen over de overname van energieproducent ecopower op 
Bonaire door het Amerikaans energiebedrijf Contour Global Ons kenmerk
DGETM-EM / 13097162
Geachte Voorzitter, 
Ik doe u hierbij, mede namens de minister van Binnenlandse Zaken en Koninkrijksrelaties, de 
beantwoording toekomen van vragen van de leden Bosman, Leegte en Litjes (allen VVD), 
naar aanleiding van berichten in de media over de overname van energieproducent Ecopower 
op Bonaire door het Amerikaanse energiebedrijf Contour Global.  
1
Bent u bekend met de stijging van de energieprijzen op Bonaire als gevolg van een conflict 
tussen de energieproducent (Ecopower) en de het Water en Energiebedrijf Bonaire (WEB)?
Antwoord
De recente tariefstijging is in belangrijke mate veroorzaakt door  enerzijds de 
kostenontwikkeling van de elektriciteitsproductie en anderzijds het langdurig verzuim van het 
bestuurscollege de tarieven  kostendekkend vast te stellen. Het laatste is veeleer aanleiding 
geweest voor de spanning tussen WEB en Ecopower over de te verrekenen kosten.
2
Hoe groot is de subsidie uit Nederland geworden dat nodig was om de tariefstijging van 
energie op Bonaire te beperken?
Antwoord
EZ heeft in 2012 WEB € 5,5 miljoen ter beschikking gesteld en I&M € 2,3 miljoen voor de 
periode tot eind 2013. Het vorige kabinet heeft besloten tot een aansluitende tijdelijke 
voorziening te regelen in de aanstaande wet elektriciteits- en drinkwatervoorziening voor CN.
3
Is er nu een kostendekkend tarief voor de levering van energie op Bonaire?
Antwoord
Ja.
4
Zijn de betalingen van WEB aan Ecopower nu volledig conform de facturering?
Antwoord
Pagina 1 van 5

Directoraat-generaal Energie, 
Telecom & Mededinging
Directie Energiemarkt
DGETM-EM / 13097162
voornemen van het bestuurscollege om een onderzoek uit te voeren dat zich richt op de 
verantwoordingsmechanismen in de verhouding tussen WEB, het openbaar lichaam Bonaire 
als aandeelhouder van WEB en het bestuurscollege. Uit dit onderzoek kunnen lessen worden 
getrokken zodat de situatie die zich tussen Ecopower en WEB heeft voorgedaan in de 
toekomst kan worden voorkomen. 
8
Bent u bereid, als er geen sprake is van een onderzoek van de zijde van de Gouverneur, om 
dat integriteitsonderzoek in te stellen? Zo nee, waarom niet?
Antwoord
Zie antwoord op vraag 6.
9
Deelt u de mening dat door onbehoorlijk bestuur van de zijde van WEB een energiebedrijf in 
de problemen is gekomen? Zo nee, waarom niet?
Antwoord
Het niet volledig voldoen van de rekening van Ecopower door WEB lijkt Ecopower op enig 
moment financieel in problemen te hebben gebracht wat repercussies had voor de continuïteit 
van de elektriciteitsproductie.
10
Deelt u onze zorgen, dat WEB met opzet te weinig betaalde aan Ecopower om de prijs van 
het aandeel Ecopower te laten dalen om op die manier het bedrijf goedkoop op te kunnen 
kopen?
Antwoord
Daar zijn geen concrete aanwijzingen voor. Er was in elk geval sprake van een zakelijk conflict 
dat door middel van een arbitrageprocedure is opgelost. 
11
In hoeverre is er sprake van een failliet van Bonaire, aangezien WEB een overheids-NV is 
moet het openbaar lichaam Bonaire voor de kosten opdraaien die uit de arbitrage 
voortvloeiden.? 
Antwoord
Van een failliet van Bonaire is geen sprake. 
Pagina 3 van 5

Directoraat-generaal Energie, 
Telecom & Mededinging
Directie Energiemarkt
DGETM-EM / 13097162
Antwoord
Op de eilanden van Caribisch Nederland kan door het bijzonder gunstige windklimaat 
enerzijds, en de hoge kosten van fossiele brandstof anderzijds, met wind elektriciteit 
duurzaam en voordelig worden opgewekt. Op Bonaire wordt circa 35% van de elektriciteit 
opgewekt door middel van windenergie. De twaalf windturbines zijn gesitueerd aan zee aan 
de noordkant van het eiland in een gedeelte dat onbewoond is en waar de windcondities 
gunstig zijn. Ik beschik niet over informatie welke afwegingen zijn gemaakt om tot deze 
aanpak te komen, inclusief de locatiekeuze. Ik  beschik ook niet over informatie die 
aannemelijk maakt dat bij deze besluiten sprake is geweest ongewenste 
belangenverstrengeling. Ik verwijs in dit kader nogmaals naar het governance-onderzoek. 
Het betreft hier immers een onderwerp dat expliciet onder de verantwoordelijkheid van het 
Openbaar Lichaam valt. Ik zal aan het bestuurscollege van Bonaire verzoeken om dit 
onderwerp bij dit onderzoek te betrekken. 
15
Wie waren de beslissers om tot de verschillende besluiten te komen? Is er in die groep van 
beslissers een ongewenste samenloop van belangen die gescheiden hadden moeten zijn, of 
de schijn van belangenverstrengeling in zich hebben?
Antwoord
Zie antwoord op vraag 14.
16
Is hier een rol weggelegd voor de Onderzoeksraad Integriteit Overheid? Zo ja, hoe gaat u die 
inschakelen? Zo nee, waarom niet?
Antwoord
Neen, de Onderzoeksraad Integriteit Overheid is bevoegd ten aanzien van Rijk, politie, 
defensie, provincies en zbo’s. Daarnaast zal de onderzoeksraad met ingang van 1 januari 
2014 naar alle waarschijnlijkheid ook het bevoegde externe meldpunt voor medewerkers uit 
de sector Gemeenten worden. De openbare lichamen op Caribisch Nederland alsmede 
Ecopower en het Water- en Energiebedrijf Bonaire vallen daar niet onder.
(w.g.) H.G.J. Kamp
Minister van Economische Zaken
Pagina 5 van 5

