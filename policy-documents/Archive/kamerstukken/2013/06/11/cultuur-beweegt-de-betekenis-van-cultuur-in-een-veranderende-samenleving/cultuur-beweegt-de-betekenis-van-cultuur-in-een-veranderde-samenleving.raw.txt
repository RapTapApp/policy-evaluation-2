 
          
Cultuur beweegt         
De betekenis van cultuur in een veranderende samenleving 
 
Inleiding 
 
Hierbij ontvangt u een brief met mijn visie op cultuur, zoals ik heb toegezegd aan uw Kamer 
tijdens het begrotingsdebat van 17 december 2012. Deze brief is agenderend voor mijn toekomstig 
beleid. Ik beschouw deze brief als aanzet voor een inhoudelijk debat over cultuur, de rol van de 
overheid en de waarde van cultuur voor de samenleving. Tegelijk met deze brief ontvangt uw 
1
Kamer een brief over het museale stelsel. 
 
Deze brief is tot stand gekomen na vele gesprekken en werkbezoeken overal in het land. Hieruit 
komt naar voren dat de cultuursector staat voor grote maatschappelijke opgaven. Op de 
overheidsbijdrage aan cultuur is onder het vorige kabinet fors bezuinigd. De gesubsidieerde sector 
is volop bezig een passend antwoord te vinden op die bezuinigingen. Dit is niet eenvoudig. Ik ben 
onder de indruk van de veerkracht en potentie die ik in de cultuursector zie. Kunstenaars en 
culturele instellingen passen zich aan die veranderende omstandigheden aan en gaan 
samenwerkingsverbanden aan, met elkaar en met andere sectoren.  
 
In het eerste deel van deze brief schets ik mijn visie op de verschillende waarden van cultuur voor 
de samenleving. Daarbij ga ik in op diverse maatschappelijke veranderingen. Daarna beschrijf ik 
hoe ik mijn agenda voor het cultuurbeleid voor de komende tijd zal vormgeven en welke acties 
hieruit volgen. Vervolgens ga ik in op ontwikkelingen in het gesubsidieerde stelsel en de wijze 
waarop ik hiermee wil omgaan. De brief sluit af met een paragraaf over de besteding van het 
budget voor frictiekosten.  
 
 
A. Visie 
 
De waarde van cultuur voor onze samenleving is groot. Ik constateer dat dit voor te veel mensen 
onvoldoende zichtbaar of herkenbaar is. Het begrip cultuur wordt vaak smal opgevat. Cultuur 
wordt dan gezien als een consumptiegoed in een individuele context. Cultuur gaat voor mij over 
het delen van (creatieve) uitdrukkingsvormen, kennis, ervaringen en meningen. Het is een 
dynamisch systeem waarin we waarden, symbolen en identiteiten creëren en met elkaar  
confronteren.  
 
Cultuur heeft artistieke, maatschappelijke en economische waarden. Cultuur is noodzakelijk voor 
de vorming van onze identiteit, voor de ontplooiing van mensen en voor de ontwikkeling van 
creativiteit. Cultuur verbindt, biedt plezier en draagt bij aan het oplossen van maatschappelijke 
vraagstukken. De cultuursector is een sector met een duidelijk economisch belang. 
 
Ik zie cultuur als onderdeel van een maatschappelijke agenda. Het bestaansrecht van kunstenaars 
en culturele instellingen ligt niet zozeer in de sector zelf maar in de verbinding met de 
samenleving. Ik kies daarom voor een beleid dat prioriteit geeft aan de maatschappelijke waarde 
van cultuur en aan het belang van creativiteit. Maatschappelijke vraagstukken op bijvoorbeeld het 
gebied van zorg, maatschappelijk verantwoord ondernemen, energie- en voedselvoorziening, krimp 
of vergrijzing worden steeds complexer. Voor de aanpak van deze vraagstukken groeit het belang 
2
van creativiteit en innovatie. Cultuur en cultuuronderwijs leveren daaraan een belangrijke 
bijdrage.  
                                                
1 
Museumbrief. De toekomst van het museaal bestel (juni 2013). 
2
 Onder cultuuronderwijs wordt hier al het formele funderend onderwijs over en aan de hand van kunst en 
erfgoed verstaan. Het betreft in het primair onderwijs in ieder geval de leergebieden Kunstzinnige oriëntatie en 
Oriëntatie op jezelf en de wereld. In het voortgezet onderwijs betreft het in ieder geval het leergebied Kunst en 
Cultuur in de onderbouw, het vak Culturele en Kunstzinnige Vorming en de kunstvakken in de bovenbouw van 
vmbo, havo en vwo. 
1 
 

 
de 21st Century Skills: het vermogen om in te spelen op veranderingen, met creatieve en 
5
inventieve oplossingen. Kortom: het vermogen tot innovatie. Creativiteit en innovatie zijn 
6
voorwaarden voor de verdere groei van onze kennissamenleving. 
 
Cultuur biedt mensen ook plezier en een manier om hun leven zinvolle invulling te geven. 7,3 
7
miljoen Nederlanders doen in hun vrije tijd aan amateurkunst . En uit de monitor amateurkunst 
8
blijkt dat rond de één miljoen vrijwilligers zich actief inzetten voor de (amateur)kunsten. Ook in de 
9
erfgoedsector zijn vele vrijwilligers actief. De een werkt als vrijwilliger bij een festival, de ander 
zorgt voor de openstelling van een monument. Weer een ander is gastvrouw in een bibliotheek of 
leesvader op een basisschool. Zonder de inzet van maatschappelijke organisaties, 
vriendenverenigingen en vrijwilligers zouden veel culturele activiteiten niet mogelijk zijn.  
 
Voor de maatschappij 
Complexe maatschappelijke vraagstukken vragen om innovatie en creatieve oplossingen. De 
kruisbestuiving tussen cultuur en andere sectoren kan een bijdrage leveren aan onder andere de 
gezondheidszorg, de vergrijzingsproblematiek, stedelijke ontwikkeling, klimaatverandering en het 
duurzaam gebruik van natuurlijke hulpbronnen. Dat vraagt wel om het vroegtijdig inschakelen van 
de creatieve sectoren op een strategisch niveau, zogenoemde co-creatie. De potentie van cultuur 
en creativiteit voor andere sectoren kan breder worden benut. Dit vraagt onder andere om een 
ondernemende houding van de cultuursector en de creatieve industrie en om goed 
opdrachtgeverschap. Het vraagt van sectoren om duidelijke vraagarticulatie ten aanzien van de 
10
cultuursector. 
  
In het project Expeditie Energetic City 2050 denken kunstenaars, filosofen, architecten, economen, 
stadsbewoners, stadslandbouwers en studenten mee over de manier waarop we in de toekomst op eigen 
kracht voor onze energie moeten zorgen. Het is nadrukkelijk de bedoeling buiten de gebaande paden te 
denken; voor een betrouwbare en betaalbare energievoorziening in de toekomst zijn immers echt andere 
11
oplossingen nodig.  
 
Siebrecht Bouwstra ontwierp als student industriële vormgeving in opdracht van het Máxima Medisch 
Centrum in Veldhoven een babypakje voor couveusekinderen waar de sensoren die het hartritme meten 
in geïntegreerd zijn. Hierdoor hoeven er geen sensoren meer direct op de huid van de vroeggeboren 
kinderen te worden aangebracht en is ook de drempel voor ouders om hun kind vast te houden lager 
geworden. Dit ontwerp diende als basis voor haar promotieonderzoek aan de TU Eindhoven bij Designed 
Intelligence waar het ontwerp verder wordt ontwikkeld.  
 
 
Cultuur verbindt en heeft een socialiserende functie. Met de verbeeldingskracht van cultuur kunnen 
oude patronen worden doorbroken en nieuwe relaties worden gesmeed. Door cultuur samen te 
beleven en te beoefenen, deel je ervaringen, leer je elkaar kennen en ontwikkel je een 
gemeenschappelijk referentiekader. Muziek heeft heel duidelijk die werking, maar bijvoorbeeld ook 
film en literatuur. Cultuur houdt ook een spiegel voor en reflecteert op ontwikkelingen in de 
samenleving gebeurt. Cultuur speelt een belangrijke rol in het vormen en ontwikkelen van onze 
(nationale) identiteit en imago en kan ook bijdragen aan trots. Of dit nu Anouk is, die voor het 
eerst sinds jaren Nederland weer in de top tien van het Songfestival zingt, of een kind dat voor het 
eerst op een podium staat. Om inhoud te geven aan de socialiserende functie van cultuur is het 
                                                
5
 In het kader van het OESO project ‘Education and social progress’ hanteert het ministerie van OCW een 
indeling in vier groepen competenties: (1) vakinhoudelijk, cognitief; (2) metacognitief, zelfregulatie (van eigen 
leerproces); (3) advanced skills; (4) burgerschap en sociale competenties. 
6
 Raadsconclusies over het stimuleren van creativiteit en innoverend potentieel bij jongeren teneinde hun 
inzetbaarheid te verbeteren. OJCS-raad van de EU (2012). Creatieve industrie in topvorm. Topteam Creatieve 
Industrie (2011). 
7
 Kunstminnend Nederland. Interesse en bezoek, drempels en ervaringen. SCP (2013). 
8
 Amateurkunst – de feiten. Monitor amateurkunst 2009. Kunstfactor (2010). 
9
 Het bereik van het verleden. Ontwikkelingen in de belangstelling voor cultureel erfgoed. SCP (2007). 
10
 ‘Goed Opdrachtgeverschap: vragen naar de onbekende weg’. Advies Raad voor Cultuur (2011). Creatieve  
industrie in topvorm. Topteam Creatieve Industrie (2011).  
11
 www.energeticcity2050.nl. 
3 
 

 
Toekomstagenda cultuurbeleid 
 
Onze samenleving is altijd in beweging. Voortdurend wordt van ons gevraagd om te reageren en te 
innoveren om nieuwe uitdagingen het hoofd te bieden. De toegenomen mobiliteit, massamedia en 
internet hebben de wereld binnen handbereik gebracht. Gestimuleerd door individualisering en 
technologische ontwikkelingen maken mensen meer dan voorheen hun eigen keuzes. Het 
wegvallen van grenzen en aloude tradities gaat ook gepaard met een grotere aandacht voor de 
eigen geschiedenis en identiteit en behoeften aan nieuwe verbindingen en verdienmodellen.  
 
Deze ontwikkelingen hebben ook hun invloed op de cultuursector en het cultuurpubliek. Ik 
constateer dat in de cultuursector, net als in de wetenschap, de autonome en toegepaste kant 
dichter bij elkaar zijn komen te liggen en vaker in wisselwerking zijn met elkaar. De samenwerking 
tussen makers en culturele instellingen onderling neemt toe, maar ook die met andere sectoren en 
met het publiek. Het vervagen van het traditionele onderscheid tussen disciplines en de 
technologische ontwikkelingen versterkt dit.   
 
In mijn gesprek met mensen van de Hogeschool voor de Kunsten in Utrecht zag ik dit in de praktijk. 
Alumni combineren autonoom en toegepast werk, helpen mede-alumni en studenten bij het opzetten van 
hun projecten, staan voor de klas en werken samen met mensen uit andere sectoren. Zij werken niet 
alleen in de kunstsector, maar ook daarbuiten om zo maatschappelijke waarde te creëren.  
 
In dit veranderde speelveld is het van belang dat ik helder definieer wat ik tot mijn 
verantwoordelijkheden reken. Dat is op de eerste plaats de door mij ondersteunde culturele 
basisinfrastructuur, inclusief de cultuurfondsen, en het stelsel voor behoud en beheer van erfgoed. 
De rijksoverheid zal ook na de bezuinigingen een substantiële rol blijven spelen als ondersteuner 
van cultuur. Hiermee moet de kwaliteit, de spreiding, de toegankelijkheid, de diversiteit en het 
behoud van cultuur gewaarborgd worden. Naast deze meer specifieke taak, heeft de overheid een 
bredere rol in het stimuleren van de waarde van cultuur voor de samenleving. Dat is niet alleen 
een taak voor mij, dat doe ik samen met andere overheden, private partijen en het 
maatschappelijk middenveld.  
 
De lokale overheden spelen een belangrijke rol bij het ondersteunen van cultuur. De gemeenten 
16
zijn de grootste financiers op het gebied van cultuur, daarna volgen rijk en provincies. In de 
afgelopen maanden heb ik - vanuit de gezamenlijke verantwoordelijkheid voor de culturele 
infrastructuur in Nederland en met het oog op een goede beleidsafstemming - convenanten 
17
afgesloten. Ik zal de banden met gemeenten en provincies verder aanhalen om een betere 
aansluiting te krijgen tussen de door mij ondersteunde basisinfrastructuur en de lokale culturele 
infrastructuur. Daarnaast zetten wij ons gezamenlijk in voor het bevorderen van een goed cultureel 
klimaat en het scheppen van goede randvoorwaarden hiervoor. Omdat elke stad daarbij kiest voor 
een eigen profiel is het van belang om specifieke afspraken te maken.   
 
In de toekomst zal ook de samenwerking met private partijen, zoals de VandenEndeFoundation, 
18
het Prins Bernhard Cultuur Fonds, het VSBfonds, de Triodos Bank en het Blockbusterfonds steeds 
belangrijker worden. Om een aantal redenen: culturele instellingen putten uit steeds meer 
verschillende financieringsbronnen en overheid en private partijen kunnen elkaar versterken, 
bijvoorbeeld als het gaat om kennis van cultuur en financiering. Met deze partijen zal ik blijven 
onderzoeken op welke wijze de samenwerking kan worden verstevigd. Het belang van deze 
samenwerking wordt onderstreept nu uit onderzoek blijkt dat de cultuursector fors wordt geraakt 
19
door de teruglopende giften voor goede doelen. Tegelijkertijd is er ook goed nieuws. Ik merk dat 
de jongere generatie bereid is om cultuur met kleine giften te ondersteunen, bijvoorbeeld via 
crowdfunding. Met de private fondsen kunnen dit soort bewegingen en het promoten van het geven 
                                                
16
 59% van de overheidsmiddelen voor cultuur komen van gemeenten, 30% van het rijk en 8% van de 
provincies. 2,4% wordt verdeeld op basis van gemeenschappelijke regelingen (Vinkenburg 2010).  
17 
 Het gaat om de steden Amsterdam, Den Haag en Rotterdam en de landsdelen Zuid, Oost en Midden. Met het 
landsdeel Noord zal later dit jaar een convenant worden afgesloten. 
18
 Samenwerking van de Goede Doelen Loterijen, VandenEndeFoundation, Prins Bernhard Cultuur Fonds en  
VSBfonds. 
19
 Geven in Nederland 2013. Vrije Universiteit Amsterdam (2013). 
5 
 

 
B Acties 
 
1 Cultuuronderwijs 
Goed cultuuronderwijs is van cruciaal belang voor individu en samenleving. Het draagt eraan bij 
dat kinderen hun creatieve vermogens aanboren en hun talenten en vaardigheden ontwikkelen. 
Mijn doel is dat álle kinderen en jongeren een ‘startkwalificatie’ meekrijgen voor een rijk, 
inspirerend en betekenisvol leven. Het gaat daarbij zowel om het verwerven van kennis, als om het 
ontwikkelen van een creatieve, onderzoekende houding. Het ontwikkelen van innovatief vermogen 
en de vaardigheid om je snel en flexibel aan te passen worden steeds belangrijker. Dat staat aan 
de basis van de 21st Century Skills waar nu en in de toekomst om gevraagd wordt. Dit met het 
fascinerende vooruitzicht dat volgens onderzoekers 65% van de kinderen in groep 1 en 2 van de 
23
basisschool een baan zal krijgen die nu nog niet bestaat.  
 
Bij de ontwikkeling van chips merkt een bedrijf als Intel dat het zich niet uitsluitend op techniek kan 
blijven richten. Creatief denkvermogen is nodig om de complexe problemen van vandaag (en morgen) 
op te lossen. Daarom heeft Intel contact gezocht met een design studio en werkt het met een 
multidisciplinair team aan de toekomst van het bedrijf (zie: www.designthenewbusiness.com). 
 
Goed cultuuronderwijs is een taak van rijk, gemeenten, provincies, culturele instellingen, 
onderwijs, bedrijfsleven en ouders. Om ervoor te zorgen dat die verantwoordelijkheid ook 
daadwerkelijk wordt ingevuld en de positie van cultuur in het onderwijs steviger wordt, wil ik dit 
samen met de staatssecretaris van Onderwijs in een bestuurlijk kader vastleggen. Beoogde 
partners hierin zijn de PO-raad en lokale bestuurders. Hiermee spannen we ons langere tijd in voor 
goed cultuuronderwijs. We maken afspraken over de inzet van tijd, geld en faciliteiten.  
Eind dit jaar zal de Stichting Leerplanontwikkeling (SLO) de leerlijn cultuureducatie voor het 
primair onderwijs opleveren. Deze leerlijn – een onderdeel van het beleid dat door mijn 
voorgangers is ingezet met het programma Cultuureducatie met kwaliteit - gaat in op de 
inhoudelijke kenmerken van goed cultuuronderwijs en de bijdrage daaraan door culturele 
instellingen.  
 
Cultuureducatie met kwaliteit 
Het programma Cultuureducatie met kwaliteit is erop gericht om scholen en culturele instellingen meer 
houvast te geven bij het cultuuronderwijs. De belangrijkste acties zijn: het doen ontwikkelen van een 
leerlijn cultuureducatie, het stimuleren van de ontwikkeling van nascholing en het verzoek aan de 
onderwijsinspectie om in 2015 een rapportage cultuureducatie op te stellen. Binnen het programma 
wordt nauw samengewerkt met gemeenten en provincies. Ook is er binnen de Prestatiebox voor het 
primair onderwijs een bedrag van € 10,90 per leerling beschikbaar. Ik zet de reeds lopende acties in het 
kader van Cultuureducatie met Kwaliteit voort.  
 
24
Het cultuuronderwijs stopt niet bij het primair onderwijs . Ook in het voortgezet onderwijs is het 
van belang dat kinderen en jongeren zich op cultureel vlak blijven ontwikkelen. Ik breid de 
ingezette lijn daarom uit naar het voortgezet onderwijs. Het vak CKV kan hierbij een rol spelen. 
Hoe we omgaan met het vak CKV laten de staatssecretaris en ik u voor de zomer weten. Ik behoud 
de Cultuurkaart in het voortgezet onderwijs en reserveer hier voor een periode van 10 jaar 
middelen voor. De Cultuurkaart is een uniek instrument dat er daadwerkelijk in slaagt om 
leerlingen in contact te brengen met cultuur. De kaart fungeert voor jongeren ook als 
kortingskaart. Ik stel hiervoor € 4,9 miljoen per schooljaar beschikbaar, met ingang van het 
schooljaar 2013-2014. Daarmee is voor alle leerlingen een basisbedrag van minimaal € 5,-
beschikbaar. Scholen doen mee op vrijwillige basis en moeten dan zelf een bijdrage van € 10,- 
leveren. Scholen die deze middelen investeren hoeven geen vergoeding meer te betalen voor de 
Cultuurkaart zelf. Met deze aanpak - en als alle scholen meedoen – bereiken we alle leerlingen in 
het voortgezet onderwijs.  
 
 
                                                
23
 Now you see it. How Technology and Brain Science will transform School and Business for the 21th Century. 
C.N. Davidson (2012). 
24
 Cultuureducatie: leren, creëren, inspireren! Advies Onderwijsraad en Raad voor Cultuur (2012). 
7 
 

 
2 Talentontwikkeling  
Talentontwikkeling is een investering in onze samenleving. Professioneel talent komt niet altijd 
vanzelf bovendrijven. Natuurlijk zijn er autodidacten die op eigen kracht hun weg vinden. Maar 
meestal is een ontvankelijke omgeving van ouders, docenten en professionals nodig om talent te 
ontdekken en te stimuleren. Vervolgens kan talent niet zonder training en scholing om tot bloei en 
volle wasdom te komen. Daarom verdient de ontwikkeling van professioneel talent bijzondere 
aandacht. Ik zie daarin ook een duidelijke parallel met de sportsector: aandacht voor de breedte en 
voor de top moeten hand in hand gaan. Toegankelijkheid en kwaliteit zijn niet elkaars vijanden. Zij 
versterken elkaar.   
 
Bij de ontwikkeling van professioneel talent in de cultuursector heeft de rijksoverheid een 
belangrijke rol. Dit begint al met de brede basis die cultuuronderwijs legt in het primair en 
voortgezet onderwijs. Vervolgens wordt de weg naar een professionele carrière doorgaans afgelegd 
via mbo-opleidingen -bijvoorbeeld licht- of geluidstechnicus- en het hbo-kunstvakonderwijs  
-bijvoorbeeld danser, filmmaker, ontwerper. De cultuurfondsen vervullen een cruciale rol op het 
gebied van talentontwikkeling na het onderwijs. Zij stimuleren met een divers instrumentarium de 
ontwikkeling van startende kunstenaars en makers en bewezen talent. Voor meer bewezen talent 
zijn er daarnaast masteropleidingen in het kunstvakonderwijs en postacademische instellingen, 
zoals de Rijksakademie van Beeldende Kunsten/de Ateliers in Amsterdam en de Jan van Eyck 
Academie in Maastricht. Ook hebben de grote podiumkunstinstellingen in de basisinfrastructuur, de 
landelijke orkesten, dansgezelschappen, operagezelschappen en theatergezelschappen, met ingang 
van 2013 een grotere rol gekregen op het gebied van de ontwikkeling van talent, zoals grote 
bedrijven die rol vervullen in het bedrijfsleven.  
 
Uit mijn werkbezoeken en gesprekken met het veld blijkt dat er vanwege de economische crisis en 
bezuinigingen in de cultuursector zorgen zijn over de ontwikkeling en doorstroming van talent. Een 
voor de toekomst onmisbare functie als talentontwikkeling blijkt kwetsbaar te zijn. Ik wil via de 
cultuurfondsen enkele programma’s in gang zetten om de doorstroming en verdere ontwikkeling 
van talent te bevorderen en te kunnen volgen. Financiering daarvan komt uit de gereserveerde 
middelen in de bestemmingsreserves OCW van de cultuurfondsen. 
 
Creatief talent in relatie tot andere maatschappelijke sectoren 
Ik wil de relatie tussen cultuur en andere maatschappelijke sectoren versterken en vraag de 
cultuurfondsen daarom om gezamenlijk een programma te ontwikkelen. Er zijn al mooie 
voorbeelden voorhanden waarbij talentontwikkeling in de cultuursector verbonden wordt aan 
vraagstukken buiten die sector. Het Stimuleringsfonds Creatieve Industrie voert bijvoorbeeld 
programma’s uit op het gebied van architectuur voor zorg en onderwijs en op het gebied van 
stedelijke transformatie. Op basis van de ervaringen met deze programma’s sta ik een 
cultuurbrede aanpak voor, zodat de verschillende kunstdisciplines nog sterkere verbindingen met 
andere maatschappelijke domeinen kunnen leggen. Daarmee kom ik tevens tegemoet aan de wens 
29
om de kunsten en de creatieve industrie beter met elkaar te verbinden. 
 
Talentontwikkeling in internationale context 
Waar belangrijke vernieuwingen in de kunsten zich tot voor kort vooral in Europa en de Verenigde 
Staten voordeden, zien we in toenemende mate dat in opkomende economieën in bijvoorbeeld Azië 
en Zuid-Amerika de innovatieve kunst- en cultuuruitingen aan importantie winnen. Daardoor zal de 
Westerse kunst, waaronder de Nederlandse, in een ander daglicht komen te staan. De ontwikkeling 
van talent in Nederland moet ook in dat kader worden bezien en aansluiten op wat in de wereld om 
ons heen verandert.  
 
De Nederlandse economie en de cultuursector zijn van nature internationaal georiënteerd. 
Bedrijven, professionals en studenten moeten daar op kunnen inspelen. Dat betekent dat talent uit 
Nederland zich moet kunnen meten met de internationale top. Dat vraagt om topkwaliteit, maar 
                                                
29
 Zoals onder meer bepleit door het Topteam Creatieve Industrie in hun advies ‘Creatieve industrie in topvorm’ 
(2011) en door Rinnooy Kan in het artikel ‘Topsector creatieve industrie niet compleet als de kunsten er geen 
deel van uitmaken’. In: Financieel Dagblad, 9 februari 2013. 
9 
 

 
mbo” beschreven op welke wijze een betere aansluiting van het onderwijs op de arbeidsmarkt en 
31
een minder versnipperd aanbod gerealiseerd zou moeten worden in het mbo.  
 
Restauratie-opleidingen 
Bij mijn bezoek aan het Rijksmuseum in Amsterdam werd ik getroffen door het vakmanschap en de 
passie van ambachtelijke vakmensen waarmee de restauratie is aangepakt. Over de waardering 
32
voor en de continuïteit van ambachten, zoals dakdekken en smeden bestaan zorgen. De 
voormalig rijksadviseur cultureel erfgoed heeft in zijn advies “Aandacht voor 
Restauratieambachten” daarover diverse aanbevelingen gedaan. Ik heb het voornemen om de 
Restauratie Opleidingsprojecten, waar jonge bouwvakkers worden opgeleid in het restauratievak, 
in ieder geval tot 2017 financieel te ondersteunen. Ik wil ook onderzoeken hoe ik kan bijdragen 
aan de samenwerking binnen de restauratiebranche en de (her)waardering van het vak. 
Nederland is vorig jaar  toegetreden tot het UNESCO-verdrag ter Bescherming van het Immaterieel 
Cultureel Erfgoed. Het levend houden van de kennis en vaardigheden voor de beoefening van 
ambachten is bij dit verdrag een van de prioriteiten. Ik ondersteun financieel de inventarisatie van 
het immaterieel erfgoed in Nederland, waarin dit jaar het ambacht centraal staat. Mijn voornemen 
is om een internationale nominatie bij dit verdrag voor te bereiden.   
 
3 Creatieve Industrie  
Creativiteit en innovatie zijn essentiële ingrediënten voor de verdere groei van onze 
33
kennissamenleving. De creatieve industrie is bij uitstek in staat deze ingrediënten te verbinden 
aan techniek en nieuwe technologieën en daarmee nieuwe toepassingen te ontwerpen, die gebruikt 
kunnen worden in de zorg, de infrastructuur of de automotive industrie. Daarmee levert zij een 
bijdrage aan de economische groei van ons land én aan de oplossing van maatschappelijke 
vraagstukken. Om de kracht van de creatieve industrie beter te benutten, is het van belang om 
onderwijs, kennisinstellingen en overheden samen met de creatieve sectoren te laten optrekken.  
 
In het kader van het nieuwe bedrijvenbeleid van het kabinet is de creatieve industrie benoemd tot 
topsector. De ambitie van de topsector creatieve industrie is om Nederland in 2020 de meest 
creatieve economie van Europa te laten zijn. Ik blijf mij samen met de minister van Economische 
Zaken inzetten voor het topsectorenbeleid voor de creatieve industrie. 
 
 
Duurzame bekleding vliegtuigen 
De nieuwe vliegtuigen van KLM worden voorzien van duurzaam tapijt en bekleding. Het is een 
gezamenlijk ontwerp van het bedrijf Desso en de studio van de bekende Nederlandse ontwerper Hella 
Jongerius. Het project maakt deel uit van het ‘Take Back’ programma van Desso. Hierbij wordt 
teruggenomen tapijt gebruikt als grondstof voor nieuwe bekleding en tapijt. In andere gevallen voor 
secundaire brandstof en als grondstof voor de cementindustrie. 
 
CrowdAboutNow 
CrowdAboutNow financiert ondernemingen uit hun eigen netwerk. Ze stellen ondernemers in staat om 
hun netwerk van klanten, omwonenden, zakenpartners, fans, vrienden en familie met kleine bedragen te 
laten investeren in hun bedrijf. Hierdoor is het mogelijk een onderneming tegen aantrekkelijke condities 
te financieren en maximaal gebruik te maken van het netwerk van de onderneming. De mensen die het 
meeste belang bij de onderneming hebben worden investeerders. CrowdAboutNow werkt veel samen 
met banken. Crowdfunding kan een opstapje kan zijn voor banken om ook in te stappen in kleine 
leningen of minder goed afgedekte leningen. 
 
Een freelancer cadeau doen 
JO Cadeau is een voorbeeld van een initiatief dat met behulp van CrowdAboutNow is opgestart. Jo 
Cadeau is een cadeauwebsite waarop je een dienst van een freelancer cadeau kunt geven. Van 
muziekdocent tot een vormgever, van een klusser tot een stadsgids. De initiatiefnemers willen met de 
site de lokale economie een impuls geven en freelancers steunen.    
                                                
31
 Kamerstuk, vergaderjaar 2012-2013, 31254, nr. 166. 
32
 Voor de zomer komt de SER met een advies over de ambachtseconomie.  
33
 De creatieve industrie omvat: creatieve zakelijke dienstverlening, media en entertainment en de kunsten. 
11 
 

 
Onderzoek 
Het belang van een goede onderzoeksagenda die in een samenwerking tussen kennisinstellingen, 
creatieve industrie en maatschappelijke en andere topsectoren wordt ontwikkeld, is wezenlijk voor 
het versterken van de innovatiekracht binnen en buiten de creatieve industrie. Goede voorbeelden 
van de samenwerking tussen  bedrijfsleven, universiteiten en ontwerpers vind ik de internationale 
opleiding voor creatief leiderschap THNK en het  meerjarig onderzoeksprogramma CRISP (Creative 
35
Industries Scientific Programme). Tastbare voorbeelden zijn slimme en duurzame 
textieltoepassingen, robotica, motiverende en stimulerende game-elementen in de zorg. Op de 
resultaten van CRISP wordt voortgebouwd met CLICKNL, het topconsortium voor kennis en 
innovatie voor de creatieve industrie, belast met de uitvoering van de kennis- en innovatieagenda 
voor de creatieve industrie. 
 
In het verlengde daarvan leg ik mijn accent op het praktijkgerichte onderzoek in het hbo. Ik heb 
hiervoor onlangs extra geld (oplopend tot € 13 miljoen per jaar) beschikbaar gesteld. Dit geld 
36
wordt toegevoegd aan de RAAK-middelen , die per 2014 door een nieuw regieorgaan bij de 
Nederlandse Organisatie voor Wetenschappelijk Onderzoek (NWO) worden verdeeld. Zo kom ik 
tegemoet aan de grote behoefte in zowel het hbo, het MKB als de publieke sector naar meer 
praktijkgericht onderzoek. Ik stel mij voor dat er bij de verdeling van de middelen specifieke 
aandacht is voor de creatieve sector. Voor de talrijke kleine bedrijven in de creatieve industrie is 
praktijkgericht onderzoek vaak de enige schakel met de kennissector en via dit soort onderzoek 
kan worden voorzien in crossovers met andere sectoren.  
 
Filmtop 
Naar aanleiding van de recente Filmtop zal ik de dialoog met de sector voortzetten. Bovendien zal 
worden bezien hoe de filmsector, als onderdeel van de topsector creatieve industrie, beter gebruik 
kan maken van de reeds bestaande economische stimuleringsmaatregelen en hoe het 
37
topsectorenbeleid kan bijdragen aan het realiseren van de ambitie van de filmsector.  
 
Toegang tot financiering 
Er zijn steeds meer publieke en private initiatieven op het gebied van creatieve startups en 
stimulering van ondernemerschap. Daarvoor is met name behoefte aan durfkapitaal. Alternatieve 
financieringsvormen zijn in opkomst en de creatieve industrie kan daar goed gebruik van maken. 
Het Topteam creatieve industrie zet zich in voor een betere toegang tot financiering voor de 
creatieve industrie. Ik volg de acties van het topteam op het gebied van financiering met interesse 
en wil hierover in gesprek blijven met de sector en met mijn collega van Economische Zaken. 
 
 
4 Digitalisering  
De toenemende beschikbaarheid van digitale informatie is ook in cultureel opzicht een verrijking 
van de samenleving. Zij stelt mensen in staat om culturele producten en producties te ervaren en 
te bewerken op een plaats en het tijdstip dat het hen uitkomt. Door digitalisering is het mogelijk 
het bereik en het gebruik van culturele uitingen sterk te vergroten. Denk bijvoorbeeld aan de 
online beschikbaarheid van collecties van musea, archieven en bibliotheken, aan (live)streaming 
van voorstellingen of aan de ontwikkeling van apps op basis van open cultuurdata.  
 
Digitalisering heeft impact op de markten voor culturele producten. Het bereik en de potentiële 
markten groeien, maar die groei kan lang niet altijd op de vertrouwde manier worden verzilverd.  
Producenten en verkopers van fysieke dragers (boeken, kranten, cd’s) verliezen terrein aan 
‘vervangende’ media. Het zijn ontwikkelingen die vragen om nieuwe verdienmodellen, 
marketingstrategieën en samenwerkingsvormen.  
 
 
                                                
35
 CRISP is door mijn voorganger gestart, in samenwerking met het ministerie van EZ, NWO, de technische 
universiteiten, de Design Academy Eindhoven en particulier initiatief. De bijdrage van het ministerie van OCW is 
€ 10 miljoen over een periode van vier jaar. 
36
 Door het ministerie van OCW beschikbaar gestelde middelen voor het programma ‘Regionale Aandacht en 
Actie voor Kenniscirculatie (RAAK)’. 
37
 Kamerstuk, vergaderjaar 2012-2013, 32820, nr. 75. 
13 
 

 
voldoende ruimte te geven is het verstandig dit alles te plaatsen binnen een bredere afweging over 
het curriculum en de professionalisering van docenten. Hier zal ik samen met de staatssecretaris 
aandacht aan besteden.  
 
 
5. Maatschappelijke dialoog 
Om deze acties te onderstrepen voeg ik nog een vijfde actie toe. Ik beschouw deze brief als de 
start van een inhoudelijke dialoog over cultuur. Juist het gesprek over de maatschappelijke waarde 
van cultuur en de legitimatie van cultuurbeleid moeten we voeren.  
In die dialoog moet de relatie met publiek en deelnemers aandacht krijgen. Bij alle 
dwarsverbanden die ontstaan tussen cultuur, zorg, natuur en onderwijs is de betrokkenheid van 
vrijwilligers, amateurs en publiek vaak onderbelicht. Ik vraag de cultuurfondsen deze voorbeelden 
te verzamelen, zichtbaar te maken en te ondersteunen. Daarbij volg ik met interesse een initiatief 
van het Fonds Podiumkunsten om een nieuwe manier van verantwoorden te ontwikkelen. Hierbij 
betrekt het fonds als proef twintig - door het fonds gesubsidieerde – instellingen. De impact van de 
artistieke inspanningen van een instelling wordt daarbij onder meer afgeleid uit de deelname van 
publiek, kunstenaars, financiers en andere belanghebbenden.  
    
De samenhang van culturele ontwikkelingen met sociale en wetenschappelijke ontwikkelingen wil ik 
expliciteren. De culturele invalshoek en betekenis kunnen in het maatschappelijke debat meer 
aandacht krijgen. De oude verbinding tussen wetenschap en cultuur is verwaterd. Terwijl die 
gebieden elkaar juist veel te bieden hebben. Om die reden ga ik graag in gesprek met de 
Koninklijke Nederlandse Akademie van Wetenschappen (KNAW) om een programma in te richten 
tot 2017. Ik vraag de KNAW om hierbij in ieder geval de Boekmanstichting te betrekken. Ook de 
Raad voor Cultuur en de Federatie Cultuur zouden betrokken kunnen worden. De KNAW geeft 
alvast een aanzet met hun voornemen om een Akademie van Kunsten in te stellen. 
Ik verwacht stevige (zelf)reflectie, dispuut en bijdragen aan maatschappelijk debat over de waarde 
en betekenis van cultuur. Daarnaast wil ik ook aan anderen, buiten de cultuursector, de vraag 
stellen naar de betekenis van kunst en cultuur. Ik wil zo een beter beeld krijgen van de 
verwachtingen die men heeft van de cultuursector en de wijze waarop cultuur en creativiteit 
kunnen bijdragen aan het aanpakken van maatschappelijke vraagstukken.  
 
 
C. Bestel 
 
De huidige subsidieperiode, die loopt van 2013 tot 2016, heeft een grote wijziging van het 
cultuurbestel met zich mee gebracht. De culturele basisinfrastructuur, het totaal aan culturele 
instellingen dat rechtstreeks door het ministerie OCW wordt ondersteund, is veel kleiner geworden 
en de taakverdeling tussen de cultuurfondsen en de overheid is veranderd. Tijdens mijn 
gesprekken in het land werd mij duidelijk dat er bij gemeenten, de provincies en diverse partijen in 
de sector vragen leven. 
Er is aandacht gevraagd voor ‘witte vlekken’, activiteiten en instellingen die niet (meer) worden 
ondersteund in de culturele basisinfrastructuur. Ook zijn vragen gesteld over de werking van het 
gehele subsidiesysteem dat nu vooral is ingericht op het bereiken van een maximale doorstroming 
en verandering van culturele instellingen en organisaties. Graag zou ik de complexiteit van het 
cultuurstelsel verminderen. Ik denk bijvoorbeeld dat de aanvraagsystematiek nog te 
vereenvoudigen is, evenals de afstemming met andere overheden. De samenwerking met de lokale 
overheid is naar mijn overtuiging aan een herziening toe. Het cultuurbeleid van de overheid kan 
naar mijn oordeel aan betekenis winnen door het beter afstemmen van lokaal, regionaal en 
landelijk beleid. Door de grote gemeenten en de VNG is hier ook op gewezen. Hierbij is ook 
afstemming en vereenvoudiging in het adviesstelsel te realiseren, wat moet bijdragen aan een 
simpeler administratief systeem. 
Ook zou ik zou graag meer aandacht besteden aan de inhoudelijke prestaties en maatschappelijke 
meerwaarde van instellingen. Het is van belang dat de prestaties meewegen bij de beoordeling van 
culturele instellingen. In de museumbrief noem ik al een aantal concrete aandachtspunten, zoals 
samenwerking, educatie en bereik van nieuwe publieksgroepen. Ik wil voor de hele 
basisinfrastructuur onderzoeken hoe we dit nader kunnen vormgeven. Daarbij wil ik ook de 
15 
 

 
Toelichting bij de tabel frictiekostenmiddelen 
 
B-3 instellingen, cultuurfondsen en overige instellingen 
Het merendeel van de frictiekostenmiddelen is naar B3-instellingen gegaan (met name orkesten, 
opera) en reeds in 2012 betaald. De reden dat deze instellingen op het oog veel geld krijgen, is 
gelegen in het feit dat deze instellingen een relatief grote bezuiniging te verwerken hebben 
gekregen én eigen risicodrager zijn voor de WW. Deze instellingen moeten zelf – naast de boven- 
en na-wettelijke werkloosheidskosten - ook de reguliere WW-uitkering betalen. Indien de cao die 
van toepassing is op de arbeidsbetrekking tussen B3-instelling en werknemer daarnaast voorziet in 
bovenwettelijke aanvullingen in het geval van werkloosheid, kan voor dat gedeelte in het geheel 
geen beroep worden gedaan op het UWV.  
Naast de B3-instellingen gaat het om uitgaven aan voormalige BIS-instellingen die via het FCP 
worden betaald en aan de andere, niet-B3-instellingen uit de BIS. Ten slotte hebben de 
cultuurfondsen een frictievergoeding ontvangen voor hun ‘eigen’ instellingen en is een klein deel 
van het budget toegekend voor de frictiekosten bij de cultuurfondsen zelf.  
 
Bezwaarprocedures musea 
Als gevolg van bezwaarprocedures heeft bij een aantal musea een correctie op het (huisvestings-) 
budget plaatsgevonden.  
 
Cultuurkaart   
Van het restant van de middelen van het frictiekostenbudget (€ 37,9 miljoen) wordt voorgesteld 
deze te bestemmen voor meerjarige dekking van de cultuurkaart. In aanvulling hierop wordt 
gebruik gemaakt van reeds gereserveerde middelen op de cultuurbegroting. Al met al wordt 
hiermee bijna € 50 miljoen (totaalbedrag voor een periode van tien jaar) ingezet voor de 
cultuurkaart nieuwe stijl. 
 
Moties Kamer: Flankerend arbeidsmarktbeleid en Metropole Orkest  
Flankerend arbeidsmarktbeleid: dit betreft de uitvoering van de motie Klijnsma en Peters (Tweede 
Kamer, vergaderjaar 2011-2012, 33 000 VIII, nr. 33) waarin wordt verzocht “om een 
mobiliteitscentrum te helpen inrichten voor potentiële werklozen in de cultuursector, analoog aan 
de mobiliteitscentra in andere sectoren tijdens de kredietcrisis”.  
 
Metropole orkest: dit betreft de motie Van Dam en Huizing (Tweede Kamer, vergaderjaar 2012-
2013, 33 400 VIII, nr. 103). Dekking hiervoor wordt eenmalig in de vrijval van het 
frictiekostenbudget gevonden.  
 
Inzet bestemmingsfondsen gesubsidieerde instellingen  
De door OCW gesubsidieerde instellingen hebben vaak een bestemmingsfonds OCW op de balans 
staan, dat ontstaat als er subsidiebedragen onbesteed blijven. Een dergelijk fonds kan nodig zijn 
om fluctuatie in seizoenen te kunnen opvangen. Jaarlijks wordt, indien er een positief 
exploitatieresultaat is, een bedrag aan het bestemmingsfonds OCW toegevoegd. Bij het vaststellen 
van de subsidies voor de periode 2009-2012 zal ik de instellingen informeren over mijn besluit over 
de bestemming van de middelen in het bestemmingsfonds OCW. Mijn besluit hierover zal zijn dat 
instellingen de middelen mogen inzetten voor hun activiteiten, voor zover die na 2012 worden 
voortgezet. De instellingen die middelen in het bestemmingsfonds OCW hebben, krijgen hiermee 
iets meer financiële ruimte om de gevolgen van de bezuinigingen en economische crisis op te 
vangen.  
--------- 
 
 
 
 
 
 
 
 
 
17 
 

 
 
 
Amsterdam 
4 april  Rondetafelgesprek samenwerking musea 
Ondertekening cultuurconvenant 2013-2016 met wethouder Gehrels van de 
gemeente Amsterdam 
Bezoek Letterenhuis: Nederlands Letterenfonds, Stichting Schrijvers School 
Samenleving, Stichting Lezen 
Bureau UNStudio 
10 april  Gesprek met Koninklijk Concertgebouworkest  
  Gesprek met Federatie Cultuur, Federatie Dutch Creative Industries en Kunsten`92 
20 april  Openbare Bibliotheek Amsterdam 
 
Den Haag 
10 april  Overleg met Interprovinciaal Overleg en de Vereniging Nederlandse Gemeenten 
Overleg met de koepels: Vereniging van Rijksmusea en Nederlandse 
Museumvereniging  
11 april  Filmtop  
7 mei  Rondetafelgesprek buitenschoolse kunsteducatie 
 Ondertekening van het cultuurconvenant 2013-2016 met wethouder De Jong van 
de gemeente  Den Haag 
5 juni  Algemeen Overleg met de Tweede Kamer over popmuziek 
 
Rotterdam 
25 april  Witte de With, Showroom MAMA, TENT 
  Rondetafelgesprek cultuureducatie 
Ondertekening cultuurconvenant 2013-2016 met wethouder Laan van de gemeente  
Rotterdam 
 
 
* Een eerder gepland bezoek aan landsdeel Noord kwam helaas te vervallen. Bezoek en 
ondertekening van het cultuurconvenant 2013-2016 zullen later in het jaar plaatsvinden. 
19 
 

