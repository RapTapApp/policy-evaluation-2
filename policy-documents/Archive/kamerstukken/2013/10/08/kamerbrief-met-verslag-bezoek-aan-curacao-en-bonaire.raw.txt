> Retouradres   
 
 
 
Aan de Voorzitter van de Tweede Kamer der Staten-
 
Generaal Kenmerk 
 
2013-0000586179 
Postbus 20018 
 
 
2500 EA  Den Haag 
 
 
 
 
 
 
 
  
Datum 7 oktober 2013 
Betreft Verslag van het bezoek aan Curaçao en Bonaire 
 
Van 28 september tot en met 1 oktober bracht ik een bezoek aan 
achtereenvolgens Curaçao en Bonaire. Hieronder doe ik u verslag van de 
overleggen tijdens mijn reis met het bestuur van de eilanden en een aantal 
organisaties. Ook maak ik van de gelegenheid gebruik u te informeren naar 
aanleiding van enkele moties en toezeggingen naar aanleiding van eerdere 
overleggen met de Eerste en Tweede Kamer. 
 
Curaçao 
Op Curaçao heb ik overleg gevoerd met de waarnemend Gouverneur, de minister-
president en Raad van Ministers. Er is in die gesprekken onder andere stilgestaan 
bij de aangekondigde evaluatie van de Rijkswetten. Op korte termijn zal de 
voorlichtingsvraag aan de Raad van State worden toegezonden. Na ontvangst van 
de voorlichting zal het Kabinet nader spreken met de landen over de inhoud en 
het proces. Ik heb al eerder toegezegd om dan ook de Tweede Kamer te 
informeren.  
Wat betreft de overheidsfinanciën is geconcludeerd dat er belangrijke structurele 
beleidsmaatregelen zijn getroffen, die bijdragen tot een stabilisering van de 
begroting. Tegelijkertijd onderstreept de regering van Curaçao dat waakzaamheid 
geboden is en dat er mogelijk nog meer pijnlijke maatregelen in het verschiet 
liggen. Vanuit maatschappelijk en sociaal perspectief is de regering van Curaçao 
voornemens om de ontwikkeling van het ziekenhuis ter hand te nemen. De 
financiering daarvan dient nog gerealiseerd te worden. Daarbij wordt gedacht aan 
de lopende inschrijving. Curaçao realiseert zich dat het CFT daarover advies moet 
uitbrengen.  
Aangaande de Koninkrijksconferentie is onderkend dat de landen nu voortgang 
moeten maken met de inhoudelijke uitwerking van eerder afgesproken thema’s. 
Dit is belangrijk met het oog op de voorbereiding van de eerstvolgende 
conferentie dit voorjaar in Aruba. 
 
We hebben ook gesproken over de Isla raffinaderij. Minister-president Asjes heeft 
mij geïnformeerd over de twee werkgroepen die hij heeft besloten op te richten 
sinds de Staten akkoord zijn gegaan met de beleidslijn met betrekking tot de 
raffinaderij. De regering van Curaçao heeft benadrukt dat de milieugevolgen van 
de raffinaderij voor de bevolking aangepakt moeten worden. De milieuaspecten 
spelen bij de uiteindelijke besluitvorming dus een belangrijke rol. Ook het aspect 
van de financiering van eventuele milieusaneringen wordt door de werkgroepen 
meegenomen. Ik vertrouw hiermee aan de motie Van Gent (TK, 2009–2010, 32 
123 IV nr. 17) te hebben voldaan. Ik zal de kwestie op de voet blijven volgen.  
 
Pagina 1 van 4 
  
 

 
 
 
 
De Rijksministerraad heeft sinds het begin van 2013 regelmatig bij de regering 
van Sint Maarten zijn zorgen naar voren gebracht over het feit dat het Kenmerk 
2013-0000586179 
functioneren en het aanzien van het bestuur van Sint Maarten in toenemende 
mate ter discussie staat. Zowel binnen als buiten het Koninkrijk is een overwegend 
negatief beeld over het land ontstaan, dat het Koninkrijk als geheel raakt. Om te 
voorkomen dat verder afbreuk wordt gedaan aan het vertrouwen van burgers, 
bedrijven, instanties en buitenlandse overheden in het bestuur van Sint Maarten is 
een onafhankelijk onderzoek naar knelpunten en tekortkomingen in het behoorlijk 
en integer functioneren van de overheid urgent.  
Vanaf begin dit jaar heb ook ik bij verschillende gelegenheden deze situatie onder 
de aandacht van de minister-president van Sint Maarten gebracht en haar de 
zorgen van de Raad van Ministers van het Koninkrijk overgebracht. Dit heeft niet 
tot voldoende stappen van de zijde van de regering van Sint Maarten geleid.  
Het onderzoek zal zich richten op bekende kwetsbare sectoren zoals het 
gokwezen, de prostitutie, het vreemdelingenverkeer, infrastructurele werken en 
grote aanbestedingen. Het te onderzoeken openbaar bestuur omvat de ministers 
en ministeries en degenen die voor hen werkzaam zijn. Overheids-nv’s horen daar 
ook bij. Het onderzoek moet onafhankelijk worden uitgevoerd en ook niet 
geschieden door instanties van het land Sint Maarten zelf. 
De Gouverneur heeft de opdracht gekregen om zes maanden na de 
opdrachtverlening zijn onderzoeksrapport voorleggen aan de Raad van Ministers 
van het Koninkrijk. Ik stel mij voor u na de behandeling van dit rapport in de Raad 
van Ministers van het Koninkrijk over de uitkomsten daarvan nader te informeren.  
 
Stand van zaken moties en toezeggingen 
Het voormalig lid Heijnen (PvdA) deed tijdens het algemeen overleg met de vaste 
commissie voor Koninkrijksrelaties op 3 juli jongstleden (Kamerstuk 33400-IV nr. 
41) de suggestie om toezichthouders, de inspecties, officieren van justitie en 
commissarissen van de politie binnen het Koninkrijk te rouleren. Dit om de 
onafhankelijkheid binnen de kleine gemeenschappen van onder andere 
toezichthouders en inspecties te garanderen. Mijn reactie hierop is als volgt. 
Voor gezagsdragers die door Nederland ter beschikking worden gesteld, geldt een 
uitzendingtermijn van in beginsel drie jaar, met de mogelijkheid van een 
verlenging van in de regel maximaal twee jaar. De mogelijkheden van roulatie van 
gezagsdragers tussen de landen van het Koninkrijk gedurende de uitzendtermijn 
worden beperkt door het dienstverband dat de gezagdragers met het betreffende 
land hebben. Rechters en officieren van justitie treden namelijk voor de duur van 
hun uitzending in dienst van het betreffende land.  
Medewerkers van de Koninklijke Marechaussee (KMar) en het Recherche 
Samenwerkingsteam (RST) worden eveneens vanuit Nederland uitgezonden voor 
een duur van in beginsel drie jaar, met een mogelijke verlenging van in de regel 
maximaal twee jaar. Daarbij kunnen medewerkers van de KMar en het RST in 
verschillende landen worden ingezet. Daarmee is al in een roulatiesysteem 
voorzien. Toezichthouders, de inspecties en commissarissen van de politie zijn in 
dienst van de instanties van het betreffende land en niet uitgezonden door 
Nederland. Een eventueel roulatiesysteem zou via onderlinge afspraken tussen de 
landen van het Caribisch deel van het Koninkrijk opgesteld moeten worden. Ik 
vertrouw hiermee deze toezegging te hebben afgedaan. 
 
In mijn brief van 13 september jl. heb ik u geïnformeerd over de wens om al 
eerder de coördinatie inzake Caribisch Nederland te bezien en daartoe uiterlijk 1 
mei besluiten in te nemen. Tijdens mijn bezoek op Bonaire heb ik hier ook over 
gesproken met het bestuurscollege.  
 
 
Pagina 3 van 4 
 
 
 pagina’s (inclusief voorblad) 

