 
 
>Retouradres Postbus 16375 2500 BJ Den Haag  
 
Aan de Voorzitter van de Tweede Kamer der Staten-Generaal 
Leraren 
 
IPC 2100 
Postbus 20018 
 
2500 EA.DEN HAAG 
Rijnstraat 50  
Den Haag 
Postbus 16375 
2500 BJ Den Haag 
www.rijksoverheid.nl 
 
 
Onze referentie 
 
539752  
 
Bijlagen 
Datum 4 oktober 2013 
2 
Betreft Lerarenagenda 2013-2020: De leraar maakt het verschil 
 
 
 
 
 
Als leraren hun leerlingen en studenten maximaal uitdagen om hun talenten te 
ontwikkelen, gaan die later goed toegerust de arbeidsmarkt op. Leraren leggen zo 
de basis voor de toekomst. Daarvan wordt heel Nederland beter. Leraren hebben 
juist daarom een mooi en belangrijk beroep dat aanzien verdient. De 
maatschappelijke opdracht aan leraren is niet meer hetzelfde als in de vorige 
eeuw, evenmin als de leerling. Om leraren te helpen hun toegenomen uitdagingen 
met vertrouwen aan te gaan is de lerarenagenda samengesteld die we, mede 
namens de staatssecretaris van Economische Zaken, u hierbij aanbieden. 
 
In de bijgevoegde lerarenagenda hebben we belangrijke opbrengsten verwerkt uit 
de vele gesprekken die wij sinds ons aantreden vorig jaar hebben gevoerd met 
leraren, schoolleiders, opleiders, bestuurders en initiatiefnemers van diverse 
innovatieve bewegingen. Wij hebben vanuit een grootste gemene deler van hun 
beelden en vanuit onze eigen visie op het leraarschap uitdagingen en 
verbeterpunten geformuleerd.  
 
De lerarenagenda geeft daarmee een antwoord op de vraagstukken rond de 
instroom van studenten in de lerarenopleiding, de kwaliteit van de opleiding van 
leraren en de kwaliteit van het huidige bestand van leraren. Wij voorzien hiermee 
1
in het verzoek van uw Kamer om een integrale lerarenagenda. Essentieel voor 
ons is dat de lerarenagenda de vele goede voorbeelden en positieve energie in het 
onderwijs erkent, ondersteunt en versterkt. Denk aan Leraren met Lef, de 
Nederlandse School, de academische pabo en de verbeterprogramma’s waaraan 
veel scholen werken. Ook willen we met deze agenda recht doen aan de inbreng 
die alle betrokkenen ons hebben aangereikt. Wij zijn hen daarvoor dankbaar. Van 
belang is dat zij zich in de agenda herkennen, want het succes van de 
lerarenagenda staat of valt met hun inzet: de leraar maakt het verschil.  
 
In de kern beoogt onze lerarenagenda – doordat eenieder in het onderwijs zijn rol 
oppakt en scholen met lerarenopleidingen intensief samenwerken – in 2020 te 
hebben bereikt dat: 
                                                
 
1
 Zoals verwoord in de motie Duisenberg c.s. (Tweede Kamer, vergaderjaar 2012-2013, 
Kamerstuk 27923 nr. 156). Deze lerarenagenda geldt niet voor Caribisch Nederland. 
Hiervoor is een aparte onderwijsagenda van kracht (Onderwijsagenda voor Caribisch 
Nederland: samen werken aan kwaliteit. Tweede Kamer, vergaderjaar 2010-2011, 
Kamerstuk 32500-VIII nr. 166). 
 Pagina 1 van 4 
 

 
 
Onze referentie 
Bovendien biedt het kabinet in 2015 ruimte voor salarisverbetering van leraren. 
539752  
Daarbij geldt voor een aantal sectoren dat als onderdeel van het Nationaal 
Onderwijsakkoord voor 2014 ruimte wordt gegeven om een voorschot te nemen 
op deze salarisverbetering. 
 
In onze jaarlijkse voortgangsrapportage over deze agenda informeren we uw 
Kamer voortaan of we er samen in slagen de gewenste duurzame verbeteringen 
te bereiken. Later dit najaar ontvangt u een analyse van de gegevens over de 
onderwijsarbeidsmarkt. 
 
Naast de lerarenagenda ontvangt u het rapport ‘Professionalisering als gerichte 
opgave’ van de Inspectie van het Onderwijs, dat wij in juli 2013 ontvingen. De 
inspectie heeft zich hierin gebogen over de vraag of professionele ruimte voor de 
leraar bijdraagt aan de professionalisering van de leraar en of die 
professionalisering weer leidt tot schoolverbetering. De inspectie constateert dat 
van gerichte sturing op professionalisering in dienst van schoolverbetering lang 
niet altijd sprake is. Onze reactie op het rapport is integraal verwerkt in de 
lerarenagenda. We roepen hierin onder andere werkgevers en werknemers in het 
onderwijs op tot verbetering op dit vlak, onder andere door het opstellen van een 
professioneel statuut. Dit is al gebeurd in het mbo, waar duidelijke afspraken zijn 
gemaakt over de voortdurende verbetering van de professionaliteit en over de 
zeggenschap van het personeel. In het Nationaal Onderwijsakkoord is 
afgesproken dat ook voor het primair onderwijs en het voortgezet onderwijs de 
sociale partners bindende afspraken maken over de uitwerking van een 
professioneel statuut in hun sector.  
 
 
De minister van Onderwijs, Cultuur en Wetenschap, 
 
 
 
dr. Jet Bussemaker 
 
 
 
De staatssecretaris van Onderwijs, Cultuur en Wetenschap,  
 
 
 
 
Sander Dekker 
 
 
 Pagina 3 van 4 
 

