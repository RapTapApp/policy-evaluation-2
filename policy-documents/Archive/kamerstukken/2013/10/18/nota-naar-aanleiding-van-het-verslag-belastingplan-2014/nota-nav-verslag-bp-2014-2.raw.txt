 
33 752 Wijziging van enkele belastingwetten en enige andere wetten 
(Belastingplan 2014) 
 
Nota naar aanleiding van het verslag 
 
Inhoudsopgave 
 
1. Algemeen ................................................................................................... 2 
2. Inleiding ..................................................................................................... 2 
3. Maatregelen regeerakkoord, motie Zijlstra/Samsom, aanvullend pakket en 
koopkrachtpakket ............................................................................................ 8 
3.1. Inkomensbeleid ........................................................................................ 8 
3.2. Afdrachtvermindering onderwijs ................................................................ 18 
3.3. Begunstiging lokaal duurzaam opgewekte energie ....................................... 21 
3.4. Accijns van alcoholhoudende producten, tabak, diesel en LPG en alcoholvrije 
dranken ........................................................................................................ 34 
3.5. Motorrijtuigenbelasting voor oldtimers........................................................ 48 
3.6. Fiscale innovatieregelingen ....................................................................... 55 
3.7. Stamrechten ........................................................................................... 60 
3.8. Geen inflatiecorrectie inkomstenbelasting/loonbelasting 2014 ....................... 67 
3.9. Verlengen looptijd werkgeversheffing ......................................................... 68 
3.10. Afschaffen integratieheffing btw ............................................................... 69 
3.11. Verruimen vrijstelling schenkbelasting ...................................................... 74 
4. Diverse aanpassingen EIA, MIA en Vamil ....................................................... 84 
5. Herziening keuzeregeling buitenlandse belastingplichtigen ............................... 88 
6. Omzetbelasting en overdrachtsbelasting ........................................................ 90 
7. Motorrijtuigenbelasting en buitenlandse kentekens ......................................... 91 
8. Bepaling toetsingsinkomen na overlijden (toeslagen) ...................................... 95 
9. Budgettaire aspecten .................................................................................. 95 
10. Gevolgen voor bedrijfsleven en burger ........................................................ 95 
11. Nota van wijziging .................................................................................... 95 
12. Overig ..................................................................................................... 97 
13. NOB commentaar ................................................................................... 113 
14. RB commentaar ...................................................................................... 118 
15. EPN commentaar .................................................................................... 120 
 
 
1 
 

Met betrekking tot de administratieve lasten is het zo dat alleen het wetsvoorstel 
Belastingplan 2014 en het wetsvoorstel Wet aanpak fraude toeslagen en fiscaliteit 
maatregelen bevatten die meer dan verwaarloosbare structurele effecten hebben op 
de omvang van de administratieve lasten. Deze effecten, die in de memories van 
toelichting bij beide genoemde wetsvoorstellen zijn verantwoord en die in totaliteit 
een vermindering van de regeldruk voor bedrijven en een lichte toename van de 
regeldruk voor burgers laten zien, zijn als volgt in tabelvorm, zoals ook gevraagd 
door de leden van de fractie van de SP, samen te vatten: 
 
Tabel 2 Administratieve lasten pakket Belastingplan 2014 inclusief nota’s van 
wijziging (in € mln.) 
Administratieve lasten Bedrijven  Burgers  
Belastingplan 2014 -2,89 + 0,4 
Afschaffing afdrachtvermindering onderwijs - 1,2  
Innovatieregelingen - 0,19  
Oldtimers  + 0,4 
Vervallen integratieheffing - 1,5  
Aanpak fraude + 0,15  
Maatregel uitzendbranche  + 0,15  
Totaal pakket Belastingplan 2014 c.a. - 2,74 + 0,4 
 
De leden van de fractie van de PVV vragen of het kabinet uit kan leggen welke 
effecten de lastenverzwaringen hebben op de Nederlandse economie. 
Lastenverzwaringen hebben over het algemeen een negatief effect op de 
economische groei. Het effect hangt echter sterk af van de vormgeving. Zo is 
bijvoorbeeld de eenmalige maatregel betreffende de zogeheten stamrecht-bv’s in 
feite een vrijwillige eerdere betaling van belastingen. In dit geval zullen zich naar 
verwachting geen negatieve effecten voordoen; als de vrijgevallen vermogens 
gebruikt worden voor consumptieve bestedingen zal het effect zelfs positief kunnen 
zijn. De door het kabinet genomen lastenmaatregelen zijn een belangrijk onderdeel 
van het totale besparings- en hervormingspakket van dit kabinet. Hiermee wordt de 
schatkist op orde gebracht en gewerkt aan duurzaam economisch herstel van de 
Nederlandse economie. Het Centraal Planbureau (CPB) heeft de economische korte 
termijneffecten van het op Prinsjesdag gepubliceerde pakket doorgerekend. Voor het 
gehele pakket wordt geraamd dat het bruto binnenlands product in 2014 en 2015-
2017 een ¼%-punt lager zal uitvallen ten opzichte van het basispad. Hierbij is geen 
specifiek onderscheid gemaakt tussen lastenverzwaringen en beperking van de 
overheidsuitgaven. 
 
De leden van de fractie van de SP vragen of het kabinet kan ingaan op de 
beoordeling van het Belastingplan als hapsnapbeleid, zonder een uitgebalanceerde 
visie, zoals gekwalificeerd door prof. dr. L.G.M. Stevens. Zoals vermeld in de 
inleiding van de memorie van toelichting op het Belastingplan 2014 geeft het pakket 
1
Belastingplan 2014 uitvoering aan diverse maatregelen uit het regeerakkoord , 
                                                
1
 Bruggen slaan – regeerakkoord VVD–PvdA, 29 oktober 2012, Kamerstukken II 2012/13, 33 410, nr. 15, bijlage B. 
3 
 

blijven in 2014 vrijwel gelijk aan die van 2013 volgens de raming van het CPB. Deze 
uitkomst is het gevolg van zowel de economische ontwikkeling als het pakket aan 
beleidsmaatregelen van het kabinet (inclusief het Belastingplan 2014). Het CPB heeft 
geen effecten voor afzonderlijke maatregelen gepubliceerd.  
 
De leden van de fractie van de PVV vragen in hoeverre het Belastingplan bijdraagt 
aan een intensivering van investeringen door bedrijven. In het Belastingplan wordt 
een verhoging van het voordeel dat bedrijven hebben van de Research en 
Development Aftrek (RDA) voorgesteld. Met deze verhoging worden investeringen in 
speur- en ontwikkelingswerk door bedrijven sterker gestimuleerd. Binnen het voor 
2014 vastgestelde budget bestaat namelijk ruimte voor een voorlopig percentage 
van de RDA in 2014 van 60% (ten opzichte van 54% in 2013). Dit komt overeen met 
een nettovoordeel van 15%, uitgaande van een tarief in de vennootschapsbelasting 
(Vpb) van 25%. Dit is met inachtneming van de budgetsystematiek van deze 
regeling, het RDA-percentage kan op basis van de ontwikkelingen in 2013 nog 
worden bijgesteld. Eind 2013 wordt het definitieve RDA-percentage voor 2014 bij 
ministeriële regeling vastgesteld. 
Daarnaast stelt het kabinet voor om ook bedrijfsmatige verhuurders van woonruimte 
– in geval van het saneren van asbest, al dan niet in combinatie met het plaatsen 
van zonnepanelen – in aanmerking te laten komen voor de milieu-investeringaftrek 
(MIA). Op dit moment kunnen bedrijven die bijvoorbeeld investeren in het saneren 
van asbest, al dan niet in combinatie met het plaatsen van zonnepanelen, in 
aanmerking komen voor de MIA, tenzij wordt geïnvesteerd in een woonhuis of een 
woonschip, met inbegrip van de gedeelten van andere zaken die dienen voor 
bewoning. Bedrijfsmatige verhuurders van woonruimte hebben derhalve op dit 
moment nog geen recht op de MIA. Deze verruiming betreft een aanpassing binnen 
het budget van de MIA. In het Belastingplan is tevens de afschaffing van de 
integratieheffing btw opgenomen. Met het vervallen van de integratieheffing komt 
een eind aan de heffing van btw over de waarde van zelf vervaardigde goederen als 
die goederen worden gebruikt voor prestaties waarvoor geheel of gedeeltelijk geen 
recht op aftrek van voorbelasting bestaat. Een intensivering van investeringen mag 
verwacht worden omdat het bestaan van de integratieheffing door ondernemers nu 
bijvoorbeeld als een drempel wordt ervaren bij de ombouw van oude leegstaande 
kantoren in te verhuren nieuwe woningen en hen ook weerhoudt om voor de verkoop 
gebouwde nieuwbouwwoningen, in afwachting van de verkoop ervan, te verhuren. 
 
De leden van de fractie van het CDA vragen het kabinet aan te geven waarom de 
overheid de lasten verzwaart, terwijl de koopkracht van burgers al jarenlang daalt. 
Tevens vragen zij of het niet logisch zou zijn om onder zulke omstandigheden de 
koopkracht van de overheid ook te laten dalen. Het kabinetsbeleid rust op drie 
pijlers. Werken aan duurzaam herstel van de economie, de begroting in een 
verstandig tempo op orde brengen en steeds het belang van een evenwichtige 
inkomensverdeling scherp voor ogen houden. Daarbij zijn makkelijke oplossingen 
niet voorhanden. De maatregelen beperken tot alleen de uitgavenzijde biedt geen 
5 
 

De leden van de fractie van D66 vragen naar de mogelijkheden om de lasten op 
arbeid te verlagen. Deze leden zetten vraagtekens bij de nivelleringsmaatregelen en 
merken op dat er weinig vergroeningmaatregelen in het Belastingplan zitten. Zij 
vragen om een toelichting op deze keuzes. In de Begrotingsafspraken 2014 wordt 
tegemoetgekomen aan de wensen van D66 om meer lastenverlichting te geven op 
arbeid, meer vergroenende maatregelen te nemen en de marginale druk te 
verlagen. Onderdeel van deze lastenverlichting is het terugdraaien van de afbouw 
van de algemene heffingskorting in de vierde schijf, dit heeft een drukkend effect op 
de marginale druk. Ook zijn in de Begrotingsafspraken 2014 diverse vergroenende 
maatregelen opgenomen, zoals het niet verlagen van de Wet op de 
motorrijtuigenbelasting 1994 (MRB), het aanscherpen van de CO -grenzen in de Wet 
2
op de belasting van personenauto’s en motorrijwielen (BPM), het verhogen van de 
leidingwaterbelasting en het herinvoeren van de afvalstortbelasting. Deze 
maatregelen worden gebruikt om de lasten op arbeid te verlichten.  
 
De leden van de fracties van D66 en 50PLUS verwijzen naar de opmerking in het 
advies van de Raad van State dat ondanks het streven naar vereenvoudiging van de 
fiscale wetgeving, de wetgever daar maar in beperkte mate in slaagt. De leden van 
de fractie van 50PLUS vragen om een reactie hierop. De leden van de fractie van 
D66 zijn van mening dat hervorming van de belastingen veel werkgelegenheid kan 
scheppen en vragen of er nog kans is op een vereenvoudigingswet. Zij verwijzen 
daarbij tevens naar het advies van de Commissie inkomstenbelasting en toeslagen. 
Vereenvoudiging is een breed gedragen wens, en ook het kabinet heeft hier 
aandacht voor. Dit kabinet en voorgaande kabinetten hebben dan ook diverse 
vereenvoudigingsvoorstellen gedaan. Echter, de praktijk blijkt vaak weerbarstig, 
zeker in een tijd dat er geen ruimte is voor netto belastingverlagingen om negatieve 
koopkrachteffecten van vereenvoudiging te mitigeren. Dit neemt niet weg dat het 
van belang is te blijven streven naar eenvoud, ook in verband met 
uitvoeringsaspecten. De Commissie inkomstenbelasting en toeslagen heeft onder 
meer geadviseerd tot grondslagverbreding en tariefverlaging. Een kabinetsreactie op 
het eindrapport van de commissie kan uw Kamer tegemoet zien voor 1 april 2014. 
Het kabinet wil hier thans niet op vooruitlopen. 
 
De leden van de fractie van 50PLUS zijn voorstander van grondslagverbreding en 
tariefverlaging zodat de burger zijn eigen financiële afwegingen kan maken. Hoewel 
zij voorzichtige stappen in deze richting waarnemen, zijn zij van mening dat dit nog 
niet voldoende terug te vinden is in het pakket Belastingplan 2014. Daarom vragen 
zij hoe het kabinet dit proces van grondslagverbreding en tariefverlaging gaat 
intensiveren. Het kabinet ziet eveneens voordelen van grondslagverbreding en 
tariefverlaging. In dit kader moet niet alleen worden gekeken naar het pakket 
Belastingplan 2014. Een goed voorbeeld van grondslagverbreding en tariefverlaging 
6
is het wetsvoorstel Wet maatregelen woningmarkt 2014 . Daarin wordt de 
hypotheekrenteaftrek beperkt en wordt de budgettaire opbrengst aangewend om de 
                                                
6
 Kamerstukken II 2013/14, 33 756. 
7 
 

In de rekenregels voor de inhouding van loonheffing wordt voor de arbeidskorting 
rekening gehouden met vakantiegeld door het maandloon voor de toepassing van de 
in aanmerking te nemen arbeidskorting te verhogen met een factor 1,08. Hierdoor 
wordt gedeeltelijk gecompenseerd voor het feit dat in de tabel bijzondere beloningen 
geen rekening wordt gehouden met de arbeidskorting. Een dergelijke regeling voor 
de algemene heffingskorting over het vakantiegeld zal ook worden ingevoerd vanaf 
het jaar 2015. Deze methode die nu gebruikt wordt voor het vakantiegeld is alleen 
maar in die situatie mogelijk omdat het vakantiegeld in alle gevallen 8% van het 
loon bedraagt. Voor gratificaties geldt dat die niet per definitie een bepaald, vast 
percentage van het loon bedragen. Om die reden is deze methode voor gratificaties 
onbruikbaar. Overigens is het wel zo dat voor het jaar 2014 het maximaal op 
definitieve aanslag bij te betalen bedrag (als gevolg van het niet op elkaar aansluiten 
van de loonbelasting en de inkomstenbelasting, dus afgezien van aftrekposten) circa 
€ 325 bedraagt bij een inkomen van circa € 55.000. Bij een inkomen van circa 
€ 25.000 bedraagt het bij te betalen bedrag circa € 75. Voor inkomens boven 
€ 55.000 gelden lagere bedragen dan het bedrag van € 325. Bij de berekening van 
deze bedragen is rekening gehouden met een gratificatie ter grootte van een 
maandloon. Voor het jaar 2015 – als ook voor het vakantiegeld en de toepassing van 
de algemene heffingskorting op het loon de factor van 1,08 wordt toegepast – dalen 
deze bedragen naar circa € 250 bij een inkomen van circa € 55.000 en naar circa € 
40 bij een inkomen van circa € 25.000. 
 
Deze bedragen gelden alleen in het geval deze belastingplichtige werknemers ook 
een gratificatie hebben. Indien dat niet geval is, zijn de verschillen tussen inhouding 
van loonheffing en definitieve aanslag inkomstenbelasting (even los van 
aftrekposten) verwaarloosbaar. Daarbij komt dat voor mensen met flinke 
aftrekposten (bijvoorbeeld hypotheekrenteaftrek) geldt dat zij in de 
inkomstenbelasting juist een lager inkomen hebben dan het loon waarmee bij de 
inhouding van loonheffing en de berekening van de loonheffingskorting is gerekend. 
Voor deze groep geldt dan dat zij in de loonheffingssfeer - vanwege de afbouw op 
basis van een hoger loon dan het verzamelinkomen in de inkomstenbelasting - te 
weinig algemene heffingskorting hebben genoten. Dit geldt niet voor de 
arbeidskorting omdat die ook in de inkomstenbelasting wordt berekend op basis van 
het arbeidsinkomen. Deze qua aantallen flinke groep zal dus eerder meer terug 
krijgen dan dat moet worden bijbetaald.  
 
De leden van de fractie van de PVV vragen of het kabinet kan aanduiden uit welke 
delen de heffingskorting nu precies bestaat. De verschuldigde inkomstenbelasting 
wordt verminderd met de standaardheffingskorting. De standaardheffingskorting 
kan, naargelang de situatie, bestaan uit (al dan niet in combinatie): 
1. de algemene heffingskorting  
2. de arbeidskorting 
3. de werkbonus  
4. de inkomensafhankelijke combinatiekorting  
9 
 

jaren. Dat maakte het mogelijk en wat het kabinet betreft wenselijk om het tarief in 
2014 tijdelijk extra te verlagen. Zou gelijk de eindwaarde in wetgeving zijn verwerkt, 
dan zouden belastingplichtigen in 2014 meer belasting moeten betalen. 
Vervolgens stellen de leden van de fractie van de PVV een vergelijkbare vraag met 
betrekking tot het maximum van de algemene heffingskorting. Voor deze korting 
geldt dat deze eerst stapsgewijs fors wordt verhoogd en in 2017 weer voor een 
beperkt deel wordt verlaagd. Net als voor het tarief van de eerste schijf geldt voor 
het maximum van de algemene heffingskorting dat het kabinet ervoor heeft gekozen 
om tijdelijk beschikbare budgettaire ruimte te gebruiken voor tijdelijke 
lastenverlichting. 
 
De leden van de fractie van de SP vragen waarom niet is gekozen voor een extra 
tariefschijf in de inkomstenbelasting, in plaats van het afbouwen van de algemene 
heffingskorting. Zij vragen ook of bij het invoeren van een extra tariefschijf de 
marginale druk voor alle personen die onder dat tarief vallen evenredig zou stijgen 
en of dat niet het geval is door het afbouwen van de algemene heffingskorting. Het 
is juist dat de afbouw van de algemene heffingskorting in economische zin te 
vergelijken is met een tariefaanpassing. Na de tweede nota van wijziging op het 
onderhavige wetsvoorstel die wordt opgesteld mede naar aanleiding van de 
Begrotingsafspraken 2014 en die binnenkort naar uw Kamer wordt gestuurd verschilt 
de voorgestelde afbouw op twee punten van een tariefverhoging in de tweede en 
derde belastingschijf. Allereerst is de afbouw van de algemene heffingskorting 
gunstiger voor AOW-gerechtigden. De afbouw treft hen voor een kleiner deel, 
namelijk naar rato van het gecombineerde tarief aan inkomstenbelasting en premie 
volksverzekeringen. Dit gecombineerde tarief is voor AOW-gerechtigden lager omdat 
zij geen AOW-premie betalen. Een tariefverhoging zou dus ongunstig zijn voor AOW-
gerechtigden. Een ander verschil is dat beleidsmatige aanpassingen van het begin 
van de tweede of het eind van de derde belastingschijf niet doorwerken in de afbouw 
van de algemene heffingskorting, doordat de parameters apart geïndexeerd worden. 
Voor de marginale druk van werkenden maakt het niet uit of het belastingtarief 
wordt verhoogd of dat de heffingskorting wordt afgebouwd. 
 
De leden van de fractie van de SP vragen of het kabinet van mening is dat 
belastingplichtigen met hoge inkomens relatief het meeste zouden moeten bijdragen. 
Het kabinet wijst deze leden op de tariefstructuur in box 1 van de Wet 
inkomstenbelasting 2001 (Wet IB 2001). Door middel van de in die box gehanteerde 
progressieve tariefstructuur wordt het draagkrachtbeginsel tot uitdrukking gebracht. 
Belastingplichtigen met de hoogste box 1-inkomens dragen zodoende in zowel 
absolute als in relatieve zin het meeste bij. Het kabinet is ook van mening dat de 
gevolgen van de maatregelen die het kabinet treft om de rekening van de crisis te 
betalen, evenwichtig moeten worden verdeeld, en dat het voorliggende belastingplan 
hieraan bijdraagt. 
 
11 
 

witte tabel meegenomen. De algemene heffingskorting wordt daartoe apart berekend 
en in een aparte kolom vermeld. Daarnaast wordt de algemene heffingskorting - 
inclusief de afbouw - ook verwerkt in het totale bedrag van de loonheffingskorting. 
Voor belastingplichtigen die de AOW-leeftijd bereikt hebben worden de bedragen 
voor de inhouding van loonheffing opgenomen in de groene tabel voor loon uit 
vroegere dienstbetrekking. Voor die belastingplichtigen gelden namelijk andere 
bedragen dan voor belastingplichtigen jonger dan de AOW-leeftijd, aangezien zij 
geen AOW-premie betalen. Het bedrag van de algemene heffingskorting wordt - 
inclusief de afbouw - ook in de groene tabel apart berekend en in een aparte kolom 
vermeld. 
 
De leden van de fractie van het CDA vragen hoe wordt voorkomen dat werknemers 
met twee dienstbetrekkingen in de inkomstenbelasting veel moeten bijbetalen. Ook 
vragen deze leden of het tarief van de vierde schijf opgenomen in de tabel 
bijzondere beloningen zal worden aangepast. Voor belastingplichtigen met meerdere 
dienstbetrekkingen of meerdere uitkeringen geldt in de huidige situatie al dat de 
inhouding van loonheffing niet aansluit op de heffing inkomstenbelasting. Immers, 
inhoudingsplichtigen kunnen bij meerdere dienstbetrekkingen of meerdere 
uitkeringen bij de inhouding van loonheffing geen rekening houden met de 
progressie in de tarieven als zij maar één dienstbetrekking of uitkering kennen van 
de belastingplichtige. De inhoudingsplichtige houdt bij de inhouding van loonheffing 
geen rekening met het loon genoten bij een andere inhoudingsplichtige. Het is dan 
ook pas bij de aangifte inkomstenbelasting dat het loon uit alle dienstbetrekkingen of 
uitkeringen wordt samengeteld. Hierdoor zullen werknemers met bijvoorbeeld een 
dubbele dienstbetrekking bij de aanslag inkomstenbelasting – even los van 
aftrekposten – moeten bijbetalen. Deze werknemers hebben om die reden vaak ook 
al een verzoek om een voorlopige aanslag gedaan om te voorkomen dat zij na het 
einde van het jaar op aanslag een flink bedrag ineens moeten bijbetalen. Bij 
meerdere dienstbetrekkingen of meerdere uitkeringen kan de afbouw van de 
algemene heffingskorting en de verhoogde afbouw van de arbeidskorting dus niet 
goed worden meegenomen in de inhouding van loonheffing. Immers, bij een 
samengeteld loon geldt dat iedere inhoudingsplichtige voor zich de tabel toepast 
zonder te weten wat het samengestelde hogere loon is. De inhoudingsplichtige kan 
dan ook geen rekening houden met een - als gevolg van de afbouw - lagere 
heffingskorting bij dit hogere samengetelde loon. Dit betekent dat de problematiek 
van het niet goed aansluiten van de inhouding van loonheffing op de heffing van 
inkomstenbelasting door de afbouw van de algemene heffingskorting en de 
arbeidskorting versterkt wordt bij meerdere dienstbetrekkingen of meerdere 
uitkeringen. Het verschil tussen loonheffing en inkomstenbelasting wordt groter, de 
correctie wordt dus ook groter. Aangezien het overgrote deel van deze werknemers 
met een dubbele dienstbetrekking al een voorlopige aanslag heeft, zal dit niet tot 
problemen leiden. Het is niet meer mogelijk om voor het kalenderjaar 2014 de 
afbouw van de algemene heffingskorting op te nemen in de voorlopige aanslag. De 
afbouw van de arbeidskorting zit wel in de voorlopige aanslag, deze afbouw is 
13 
 

pensioenpremies die werknemers betalen. In de paragraaf 12 van deze nota is in 
reactie op een andere vraag van de leden van de fractie van het CDA een figuur van 
de ontwikkeling van de marginale druk opgenomen. 
 
De leden van de fractie van D66 vragen met welke gedragseffecten rekening is 
gehouden bij de afbouw van de algemene heffingkorting en wat de effecten zijn op 
de arbeidsparticipatie voor verschillende inkomensgroepen. Ze stellen dezelfde vraag 
voor de volledige afbouw van de arbeidskorting. Ook vragen ze naar het 
gecombineerde effect van beide maatregelen. Bij het ramen van de budgettaire 
effecten van beide maatregelen is zoals gebruikelijk uitgegaan van het ex ante 
beslag zonder rekening te houden met gedragseffecten. De effecten op de 
arbeidsparticipatie zijn niet apart doorgerekend door het CPB. Lagere inkomens 
krijgen niet of in zeer beperkte mate met de afbouw van de algemene 
heffingskorting en de volledige afbouw van de arbeidskorting te maken. Verwacht 
mag worden dat voor hen geen effect optreedt. Voor midden- en hoge inkomens 
wordt het werken van meer uren minder lonend. Tegenover deze effecten staat 
onder andere dat de opbrengst van beide maatregelen gedeeltelijk is gebruikt om de 
arbeidskorting voor lage en middeninkomens te verhogen. Dit laatste heeft een 
positief effect op de werkgelegenheid. In de tweede nota van wijziging op het 
onderhavige wetsvoorstel die mede wordt opgesteld naar aanleiding van de 
Begrotingsafspraken 2014 en die binnenkort naar uw Kamer wordt gestuurd is de 
afbouw van de algemene heffingskorting in de vierde belastingschijf teruggedraaid. 
Dit beperkt de stijging van de marginale druk na 2014 ten opzichte van de op 
Prinsjesdag versie van het onderhavige wetsvoorstel. De doorrekening van het CPB 
van de recente afspraken gaat naar verwachting nader op in de 
8
arbeidsmarkteffecten. Op basis van de CPB-studie van Jongen en Folmer kan het 
effect op de arbeidsparticipatie van de afbouw van de arbeidskorting worden geschat 
op -0,2%. 
 
Voor de vraag van de leden van de fractie van D66 om een reactie van het kabinet 
op de Policy Brief van het CPB over het zogenoemde opbrengstmaximaliserende 
9
toptarief in de inkomstenbelasting , verwijs ik naar mijn brief aan de Eerste Kamer 
10
betreffende fiscale toezeggingen .  
 
De leden van de fractie van de ChristenUnie vragen naar de cumulatieve 
inkomenseffecten van de maatregelen in paragraaf “Inkomensbeleid” (paragraaf 4.1) 
uit de memorie van toelichting bij het Belastingplan 2014 voor 2014 en 2015 voor 
een alleenverdiener met een salaris van € 40.000, alleenverdiener met een salaris 
van € 60.000, alleenverdiener met een salaris van € 80.000, tweeverdieners met 
een salaris van € 30.000 respectievelijk € 30.000, tweeverdieners met een salaris 
van € 40.000 respectievelijk €20.000, en tweeverdieners met een salaris van 
                                                
8
 E. Jongen, en K. Folmer, 2010, Werkgelegenheidseffecten van lastenverzwaringen en bezuinigingen, verschenen in TPE Digitaal 
jaargang 4 (1). 
9
 CPB Policy Brief “Over de top”, 2013/04, 29 mei 2013. 
10
 Kamerstukken II 2013/14, 33 750 IX, A, blz. 2 e.v. 
15 
 

De tabel laat zien dat het budget uit het regeerakkoord om het tarief eerste schijf te 
verlagen nog steeds beschikbaar is. In het regeerakkoord is echter alleen het 
partiële effect weergegeven. Diverse maatregelen waren in het basispad reeds 
verwerkt. Deze zijn samen genomen onder de post overige mutaties en betreffen 
wijzigingen in het tarief eerste schijf die voor deze kabinetsperiode zijn 
voorgenomen. Deze wijzigingen worden echter pas in dit Belastingplan wettelijk 
geregeld. Daarnaast zijn er twee andere mutaties die effect hebben op het tarief. De 
eerste betreft de doorwerking van de zorgmaatregelen. Wanneer de zorgpremies 
dalen wordt hier om het inkomstenkader te sluiten een compenserende 
lastenverzwaring tegenover gezet. Deze is vormgeven door middel van een 
verhoging van het tarief eerste schijf. Tot slot wordt het tarief eerste schijf verhoogd 
in verband met een alternatieve vormgeving van de afbouw van de algemene 
heffingskorting. De vormgeving waar voor de berekeningen van het regeerakkoord 
vanuit was gegaan bleek niet mogelijk. De vormgeving zoals deze nu in het 
belastingplan is opgenomen heeft ten opzichte van het regeerakkoord een 
budgettaire derving die is ingevuld door verhoging van het tarief eerste schijf. Het 
cumulatieve effect van deze mutaties is in de tabel weergegeven in de regel 
verlaging tarief eerste schijf (voor NvW).  
 
In de Begrotingsafspraken 2014 wordt geld beschikbaar gemaakt voor de verlichting 
van lasten op arbeid. Het tarief in de eerste schijf wordt in 2014 verlaagd met 
0,75%-punt en in 2015 en 2016 weer gedeeltelijk verhoogd. Het bedrag in de tabel 
voor tariefsverlaging in 2014 naar aanleiding van de begrotingsafspraken wijkt iets 
af van het bedrag dat is opgenomen in de tabel in de brief over deze afspraken. Dit 
heeft te maken met de afronding van het tarief op een veelvoud van 0,05%-punt. 
Het restant van de budgettaire ruimte is ingezet voor een kleine tijdelijke extra 
verhoging van de algemene heffingskorting. De aanvullende maatregelen in de zorg 
hebben een daling van de zvw-premies tot gevolg en zorgen daarmee voor een 
lastenverlichting. Net als bij de eerder genoemde zorgmaatregelen wordt deze 
lastenverlichting na doorwerking van de zorgtoeslag voor burgers gecompenseerd 
met een verhoging van het tarief eerste schijf. Het totale effect op het tarief in de 
eerste schijf na verwerking van de Begrotingsafspraken 2014 is weergegeven in de 
regel verlaging tarief eerste schijf (na NvW). 
 
De leden van de fractie van de ChristenUnie vragen het kabinet om de afbouw tot 
nihil, zoals beoogd vanaf 2015 (algemene heffingskorting) en 2016 (arbeidskorting), 
te heroverwegen, en daarbij oog te hebben voor de verschillen tussen 
samenstellingen van huishoudens. In de Begrotingsafspraken 2014, wordt voorzien 
in het terugdraaien van het volledig afbouwen van de algemene heffingskorting. De 
algemene heffingskorting – abstraherend van eventuele indexaties – wordt daardoor 
niet verder afgebouwd dan met respectievelijk € 737 euro in 2014 en € 1106 vanaf 
2016 ten opzichte van het maximum van de algemene heffingskorting. Als gevolg 
daarvan stopt de afbouw van de algemene heffingskorting bij circa € 56.500 in 2014 
(in 2014 het voorziene einde van de derde schijf). Doordat de maximale afbouw ten 
17 
 

fiscale regeling. De huidige regeling is lastig specifiek te richten en er is wildgroei 
ontstaan. In het evaluatierapport maken de onderzoekers melding van het feit dat 
adviesbureaus de afdrachtvermindering onderwijs “verkopen” waarbij het vooral gaat 
om financieel gewin en niet om de onderwijskundige inhoud van trajecten. Het blijkt 
dan ook voor te komen dat afdrachtvermindering wordt geclaimd voor opleidingen 
en leerwerkplaatsen die niet aan de eisen voldoen. Deze bevindingen zijn voor het 
kabinet de aanleiding geweest de afdrachtvermindering om te vormen tot een 
14
subsidieregeling. Over (de achtergronden van) het vervangen van de 
afdrachtvermindering onderwijs door de subsidieregeling praktijkleren heeft de 
Minister van OCW inmiddels een aantal overleggen gevoerd met de vaste commissie 
voor OCW van uw Kamer, het laatste overleg (een voortgezet schriftelijk overleg) 
dateert van 15 oktober 2013. Ik zou de leden van de fractie van de SP graag 
daarnaar willen verwijzen. De Minister van OCW heeft aangegeven dat zij de nieuwe 
regeling uiterlijk 1 november 2013 wil publiceren, zodat vanaf dat moment voor 
iedereen de procedure voor subsidieverstrekking duidelijk is en alle betrokken 
partijen kunnen worden geïnformeerd. Of de verdubbeling van het budget geheel 
aan dit oneigenlijk gebruik te wijten is, kan helaas niet precies worden bepaald. Het 
evaluatierapport van Regioplan geeft wel een duiding van de verschillende oorzaken 
van de verdubbeling, maar geeft tevens aan dat cijfermatig niet kan worden 
aangegeven welk deel van de verdubbeling van het budgettaire beslag te wijten is 
aan oneigenlijk gebruik.  
 
Deze leden vragen ook naar de achtergrond van beperking van het budget bij de 
omvorming van de afdrachtvermindering onderwijs naar de nieuwe subsidieregeling. 
Ook de leden van de fractie van D66 vragen naar de cijfermatige berekening van de 
beperking van het budget. Zoals hierboven is aangegeven is niet goed vast te stellen 
waar de verdubbeling van het budget precies in zit, maar het kabinet heeft gemeend 
het bedrag voor de nieuwe subsidieregeling vast te stellen op het niveau van de 
belastinguitgave over het jaar 2006. Dit was het niveau voordat het budgettair 
beslag van de afdrachtvermindering zo explosief was toegenomen, mede als gevolg 
van oneigenlijk gebruik en misbruik van de regeling.  
 
In antwoord op de vraag van de leden van de fractie van de SP of alle bedrijven 
gebruik kunnen maken van de subsidieregeling, wordt vermeld dat alle werkgevers 
die voldoen aan de voorwaarden van de subsidieregeling, er gebruik van kunnen 
maken. Deze voorwaarden zijn opgenomen in de conceptsubsidieregeling 
praktijkleren die de Minister van OCW op 16 september 2013 ter consultatie naar uw 
Kamer heeft gestuurd. 
 
Deze leden vragen ook of bepaalde werknemers nadelige gevolgen kunnen 
ondervinden van de subsidieregeling. Zoals de Minister van OCW heeft toegelicht in 
het kader van het aan de Tweede Kamer voorleggen van de conceptregeling, wordt 
de focus van de nieuwe subsidieregeling beter gericht op de doelgroep. Daarbij geldt 
                                                
14
 Kamerstukken II 2012/13, 33 650, nr. 2. 
19 
 

betekent dat werkgevers voor deze studenten tot 1 januari 2014 gebruik kunnen 
maken van de afdrachtvermindering onderwijs en vanaf 1 januari 2014 van de 
nieuwe subsidieregeling praktijkleren, er is derhalve sprake van doorlopende 
subsidiëring. Bij het ontwerpen van de nieuwe subsidieregeling zijn ook partijen als 
VNO-NCW, de MBO-Raad, de VSNU, de HBO-Raad en de Jongeren Organisatie 
Beroepsonderwijs (JOB) geconsulteerd, in de gevoerde overleggen met deze partijen 
is niet gebleken dat een overgangsmaatregel voor specifieke leerwerktrajecten door 
hen noodzakelijk werd geacht. 
 
3.3. Begunstiging lokaal duurzaam opgewekte energie 
De leden van de fractie van de VVD vragen welke generieke verhoging in de eerste 
schijf in de energiebelasting nodig is om het verlaagde tarief lastenneutraal te 
financieren. In de doorrekening van ECN en PBL is de derving als gevolg van het 
verlaagde tarief geraamd op € 36 miljoen in 2020. Zoals voorzien in het 
regeerakkoord dient de met het verlaagde tarief gepaard gaande derving te worden 
opgevangen door een verhoging van het tarief in de energiebelasting voor 
elektriciteit. Het kabinet heeft echter in het aanvullend pakket structureel € 10 
miljoen voor deze regeling beschikbaar gesteld. Daarmee kan de hiervoor genoemde 
verhoging van het tarief in de energiebelasting voor elektriciteit worden beperkt en 
tot 2017 zelfs achterwege blijven. In 2017 is een verhoging van het reguliere tarief 
in de eerste schijf elektriciteit in de energiebelasting voorzien van 0,03 cent per 
kWh. In 2020 is dit opgelopen tot 0,09 cent per kWh. 
 
De leden van de fractie van de PvdA stellen de vraag aan welke technieken wordt 
gedacht die bij algemene maatregel van bestuur kunnen worden uitgesloten van de 
regeling voor lokaal duurzaam opgewekte energie, en of zo ook technieken kunnen 
worden ingesloten. De regeling kan worden toegepast voor elektriciteit die is 
opgewekt met hernieuwbare energiebronnen. Naast zonne-energie kan met name 
worden gedacht aan wind en waterkracht. Op dit moment is geen uitsluiting van 
bepaalde technieken voorzien. De regeling biedt niet de ruimte om bij algemene 
maatregel van bestuur andere technieken dan hernieuwbare energiebronnen in te 
sluiten. 
 
De leden van de fractie van de PvdA vragen waarom niet ook verenigingen 
aanspraak kunnen maken op het verlaagde tarief. Verenigingen in algemene zin zijn 
niet in de regeling opgenomen omdat onder dat begrip een groot aantal 
ongelijksoortige verenigingen valt die voor uiteenlopende doeleinden opgericht 
kunnen zijn. Verder heeft niet elke vereniging volledige rechtsbevoegdheid. Daarom 
bestaan ook veel verenigingen die nauwelijks een administratie nodig hebben. Voor 
alle verplichtingen die in samenhang met het verlaagde tarief op de coöperaties en 
verenigingen van eigenaars (V.v.E.'s) komen te rusten, is een gedegen administratie 
wel noodzakelijk. Het verschil of een vereniging wel of niet volledige 
rechtsbevoegdheid heeft, is aan de naamgeving niet herkenbaar. Een coöperatie is 
21 
 

afgrenzingen kennen bovendien een aantal bezwaren. Bij een keuze voor 
gemeentegrenzen zou enerzijds dit lokale niveau in veel gevallen verre worden 
overstegen, terwijl anderzijds inwoners aan de rand van een gemeente niet zouden 
kunnen meedoen aan projecten in buurgemeenten waar zij praktisch naast wonen. 
Overigens zou de gemeente als basis ook niet verdedigbaar zijn uit oogpunt van 
gelijke behandeling, gezien de grote verschillen in omvang en inwoneraantal tussen 
gemeenten onderling. Daarbij komt dat gemeentelijke herindelingen voor 
coöperaties tot problemen zouden kunnen leiden. Een afstandscriterium zou moeilijk 
uitvoerbaar zijn. Per woning zou telkens moeten worden vastgesteld wat de afstand 
tot de productie-installatie is. De postcode waarin de aansluiting van een installatie 
of een woning is gelegen is een objectief gegeven, dat eenvoudig kenbaar is voor 
zowel (potentiële) deelnemers aan de regeling als voor coöperaties, energiebedrijven 
en Belastingdienst. 
 
De leden van de fractie van de PvdA verzoeken het kabinet toe te lichten welke 
definitie wordt gehanteerd van economisch en juridisch eigendom. Zij willen weten 
wat de gevolgen zijn van het door energiebedrijven leasen van apparatuur aan 
particulieren voor het kunnen toepassen van het verlaagde tarief voor diezelfde 
particulieren. Op grond van vaste jurisprudentie is sprake van economisch eigendom 
van een zaak, als de betrokkene het gehele economische belang heeft van de zaak in 
die zin, dat hij het volledige risico van waardeveranderingen en het eventuele 
15
tenietgaan van de zaak draagt (). De voorwaarde dat de coöperatie juridisch en 
economisch eigenaar van de productie-installatie moet zijn houdt dus in, dat zij als 
eigenaar over de installatie moet kunnen beschikken en er het volledige 
economische belang bij moet hebben. Op deze wijze wordt recht gedaan aan het 
uitgangspunt dat de leden niet alleen de afnemers van de opgewekte elektriciteit 
zijn, maar indirect – via hun coöperatie – ook degenen die de elektriciteit collectief 
met hun eigen installatie hebben opgewekt. Het leasen door energiebedrijven van 
apparatuur aan particulieren kan niet leiden tot toepassing van het verlaagde tarief, 
omdat daarbij geen sprake is van opwekking door een coöperatie. Onder 
omstandigheden kan het leasen van zonnepanelen op de eigen woning van de 
particulier er overigens wel toe leiden, dat ter zake van het verbruik van de 
elektriciteit geen energiebelasting verschuldigd is. Dat is het geval als het 
leasecontract zodanig luidt, dat de opwekking van de elektriciteit plaatsvindt voor 
rekening en risico van de particulier. In dat geval is de particulier aan te merken als 
degene die de elektriciteit heeft opgewekt, zodat de uitzondering van artikel 50, 
vijfde lid, onderdeel a, van de Wet belastingen op milieugrondslag (Wbm) van 
toepassing is. 
 
De leden van de fractie van de PVV vragen of het kabinet kan motiveren waarom het 
noodzakelijk is dat op deze wijze opgewekte energie begunstigd moet worden. Het 
kabinet vindt de fiscale stimulering van lokale energie gerechtvaardigd omdat het – 
naast een bijdrage aan de doelstelling voor duurzame energie – ook bijdraagt aan 
                                                
15
 Zie Hoge Raad van 24 december 1957, BNB 1958/84. 
23 
 

De leden van de fractie van het CDA vragen of ook rekening wordt gehouden met de 
mogelijkheid dat de installatie verder van de huizen ligt dan de postcoderoos, 
bijvoorbeeld omdat het een windmolen is. Zou het niet in de rede liggen dat ook dan 
van de regeling gebruik kan worden gemaakt, zo vragen deze leden. De regeling kan 
mede worden toegepast voor windenergie op lokaal niveau ten behoeve van 
particuliere kleinverbruikers. Uitgangspunt is wel, dat de installatie in de directe 
omgeving van de gebruikers is gelegen. Dit wordt bereikt doordat de windmolen per 
definitie in het centrum van de postcoderoos ligt. De regeling is niet bedoeld voor 
windprojecten op grotere afstand. Alvorens een project te starten zullen de 
initiatiefnemers dus eerst moeten verkennen welke mogelijkheden er zijn in de 
directe omgeving en welke andere regelingen eventueel openstaan, zoals de SDE+. 
Aan de hand van de uitkomsten kan vervolgens worden bepaald voor welke techniek 
men kiest en waar de installatie het beste kan worden geplaatst.  
 
Voorts vragen deze leden naar de wenselijkheid dat ondernemers en particulieren die 
met subsidie zonnepanelen hebben aangeschaft voor eigen gebruik, hun panelen 
gaan onderbrengen in een coöperatie om te profiteren van de hogere subsidie via 
deze regeling. Welke obstakels zijn er om dat te voorkomen, vragen deze leden. 
Voor zover het gaat om verschillende rijksbijdragen voor dezelfde installatie, acht 
het kabinet een dergelijke handelswijze inderdaad niet wenselijk. Daarom is in de 
regeling de voorwaarde opgenomen, dat voor de productie-installatie en voor de 
opwekking van elektriciteit door de coöperatie van rijkswege geen financiële 
tegemoetkoming of subsidie is of wordt verstrekt. Dat geldt dus ook voor financiële 
tegemoetkomingen en subsidies die in het verleden zijn verstrekt, ongeacht wie op 
dat moment de eigenaar of exploitant was. Overigens zijn ondernemers in beginsel 
uitgesloten van deze regeling. Deze situatie zou zich dus met name kunnen 
voordoen ten aanzien van particuliere kleinverbruikers die met een bijdrage van het 
Rijk een aantal zonnepanelen op het eigen dak hebben gelegd of hebben 
geïnvesteerd in een windmolen. Deze voorwaarde strekt zich niet uit tot financiële 
bijdragen van andere instanties, zoals gemeenten, omdat daarmee het beleidsterrein 
van de andere instanties zou worden geraakt. 
 
Ook vragen de leden van de fractie van het CDA of het mogelijk is dat 
energiebedrijven de belastingsubsidie snel opgebruiken door hun eigen capaciteit 
onder te brengen in vele kleine ondernemingen. Een dergelijke opzet is niet 
mogelijk, omdat ondernemers van de regeling zijn uitgesloten. De leden van de 
coöperatie zijn particuliere kleinverbruikers, en de coöperatie moet zelf juridisch en 
economisch eigenaar zijn van de installatie. Overigens is de toepassing van het 
verlaagde tarief per deelnemer beperkt tot maximaal de eerste tariefschijf van 
10.000 kWh, maar is aan het totale bedrag dat jaarlijks met de regeling gemoeid zal 
zijn geen maximum verbonden. Wel kan een hoger gebruik dan geraamd ertoe 
leiden, dat de € 10 miljoen die het kabinet voor deze maatregel ter beschikking heeft 
gesteld de komende jaren al onvoldoende zou blijken te zijn. Dit ligt overigens niet 
in de lijn der verwachting. 
25 
 

dat daarbij moet meedoen. Voor beide rechtspersonen, de coöperatie en de V.v.E., 
wordt in het voorstel tot wijziging van artikel 47 van de Wbm verwezen naar de 
definities van deze rechtsvormen in respectievelijk Boek 2 en Boek 5 van het 
Burgerlijk Wetboek. Deze verwijzing houdt ook in dat de coöperatie respectievelijk 
de V.v.E. conform de bepalingen in het Burgerlijk Wetboek voor deze rechtsvorm 
wordt opgericht. Een coöperatie wordt door minimaal twee personen bij notariële 
akte opgericht. Vervolgens dient de coöperatie ingeschreven te worden in het 
Handelsregister. Een V.v.E. wordt opgericht door middel van de notariële akte van 
splitsing wanneer een recht op een gebouw en op de daarbij behorende grond in 
appartementsrechten wordt gesplitst. Elke appartementseigenaar is van rechtswege 
lid van de V.v.E. Omdat een V.v.E. alleen ontstaat bij splitsing van een gebouw, is 
het aantal leden minimaal twee. 
 
Deze leden vragen ook of een inschatting is te geven van de administratieve lasten 
voor de deelnemers. Uitgangspunt is dat voor de deelnemers nauwelijks sprake zal 
zijn van administratieve lasten. Wanneer geen sprake is van een V.v.E., zal wel een 
coöperatie moeten worden opgericht. De kosten daarvoor zijn eenmalig, en zullen 
worden omgeslagen over de leden. Dat geldt ook voor de jaarlijkse kosten van de 
coöperatie of de V.v.E. die samenhangen met de duurzame opwekking van 
elektriciteit en de toerekening van de opgewekte hoeveelheid elektriciteit aan de 
leden. Wat dit betekent voor de administratieve lasten een coöperatie of V.v.E. die 
meedoet aan de regeling, is mede afhankelijk van de kenmerken van het lokale 
project en de keuzes die daarbij worden gemaakt. Bij de evaluatie van het verlaagde 
tarief na vier jaar zal ook aandacht worden besteed aan de administratieve lasten 
van de regeling. 
 
Voorts vragen de leden van de fractie van D66 of het klopt, dat ondernemers zonder 
wijziging van de wet niet aan de regeling kunnen deelnemen. Dat is inderdaad het 
geval. De voorliggende regeling beperkt zich conform het regeerakkoord en de 
afspraken daarover in het kader van het energieakkoord tot particuliere 
kleinverbruikers. Een coöperatie of V.v.E. kan dus niet meedoen aan de regeling als 
een deel van de leden ondernemer is, behoudens bij ministeriële regeling te bepalen 
uitzonderingen. Bij dit laatste kan worden gedacht aan natuurlijke personen met een 
eigen bedrijf, die in de hoedanigheid van particulier lid zijn van de coöperatie en 
toepassing van het verlaagde tarief vragen voor hun in hoofdzaak als zodanig 
gebruikte woning. 
 
De leden van D66 zijn benieuwd naar de mogelijkheid om ook individuele 
ondernemers of mensen in aanmerking te laten komen voor het verlaagde tarief 
voor duurzaam opgewekte energie. Toepassing van het verlaagde tarief voor 
individuele gebruikers persoonlijk zou niet uitvoerbaar en handhaafbaar zijn voor de 
Belastingdienst, en leiden tot hoge administratieve lasten bij energiebedrijven. 
Bovendien zouden alle verantwoordelijkheden en administratieve lasten die in de 
voorgestelde regeling gebundeld bij de coöperatie liggen, op een veelvoud aan 
27 
 

voorwaarden van het verlaagde tarief wordt voldaan. De leden van de coöperatie 
worden door de keuze voor deze rechtsvorm beschermd tegen rechtstreekse 
vorderingen met betrekking tot de installatie en de toepassing van het verlaagde 
tarief. De eigendoms- en financieringsverhoudingen tussen partijen kunnen daarbij 
wel degelijk van belang zijn, voor zover deze de voorwaarden voor toepassing van 
het verlaagde tarief raken. De eis van opwekking van elektriciteit via de rechtsvorm 
van een coöperatie kan dus niet vervallen. Maar ook als deze eis niet zou worden 
gesteld, zou het onontkoombaar zijn dat de onderlinge verhoudingen tussen de 
leden, de afspraken met het afnemende energiebedrijf en de afspraken met de 
energieleveranciers van de leden in verschillende contracten zouden moeten worden 
geregeld, gezien de volstrekt verschillende aard van die afspraken.  
 
Deze leden vragen ook om duidelijkheid over het al dan niet kunnen deelnemen van 
drijvende woningen. Het verlaagde tarief kan ook worden toegepast voor 
woonschepen die in hoofdzaak worden gebruikt als woning door een lid van de 
coöperatie. 
 
De leden van de fractie van D66 vragen of verhuurders die inclusief verhuren, zoals 
bij studentenhuisvesting, gebruik kunnen maken van het verlaagd tarief. Voorts 
vragen zij of de eis, dat het lid van de coöperatie de bewoner dient te zijn van de 
onroerende zaak waarvoor het verlaagde tarief wordt toegepast, geschrapt kan 
worden. In de situatie van studentenhuisvesting kan de verhuurder geen aanspraak 
maken op toepassing van het verlaagde tarief, omdat geen sprake is van de levering 
van elektriciteit aan een particuliere kleinverbruiker die zelf energie opwekt. Het 
maakt daarbij geen verschil of al dan niet inclusief energiekosten wordt verhuurd. De 
eis van zelfbewoning voorkomt dat commerciële verhuurders gebruik kunnen maken 
van de regeling, en kan dus niet vervallen. Wel kan een huurder lid worden van een 
coöperatie om zelf in aanmerking te komen voor toepassing van het verlaagde tarief 
voor aan hem geleverde elektriciteit. Dat is echter niet mogelijk bij inclusief huren, 
omdat het energiebedrijf in die situatie geen energie levert aan de huurder en dus 
ook niet het verlaagde tarief kan toepassen ter zake van een levering aan die 
huurder. Dit is inherent aan de keuze voor een financiële tegemoetkoming in de 
vorm van een verlaagd tarief in de energiebelasting.  
 
De leden van de fractie van D66 merken op dat de eis dat de productie-installatie 
het juridisch en economisch eigendom dient te zijn van de coöperatie of V.v.E., 
beperkend zou kunnen werken. De leden van de fractie van D66 vragen of het juist 
is dat in het huidige kader leden van een coöperatie of V.v.E. van klein formaat, die 
zelf niet kunnen investeren, niet kunnen kiezen voor bijvoorbeeld een (operational) 
lease of huurkoop regeling voor hun productie-installatie. Voorts vragen zij het 
kabinet om in te gaan op hoe dit zich verhoudt tot de huidige praktijk waarin vaak 
zonnepanelen middels een operational lease worden aangeschaft, en of het kabinet 
bereid in de uitwerking van eventuele nadere regelgeving hiermee rekening te 
houden. Ook de leden van de fractie van de ChristenUnie vragen waarom het 
29 
 

ondernemer de elektriciteit die samenhangt met de opwekking door de coöperatie 
buiten zijn woning verbruikt, bijvoorbeeld in een bedrijfspand, komt hij voor dat 
verbruik niet in aanmerking voor het verlaagd tarief. 
 
De leden van de fractie van D66 vragen zich verder af waarom de regeling niet kan 
worden toegepast als de onroerende zaken voor meer dan 30% op tijdelijke basis 
worden verhuurd, zoals bij vakantiewoningen. In de situatie van een vakantiewoning 
die voor meer dan 30% op tijdelijke basis wordt verhuurd, kan de regeling inderdaad 
niet worden toegepast. Dit zou niet passen in een verlaagd tarief bij de levering van 
elektriciteit aan particuliere kleinverbruikers die zelf energie opwekken voor hun 
eigen gebruik. Het verlaagde tarief wordt daarom beperkt tot onroerende zaken die 
in hoofdzaak door een lid van de coöperatie als woning worden gebruikt. De regeling 
kan wel gelden in de situatie dat een onroerende zaak in de postcoderoos rond een 
productie-installatie voor ten minste 70% als woning wordt gebruikt door een 
tijdelijk huurder die zelf lid is van de desbetreffende coöperatie, mits het 
leveringscontract en de aansluiting op zijn naam staan. In de praktijk zal een 
dergelijk lidmaatschap zich echter zelden voordoen, gezien de tijdelijkheid van het 
gebruik van de woning. 
 
De leden van de fractie van de ChristenUnie hebben gevraagd of de verwachting dat 
€ 10 miljoen benodigd is niet te laag is ingeschat. Het kabinet heeft op basis van 
inschattingen van ECN de inschatting gemaakt dat er eind 2017 circa 100.000 
deelnemers zullen zijn aan de regeling voor lokaal opgewekte duurzame energie. Dit 
wordt in beginsel gefinancierd uit een ophoging van het generieke tarief van de 
energiebelasting. In het aanvullend pakket is echter € 10 miljoen voor financiering 
vrijgemaakt, zodat het tarief niet of minder verhoogd hoeft te worden. Bij circa 
90.000 deelnemers in 2017 zal de dekking van € 10 miljoen ontoereikend worden en 
zal aanvullende dekking gevonden worden in de ophoging van het generieke tarief 
van de energiebelasting op elektriciteit in de eerste schijf. In 2017 zal de verhoging 
0,03 cent per kWh bedragen.  
 
De vraag van de leden van de fractie van de ChristenUnie over het waarom van de 
eis dat de productie-installatie juridisch en economisch eigendom is van de 
coöperatie, heb ik al beantwoord bij de antwoorden op de vragen van de leden van 
de fractie van D66 over dit onderwerp. Voorts vragen de leden van de fractie van de 
ChristenUnie of deze beperking niet juist innovatieve leaseconstructies voor 
bewoners blokkeert. Met betrekking tot de voorwaarde dat het economisch en 
juridisch eigendom van de opwekinstallaties in handen van de coöperatie moet zijn 
vragen de leden van de fractie van de ChristenUnie zich verder af of dit in lijn is met 
het energieakkoord. In het energieakkoord is ook altijd de afspraak geweest dat het 
om burgers gaat die zelf investeren in het opwekken van duurzame energie. Hieruit 
volgt dat je eigenaar moet zijn, anders wek je namelijk niet zelf op. Het is niet de 
opzet van de regeling, innovatieve leaseconstructies te bevorderen. Zulke 
constructies worden veelal opgezet met de bedoeling energiebelasting te ontgaan. 
31 
 

van de coöperatie mogen zijn. In de memorie van toelichting bij het onderhavige 
wetsvoorstel is aangegeven dat hierbij kan worden geacht aan ondernemers met een 
16
eigen zaak. Volledigheidshalve merk ik nog op de beperking tot natuurlijke 
personen niet in de weg staat aan lidmaatschap van natuurlijke personen die zelf 
geen ondernemer zijn, maar die eigenaar zijn van een rechtspersoon die dat wel is. 
Voor toepassing van het verlaagde tarief zal ook dan de voorwaarde gelden dat de 
onroerende zaak in de postcoderoos in hoofdzaak als woning wordt gebruikt door het 
lid van de coöperatie. 
 
De leden van de fractie van de ChristenUnie vragen hoe een overgangsregeling er uit 
zou zien bij wijziging van beleid en hoeveel zekerheid investeerders kunnen ontlenen 
aan dit vooruitzicht. Over vier jaar wordt de regeling geëvalueerd op basis van het 
gebruik. Deze evaluatie kan eventueel leiden tot aanpassing van de regeling, 
bijvoorbeeld als het gebruik van de regeling veel hoger is dan de aangroei met 
25.000 deelnemers en 3000 kWh per deelnemer waarmee bij de ramingen rekening 
is gehouden. Als de regeling wordt bijgesteld zal er een passende regeling worden 
geboden waarbij rekening wordt gehouden met bestaande gevallen. Het is nog te 
vroeg om nu al aan te geven hoe een passende overgangregeling er precies komt uit 
te zien.  
 
De leden van de fractie van de ChristenUnie verzoeken om een nadere onderbouwing 
van het kosteneffectief stimuleringsniveau van de regeling. De korting die wordt 
gegeven met het verlaagde energiebelastingtarief is gebaseerd op kosteneffectief 
stimuleringsniveau voor duurzame elektriciteit plus een waardering voor de lokale 
duurzame opwekking van duurzame energie. Voor een kosteneffectief 
stimuleringsniveau van duurzame elektriciteit is aansluiting gezocht bij de SDE+. In 
de SDE+ krijgt wind op land, wat gezien wordt als een kosteneffectieve vorm van 
duurzame elektriciteitsopwekking, op basis van de berekeningen van ECN circa 4 
cent subsidie per kWh. Voor het verlaagde energiebelastingtarief is deze 4 cent per 
kWh aangehouden als een kosteneffectief stimuleringsniveau. Het overige deel van 
de korting is een stimulans voor de lokale opwekking.  
 
De leden van de fractie van de ChristenUnie vragen of fiscale stimulering inderdaad 
het meest effectieve instrument is voor dit doel. In het regeerakkoord en in het 
energieakkoord is afgesproken dat de stimulering van lokale energie via een 
verlaagd energiebelastingtarief wordt vormgegeven. Partijen hebben de voorkeur 
voor een verlaagd tarief, omdat hiermee wordt aangesloten op een bestaand 
systeem waarmee alle burgers reeds te maken hebben. Daarnaast wordt de 
opwekking van duurzame energie “achter de meter” via salderen ook fiscaal 
ondersteund. 
 
De leden van de fractie van 50PLUS vragen om een nadere toelichting op de 
toetsbare doeleinden van de regeling. Naar aanleiding van het advies van de Raad 
                                                
16
 Kamerstukken II 2013/14, 33 752, nr. 3, blz. 67. 
33 
 

accijnstarieven van deze producten niet te ver uit de pas te laten lopen met de 
tarieven in de ons omringende landen. 
 
De leden van de fractie van de PvdA hebben gevraagd of het kabinet van mening is 
dat een terugval in de belastinginkomsten voldoende grond is om te concluderen dat 
weglekeffecten daadwerkelijk een grote rol spelen. Een terugval in 
accijnsontvangsten kan van vele factoren afhangen en hangt dus niet zonder meer af 
van weglekeffecten als gevolg van meer aankopen in het buitenland en minder in het 
binnenland. Accijnsontvangsten kunnen ook tegenvallen door bijvoorbeeld substitutie 
van hoger belaste naar lager belaste goederen, afnemende consumptie, maar ook 
bijvoorbeeld door anticipatieaankopen. Elke specifieke situatie vraagt om een aparte 
analyse van de feitelijke ontwikkeling van de betreffende accijnsontvangsten. 
 
De leden van de fractie van de PvdA hebben gevraagd hoe het kabinet haar 
standpunt onderbouwt dat sprake is van grote weglekeffecten. De leden van de 
fractie van de SP hebben gevraagd om welke reden het kabinet verwacht dat de 
gedragseffecten van de verhoging van de accijns op alcoholhoudende dranken mee 
zullen vallen en hoe groot het kabinet de gedragseffecten raamt van de verhoging 
van de accijns op alcoholhoudende dranken. Ook de leden van de fracties van het 
CDA en de ChristenUnie vragen om welke reden het kabinet verwacht dat de 
gedragseffecten beperkt zullen blijven. De leden van de fractie van het CDA vragen 
ook om welke misgelopen bedragen het gaat, daarnaast vragen de leden van de 
fractie van de ChristenUnie hoe groot de effecten zouden zijn geweest als de 
maatregel uit het regeerakkoord wel was doorgevoerd. Ook de leden van de fractie 
van 50PLUS hebben hier vragen over. Het kabinet heeft geconstateerd dat er geen 
sprake is van grote weglekeffecten naar het buitenland bij de accijnsopbrengsten 
van bier, wijn en gedistilleerde dranken. Het kabinet verwacht tevens dat de 
gedragseffecten van de verhoging van de accijns op alcoholhoudende dranken 
beperkt zullen blijven. Dit op basis van de gerealiseerde kasontvangsten met 
betrekking tot deze accijnzen. Er heeft zich bij deze categorieën geen 
noemenswaardige vermindering van de ontvangsten voorgedaan ten opzichte van de 
afgelopen jaren, ook niet als rekening wordt gehouden met de accijnsverhogingen 
per 1 januari 2013. Derhalve verwacht het kabinet dat de verhoging in 2014 - die 
ongeveer de helft bedraagt als de verhoging in 2013 - eveneens niet tot 
noemenswaardige gedragseffecten op macro-niveau zal leiden. De leden van de 
fractie van de SP vragen voorts hoe dit zich verhoudt tot de forse gedragseffecten 
die de grenseffectenrapportage toont. De conclusies over de forse gedragseffecten 
uit de grenseffectrapportage hebben uitsluitend betrekking op tabaksproducten en 
niet op bier, wijn en overige alcoholhoudende dranken. Bij de accijns op 
tabaksproducten is sinds begin 2013 wel een forse afname van de kasopbrengsten 
geconstateerd die op basis van huidige inzichten ten dele te wijten is door weglek 
naar het buitenland. Het kabinet verwijst naar de grenseffectenrapportage voor de 
(cijfermatige) onderbouwing van deze constatering. 
 
35 
 

effecten van deze maatregelen kunnen voordoen. Terugval in aankopen kunnen het 
gevolg zijn van in zekere mate door de overheid gewenst gedrag van mensen 
(minder roken, minder drinken). De accijnsverhogingen per 1 januari 2013 maakten 
deel uit van het Begrotingsakkoord 2013. De effecten van het Begrotingsakkoord 
2013 zijn doorgerekend door het CPB. De accijnsverhogingen per 2014 maken deel 
uit van het Belastingplan 2014. De beleidswijzigingen per 2014 zijn meegenomen in 
de MEV-raming van het CPB. CPB maakt geen partiële doorrekening per maatregel. 
Het kabinet kan dan ook geen inschatting geven van de werkgelegenheidseffecten 
van de deze specifieke maatregel. Zoals eerder in deze paragraaf genoemd, heeft 
het kabinet besloten om het accijnstarief van benzine voor 2014 alleen aan te 
passen met de inflatiecorrectie, ziet het kabinet voor LPG en diesel ruimte om de 
accijnstarieven te verhogen en is de eerder voorgenomen accijnsverhoging op bier 
en wijn bij de Miljoenennota aangepast. 
 
De leden van de fractie van het CDA vragen hoe groot de tegenvaller in de 
accijnsopbrengsten was (alle brandstoffen en alcohol) in 2010, 2011 en 2012 
(raming in de Miljoenennota versus de realisatie). De hierna opgenomen tabel toont 
de oorspronkelijke raming van de ontvangsten uit de verschillende accijnzen voor 
2010, 2011 en 2012 bij de betreffende Miljoenennota, de gerealiseerde ontvangsten 
en het verschil tussen raming en realisatie. 
Zoals de tabel laat zien deden zich in 2010 meevallers voor bij respectievelijk de 
accijns op lichte olie, de accijns op minerale oliën en de tabaksaccijns. Er deden zich 
in 2010 geen tegenvallers voor bij de accijnzen. In 2011 deed zich een meevaller 
van € 0,1 miljard voor bij de accijns op minerale oliën en een tegenvaller van € 0,1 
miljard bij de tabaksaccijns. In 2012 deden zich tegenvallers voor bij de accijns op 
lichte olie, de accijns op minerale oliën en de tabaksaccijns. De accijnzen op 
alcoholhoudende dranken kennen geen noemenswaardige mee- of tegenvallers. 
 
Tabel 7 Accijnsontvangsten; raming versus realisatie 
Accijnsontvangsten (in € mrd.)       
  2010 2011 2012 2010 2011 2012 2010 2011 2012 
  raming     realisatie     verschil     
accijns op  4,0 4,1 4,2 4,1 4,0 4,0 0,1 0,0 -0,2 
lichte olie 
accijns op 3,4 3,6 3,8 3,6 3,7 3,7 0,2 0,1 -0,1 
minerale oliën 
tabaksaccijns 2,3 2,6 2,6 2,4 2,5 2,5 0,1 -0,1 -0,1 
alcoholaccijns 0,3 0,3 0,3 0,3 0,3 0,3 0,0 0,0 0,0 
bieraccijns 0,4 0,4 0,4 0,4 0,4 0,4 0,0 0,0 0,0 
wijnaccijns 0,3 0,3 0,3 0,3 0,3 0,3 0,0 0,0 0,0 
 
Voorts vragen de leden van de fractie van het CDA hoe groot de tegenvaller is bij de 
accijnzen in 2013 ten opzichte van de ramingen in het Belastingplan. Ramingen van 
de opbrengsten van de verschillende belastingsoorten worden gepresenteerd in de 
Miljoenennota. De Miljoenennota 2013 bevat de oorspronkelijke raming van de 
ontvangsten in 2013. In de Miljoenennota 2014 wordt een update van de raming van 
de ontvangsten in 2013 gepresenteerd. Ten opzichte van deze meest actuele raming 
37 
 

De meeste publicaties die achterin de bijlage van de grenseffectenrapportage zijn 
opgenomen, zijn openbaar en te raadplegen op de hierna opgenomen links. 
 
Tabel 9 Links naar publicaties, aangehaald in grenseffectenrapportage 
In opdracht van Naam onderzoek Vindplaats 
Provincie Limburg Grenseffectentoets http://www.kvnw.nl/Downloads/panteia-2013-
grenseffectentoets-
effectenvanrecentregeringsbeleidopgrensr___.pdf 
Nederlandse Nog een rondje van http://www.kvnw.nl/Downloads/onderzoek_regiopla
Brouwers de buren n.pdf 
Produktschap voor Wijnaankopen in http://www.kvnw.nl/Downloads/wijn_aankopen_buit
Wijn het Buitenland enland_sept2013.pdf 
Koninklijke Effecten http://www.kvnw.nl/Downloads/panteia-2013-
Slijtersunie accijnsverhoging grenseffectentoets-
gedistilleerde effectenvanrecentregeringsbeleidopgrensr___.pdf 
dranken 
Commissie De grens voorbij: http://www.geenaccijnsverhoging.nl/wp-
gedistilleerd gevolgen content/uploads/2013/08/2356-Eindrapport-De-
accijnsverhoging grens-voorbij-Regioplan-27mei13.pdf 
gedistilleerd 
Accijnsmonitor Accijnsmonitor http://www.accijnslek.nl/over-de-website 
Philip Morris Project STAR 2012 http://www.pmi.com/eng/media_center/media_kit/p
ages/star_report_2012.aspx 
 
De volgende publicaties zijn niet openbaar: 
 Validatie monitor tabak (Nederlandse tabakssector) 
 Tanken en aankopen over de grens (BOVAG, NOVE, VNPI) 
 Omzetonderzoek onder tankstationondernemers in de grensstreek (BOVAG, 
NOVE, VNPI) 
 Determine Market Share of International RYO packages (Vereniging Nederlandse 
Kerftabakindustrie) 
Aan de opdrachtgevers van deze publicaties is het verzoek gedaan om deze op hun 
website openbaar te maken.  
 
De leden van de fractie van 50PLUS vragen waarom is gekozen voor een 
accijnsverhoging op LPG. Deze leden vragen of deze verhoging niet op gespannen 
voet staat met het streven om CO -uitstoot terug te dringen. De beslissing om het 
2
accijnstarief van LPG te verhogen is genomen om budgettaire redenen. Ook na 
verhoging van het accijnstarief blijft LPG gemeten naar energie-inhoud een 
laagbelaste brandstof. De CO -uitstoot van LPG is iets lager dan die van benzine 
2
maar hoger dan die van diesel. 
 
De leden van de fractie van D66 vragen naar de budgettaire derving van de 
teruggaafregeling voor vloeibaar gemaakt aardgas (LNG) en om hoeveel vrachtauto’s 
het gaat. Ook vragen zij of het kabinet kan aangeven hoe deze stimulans opweegt 
tegen bestaande stimulansen in de BPM. Voorts vragen zij tot hoeveel kilometers 
rijden op LNG deze stimulans nodig is ten opzichte van rijden op benzine of diesel. 
Op basis van verwachtingen van de branche zullen de verkopen van LNG-
vrachtauto’s zich als volgt ontwikkelen uitgaande van de voorgestelde 
39 
 

forse tariefverlaging van circa € 50 per 1000 kg, waardoor propaangas lager was 
belast dan aardgas. Na de voorziene tariefverhoging per 1 januari 2014 zal 
propaangas zwaarder worden belast dan aardgas.  
 
Invoering van een apart accijnstarief voor propaangas voor verwarmingsdoeleinden, 
zoals gevraagd door leden van de fracties van de VVD en de PvdA, zal opnieuw 
aanleiding geven tot misbruik. Er wordt immers opnieuw een verschil in tarief 
geïntroduceerd dat afhankelijk is van het gebruik. Ook zou dit een flinke toename 
van uitvoeringskosten voor de Belastingdienst/Douane met zich meebrengen. 
Geconstateerd misbruik is destijds de reden geweest om het tarief in de 
energiebelasting voor propaangas voor verwarmingsdoeleinden af te schaffen. 
Propaangas voor verwarmingsdoeleinden en voor gebruik als motorbrandstof zijn 
technisch dezelfde producten. Een teruggaafregeling voor propaangas in de lijn van 
die voor vloeibaar gemaakt aardgas (LNG) zou structureel circa € 14 miljoen per jaar 
kosten. Volgens de Vereniging Vloeibaar Gas gaat het om 35.000 propaantanks bij 
huishoudens en bedrijven, die in totaal ongeveer 200 miljoen liter propaan 
gebruiken. Uitgaande van het reguliere systeem van verzoeken om teruggaaf per 
kwartaal zou het dan gaan om 140.000 verzoeken om teruggaaf per jaar. Voor de 
Belastingdienst/Douane zou dit een flinke toename van de uitvoeringskosten 
betekenen om deze verzoeken te controleren.  
 
3
Een gemiddeld huishouden gebruikt volgens Milieucentraal ongeveer 1600 m 
3
aardgas. Dit komt overeen met 2204 liter propaangas. Over 1600 m aardgas is 
vanaf 1 januari 2014 € 303,03 energiebelasting verschuldigd en over 2204 liter 
propaangas € 383,50 accijns. Weliswaar is dit een verschil in belasting van ongeveer 
€ 80 per jaar, maar hier staat tegenover dat propaangas vier jaar lang heeft 
geprofiteerd van een veel lager tarief dan verschuldigd zou zijn als niet het 
energiebelastingtarief per 1 januari 2010 zou zijn afgeschaft. Overigens zal voor 
bedrijven het jaarlijkse belastingnadeel groter zijn, wat afhankelijk is van de 
gebruikte hoeveelheid propaangas. 
 
De leden van de fractie van de ChristenUnie informeren naar de budgettaire derving 
wanneer ook voor propaangas een teruggaaf van accijns zou worden gehanteerd, in 
lijn met de teruggaaf van LNG. Indien mogelijk zouden deze leden een uitsplitsing 
willen zien van particulieren, agrariërs en recreatieondernemers die afhankelijk zijn 
van propaangas. Volgens gegevens van de Vereniging Vloeibaar Gas zouden er in 
Nederland ongeveer 35.000 propaantanks zijn. Jaarlijks zou ongeveer 200 miljoen 
liter propaangas worden gebruikt. Uitgaande van het reguliere systeem van 
verzoeken om teruggaaf per kwartaal zou het dan gaan om 140.000 verzoeken om 
teruggaaf per jaar. Voor de Belastingdienst/Douane zou dit een flinke toename van 
de uitvoeringskosten betekenen om deze verzoeken te controleren. Een 
teruggaafregeling in lijn met de regeling voor LNG zou ongeveer € 14 miljoen per 
jaar kosten. Naar schatting zijn er ongeveer 15.000 particulieren met een 
propaantank. Uitgaande van een jaarlijks gebruik van 2200 liter propaan 
41 
 

 
De leden van de fracties van de PvdA en van D66 vragen het kabinet nader in te 
gaan op de keuze om de accijnsverhoging op tabak uit te stellen. Daarnaast vragen 
de leden van de fractie van D66 in dit verband naar de substitutie- en grenseffecten 
per 1 januari 2015. Voorts vragen deze leden of het doel is om in de tussentijd een 
nieuwe maatregel te verzinnen. Met het oog op de in het regeerakkoord afgesproken 
verhoging van de accijnstarieven van tabak is een grenseffectenrapportage 
toegezegd om de effecten van de verhoging van 1 januari 2013 zo goed mogelijk in 
18
kaart te brengen. Uit de aan uw Kamer toegezonden grenseffectenrapportage blijkt 
dat de opbrengst van de accijnsverhoging per 1 januari 2013 op tabak sterk 
achterblijft bij de oorspronkelijke verwachting. Op grond hiervan acht het kabinet 
een verhoging per 1 maart 2014 niet verantwoord.  
Ervaringen met accijnsverhogingen in het verleden leren dat het waarschijnlijk is dat 
na verloop van tijd de terugval weer wordt ingelopen. Uitstel van de verhoging naar 
1 januari 2015 biedt deze ruimte. Bovendien is het niet uitgesloten dat in de 
tussentijd omringende landen de accijns van tabaksproducten verhogen. Zo zullen in 
België naar alle waarschijnlijkheid de accijnstarieven van sigaretten en shag in 2014 
worden verhoogd. Duitsland voert in de periode 2011-2015 jaarlijks beperkte 
verhogingen door. Door deze accijnsverhogingen zal het prijsverschil met de 
buurlanden iets afnemen. Het uitstellen van de maatregel heeft niet het doel om in 
de tussentijd een nieuwe maatregel te bedenken. 
 
De vraag van de leden van de ChristenUnie of de eenmalige derving – die ontstaat 
door uitstel van de accijnsverhoging op tabaksproducten – opweegt tegen de 
verwachte matiging van substitutie en grenseffecten is afhankelijk van de duur dat 
deze effecten zich voordoen. Naarmate het langer duurt dat de substitutie- en 
grenseffecten zich voordoen weegt het meer op tegen een eenmalig verlies van 
uitstel. Overigens is het kabinet het eens met de leden van fractie van de 
ChristenUnie dat lagere ontvangsten vanwege het feit dat minder mensen roken ook 
een gewenst resultaat kan zijn. 
 
De leden van de fractie van D66 vragen het kabinet nader in te gaan op de 
gezondheidseffecten van het uitstel van de verhoging van de accijns op tabak en 
vragen of het kabinet dit nader heeft gekwantificeerd. In dit verband vragen zij of 
een inschatting gemaakt kan worden van de effecten op de zorgkosten. Ook vragen 
zij of de gezondheidsaspecten zijn meegewogen bij het besluit tot uitstel. Voorts 
vragen zij met welke belangengroepen over het uitstel is gesproken. 
Accijnsverhoging is primair bedoeld om extra inkomsten te genereren. Daarnaast 
speelt accijnsverhoging een rol in het tabaksontmoedigingsbeleid. Tot uitstel is 
besloten omdat met een verhoging van de tabaksaccijns per 1 maart 2014 weinig of 
geen extra opbrengst gegenereerd zou worden in verband met anticipatieeffecten, 
mogelijke verschuivingen naar goedkopere alternatieven en overige effecten 
(waaronder waarschijnlijk grenseffecten). Een inschatting van de 
                                                
18
 Kamerstukken II 2013/14, 33 752, nr. 7. 
43 
 

2014 voorgestelde verhoging van 5,75% voor alle alcoholhoudende producten de 
gedragseffecten beperkt blijven.  
 
De leden van de fractie van de SP en de leden van de fractie 50PLUS vragen naar de 
redenen van de verhoging van de verbruiksbelasting, naast het vinden van dekking. 
De tarieven van de frisdrankbelasting zijn meer dan 10 jaar niet verhoogd. De 
laatste tariefwijziging heeft plaatsgevonden per 1 april 2002 en toen ging het om een 
verlaging van het tarief. Daarnaast zijn de tarieven nooit gecorrigeerd voor inflatie. 
Deze redenen hebben naast het budgettaire argument meegespeeld in de beslissing 
om de belasting op alcoholvrije dranken te verhogen. 
 
De leden van de fractie van de ChristenUnie vragen wat de verwachte effecten zijn 
op de verkoop van alcoholvrije dranken. Gezien het zeer beperkte aandeel van de 
verbruiksbelasting in de prijs van alcoholvrije dranken verwacht het kabinet dat de 
effecten op de verkoop van deze dranken verwaarloosbaar klein zullen zijn. 
 
De leden van de fractie van de SP vragen welke andere EU-landen een belasting 
heffen op alcoholvrije dranken die vergelijkbaar is met onze verbruiksbelasting. Hier 
is op dit moment geen totaaloverzicht van beschikbaar. Op basis van een eerste 
vergelijkend onderzoek is vastgesteld dat in elk geval België, Denemarken, Finland, 
Frankrijk, Hongarije en Kroatië belasting heffen op frisdranken en/of fruitsappen. 
 
Voorts vragen de leden van de fractie SP in welk opzicht de verbruiksbelasting 
verschilt van de accijnzen. Een belangrijk verschil tussen de verbruiksbelasting en 
accijnzen is dat voor de accijnzen Europese geharmoniseerde richtlijnen gelden. 
Deze richtlijnen zijn geïmplementeerd in de Wet op de accijns. Producten die 
hieronder vallen zijn minerale oliën, alcohol en alcoholhoudende producten en 
tabaksproducten. Daarnaast staat het lidstaten vrij om ook over andere producten 
belasting te heffen, waarbij echter geen formaliteiten mogen gelden voor 
overbrengingen van deze producten tussen lidstaten. Nederland heeft gekozen voor 
een dergelijke belasting, de belasting op alcoholvrije dranken voor vruchten- en 
groentesap, mineraalwater en limonade. 
 
De leden van de fractie van de CDA vragen naar de verhouding tussen het tarief van 
limonade van de verbruiksbelasting en het accijnstarief van de categorie bier met 
minder dan 7 graden Plato. De hoogte van de accijnstarieven van bier is afhankelijk 
van het extractgehalte, dat wordt uitgedrukt in percenten Plato. Het extractgehalte 
en het alcoholpercentage van bier staan niet altijd in dezelfde verhouding. In 
Nederland vallen de meeste biersoorten onder de categorie 11 tot 15 graden Plato 
waarvoor een accijnstarief van € 37,96 per hectoliter gaat gelden. Voor limonade 
bedraagt het verbruiksbelastingtarief per 1 januari 2014 € 7,59 per hectoliter. Vanaf 
1 januari 2014 geldt voor bier dat in de categorie “minder dan 7 graden Plato” valt 
een tarief van € 6,40 per hectoliter. Bier dat in deze sector valt, wordt in Nederland 
echter zeer weinig verkocht. Als gevolg van deze wijziging worden alcoholvrij bier en 
45 
 

verbruiksbelasting/accijns op bont te heffen. Deze leden vragen hoe het kabinet hier 
tegenover staat en of deze bereid is een accijnsheffing/verbruiksbelasting met 
ingang van 2016 te onderzoeken. In dit verband vragen deze leden een overzicht 
van de hoeveelheid bont die verkocht wordt (onder andere in kleding) in Nederland, 
indien mogelijk uitgesplitst naar diersoort, of het om geheel of gedeeltelijk bonten 
artikelen gaat en welke gegevens, onderzoeken of sectorstudies over de verkoop van 
bont in Nederland bekend zijn. De leden van de fractie van de SP stellen een aantal 
vergelijkbare vragen met betrekking tot legbatterijeieren. Zo vragen zij of het 
kabinet bereid is de optie te bezien om een verbruiksbelasting/accijns op 
legbatterijeieren te heffen en of het kabinet bereid is een 
accijnsheffing/verbruiksbelasting op legbatterijeieren (met ingang van 2015) te 
onderzoeken. Tot slot vragen zij of er onderzoek is gedaan naar een 
verbruiksbelasting/accijns op legbatterijeieren en, indien dit niet het geval is, of het 
kabinet bereid is dit alsnog doen. Voor zover bekend zijn vanuit overheidswege in 
het verleden geen onderzoeken verricht naar een (bijzondere) 
accijnsheffing/verbruiksbelasting op bont of legbatterijeieren. Er zijn ook geen 
recente cijfers beschikbaar als het gaat om de hoeveelheid bont die in Nederland 
wordt verkocht. Op basis van een bericht van 15 december 2010 op de website van 
het Nederlands Bont Instituut kan worden afgeleid dat in 2009 in totaal 590.000 
artikelen zijn verkocht waarin bont is verwerkt. Volgens hetzelfde bericht werd (in 
december 2010) voor 2010 een toename verwacht van 10% tot 15%. Meer recente 
cijfers of een nadere onderverdeling naar diersoort en of het om volledig bonten 
kleding gaat zijn, gelet ook op de korte termijn, niet voorhanden. Bont is thans reeds 
belast met het algemene tarief in de omzetbelasting (21%). Voor legbatterijeieren 
geldt, net als voor alle eieren, het verlaagde tarief van 6%. Op grond van Europese 
wetgeving op het terrein van de omzetbelasting is het niet mogelijk om voor 
legbatterijeieren, anders dan voor “gewone” eieren, het algemene tarief toe te 
passen. Producten die naar hun aard gelijk zijn dienen voor de omzetbelasting op 
gelijke wijze te worden belast. Het kabinet is niet voornemens een onderzoek te 
starten naar een (bijzondere) verbruiksbelasting of een anderszins met de accijns 
vergelijkbare heffing voor bont of legbatterijeieren. De effectiviteit van een 
dergelijke heffing wordt, zeker in relatie tot de in verhouding hoge administratieve 
lasten en uitvoeringskosten, gering geacht, zowel waar het gaat om de opbrengst als 
het aan de heffing verbonden ontmoedigingsbeleid.  
 
De leden van de fractie van de SP vragen welke belasting, heffing en 
administratieverplichtingen boeren hebben die aan huis een kleine hoeveelheid zelf 
geproduceerde spullen (bijvoorbeeld een zak aardappels of uien) verkopen aan 
particulieren, zonder een officiële winkel en of er daarbij sprake is van vrijstellingen. 
Tevens vragen deze leden of een vrijstelling voor de eerste € 1.000 of € 2.000 in 
deze situaties wenselijk zou zijn. Wat betreft de omzetbelasting geldt voor 
landbouwers die niet opteren voor de normale btw-heffing dat zij vallen onder de 
zogenoemde landbouwregeling. Zij zijn dan ontheven van administratieve 
verplichtingen en zijn over hun agrarische prestaties geen omzetbelasting 
47 
 

duurt voordat duidelijk wordt wat de effecten zijn van de nieuwe regeling, is een 
evaluatie niet eerder voorzien dan in 2017.  
 
De leden van de fractie van de SP hebben enkele vragen over oldtimers die rijden op 
diesel of LPG. Zo willen zij weten waarom voor deze categorie geen 
overgangsregeling is getroffen en welke gedragseffecten zoals sloop en export als 
gevolg daarvan te verwachten zijn. Uitgangspunt voor de uitwerking van het thans 
voorliggende alternatief voor de in het regeerakkoord voorziene afschaffing van de 
MRB-vrijstelling voor oldtimers is geweest, dat het tegemoet komt aan het dringende 
verzoek van de Tweede Kamer in het AO van 17 april 2013 om met de 
oldtimerbranche tot overeenstemming te komen teneinde het hobbymatig gebruik 
van rijdend cultureel erfgoed te ontzien. Dat heeft uiteindelijk geleid tot de 
onderhavige breed gedragen regeling die naar mijn oordeel past binnen het verzoek 
en de kaders die de Tweede Kamer in verschillende moties heeft aangegeven, te 
weten het dagelijks gebruik van de oldtimer ontmoedigen, maar de vrijstelling van 
MRB in stand houden voor mensen die de oldtimer hobbymatig gebruiken, dus het 
zoeken naar een mogelijkheid die bezitters van oldtimers in enige vorm in staat stelt 
hun voertuig niet op te hoeven geven. Vanuit die uitgangspunten bezien is de 
huidige vrijstelling doorgeschoten. Er is sprake van een sterke toename van het 
oldtimerwagenpark met relatief veel jonge oldtimers (tussen de 25 en 30 jaar oud) 
met in deze specifieke groep een relatieve oververtegenwoordiging van diesel en 
LPG-auto’s. Het aandeel van diesel en LPG-voertuigen in het oldtimerwagenpark is 
aanzienlijk groter dan het aandeel diesel- en LPG-auto’s in de rest van het 
wagenpark. Daarmee is de samenstelling van het oldtimerwagenpark geen 
afspiegeling van het historisch rijdend erfgoed. 
Uitgangspunt bij de totstandkoming van de thans voorliggende overgangsregeling 
was dat het dagelijks gebruik van oldtimers zoveel mogelijk wordt voorkomen. Met 
oldtimers op diesel of LPG worden relatief veel kilometers gemaakt, wat erop duidt 
dat deze niet alleen voor recreatief verkeer maar ook vaak voor dagelijks verkeer 
worden gebruikt. Dit was een belangrijk argument om dieselauto’s en auto’s met een 
ingebouwde LPG-installatie niet onder de overgangsregeling te laten vallen. Ook zijn 
oudere diesel- en in mindere mate LPG-auto’s vervuilende auto’s. Het betreft 
namelijk LPG-auto’s die voorzien zijn van ingebouwde (niet-authentieke) G1-
20
installaties. De houder van een personenauto of een bestelauto rijdend op diesel of 
LPG heeft derhalve de keuze om het volle MRB-tarief te betalen, de auto te schorsen 
(voor een deel van het jaar), de auto te exporteren, de LPG-tank te verwijderen of 
de auto te slopen. Deze keuze zal afhankelijk zijn van de leeftijd en het gebruik van 
de auto. Oldtimers die net aan het leeftijdscriterium van 26 jaar voldoen, zullen 
eerder worden geëxporteerd terwijl oldtimers die bijna veertig jaar oud zijn, sneller 
zullen worden geschorst.  
Anders dan deze leden menen worden LPG-rijders niet expliciet gedwongen om hun 
LPG-installatie te verwijderen. Ze kunnen er ook voor kiezen om op LPG te blijven 
                                                
20
 Eerste generatie gassystemen (G1): Individuele ombouw. Er gelden geen emissie-eisen, alleen eisen t.a.v. deugdelijke inbouw. Voor 
auto's tot +/- bouwjaar 1990 met carburateur of injectie zonder driewegkatalysator. 
 
49 
 

aangenomen dat echte liefhebbers van oldtimers hun voertuigen ook zonder MRB-
vrijstelling zullen blijven onderhouden en rijden.  
Naar aanleiding van de opmerking van de Raad van State is de memorie van 
toelichting op het onderhavige wetsvoorstel op dit punt uitgebreid. Op 1 januari 
2008 waren er nog 215.000 oldtimer-personenauto’s, begin 2013 waren er bijna 
90.000 meer, te weten 305.000 oldtimer-personenauto’s. Daarnaast zijn er meer 
dan 100.000 oldtimersmotoren en andere oldtimers (vrachtauto’s, bestelauto’s, 
bussen). Zowel vanuit budgettaire beheersbaarheid als vanuit milieuoogpunt is deze 
toename ongewenst. De toename wordt met name veroorzaakt door jonge oldtimers 
die bovendien relatief veel kilometers maken, wat erop duidt dat deze niet alleen 
voor recreatief verkeer, maar vooral voor dagelijks verkeer worden gebruikt. Dit 
21
blijkt ook uit de gemiddelde kilometrages van oldtimers volgens het CBS , 
opgenomen in de hierna opgenomen tabel. Uit deze cijfers blijkt dat met oldtimers 
met diesel en LPG als brandstof aanzienlijk meer wordt gereden dan met oldtimers 
met benzine als brandstof. 
 
Tabel 11 Gemiddelde jaarkilometrage oldtimers 
2011 
Leeftijd voertuig Gemiddeld jaarkilometrage 
 Benzine Diesel LPG  
25 t/m 29 jaar 5.099 12.600 11.115  
30 t/m 34 jaar 2.900 7.019 8.066  
35 t/m 39 jaar 2.683 5.324 5.219  
40 t/m 44 jaar 1.848 3.011 3.701  
45 jaar of ouder 1.984 1.856 2.983  
 
Doordat veel rijden in jonge oldtimers met name lucratief is voor diesel- en LPG-
auto’s is de afgelopen jaren het aandeel diesel- en LPG-oldtimers toegenomen en is 
hun aandeel groter dan het aandeel diesel en LPG-auto’s in de rest van het 
wagenpark. De nieuwe oldtimerregeling beoogt derhalve zowel de totale omvang van 
het oldtimerwagenpark als het aandeel diesel- en LPG-oldtimers terug te dringen. De 
beoogde effecten van de voorgestelde regeling zijn als gevolg van de aangekondigde 
afschaffing van de MRB vrijstelling voor oldtimers in het regeerakkoord ook zichtbaar 
in zowel de import als de uitstroom (export en sloop) van oldtimers. De effecten zijn 
vooral zichtbaar voor voertuigen op diesel en LPG waar een sterke afname van de 
import en een sterke toename van de uitstroom wordt waargenomen. Een en ander 
22
blijkt uit de TNO-notitie die is toegezegd tijdens het vragenuur van 1 oktober 2013, 
naar aanleiding van vragen van de heer van Vliet van de fractie van de PVV, en die u 
als bijlage bij deze nota aantreft. Daarmee wordt duidelijk dat momenteel veel jonge 
diesel- en LPG-oldtimers van de hand worden gedaan. De belangrijkste conclusies uit 
de TNO-notitie zijn, dat door de afschaffing van de MRB-vrijstelling van oldtimers in 
het regeerakkoord in het vooruitzicht te stellen, er nu – 1 jaar na afkondiging van de 
                                                
21
 http://www.cbs.nl/NR/rdonlyres/B1E60D53-4C38-4872-9F58-075833E86D07/0/Totaal_2008_2011_maatwerk.xls.  
 
22
 TNO, memorandum ontwikkeling import en export oldtimers in 2012 en 2013, 15 oktober 2013.  
51 
 

 
De leden van de fractie van 50PLUS vragen of nut, noodzaak, effectiviteit, en 
rechtvaardigheid van deze maatregel nader onderbouwd kunnen worden. Ik 
veronderstel dat de eerder genoemde en bijgevoegde TNO-notitie het nut, de 
noodzaak en de effectiviteit aan van de maatregel aantonen voor de leden van de 
fractie van 50PLUS. De effectiviteit van de maatregel kan pas worden gemeten als 
deze daadwerkelijk in werking is getreden, maar gezien de anticipatie-effecten als 
gevolg van de aankondigen verwacht ik dat die in lijn liggen met de verwachtingen.  
 
De leden van de fractie van 50Plus vragen om puntsgewijs in te gaan op de tegen de 
maatregel aangevoerde argumenten van de Stichting Autobelangen. Zoals hiervoor 
reeds is aangegeven gaat de Stichting autobelangen mijns inziens uit van de 
verkeerde veronderstellingen. Dat, maar vooral de inhoud van meergenoemde TNO-
notitie, lijken mij voldoende argumentatie om de argumenten van de stichting 
autobelangen gemotiveerd te weerleggen. 
 
De leden van de fractie van de PvdA maken zich zorgen over de mogelijk overmatige 
fiscale facilitering van hybride auto’s en stellen zich de vraag in hoeverre de 
substitutie-effecten naar relatief dure auto’s, zoals de Volvo V60 Plug-in en de 
Mitsubishi Outlander PHEV worden ingegeven door de mogelijkheid meerdere 
faciliteiten te “stapelen”. Zij vragen het kabinet of een dergelijk fiscaal ingegeven 
substitutie-effect wenselijk is. Met de leden van de fractie van de PvdA ben ik van 
mening dat er sprake is van een overmatige fiscale facilitering van hybride auto’s. 
Het kabinet stelt derhalve voor om met ingang van 1 januari 2014 te komen tot een 
meer evenwichtige vorm van stimulering van het terugdringen van de CO -uitstoot 
2
op basis van innovatieve technologie. Daarbij wordt een eind gemaakt aan de 
huidige vergaande stapeling van stimuleringsmaatregelen. Uitgangspunt moet zijn 
dat louter voor de meerkosten verbonden aan de toepassing van de meest 
innovatieve technieken om de CO -uitstoot terug te dringen, een tijdelijke 
2
tegemoetkoming kan gelden. In de (eerste) nota van wijziging op onderhavig 
24
wetsvoorstel is daarom een viertal maatregelen voorgesteld, waarbij onderscheid 
wordt gemaakt tussen de behandeling van enerzijds de volledig elektrische 
voertuigen en anderzijds de plug-in hybrides en de range extenders, die ook op 
conventionele brandstof kunnen rijden.  
Een tweetal maatregelen is opgenomen in genoemde (eerste) nota van wijziging. Het 
betreft de bijtelling privégebruik auto van de zaak en de 
kleinschaligheidsinvesteringaftrek (KIA). Voorgesteld wordt de bijtelling van een 
nulemissie-auto per 1 januari 2014 tijdelijk te verlagen van 7% naar 4%. Verder 
wordt voorgesteld de KIA voor personenauto’s af te schaffen. Naast voornoemde 
twee maatregelen zal bij het opstellen van de Milieulijst 2014 nader invulling worden 
gegeven aan het stimuleren van de meest zuinige en innovatieve technologieën. Dit 
houdt in dat de MIA meer zal worden gericht op (semi-)elektrische auto’s. Per 
investering in het kader van de MIA zal een plafond worden geïntroduceerd. 
                                                
24
 Kamerstukken II 2013/14, 33 752, nr. 9. 
53 
 

De leden van de fractie van de PvdA vragen zich af of het door het Ministerie van 
Financiën aangegeven verband tussen conjunctuur en belastinginkomsten niet in 
tegenspraak is met een toename van de budgettaire derving door de diverse fiscale 
regelingen voor (semi-)elektrische auto’s. Als gevolg van een dalende conjunctuur 
blijven de nieuwverkopen in 2013 ver achter bij het meerjarig gemiddelde. Dit leidt 
tot dalende inkomsten aan autobelastingen. De consument kiest echter in 
economisch moeilijke tijden vaker voor een zuinige en fiscaal voordelige auto. Het 
aantal nieuwverkochte (semi-)elektrische auto’s lijkt in 2013 dan ook niet te dalen 
ten opzichte van 2012. 
 
3.6. Fiscale innovatieregelingen 
De leden van de fractie van de PVV vragen om nog eens duidelijk te motiveren welke 
meetbare effecten worden verwacht van de huidige gecompliceerde fiscale 
innovatieregelingen. De S&O-afdrachtvermindering en S&O-aftrek, door bedrijven 
tezamen ook wel “WBSO” genoemd, stimuleert speur- en ontwikkelingswerk (S&O) 
door de loonkosten voor S&O te verlagen.  
De RDA (ook wel genoemd de aanvullende aftrek S&O) is gerichte lastenverlichting 
op niet-loonkosten en investeringen, welke direct gerelateerd zijn aan S&O. Dit zijn 
bijvoorbeeld investeringen in apparatuur en kosten van materialen. De RDA wordt 
als extra aftrekpost in aanmerking genomen bij de fiscale winstbepaling. Deze 
regeling beoogt investeringen en exploitatiekosten in private S&O te stimuleren. De 
innovatiebox is een gerichte lastenverlichting voor succesvolle (winstgevende) 
exploitatie van (zelfontwikkelde) immateriële activa waarvoor een octrooi of een 
buitenlands patent is gekregen, of waarvoor een S&O-verklaring is gekregen. Op 
verzoek is een effectieve heffing van 5% winstbelasting van toepassing. Deze 
regeling heeft als beoogd effect om commerciële exploitatie van S&O te stimuleren. 
Voorts is de innovatiebox een instrument ter versterking van het vestigingsklimaat 
voor het bedrijfsleven. Alle drie de regelingen worden separaat en periodiek 
geëvalueerd conform rijksbrede normen. In welke mate de regelingen doeltreffend 
zijn geweest is een van de expliciete onderzoeksvragen tijdens de evaluatie evenals 
de mate van gerelateerde administratieve lasten. De WBSO is in 2012 geëvalueerd 
met als belangrijkste conclusie van het onderzoek dat de WBSO doet wat met de 
regeling wordt beoogd: de private loonuitgaven aan speur- en ontwikkelingswerk 
25
bevorderen. Bij de kwantitatieve effectmeting van de evaluatie stelden de 
onderzoekers het extra S&O-loon per euro WBSO als gevolg van de WBSO-regeling 
als geheel centraal (de zogenoemde gemiddelde Bang for the buck). Dit gemiddelde 
effect van de WBSO op de S&O-loonuitgaven bevindt zich volgens de onderzoekers 
tussen de € 1,55 en € 1,99. Voor wat betreft de complexiteit van de regeling: deze 
blijkt niet uit de evaluatie. Een belangrijke indicator is hierbij het rapportcijfer dat 
gebruikers aan AgentschapNL als uitvoeringsorganisatie voor de WBSO toekennen. 
Dat cijfer is in de evaluatie van 2012 een 7,6 ten opzichte van een 7,4 in de 
                                                
25
 “Evaluatie WBSO 2006-2010. Effecten, doelgroepbereik en uitvoering”, Bijlage bij Kamerstukken 32 637, nr. 32. 
55 
 

maatregel “Subsidies bedrijven”, uit het regeerakkoord. Deze maatregel bevat 
binnen het EZ-domein zowel innovatie-instrumenten aan de uitgavenkant van de 
begroting van het Ministerie van Economische Zaken (EZ) als fiscale 
innovatieregelingen die ook onderdeel uitmaken van onderhavig Belastingplan 2014. 
Omdat onderzoek uitwijst dat de boetetaakstelling grotendeels niet te realiseren is, 
heeft het kabinet besloten om, naast de taakstellende beperking van fiscale 
innovatieregelingen van structureel € 160 miljoen, ook de compensatie van de 
boetetaakstelling (technisch) in te boeken op de WBSO en de RDA. Dat 
besparingsverlies wordt geraamd op € 75 miljoen in 2014, oplopend tot 
€ 115 miljoen structureel. Deze koppeling is verankerd in het regeerakkoord en geldt 
enkel voor de genoemde besparingsverliezen. Het kabinet ziet geen ruimte om deze 
koppeling los te maken. 
 
De leden van de fractie van D66 merken op dat bij de taakstelling op fiscale 
innovatieregelingen de innovatiebox niet wordt betrokken. Deze leden vragen naar 
de mogelijkheden dit alsnog te doen en de eerdere beweging nader te duiden. De 
constatering van de leden van de fractie van D66 is juist. Er is nog geen concrete 
uitwerking van de invulling van de taakstelling vanaf 2015. Om die reden zijn de 
bedragen vooralsnog (technisch) ingeboekt op de WBSO en de RDA. De precieze 
verdeling van de taakstelling op het innovatie instrumentarium kan per 2015 worden 
gewijzigd. Daarbij worden ook de Innovatiebox en de TKI-toeslag (een 
subsidieregeling voor Topconsortia voor Kennis en Innovatie) betrokken. Bij brief van 
26
28 juni en van 12 juli 2013 heb ik aangegeven dat een evaluatie van de 
innovatiebox nog niet mogelijk is omdat er onvoldoende kwantitatieve gegevens zijn. 
Hierdoor kan er geen uitspraak gedaan worden over de effectiviteit van de regeling. 
Een goede evaluatie kan pas worden opgeleverd wanneer deze kan worden 
gebaseerd op harde gegevens over tenminste drie aangiftejaren. Dit brengt met zich 
mee dat een representatieve evaluatie pas mogelijk is in 2015. Wel ben ik bereid in 
2014 op basis van de Vpb-aangiften 2011 en 2012 een zo compleet als mogelijke 
rapportage te sturen over het gebruik en de gebruikers van de innovatiebox. 
 
Voorts vragen de leden van de fractie van D66 om een tabel met daarin het budget 
voor de WBSO door de jaren heen, startende in het jaar dat de WBSO van start ging 
en voorzien van een projectie van het budget tot 2017. In onderstaande tabel is het 
gevraagde overzicht weergegeven. In kolom A is het budget weergegeven. In kolom 
B zijn de gerealiseerde uitgaven weergegeven. In kolom C is het saldo van A en B 
weergegeven. Een positief saldo staat voor een onderuitputting. Een negatief saldo 
staat voor een overschrijding van het budget.  
 
  
                                                
26
 Kamerstukken II 2012/13, 33 402, nrs. 60 en 64. 
57 
 

27 
de regeling als geheel te vergroten. Uit de evaluatie WBSO 2006-2010 is immers 
gebleken dat het verlengen van de eerste schijf in 2009 en 2010 bedrijven tot meer 
S&O heeft aangezet.  
De RDA is ingevoerd per 2012. Deze relatief jonge regeling is nog in ontwikkeling. 
Op basis va het gebruik van deze regelingen in 2012 en 2013 ziet het kabinet ruimte 
om de taakstelling te beleggen bij de RDA. In 2012 was er sprake van een 
onderuitputting van de RDA. Op basis van de huidige aanvragen wordt voor 2013 
een toename van het gebruik van circa 20% voorzien en is de voorlopig geschatte 
benutting van het RDA budget € 235 miljoen. Binnen het voor 2014 vastgestelde 
budget bestaat ondanks het beleggen van de taakstelling bij de RDA ruimte voor een 
voorlopig percentage van de RDA in 2014 van 60% (ten opzichte van 54% in 
28
2013). Hier is in beantwoording van de vragen van de leden van de fractie van de 
PVV reeds op ingegaan. Het kabinet voorziet dan ook geen afname van R&D-
activiteiten door bedrijven als gevolg van de fiscale taakstellingen op innovatie. 
 
De leden van de fractie van de ChristenUnie vragen voorts of bij de invulling van de 
taakstelling specifiek rekening wordt gehouden met de positie van het MKB en de 
extra mogelijkheden voor R&D-activiteiten. Het kabinet heeft elk jaar expliciet 
aandacht voor de verdeling tussen MKB en grootbedrijf bij de inrichting van de 
“WBSO”. Het kabinet stelt voor om met betrekking tot de S&O-afdrachtvermindering 
de eerste schijf te verlengen van € 200.000 naar € 250.000. Hierdoor is het hoge 
percentage van de S&O-afdrachtvermindering van toepassing op een groter deel van 
de loonkosten van S&O. Deze maatregel is met name van belang om het MKB meer 
mogelijkheden te bieden om door te groeien, omdat met name kleinere tot 
middelgrote bedrijven van een schijfverlenging kunnen profiteren. Uit de evaluatie 
19 
WBSO 2006-2010 is gebleken dat het verlengen van de eerste schijf in 2009 en 
2010 bedrijven tot meer speur- en ontwikkelingswerk heeft aangezet. Zoals hiervoor 
al vermeld wordt 73% van het WBSO-budget uitgegeven aan innovatieve MKB 
bedrijven. 
 
De leden van de fractie van de Christenunie vragen waarom op langere termijn 
gesneden wordt in bijvoorbeeld de succesvolle IPC-regeling. Het tempo van 
uitfaseren ten aanzien van IPC komt voort uit het Topsectorenbeleid en de keuze 
daarbij voor een topsector specifieke regeling als het MKB Innovatiestimulering 
Topsectoren (MIT). IPC houdt, als generiek instrument, na dit jaar op te bestaan. In 
het keuzemenu van de MIT blijft IPC wel beschikbaar voor die sectoren die daarvoor 
kiezen. Het budget voor het generieke MKB stimuleringsinstrument IPC is in 2013 al 
voor een belangrijk deel aangewend voor de nieuwe regeling MIT, waardoor er voor 
IPC in 2013 nog € 7 miljoen resteerde. In 2013 was er in totaal € 20 miljoen voor 
MIT beschikbaar, exclusief de sector Agri&Food die tot 2014 een aparte 
valorisatiepilot heeft. Vanaf 2014 wordt het voor IPC gereserveerde budget volledig 
ingezet op de nieuwe MIT-regeling. In 2014 is voor MIT € 30 miljoen beschikbaar 
                                                
27
 Evaluatie WBSO 2006-2010. “Effecten, doelgroepbereik en uitvoering”, Bijlage bij Kamerstuk 32 637 nr. 32, blg-162189. 
28
 Dat komt mede door de eerder voorziene oploop van het RDA budget met € 125 miljoen in 2014. 
59 
 

anticipatie-effecten zullen gaan voordoen, als gedwongen ontslag “naar voren wordt 
gehaald” of op 1 januari 2014 ingaande ontslagen gedateerd zullen worden op 31 
december 2013. De leden van de fractie van de ChristenUnie vragen wat bepalend is 
voor de vraag wanneer een werknemer nog gebruik kan maken van de 
stamrechtvrijstelling volgens het huidige regime. Is dat het moment waarop de 
vergoeding door de werkgever definitief is toegezegd en/of het moment waarop de 
vergoeding door de werkgever uitgekeerd is, zo vragen deze leden.  
Het kabinet heeft, mede naar aanleiding van deze vragen, besloten het onderhavige 
wetsvoorstel aan te passen om meer duidelijkheid te bieden en ook om eventuele 
anticipatie te beperken. Voor de toepassing van de 80%-regeling wordt geregeld dat 
naast het ineens beschikken over de aanspraak ook vereist wordt dat de werkgever 
het ter financiering van het betreffende recht op periodieke uitkeringen 
verschuldigde bedrag voor 15 november 2013 heeft overgemaakt. Voor het overige 
blijft gelden dat op de op 31 december 2013 bestaande aanspraken de op die datum 
bestaande bepalingen met betrekking tot de stamrechtvrijstelling van toepassing 
blijven. Voor de kwalificatie als een bestaande aanspraak is van belang of de 
aanspraak reeds op 31 december 2013 voldoende bepaald is en aan de wettelijke 
voorwaarden voor de toepassing van artikel 11, eerste lid, onderdeel g, van de Wet 
op de loonbelasting 1964 (Wet LB 1964) voldoet. De datum waarop het ontslag 
plaatsvindt is derhalve niet de beslissende factor. In het algemeen zal pas worden 
overgegaan tot de toekenning van een aanspraak op periodieke uitkeringen ter 
vervanging van gederfd of te derven loon als het ontslag vaststaat. Op dat moment 
zal in beginsel ook de storting van de koopsom plaatsvinden. 
 
De leden van de fractie van de PvdA vragen in dit kader of bij de raming van de 
opbrengst van de wijzigingen van de stamrechtvrijstelling rekening is gehouden met 
mogelijke anticipatie-effecten en als het zo is wat het budgettaire beslag van deze 
effecten is. Bij de raming is geen rekening gehouden met mogelijke anticipatie-
effecten. 
 
De leden van de fractie van de PvdA stellen dat bij reorganisaties een deel van de 
ontslagen nog dit jaar valt en een ander deel volgend jaar, hetgeen tot gevolg heeft 
dat ongelijke behandeling van werknemers ontstaat die aanleiding zou kunnen geven 
tot het treffen van een ruimere overgangsregeling. De leden van de fractie van de 
ChristenUnie hebben in het verlengde daarvan gevraagd of er een overgangsregeling 
komt voor mensen die nu al weten dat zij begin 2014 geconfronteerd worden met 
ontslag. Het kabinet overweegt niet om een aanvullende overgangsregeling te 
treffen voor de door deze leden voorgestelde situaties (voor zover die situaties niet 
onder de huidige overgangsregeling zouden vallen). De door het kabinet 
voorgestelde overgangsregeling biedt voldoende eerbiedigende werking voor 
bestaande gevallen. Verruiming van de overgangsregeling naar de door de leden van 
de fractie van de PvdA en de leden van de fractie van de ChristenUnie voorgestelde 
situaties zou feitelijk de afschaffing van de stamrechtvrijstelling uitstellen, omdat 
nieuwe aanspraken nog steeds in aanmerking zouden komen voor de 
61 
 

 
De leden van de fractie van de SP vragen of gesteld kan worden dat door de 
afschaffing van de stamrechtvrijstelling minder geld beschikbaar zal zijn voor het 
opstarten van een onderneming. Door middel van het afschaffen van de 
stamrechtvrijstelling voor nieuwe gevallen zal er direct afgerekend moeten worden 
over de ontvangen vergoeding. De nettovergoeding zal voor elk gewenst doel 
kunnen worden aangewend waaronder het opstarten van een onderneming. Deze 
nettovergoeding is lager dan de brutovergoeding die tot 1 januari 2014 in stamrecht-
bv’s geplaatst kan worden. Op de brutovergoeding rust echter nog wel een fiscale 
claim en deze is derhalve niet geheel vrij besteedbaar. 
 
De leden van de fractie van de ChristenUnie vragen wat de middelingsregeling 
inhoudt en hoe deze regeling compensatie dan wel verzachting zal bieden voor de 
progressie van belasting die zal optreden door het afschaffen van de 
stamrechtvrijstelling. De middelingsregeling biedt de mogelijkheid om bij een 
wisselend inkomen in box 1, of bijvoorbeeld een piek in het inkomen in enig jaar, de 
uiteindelijk verschuldigde belasting te baseren op het gemiddelde inkomen over een 
periode van drie jaar. De belaste (stamrecht)uitkering kan derhalve over een drietal 
jaren worden verdeeld. Het middelen gebeurt achteraf, over een aaneengesloten 
periode van drie belastingjaren waarvan de definitieve belastingaanslagen zijn 
vastgesteld. Door de middeling zal het te betalen belastingbedrag (kunnen) dalen. 
Het verschil met het eerder daadwerkelijk betaalde bedrag zal worden terugbetaald, 
voor zover het boven de drempel van € 545 komt.  
 
De leden van fractie van de SP vragen of de drempel niet te hoog is om het 
progressienadeel effectief te kunnen mitigeren. Verder vragen zij een reactie op de 
termijn die kan verstrijken tussen de aangifte en de definitieve aanslag, waardoor de 
middelingsregeling pas enkele jaren later kan worden geëffectueerd. Een drempel bij 
een teruggaafregeling als de middelingsregeling heeft inderdaad tot gevolg dat de 
werking van de regeling wordt ingeperkt. De reden voor het hanteren van een 
drempelbedrag ligt onder andere in het beperken van de uitvoeringslast van een 
dergelijke regeling. Om dezelfde reden kan middeling pas worden toegepast op basis 
van definitieve aanslagen. Zoals in de memorie van toelichting beschreven kunnen 
de scherpste kantjes van de afschaffing van de stamrechtvrijstelling, afhankelijk van 
de persoonlijke situatie, worden gemitigeerd door gebruikmaking van de 
middelingsregeling. Of de middelingsregeling in een specifieke situatie effectief kan 
bijdragen aan het verlagen van de belastingdruk is naast de hoogte van de drempel 
ook bijvoorbeeld afhankelijk van de mate van afwijking van het inkomen in de 
verschillende jaren en of het gemiddelde inkomen over de drie betrokken jaren daalt 
beneden een schijfgrens. Er zullen zeker gevallen zijn waar de optie van middeling, 
al dan niet door de hoogte van de drempel, niet bijdraagt aan het verlagen van de 
belastingdruk. Evenzeer zullen er situaties zijn waarin de middelingsregeling wel 
degelijk een gunstig effect heeft. 
 
63 
 

 
De leden van de fractie van het CDA verzoeken het kabinet om bij afkoop van een 
stamrecht een deel van de afkoopsom vrij te stellen. Aan dat verzoek komt het 
kabinet in het onderhavige wetsvoorstel gedeeltelijk tegemoet in het kader van het 
overgangsrecht voor op 31 december 2013 bestaande stamrechtaanspraken. In het 
jaar 2014 zal bij een eenmalige opname van het volledige stamrecht slechts 80% 
van de waarde van de aanspraak op dat moment belast worden. 20% van de waarde 
wordt dan buiten de belastingheffing in box 1 gehouden. 
 
De leden van de fractie van D66 constateren dat het kabinet verwacht dat de 
mogelijkheid om een stamrecht vervroegd te laten vrijvallen structureel geld 
oplevert, en dus voor een deel van de mensen die het laat vrijvallen fiscaal nadelig 
is. Deze leden vragen hoeveel mensen volgens het kabinet hun stamrecht vervroegd 
zullen laten vrijvallen, en welk deel daarvan een fiscaal nadeel ondervindt. Ook de 
leden van de fractie van de ChristenUnie vragen naar de grootte van de groep die 
naar verwachting gebruik zal maken van de regeling. Verder vragen de leden van de 
fractie van D66 op basis van welke gegevens de inschattingen zijn gemaakt, en een 
tabel met de budgettaire consequenties voor de jaren 2014-2050. Ook de leden van 
de fractie van de SP vragen een toelichting bij de budgettaire consequenties van de 
vrijval van stamrechten. De inschatting van het aantal mensen met een stamrecht is 
gebaseerd op informatie vanuit bestanden van de Belastingdienst over het aantal 
stamrecht-bv’s en informatie van het CBS over het gebruik van banksparen in 
verband met ontslagvergoedingen. Op basis van deze informatie is geschat dat er 
eind 2013 ongeveer 160.000 mensen zullen zijn met een stamrecht. Het kabinet 
schat dat ongeveer een kwart daarvan, dus ongeveer 40.000 mensen, gebruik zal 
maken van de mogelijkheid om het stamrecht in 2014 vervroegd te laten vrijvallen. 
Het is een voorzichtige raming, waarbij rekening is gehouden met het feit dat in veel 
gevallen vermogen niet onmiddellijk vrijgemaakt kan worden. Het kabinet verwacht, 
mede op basis van geluiden vanuit de praktijk, dat een kwart van de houders van 
een stamrecht gebruik zal maken van de eenmalige korting. Met de 80%-regeling 
wordt een korting van 20% gegeven op de grondslag die in de heffing wordt 
betrokken bij het belasten van het stamrecht. Voor een aantal belastingplichtigen is 
dit zonder meer voordelig. Weliswaar verliezen deze belastingplichtigen de 
vrijstelling van het vermogen in box 3, maar het voordeel in box 1 is voor deze 
groep groter dan het nadeel in box 3. Voor de overheid resulteert daardoor op 
termijn, in termen van netto contante waarde, een budgettaire derving. Daarnaast is 
er een groep belastingplichtigen die bij opname in 2014 weliswaar een voordeel 
hebben in box 1, maar waarbij het nadeel van belastingheffing in box 3 groter is dan 
het voordeel in box 1. Voor deze groep lijkt het uit oogpunt van tariefsvoordeel dan 
onaantrekkelijk om het vermogen in 2014 op te nemen: in termen van netto 
contante waarde is er een nadeel voor de belastingplichtige en een voordeel voor de 
overheid. Er zijn echter goede redenen waarom belastingplichtigen desondanks wel 
voor opname in 2014 kiezen, bijvoorbeeld aflossing van hypotheekschuld 
(balansherstel) of voor het starten van een onderneming. Voor belastingplichtigen 
65 
 

kabinet niet overwogen om de inbreng van de stamrechten in andersoortige bv’s 
omwille van pensioen en lijfrente aanvullend te faciliteren.  
 
De leden van de fractie van de ChristenUnie vragen of het kabinet ook overwogen 
heeft om het brutobedrag van het stamrecht aan te wenden voor aflossing van de 
eigenwoningschuld. Aanwending van het brutobedrag van het stamrecht voor de 
aflossing van de eigenwoningschuld zou leiden tot een budgettaire derving waarvoor 
geen dekking beschikbaar is. Op de stamrechten rust een claim in de 
inkomstenbelasting die verloren zou gaan bij een bruto aanwending van het 
stamrecht voor de aflossing van de eigenwoningschuld. Daar staat inderdaad 
tegenover dat het budgettaire beslag van de hypotheekrenteaftrek zou dalen, maar 
per saldo zal de door de leden van de fractie van de ChristenUnie genoemde 
maatregel tot een forse budgettaire derving leiden. Het kabinet is inderdaad wel 
voorstander van het aflossen van de eigenwoningschuld. In het onderhavige 
wetsvoorstel is daarom bijvoorbeeld ook een ruime vrijstelling van schenkbelasting 
opgenomen voor schenkingen die aangewend worden voor de aflossing van de 
eigenwoningschuld. 
 
De leden van de fractie van 50PLUS vragen naar de mogelijke gevolgen van de 
afschaffing van de stamrechtvrijstelling voor de arbeidsmarkt. De kosten van de 
afschaffing van de stamrechtvrijstelling zouden mogelijk worden afgewenteld op de 
werkgever, aldus deze leden. Het kabinet verwacht dat een mogelijke afwenteling 
van de kosten van het afschaffen van de stamrechtvrijstelling op de werkgever 
beperkt zal blijven. Onderhandelingen omtrent de hoogte van de ontslagvergoeding 
vinden doorgaans plaats op basis van het brutobedrag. Voor de werkgever is het 
hierbij niet relevant of een individuele werknemer ervoor kiest om zijn 
ontslagvergoeding al dan niet om te zetten in een stamrecht. Voor het bedingen van 
een hogere ontslagvergoeding moet ook persoonlijke onderhandelingsruimte 
aanwezig zijn. Deze ruimte lijkt in ieder geval bij het gebruik van de gebruikelijke 
formule voor de berekening van ontslagvergoedingen heel beperkt.  
 
3.8. Geen inflatiecorrectie inkomstenbelasting/loonbelasting 2014 
De leden van de fractie van het CDA vragen wat de extra te betalen belasting is voor 
personen met een inkomen van respectievelijk € 20.000, € 40.000, € 60.000 en 
€ 80.000 doordat er in 2014 geen inflatiecorrectie plaatsvindt in de inkomsten- en 
loonbelasting. Ten opzichte van de belasting die verschuldigd zou zijn over die 
inkomens in 2014 als de inflatiecorrectie wel zou zijn toegepast, is dit voor personen 
met een inkomen van € 20.000 en € 40.000 € 19 en voor personen met een 
inkomen van € 60.000 en € 80.000 € 114. Bij een inkomen dat in 2013 en 2014 
gelijk is, leidt het niet toepassen van de inflatiecorrectie nominaal niet tot meer 
verschuldigde belasting. Bij het voorgaande is geen rekening gehouden met 
kortingen (die evenmin worden geïndexeerd). 
 
67 
 

de eindheffingssystematiek is gekozen vanwege het incidentele karakter en omdat 
een verhoging van het toptarief van 52% met een extra schijf vanaf € 150.000 
negatieve consequenties zou hebben voor het vestigingsklimaat in Nederland.  
 
De leden van de fractie van het CDA vragen of het kabinet rekening heeft gehouden 
met de effecten van de werkgeversheffing voor werkgevers met veel werknemers 
met een inkomen van meer dan € 150.000 en de mogelijke effecten op de 
werkgelegenheid. Het kabinet probeert met stimuleringsmaatregelen de huidige 
conjuncturele schok te dempen. Voor duurzaam economisch herstel is het echter ook 
van belang dat de overheidsfinanciën op orde zijn. Het kabinet acht de verlenging 
van de werkgeversheffing in 2014 een verantwoorde maatregel. Zoals in antwoord 
op eerdere vragen van de leden van de fractie van het CDA is aangegeven, laat de 
doorrekening van het aanvullend beleidspakket, zoals gepresenteerd op Prinsjesdag, 
een beperkt negatief effect (¼%-punt) zien op de werkgelegenheid op korte en 
middellange termijn. In de Begrotingsafspraken 2014 is extra aandacht besteed aan 
de werkgelegenheid. Het financiële pakket bevat lastenverlichting op arbeid, die de 
koopkracht op korte termijn verbetert en leidt tot een toename van de 
werkgelegenheid. 
 
De leden van de fractie van het CDA vragen of het kabinet kan ingaan op de 
daadwerkelijke opbrengst die de werkgeversheffing in 2013 tot nog toe heeft gehad 
en op de raming voor 2014, die exact gelijk is aan de raming voor 2013. De 
werkgeversheffing heeft in 2013 tot een opbrengst van ruim € 500 miljoen geleid. 
Op basis van de gerealiseerde ontvangsten uit de werkgeversheffing in 2013, heeft 
het kabinet voor 2014 opnieuw een bedrag van € 0,5 miljard geraamd. 
 
De leden van de fractie van 50PLUS vragen of ontslagvergoedingen uitgezonderd 
kunnen worden van de grondslag waarover de pseudo-eindheffing voor hoog loon 
wordt berekend. De pseudo-eindheffing voor hoog loon is, net als de overige 
(pseudo-)eindheffingen, een heffing van de inhoudingsplichtige. Er is bij de pseudo-
eindheffing voor hoog loon gekozen voor een generieke vormgeving waarbij voor de 
heffing voor het jaar 2014 alle loonbestanddelen waarover in het kalenderjaar 2013 
is geheven meetellen in de berekening van de pseudo-eindheffing voor hoog loon. 
Mede met het oog op het incidentele karakter van de regeling, is gekozen voor een 
eenvoudige, doelmatige en makkelijk uitvoerbare heffing. Met het uitzonderen van 
loonbestanddelen zou deze doelstelling worden doorkruist.  
 
3.10. Afschaffen integratieheffing btw 
De leden van de fracties van het CDA en D66 verzoeken in te gaan op de reactie van 
de Register Belastingadviseurs. Hierin wordt onder meer gewezen op de 
mogelijkheid van het ontstaan van concurrentieverstoring door het afschaffen van de 
integratielevering. Ook de leden van de fractie van de PvdA vragen of die vrees van 
het RB voor “doe het zelven” terecht is en de leden van de fractie van D66 vragen 
69 
 

beschikking gestelde grond al eerder met btw is belast. Dit betreft dus effectief ook 
de situaties van ter beschikking gestelde grond en panden waar ooit eerder btw op is 
betaald, maar waarvan de herzieningstermijn is verstreken. Dit waren situaties die 
eerder tot een integratielevering leidde en waarbij deze elementen tot het arrest ook 
werden meegenomen in de heffing van btw over deze integratielevering. De 
situaties, waarvoor deze integratielevering door Nederland als maatregel tegen 
verstoring werd ingezet, zijn daardoor afgenomen. 
Tevens wordt de integratielevering door ondernemers in de onroerend goed sector in 
specifieke situaties zoals bij de ombouw van kantoren naar te verhuren woningen en 
de tijdelijke verhuur van voor de verkoop gebouwde koopwoningen ervaren als een 
fiscale drempel en dit zou mede onder invloed van de huidige crisis ook leiden tot 
uitstel of afstel van voor de woningmarkt gewenste activiteiten. De verwachting, de 
leden van de fractie van de SP vragen daar specifiek naar, is dat het wegvallen van 
de integratielevering stimulerend kan werken voor die situaties waar, mede door de 
gevolgen van de extra btw-druk die door een integratielevering ontstaat, op dit 
moment nog wordt afgezien van deze handelingen. Al deze factoren meewegende 
heeft het kabinet nu besloten een generieke integratielevering zoals Nederland die 
sinds het begin van de omzetbelastingwetgeving in Nederland kent, niet meer te 
handhaven. Dit neemt niet weg dat als zich op een specifiek terrein een zodanige 
ernstige verstoring gaat voordoen, als gevolg van het zelf vervaardigen van 
goederen of zelf verrichten van diensten, dat ingrijpen noodzakelijk wordt, het 
kabinet de mogelijkheid heeft tot invoering van een meer gerichte integratielevering 
of –dienst.  
 
De leden van de fractie van de PvdA vragen het kabinet hoeveel banen zij verwacht 
dat de afschaffing van de integratieheffing creëert, bijvoorbeeld in de bouw. Het 
afschaffen van de integratieheffing leidt tot een lagere kostprijs bij het vervaardigen 
van onroerend goed op eigen grond indien het onroerend goed vervolgens voor 
(deels) btw-vrijgestelde prestaties wordt gebruikt. Dit kan tot een positief effect op 
de werkgelegenheid leiden. Het CPB heeft de effecten op de werkgelegenheid van 
het complete pakket aan maatregelen dat in 2014 ingaat berekend en gepresenteerd 
in de Macro Economische Verkenning (MEV). Het CPB maakt geen kwantificeringen 
van werkgelegenheidseffecten van afzonderlijke maatregelen.  
De leden van de fractie van de SP vragen hoe de afschaffing van de integratieheffing 
zich verhoudt tot de verhuurderheffing, met betrekking tot investeringen in 
woonruimte. Het kabinet wijst voor deze verhouding tussen beide maatregelen op de 
vormgeving van de verhuurderheffing waarbij mede op verzoek van beide Kamers 
der Staten-Generaal rekening gehouden is met de verschillende investeringsopgaven 
en is gezocht naar prikkels om de ruimte voor maatschappelijk urgente investeringen 
te vergroten, zoals bij de investeringsaftrek voor transformatie van kantoren in 
huurwoningen. De afschaffing van de integratieheffing kan daarbij stimulerend 
werken.  
 
71 
 

 
Het RB vraagt het kabinet of de afschaffing van de integratielevering nog moet 
worden afgestemd met het BTW-Comité. In de btw-richtlijn wordt bij specifieke 
bepalingen aangegeven dat het BTW-Comité in kennis moet worden gesteld indien 
een lidstaat gebruik maakt van die bepaling. Daarvan is geen sprake bij artikel 18 
onderdeel a, dat de grondslag biedt voor de invoering van een integratielevering in 
de lidstaten. 
 
Het RB en het NOB geven het kabinet in overweging om de afschaffing van de 
integratielevering - al dan niet naar keuze van de ondernemer - al vanaf het moment 
van bekendmaking in te laten gaan. Het RB en NOB geven dit in overweging in 
verband met verwacht uitstelgedrag en stagnatie op de vastgoedmarkt. Ook de 
leden van de fractie van de SP vragen waarom de mogelijkheid niet is ingebouwd dat 
de belastingplichtige ervoor kan kiezen om, vanaf het moment van aankondiging van 
de afschaffing, de integratieheffing niet meer toe te passen. Een vooraankondiging 
van afschaffing van een heffing heeft uiteraard altijd een zeker verschuivinggedrag 
tot gevolg. Voor onroerend goed, waar deze integratielevering het meest voorkomt, 
zal dit naar verwachting echter niet in alle gevallen eenvoudig kunnen plaatsvinden. 
Panden die reeds in de eindfase van de bouw verkeren zullen naar verwachting niet 
massaal, louter voor de btw, maanden ongebruikt leeg blijven staan. Tevens acht 
het kabinet het niet waarschijnlijk dat binnen deze korte periode ondernemers 
massaal eenzijdig kunnen overgaan tot het vertragen van lopende bouwprojecten. 
Een stagnatie of verschuiving van enige omvang is om die redenen niet reëel te 
verwachten en is een eerdere afschaffing uit dit oogpunt niet noodzakelijk. Verder 
gelden nog de volgende bezwaren tegen een eerdere afschaffing. Het geven van een 
keuze aan de ondernemer om al dan niet een integratielevering toe te passen, is 
eerder al aan de orde geweest bij de intrekking van de goedkeuring Mededeling 26 in 
Belastingplan 2010. Het was vooral die keuzemogelijkheid waartegen de Europese 
Commissie bij de aangekondigde inbreukprocedure bezwaar maakte. Alleen al uit dat 
oogpunt zou een keuzemogelijkheid in een eventuele aanvullende overgangsregeling 
voor een eerdere of latere afschaffing van de integratieheffing in dit verband niet 
mogelijk zijn en integraal voor elke ondernemer moeten gelden. Eerdere afschaffing 
betekent bovendien een aanvullende derving en heeft tot gevolg dat ondernemers 
daarbij met terugwerkende kracht alsnog geconfronteerd worden met het vervallen 
van een recht op aftrek tot aan het moment van bekendmaking van de afschaffing 
op 30 augustus 2013 via ondermeer het persbericht over het bereikte 
conceptakkoord met Aedes. Het kabinet acht beiden effecten onwenselijk. 
De leden van de fractie van de SP vragen welke budgettaire consequenties het 
opnemen van de eerdere afschaffing heeft. Als het eerder vervallen van de 
integratielevering voor iedereen gaat gelden, leidt dit vanaf het moment van 
bekendmaking tot een additionele budgettaire derving van circa € 30 miljoen. Bij een 
keuzerecht om de integratieheffing per 30 augustus 2013 niet meer te hoeven 
toepassen komt er bovenop de hierboven genoemde additionele derving nog een 
e
bedrag. Dit betreft 4/12 van de vooraftrek, die immers gewoon doorgaat voor 
73 
 

geen structurele derving is geraamd. De aanvullende vraag van deze leden of het 
kabinet aanneemt dat de restschuld als gevolg van de tijdelijke verruiming binnen 
één jaar is afgelost waardoor alleen in 2014 een derving kan worden verwacht, kan 
gelet op het vorenstaande ontkennend worden beantwoord. 
 
De leden van de fractie van de PvdA vragen wat precies onder “restschuld” moet 
worden verstaan en of een vage omschrijving de deur openzet naar 
belastingconstructies in de toekomst om de schenkbelasting te ontgaan. Onder 
restschuld moet worden verstaan een restschuld van een vervreemde eigen woning 
als bedoeld in artikel 3.120a van de Wet IB 2001 waarvan de renten en kosten 
worden aangemerkt als aftrekbare kosten met betrekking tot een eigen woning als 
bedoeld in artikel 3.120 van de Wet IB 2001. Het kabinet is van mening dat deze 
omschrijving duidelijk genoeg is en geen mogelijkheid tot belastingconstructies 
biedt. Het kabinet houdt uiteraard de vinger aan de pols indien blijkt dat er wel 
mogelijkheden bestaan tot belastingconstructies. 
 
Verder vragen de leden van de fractie van de PvdA om een reactie op een mogelijk 
onbedoeld effect dat de NOB signaleert: in plaats van dat een ouder € 200.000 
schenkt aan zijn eigen kind, schenkt hij € 100.000 aan zijn eigen dochter en 
€ 100.000 aan de dochter van zijn broer. Zijn broer doet hetzelfde, waardoor 
bewerkstelligd wordt dat € 200.000 per persoon belastingvrij is ontvangen. De leden 
van de fractie van de PvdA vragen of dit effect kan optreden en wat hiertegen zal 
worden gedaan. De leden van de fractie van het CDA vragen of de Belastingdienst 
wel in de gelegenheid is om misbruik in de vorm van kruislingse schenkingen te 
bestrijden wanneer dit veel mankracht kost. Ook de leden van de fractie van D66 
vragen naar misbruikmogelijkheden in verband met de verhoogde vrijstelling voor 
schenkingen aan derden. Iemand kan inderdaad van meer personen een schenking 
ontvangen die, wanneer die wordt gebruikt voor de eigen woning of het aflossen van 
een schuld in verband met die eigen woning, is vrijgesteld. Dit past geheel in de 
gedachte van deze tijdelijke verruiming. In de geschetste situatie waarbij twee 
broers hebben afgesproken kruislings te schenken aan elkaars kind is het echter de 
vraag of hier wel sprake is van een schenking aan het kind van de ander. In feite 
krijgt door de afspraak met de broer het eigen kind € 200.000 van de eigen ouder 
waarvan € 100.000 via de broer, en ontvangt het kind van die broer ook € 200.000 
van de eigen vader. Voor de schenkbelasting geldt dat voor de helft van de totale 
schenking een beroep kan worden gedaan op de tijdelijk verhoogde vrijstelling van 
€ 100.000. De Belastingdienst zal dergelijke constructies bestrijden in het reguliere 
toezicht. De constatering dat iemand van meerdere personen (al dan niet in 
familieverband) een schenking heeft ontvangen kan daarbij een signaal zijn. In 
werkgever/werknemerrelaties, waar de leden van de fractie van D66 naar vragen, is 
in beginsel sprake van (verkapt) loon, en niet van een schenking. 
 
De leden van de fractie van de SP vragen aan te geven in hoeverre de maatregel om 
de vrijstelling voor de schenkbelasting te verruimen zal worden aangewend om de 
75 
 

de raming van de daarmee gemoeide budgettaire derving is vervolgens uitgegaan 
van gemiddelde bedragen en tarieven en zijn geen specifieke veronderstellingen 
gemaakt over de mate waarin het gebruik van de tijdelijk verruimde vrijstelling valt 
toe te schrijven aan de verhoging van het bedrag, het laten vervallen van de eis 
omtrent de aard van de verwantschap of het laten vervallen van de leeftijdsgrens. 
Niettemin zou aanvullend kunnen worden verondersteld dat in enkele duizenden 
gevallen sprake is van schenkers die zowel financieel in staat zijn alsook de wens 
hebben om een bedrag hoger dan € 50.000 te schenken. 
 
De leden van de fractie van het CDA vragen waarom niet mogelijk is gemaakt dat de 
schenking kan worden gespreid over meerdere jaren. Hierdoor kan volgens deze 
leden worden voorkomen dat belastingplichtige een deel van zijn schenking kwijt is 
aan de boete van banken bij het aflossen van de hypotheek boven een bepaalde 
grens. Het kabinet wijst in dit kader op de met algemene stemmen aangenomen 
36
motie Krol/Klein tijdens de Algemene Politieke Beschouwingen. Deze motie 
beschouwt het kabinet als ondersteuning van beleid en weerspiegelt dientengevolge 
de insteek van het kabinet die er primair op is gericht dat hypotheekaanbieders 
worden aangemoedigd zich in te zetten op het laten vervallen van boeterentes indien 
gebruik wordt gemaakt van de verruimde schenkingsvrijstelling. Inmiddels hebben 
Rabobank, ING, ABN Amro en SNS laten weten onder deze voorwaarde van de 
berekening van boeterente af te zien. Dat inzicht maakt dan ook dat de door deze 
leden gevraagde mogelijkheid, hoe sympathiek deze op het eerste gezicht ook lijkt, 
op dit moment niet aan de orde is.  
 
De leden van de fractie van de SP vragen of het kabinet heeft meegenomen dat 
indien banken de boete bij vervroegd aflossen laten vervallen in het geval sprake is 
van een schenking, twee personen die willen aflossen dit via een kruislingse 
schenking boetevrij kunnen doen. Er wordt op gewezen dat alle banken sowieso 
voorzien in de mogelijkheid om een deel van de hypotheeksom (met een minimum 
van 10%) boetevrij kunnen aflossen. Voorts is een voorwaarde voor een schenking 
dat sprake is van vrijgevigheid; of hiervan sprake is als twee belastingplichtigen 
elkaar geld geven om boetevrij af te kunnen lossen is zeer de vraag. 
 
De leden van de fractie van het CDA en de leden van de fractie van de ChristenUnie 
vragen hoe het zit als de begiftigde een partner heeft. Door de werking van artikel 
26 van de SW 1956 worden partners voor de berekening van de schenkbelasting als 
één en dezelfde persoon aangemerkt. Als twee partners van dezelfde schenker elk 
€ 100.000 ontvangen voor de eigen woning, wordt dat aangemerkt als één 
schenking van € 200.000. Daarvan kan € 100.000 vallen onder de verruimde 
vrijstelling. Het restant is belast met schenkbelasting.  
 
Verder vragen de leden van de fractie van het CDA of de verhoogde vrijstelling, die 
ook geldt voor schenkingen van derden, ook kan worden toegepast bij een 
                                                
36
 Kamerstukken II 2013/14, 33 750, nr. 11. 
77 
 

Tevens vragen de leden van de fractie van het CDA of de vrijstelling van € 100.000 
elk jaar wordt geïndexeerd. De verruimde vrijstelling bedraagt zowel in 2013 (voor 
de periode van 1 oktober tot 31 december)als in 2014 € 100.000. Artikel 35a van de 
SW 1956 (de indexatiebepaling) is niet van toepassing. Per 1 januari 2015 vervalt de 
tijdelijk verruimde eenmalig verhoogde vrijstelling van € 100.000. 
 
De leden van de fractie van D66 geven aan benieuwd te zijn naar de budgettaire 
derving als gevolg van het vervallen van de bepaling dat het moet gaan om 
schenking van ouders aan kinderen tussen de 18 en 40 jaar. Bij de raming van de 
budgettaire derving is uitgegaan van gemiddelde bedragen en tarieven en zijn geen 
specifieke veronderstellingen gemaakt over de mate waarin het gebruik van de 
tijdelijk verruimde vrijstelling valt toe te schrijven aan de verhoging van het bedrag, 
het laten vervallen van de aard van de verwantschap of het laten vervallen van de 
leeftijdsgrens. Niettemin zou aanvullend kunnen worden verondersteld dat ruim de 
helft van de geraamde derving kan worden toegeschreven aan het laten vervallen 
van de eis omtrent de aard van de verwantschap en de leeftijdsgrens. 
 
De leden van de fractie van D66 vragen met hoeveel de vrijstellingsgrens van 
€ 51.407 omlaag moet om budgettair neutraal de voorwaarde dat het moet gaan om 
een schenking van ouders aan kinderen tussen de 18 en 40 jaar structureel te 
kunnen schrappen en of het structureel schrappen hiervan is overwogen. Voor de 
beantwoording van deze vraag is van belang dat het bedrag van € 51.407 is 
opgebouwd uit de standaard eenmalige verhoging van de jaarlijkse vrijstelling van 
€ 5141 tot een bedrag van € 24.676 (cijfers 2013) en de verdere verhoging ten 
behoeve van de eigen woning of studie tot het bedrag van € 51.407, waarbij het 
bedrag van € 24.676 niet aan een specifiek bestedingsdoel is gebonden. Het laten 
vervallen van de door de leden van de fractie van D66 bedoelde voorwaarde roept 
derhalve de vraag op of ook de standaard eenmalig verhoogde vrijstelling zonder 
beperkende voorwaarden aan elke willekeurige verkrijger moet kunnen worden 
toegekend. Als dit het geval is dan zal budgettair neutrale financiering daarvan er 
vermoedelijk op neerkomen dat de grens van de eenmalig verhoogde vrijstelling 
lager moet worden vastgesteld dan het huidige bedrag van de standaard eenmalig 
verhoogde vrijstelling van € 24.676, waardoor de extra verhoging ten behoeve van 
de eigen woning of studie integraal zou komen te vervallen. Het kabinet acht dit 
onwenselijk en is van oordeel dat voor een aanpassing zoals voorgesteld door de 
leden van de fractie van D66 eerst een integrale heroverweging van de eenmalig 
verhoogde vrijstelling in de schenkbelasting noodzakelijk is. 
 
De leden van de fractie van D66 vragen om nader in te gaan op de geschatte 
effecten van de verruiming van de vrijstelling in de schenkbelasting met betrekking 
tot de eigen woning en daarbij in ieder geval in te gaan op het aantal 
huizenverkopen, de huizenprijzen, de restschulden en de totale hypotheekschulden. 
Bij de raming van de budgettaire derving van de verruiming van de vrijstelling in de 
schenkbelasting met betrekking tot de eigen woning is uitgegaan van een 
79 
 

ondernemingsvermogen en maakt daarmee onderscheid tussen verkrijgers van 
ondernemingsvermogen en verkrijgers van ander vermogen. Op deze conclusie 
wordt nader ingegaan in paragraaf 12 van deze nota, naar aanleiding van vragen 
van dezelfde leden. De onderhavige verruimde vrijstelling geldt voor iedereen zodat 
er naar de stellige overtuiging van het kabinet geen sprake kan zijn van strijd met 
het gelijkheidsbeginsel. 
 
De leden van de fractie van de ChristenUnie vragen of het kabinet ook 
mogelijkheden ziet voor een alternatieve vormgeving binnen het budgettaire kader, 
waarbij de vrijstelling van de schenkbelasting op € 51.407 behouden blijft, maar de 
schenking bijvoorbeeld kan worden uitgesmeerd over meerdere jaren of waarbij de 
leeftijdsgrens van de begiftigden verder wordt verhoogd. Gegeven het budgettaire 
kader van € 100 miljoen voor een verruiming voor één jaar en drie maanden zouden 
uiteraard ook andere verruimingsmogelijkheden van de eenmalig verhoogde 
vrijstelling denkbaar zijn geweest, waaronder de door de leden van de fractie van de 
ChristenUnie gesuggereerde. Het kabinet acht een andere vormgeving echter niet 
wenselijk. 
 
De leden van de fractie van de ChristenUnie vragen of de conclusie juist is dat een 
kind dat jonger is dan 40 jaar het bedrag van € 100.000 in twee verschillende 
kalenderjaren mag ontvangen: vóór 1 januari 2014 maximaal € 51.407 op grond van 
artikel 33, onderdeel 5, van de SW 1956 en € 48.593 in het kalenderjaar 2014. Deze 
conclusie is juist. Voorts vragen deze leden of de mogelijkheid om de schenking over 
twee kalenderjaren te spreiden niet geldt als het kind in 2013 reeds de leeftijd van 
40 jaar heeft bereikt of als er sprake is van een schenking aan een derde omdat (de 
goedkeuring van) artikel 33a van de SW 1956 slechts in één kalenderjaar kan 
worden toegepast. Deze conclusie is eveneens juist. 
 
De leden van de fractie van de ChristenUnie vragen of het klopt dat de vrijstelling bij 
een schenking voor aflossing van een restschuld niet voor derden geldt, terwijl de 
vrijstelling voor aankoop van een woning wel voor derden geldt. Deze lezing van de 
regeling klopt niet. De mogelijkheden voor aanwending van de schenking onder de 
tijdelijk verruimde eenmalig verhoogde vrijstelling van € 100.000 zijn voor alle giften 
gelijk, ongeacht de relatie tot de schenker. 
 
De leden van de fractie van de ChristenUnie vragen uiteen te zetten hoe de 
vrijstelling van toepassing is op een gehuwd stel, waarbij de één de schenking krijgt 
terwijl het huis op naam van de ander staat. De schenking moet door de begiftigde 
worden gebruikt voor zijn eigen woning. De schenking mag bijvoorbeeld niet worden 
gebruikt om de eigenwoningschuld af te lossen die een ander heeft. 
 
Ook vragen de leden van de fractie van de ChristenUnie naar de consequenties als 
een schenker vergeet om de voorwaarden van artikel 5 van de Uitvoeringsregeling 
schenk- en erfbelasting toe te voegen aan de schenking. Zij vragen of deze 
81 
 

 
De leden van de fractie van de ChristenUnie vragen waarom voor de ingangsdatum 
van 1 oktober 2013 is gekozen, aangezien het om een begunstiging gaat waarbij het 
parlement feitelijk wordt gepasseerd en de maatregel feitelijk nog niet is 
goedgekeurd. Het gebeurt wel vaker dat een maatregel wordt ingevoerd 
vooruitlopend op wetgeving. Daartegen bestaat geen bezwaar als het om een 
maatregel ten gunste van de belastingplichtige gaat. Dat neemt niet weg dat het 
parlement de mogelijkheid heeft niet in te stemmen met deze maatregel. In dat 
geval geniet degene die gebruik heeft gemaakt van het goedkeurende beleid een 
voordeel. 
 
De leden van de fracties van de ChristenUnie en 50PLUS vragen in te gaan op de 
vragen die over de tijdelijke verruiming van de vrijstelling in de schenkbelasting zijn 
gesteld door de EPN. Voor zover de vragen niet reeds zijn beantwoord in het 
voorgaande, volgt hierna een antwoord op die vragen. 
De EPN vraagt wat de invloed is van artikel 26 van de SW 1956 op artikel 33a van 
de SW 1956 indien twee partners ieder afzonderlijk een schenking doen aan dezelfde 
begiftigde. Door de werking van artikel 26 van de SW 1956 worden partners voor de 
berekening van de schenkbelasting als één en dezelfde persoon aangemerkt. Als 
twee partners ieder afzonderlijk een schenking doen van € 100.000 aan dezelfde 
begiftigde, wordt dat aangemerkt als één schenking van € 200.000. Daarvan kan 
€ 100.000 vallen onder de verruimde vrijstelling. Het restant is belast met 
schenkbelasting. 
 
De EPN vraagt verder naar de fiscale gevolgen als een bv waarvan vader enig 
aandeelhouder is, € 100.000 schenkt terwijl het kind al reeds gebruik heeft gemaakt 
van de eenmalig verhoogde schenkingsvrijstelling als bedoeld in artikel 33, 
onderdeel 5 of 6, van de SW 1956. Fiscaal werkt dit zo uit dat niet de bv, maar de 
aandeelhouder schenkt. De betaling door bv is een uitdeling, die bij de 
aandeelhouder wordt belast met aanmerkelijkbelangheffing. Voor de Vpb is dat 
bedrag niet aftrekbaar van de winst. Voor de schenkbelasting wordt de schenking 
belast als een schenking door vader. 
 
Tevens vraagt de EPN of men de inspecteur vooraf kan benaderen met de vraag of 
en zo ja, voor welk bedrag nog aanspraak kan worden gemaakt op artikel 33a van 
de SW 1956 indien ouders en/of het kind niet meer weten in hoeverre in het 
verleden al gebruik is gemaakt van de vrijstelling van artikel 33, onderdeel 5, van de 
SW 1956. Voorop staat dat het juist invullen van de aangifte schenkbelasting een 
verantwoordelijkheid is van belastingplichtigen zelf. De inspecteur controleert deze 
aangifte. Een belastingplichtige kan uiteraard altijd contact opnemen met de 
Belastingdienst bij vragen of twijfels over de aangifte. 
 
Ten slotte vraagt EPN waarom de vrijstelling van de schenking voor de eigen woning 
voor de schenkbelasting niet wordt doorgetrokken naar de erfbelasting. De 
83 
 

van de fractie van de PvdA doelen met hun vragen waarschijnlijk op de in het 
40
Energieakkoord opgenomen passage voor duurzame groei, waarbij het budget van 
de EIA-regeling wordt beperkt (oplopend tot € 50 miljoen per 2017) om financiële 
ruimte te maken voor een innovatieprogramma voor demonstratieprojecten die 
gericht zijn op versnelling van commercialisering vanuit de Topsector Energie ten 
behoeve van de export. Om meer middelen beschikbaar te houden voor 
investeringen in energiebesparing en energie-efficiëntieverbetering in het 
bedrijfsleven, is in het Energieakkoord voor duurzame groei opgenomen dat de EIA-
regeling zoveel mogelijk wordt gericht op investeringen in energiebesparing. In het 
41
Energieakkoord is hierover verder opgenomen dat het de bedoeling is om 
projecten die in de toekomst een SDE+-subsidie aanvragen niet meer tegelijkertijd 
in aanmerking te laten komen voor de EIA. Tevens is hierbij opgenomen dat er een 
oplossing wordt gevonden voor hernieuwbare opwekkingstechnologieën die nu nog 
wel en straks niet meer door de EIA worden gedekt, indien de SDE+ en het overige 
instrumentarium onvoldoende uitkomst bieden. De doelstelling hierbij is dat vanuit 
investeringsoverwegingen de continuïteit niet in gevaar komt. Het Ministerie van EZ 
rondt het onderzoek hiernaar in de herfst van 2013 af. Installaties met een SDE+ 
beschikking van 2013 of eerder hebben bij hun aanvraag van subsidie gerekend op 
de EIA. Ook waren basisbedragen in eerdere (SDE) regelingen berekend op een 
situatie met EIA. Er komt een overgangsregime binnen de Energielijst voor projecten 
die in 2013 of eerder een SDE(+) beschikking hebben ontvangen en nog geen 
gebruik hebben gemaakt van de EIA. In de berekening van de basisbedragen voor 
de SDE+ 2014 en volgende jaren wordt het voordeel van de EIA niet meer 
meegerekend. Per saldo leidt dat tot iets hogere basisbedragen bij de SDE+. 
 
De leden van de fractie van de SP vragen naar het effect van het ophogen van de 
drempelbedragen in de EIA/MIA/Vamil op duurzame investeringen en hoe dit zich 
verhoudt tot het Energieakkoord. Verder vragen voornoemde leden of vooral MKB-
bedrijven te maken krijgen met het verhogen van het drempelbedrag. In dit kader 
vragen de leden van de fractie van de ChristenUnie welke gevolgen de verhoging 
van de drempelbedragen heeft voor de land- en tuinbouw. Ook vragen 
laatstgenoemde leden of de bezuinigingen op de EIA/MIA/Vamil gevolgen hebben 
voor de duurzame doelstellingen van de agrarische sector. Tot slot vragen leden van 
de fractie van de SP of het kabinet het wenselijk acht dat het aantal aanvragen met 
19% daalt. De EIA, MIA en de Vamil zijn recentelijk geëvalueerd. De 
evaluatierapporten en de kabinetsreactie hierop heb ik uw Kamer, mede namens de 
Minister van EZ en de Staatssecretaris van Infrastructuur en Milieu (I&M), op 
42
17 september doen toekomen . De aanpassingen die worden voorgesteld in het 
Belastingplan 2014 zijn mede gebaseerd op de aanbevelingen uit deze evaluaties. 
Uit de evaluatie van de EIA is onder andere naar voren gekomen dat veel aanvragen 
voor de EIA worden gedaan voor geringe bedragen, hetgeen naar verhouding hoge 
administratie- en uitvoeringskosten met zich brengt. In het evaluatierapport wordt 
                                                
40
 Kamerstukken II 2013/14, 33 750 XIII, nr. 2, blz. 83. 
41
 SER energieakkoord blz.7. 
42
 Kamerstukken II 2013/14, 33 752, nr. 5. 
85 
 

op de Vamil beperkt deze voordelen. Hierbij is eveneens sprake van een 
lastenverzwaring. 
 
De leden van de fractie van D66 zijn verder benieuwd naar de prognose met 
betrekking tot de ontwikkeling van de vraag naar de EIA/MIA/Vamil. Zij vragen zich 
af of die niet juist oploopt door het Energieakkoord met nadruk op besparing, 
bijvoorbeeld door afspraken over stevige handhaving van de eisen uit de Wet 
Milieubeheer met een terugverdientijd van minder dan 5 jaar. Daarnaast vragen zij 
om een inschatting van de ontwikkeling van het aantal aanvragers dat gebruik 
maakt van deze regeling. Tot slot zijn genoemde leden benieuwd hoeveel 
mogelijkheden er binnen de MIA/Vamil zijn om innovatieve investeringen in efficiënt 
watergebruik en waterbesparing te bevorderen en of de Milieulijst op dit aspect 
tegen het licht wordt gehouden houden, vooral met het oog op grootgebruikers. De 
EIA richt zich op innovatieve investeringen in energiebesparing met een 
terugverdientijd van circa 5 tot 10 jaar. Door het verschil in terugverdientijd heeft 
een betere handhaving van de WBM nauwelijks invloed op het beroep dat op de EIA 
wordt gedaan. Voor de MIA/Vamil geldt dat vanwege staatssteunregels alle 
investeringen in bedrijfsmiddelen die samenhangen met niet-landbouwcodes en die 
zich binnen vijf jaar terugverdienen, deze niet worden gestimuleerd via de 
MIA/Vamil. De EIA kende in 2012 ruim 17.000 aanvragers. De verwachting is dat dit 
stijgt naar circa 20.000 aanvragers in 2014. Dit komt vooral door veel aanvragen 
voor relatief kleine investeringen in bijvoorbeeld zonnepanelen. Ten aanzien van de 
MIA/Vamil geldt dat deze regelingen jaarlijks tussen de 2500 en 5000 gebruikers 
kent. Het aantal is vooral afhankelijk van de bedrijfsmiddelen die op de Milieulijst 
staan en van de stand van de conjunctuur. Op de Milieulijst 2013 staan enkele 
tientallen bedrijfsmiddelen voor efficiënt watergebruik en waterbesparing. Een aantal 
hiervan is zogenoemd “generiek”, wat inhoudt dat de techniek niet is 
voorgeschreven, maar wel de eisen aan het waterverbruik of aan de waterbesparing. 
Voor grote ondernemingen komen bijvoorbeeld alle waterbesparende installaties in 
aanmerking die 250 liter water per jaar besparen per geïnvesteerde euro. De 
Milieulijst wordt jaarlijks geactualiseerd door de Minister van I&M, na overleg met de 
Minister van EZ en in overeenstemming met de Minister van Financiën, waarbij 
wordt bezien welke investeringen in aanmerking komen voor stimulering en welke 
(nieuwe) eisen aan deze investeringen worden gesteld. Uiteraard zal hierbij worden 
bezien welke waterbesparende bedrijfsmiddelen in aanmerking kunnen komen voor 
MIA/Vamil. 
 
Ik ben blij te constateren dat de leden van de fractie van de ChristenUnie zich 
kunnen vinden in de verbreding van de reikwijdte van de MIA, waardoor ook 
bedrijfsmatige verhuurders van woonruimte voor het saneren van asbest aanspraak 
kunnen maken op de MIA. Voornoemde leden vragen wel duidelijkheid over de 
situatie waarbij een dergelijke investering door een bedrijfsmatige verhuurder door 
de belastinginspecteur als onderhoud zal worden beschouwd, waardoor er geen 
recht is op de MIA. In antwoord op deze vraag kan ik de leden van de fractie van de 
87 
 

een groot deel van deze groep van circa 13.000 belastingplichtigen beperkt zal zijn. 
Voor belastingplichtigen die een kwalificerende buitenlandse belastingplichtige 
partner hebben en zelf buiten Nederland een inkomen verdienen dat substantieel is 
ten opzichte van het Nederlandse inkomen van de partner, kan de voorgestelde 
regeling grotere gevolgen hebben omdat zij bijvoorbeeld hun hypotheekrenteaftrek 
niet meer kunnen toerekenen aan hun partner. Dat kan alleen nog maar indien de 
partners gezamenlijk minimaal 90% van hun inkomen in Nederland verdienen.  
Naast belastingplichtigen die niet in aanmerking komen voor de regeling voor 
kwalificerende buitenlandse belastingplichtigen door invoering van het 
inkomenscriterium, zijn er ook buitenlandse belastingplichtigen die niet in 
aanmerking komen voor deze regeling door de inperking van de landenkring. Binnen 
de huidige keuzeregeling mogen buitenlandse belastingplichtigen uit alle landen 
kiezen voor behandeling als binnenlandse belastingplichtige. Onder de voorgestelde 
regeling kunnen alleen buitenlandse belastingplichtigen uit de EU/EER/Zwitserland of 
de BES eilanden kwalificeren. Daarnaast komt een aantal belastingplichtigen in 
aanmerking voor dezelfde voordelen als binnenlandse belastingplichtigen op basis 
van verdragen die Nederland met een aantal landen heeft afgesloten. Van de 
kiezende belastingplichtigen in 2011 vallen door de inperking van de landenkring 
ongeveer 3200 personen buiten de toepassing van de regeling voor kwalificerende 
buitenlandse belastingplichtigen. Gemiddeld behaalden zij een voordeel van 
ongeveer € 940 door te kiezen voor behandeling als binnenlandse belastingplichtige. 
Onder de voorgestelde regels voor kwalificerende buitenlandse belastingplichtigen 
zullen zij dit voordeel verliezen.  
 
De leden van de fractie van de SP vragen waarom is gekozen om geen 
overgangsrecht op te nemen. Hier is niet voor gekozen omdat het zeer complex is 
voor de uitvoering om twee regelingen naast elkaar uit te voeren. Dit zou de 
besparing op de uitvoeringskosten en de budgettaire opbrengst voor aantal jaren 
voor een groot deel teniet doen. Als alternatief heeft het kabinet ervoor gekozen om 
de voorgestelde regeling pas per 1 januari 2015 in werking te laten treden en de 
regeling reeds via de verwerking in het Belastingplan 2014 aan te kondigen. Dat de 
regeling pas in 2015 ingaat, biedt belastingplichtigen de kans van tevoren rekening 
te houden met de wijzigingen. In het licht van het voorgaande en gezien de kleine 
groep belastingplichtigen die geen gebruik meer kan maken van de regeling, is 
ervoor gekozen om geen overgangsrecht op te nemen voor de periode vanaf 1 
januari 2015. 
 
De leden van de fractie van de SP vragen verder of het nodig is om de 30%-regeling 
af te schaffen om een einde aan de discriminatie te maken. Het kabinet heeft niet 
het voornemen om de 30%-regeling af te schaffen. De 30%-regeling is een 
forfaitaire onkostenvergoeding voor de extra kosten van tijdelijk verblijf buiten het 
land van herkomst in het kader van de dienstbetrekking en staat dus los van de 
onderhavige regeling, die is geënt op het recht van de Europese Unie. 
 
89 
 

De leden van de fractie van 50PLUS vragen of er snel duidelijkheid kan komen over 
de beperking van de btw-vrijstelling voor personenalarmeringsdiensten. Ik zal nader 
ingaan op de beperking van deze btw-vrijstelling. De desbetreffende aanpassing zal 
plaatsvinden via een wijziging van het Uitvoeringsbesluit omzetbelasting 1968. In 
dat besluit is een vrijstelling opgenomen voor prestaties verricht door instellingen op 
het gebied van bejaardenzorg die in het bijzonder zijn gericht op het handhaven of 
bevorderen van de mogelijkheden voor ouderen om zo lang mogelijk zelfstandig te 
blijven wonen. Deze vrijstelling is ook van toepassing op door deze instellingen 
verrichte zogenoemde personenalarmeringsdiensten. Deze diensten bestaan eruit 
dat aangesloten personen in geval van een calamiteit contact kunnen leggen met 
een alarmcentrale. De onderhavige aanpassing zal er in bestaan dat deze diensten 
expliciet worden uitgezonderd van de vrijstelling. Dit heeft uitsluitend gevolgen voor 
niet-winst beogende instellingen, aangezien personenalarmeringsdiensten verricht 
door winstbeogende instellingen al belast worden. Over deze diensten zal de 
betreffende instelling dus omzetbelasting in rekening moeten gaan brengen en 
ontstaat in beginsel een recht op vooraftrek van omzetbelasting.  
 
De leden van de fractie van 50PLUS vragen voorts of het kabinet vindt dat met de 
beperking van de btw-vrijstelling van personenalarmeringsdiensten geen bijdrage 
wordt geleverd aan de doelstelling om mensen langer thuis te laten wonen. In 
reactie hierop kan het kabinet antwoorden dat de doelstelling inderdaad is om 
mensen langer thuis te laten wonen en dat personenalarmeringsdiensten daartoe 
kunnen bijdragen. Echter, nu gebleken is dat er in dit kader een verstoring van 
concurrentieverhoudingen optreedt ten opzichte van commerciële aanbieders als 
gevolg van een ongelijke btw-behandeling, wordt niet langer voldaan aan de 
voorwaarde zoals die in de wet is opgenomen voor toepassing van deze vrijstelling. 
In dat licht heeft het kabinet – hoewel het begrip heeft voor de argumenten voor 
handhaving van de vrijstelling voor personenalarmeringsdiensten – moeten 
constateren dat deze vrijstelling niet gehandhaafd kan blijven. Naar de mening van 
het kabinet wordt met de onderhavige beperking van de vrijstelling evenwel geen 
afbreuk gedaan aan de doelstelling van het langer thuis wonen. Bedacht moet 
worden dat een belangrijk deel van deze markt al onderworpen is aan btw-heffing. 
Zoals hiervoor aangegeven, worden slechts de verhoudingen tussen de aanbieders 
op deze markt gelijk getrokken. 
 
7. Motorrijtuigenbelasting en buitenlandse kentekens 
De leden van de fractie van de VVD vragen hoe groot de stijging is van buitenlands 
gekentekende motorrijtuigen waarvoor ten onrechte geen MRB wordt betaald en om 
welke aantallen het gaat. In de recente brief aan de Tweede Kamer over het 
45
ontduiken van MRB door ingezetenen is uitgebreid ingegaan op deze vorm van 
fraude. Inherent aan fraude is dat precieze aantallen niet bekend zijn maar er zijn 
wel indicaties. Zo hebben van de 350.000 arbeidsmigranten in Nederland inmiddels 
                                                
45
 Kamerstukken II 2013/14, 33 752, nr. 6. 
91 
 

Koophandel wordt gevraagd of er sprake is van het houden van een motorrijtuig. In 
het plan van aanpak van de Belastingdienst wordt eerst ingezet op personen die zich 
voor het eerst in Nederland inschrijven bij de Gemeentelijke Basisadministratie 
Persoonsgegevens (GBA) aangezien hiervan het meeste effect wordt verwacht. Ook 
willen deze leden weten of een uitbreiding van de belastingplicht voor de MRB kan 
plaatsvinden indien sprake is van een aanmelding in het kader van een 
loonbelastingverplichting. Een aanmelding in het kader van een 
loonbelastingverplichting is één van de signalen die de Belastingdienst in het toezicht 
kan gebruiken maar kan ook zien op bijvoorbeeld vakantiewerkers en 
grensarbeiders. Daarom wordt dit niet als wettelijk vermoeden voor de woonplaats 
beschouwd.  
 
Voorts informeren deze leden welke consequenties het niet tijdig melden van een 
personenvoertuig voor de BPM heeft en of het mogelijk is vrijstelling bij immigratie 
dusdanig vorm te geven dat deze vervalt als er niet tijdig een beroep op wordt 
gedaan. De aangifte BPM en de betaling van de BPM moeten in principe plaatsvinden 
vóór aanvang van het gebruik van de weg. Pas nadat aangifte is gedaan en BPM is 
betaald, vindt registratie op een Nederlands kenteken plaats. Een verzoek om 
vrijstelling moet worden ingediend vóór aanvang van het gebruik van de weg. Dit 
geldt ook voor de zogenoemde verhuisboedelvrijstelling. Indien een natuurlijk 
persoon verhuist vanuit een andere Lidstaat van de Europese Unie naar Nederland 
en zijn personenauto, bestelauto of motor meeneemt als deel van de inboedel, kan, 
onder voorwaarden, een vrijstelling BPM gelden. Als wordt geconstateerd dat 
betaling van belasting ten onrechte is uitgebleven, kan worden nageheven van 
degene die op het moment van constatering de auto feitelijk ter beschikking heeft. 
In een aantal situaties krijgt belanghebbende echter de mogelijkheid om binnen een 
bepaalde termijn de auto naar het buitenland te brengen of een vrijstelling aan te 
vragen (herstelbeleid).  
 
De leden van de fractie van D66 zijn benieuwd of er advies is ingewonnen bij de 
landsadvocaat over mogelijke strijdigheid van de maatregelen inzake buitenlandse 
kentekens met het Europees recht of dat het voorstel ter toetsing is voorgelegd aan 
de Europese Commissie. Het antwoord op beide vragen luidt ontkennend. Ik ben van 
mening dat deze maatregelen niet in strijd zijn met het Europees recht. Dit kan als 
volgt worden toegelicht. Ten eerste is iedere inwoner van Nederland verplicht zijn 
motorrijtuig op Nederlands kenteken te registreren. Alleen al de inschrijving in de 
GBA leidt tot de verplichting het motorrijtuig op een Nederlands kenteken te 
registreren en dat leidt er vervolgens toe dat in beginsel MRB is verschuldigd. Dus 
ook onder de huidige wetgeving vormt inschrijving in de GBA reeds een serieuze 
indicatie dat er MRB is verschuldigd. Ten tweede, zoals in het Nader Rapport is 
verwoord, maakt het onderhavige voorstel slechts gebruik van de gegevens die uit 
hoofde van in andere wetgeving opgenomen verplichtingen zijn geregistreerd en 
ontleent daar een bewijsvermoeden aan. Dit bewijsvermoeden vormt slechts de start 
van een onderzoek en geldt tot het moment dat de belanghebbende, de houder van 
93 
 

de ontvanger bij de invordering van belastingen – ongeacht de belastingsoort – 
beslag leggen op een auto. Auto’s zijn vluchtig en staan niet altijd voor de deur als 
de deurwaarder beslag komt leggen, zodat mede voor die situaties automatische 
nummerplaatherkenning (ANPR)-acties een vangnet vormen. Bij ANPR-acties wordt 
met het scannen van kentekens gecontroleerd of er nog openstaande 
belastingschulden zijn. Is dit het geval, dan wordt de bestuurder tot stilstand 
gebracht. Wat betreft de invordering van MRB in het bijzonder, is het zogenoemde 
verplichtingensignaal van belang. Het verplichtingensignaal wordt in het 
kentekenregister aangebracht indien tenminste vijf aanslagen MRB niet of niet 
volledig zijn betaald en invordering niet op andere wijze mogelijk is gebleken. Het 
signaal zorgt ervoor dat de betreffende houder geen kenteken meer op zijn naam 
kan zetten. Ook wordt het instrument van de overheidsvordering al enige tijd 
succesvol ingezet bij de invordering van MRB. De overheidsvordering behelst de 
mogelijkheid om op eenvoudige wijze beslag te leggen op de bankrekening door 
gebruik te maken van de systematiek van automatische incasso. 
 
8. Bepaling toetsingsinkomen na overlijden (toeslagen) 
De leden van de fractie van de PvdA vragen waarom na overlijden de inkomsten uit 
box 3 niet tijdsevenredig worden herleid voor de aanslag inkomstenbelasting. Deze 
leden vragen dit naar aanleiding van de aanpassing van de bepaling van het 
toetsingsinkomen na overlijden voor de toeslagen. In de uitvoering van de toeslagen 
na overlijden zou hiermee inderdaad voorkomen worden dat de tijdsevenredige 
herleiding tot onwenselijke uitkomsten zou leiden. Een dergelijke ingreep is in de 
systematiek van de inkomstenbelasting echter niet wenselijk, omdat het inkomen uit 
het vermogen in de maanden na het overlijden dan helemaal niet belast wordt. Door 
de invoering van één peildatum wordt het inkomen op het vermogen bij de 
erfgenamen van dat vermogen namelijk pas in het jaar volgend op het jaar van 
overlijden belast. De voorliggende oplossing grijpt naar het oordeel van het kabinet 
dan ook minder in de systematiek in, maar biedt wel een adequate oplossing voor 
het gesignaleerde probleem. 
 
9. Budgettaire aspecten 
De vragen van de leden van de fractie van de SP naar de budgettaire consequenties 
van de post vrijval stamrechten zijn beantwoord in paragraaf 3.7. 
 
10. Gevolgen voor bedrijfsleven en burger 
De vraag van de leden van de fractie van de SP naar de hoogte van de 
administratieve lasten voor burgers en bedrijven is beantwoord in paragraaf 2.  
 
11. Nota van wijziging 
De leden van de fractie van D66 hebben kennisgenomen van de voorgenomen 
wijzigingen in de fiscale behandeling van (semi-)elektrische voertuigen en 
95 
 

dergelijke nadere regeling op te nemen geregeld is bij wet. Op de begrenzing van 
delegatie in fiscale regelingen wordt ingegaan in de memorie van toelichting bij het 
48
laatste ontwerp tot wijziging van de betreffende bepaling in de Grondwet.  
  
12. Overig 
De leden van de fractie van de VVD vragen waarom de terugsluis van de 
tariefsaanpassing hypotheekrenteaftrek en van de invoering van de aflossingseis niet 
een onderdeel zijn van het wetsvoorstel Belastingplan 2014. Het kabinet heeft vanuit 
het oogpunt om de beoogde maatregelen op de huur- en koopwoningmarkt in 
samenhang te kunnen bezien en om een integrale besluitvorming over dit pakket als 
geheel mogelijk te maken, ervoor gekozen om ook de terugsluis van de opbrengst 
van de verschillende maatregelen op de woningmarkt op te nemen in het 
wetsvoorstel Wet maatregelen woningmarkt 2014. De terugsluis van de maatregelen 
op de koopwoningmarkt is een integraal onderdeel van dit wetsvoorstel. Dat neemt 
niet weg dat een andere keus denkbaar was geweest, maar mede ingegeven door 
oproepen uit uw Kamer om de woningmarkt, zowel huur als koop, in samenhang te 
bezien, heeft het kabinet ervoor gekozen om deze maatregelen daarom niet op te 
nemen in het Belastingplan 2014.  
 
De leden van de fractie van de VVD vragen of de analyse klopt dat in de Wet IB 2001 
een onderscheid wordt gemaakt tussen gehuwden en samenwonende partners 
omdat de wet voorziet in een aftrekmogelijkheid bij afkoop van partneralimentatie 
voor gehuwden maar niet voor samenwonende partners. Tevens vragen de leden 
van de fractie van de VVD als deze analyse juist is, of dit zou kunnen worden 
herzien. Het klopt dat op basis van de Wet IB 2001 een afkoopsom van een 
alimentatieverplichting aan een gewezen ongehuwde en niet-geregistreerde 
samenwonende partner niet kwalificeert voor aftrek als onderhoudsverplichting. 
Normale periodiek voldane alimentatiebetalingen aan een gewezen ongehuwde (en 
niet-geregistreerde) samenwoonpartner leiden overigens wel tot aftrek als de 
betalingen in rechte vorderbaar zijn en berusten op een dringende morele 
verplichting tot voorziening in het levensonderhoud. Afkoopsommen van 
echtscheidingsuitkeringen zijn bij wijze van uitzondering op het systeem van de wet 
aftrekbaar gesteld. Op grond van artikel 2, zesde lid, van de AWR geldt deze 
uitzondering ook voor betaalde afkoopsommen van een alimentatieverplichting aan 
gewezen geregistreerde partners. In deze gevallen zijn de mogelijkheden tot 
manipulatie minder waarschijnlijk dan in geval van ongehuwd (en niet-geregistreerd) 
samenwonenden die uit elkaar gaan. Om die reden is de uitzondering om ook de 
afkoopsom van een alimentatieverplichting aftrekbaar te stellen expliciet beperkt tot 
gewezen echtgenoten en gewezen registreerde partners. Overigens acht de Hoge 
Raad het hiervoor beschreven motief voor (handhaving van) het verschil in 
behandeling met ongehuwd en niet-geregistreerd samenwonenden niet onredelijk 
                                                
48
 Kamerstukken II 1978/79, 15 575, nr. 3, onderdeel 3. 
97 
 

De leden van de fractie van de PvdA vragen of de medisch specialisten welke als 
vrijgevestigden in aanmerking komen voor een VAR-winst uit onderneming (WUO), 
ook met zekerheid kunnen worden aangemerkt als ondernemers gelet op het feit dat 
zij vaak werkzaam zijn voor maar één ziekenhuis. Voorts vragen deze leden of deze 
medisch specialisten van de ondernemersfaciliteiten gebruik mogen maken als zij 
niet over een VAR-WUO beschikken en hoe wordt gecontroleerd op deze groep. In 
52
mijn brief aan de Orde van Medisch Specialisten van 1 november 2011 heb ik 
aangegeven dat medisch specialisten die een overeenkomst met het ziekenhuis 
sluiten die overeenkomt met de Modeltoelatingsovereenkomst (MTO) en die ook 
daadwerkelijk hiernaar handelen, in fiscale zin als ondernemer kunnen worden 
aangemerkt. De beoordeling of een overeenkomst in overeenstemming is met de 
MTO en of er feitelijk ook zo gehandeld wordt, blijft uiteraard voorbehouden aan de 
Belastingdienst. Onderzoek naar de feiten en omstandigheden van het geval moeten 
achteraf uitwijzen of er ook echt sprake is van het op voorhand veronderstelde 
ondernemerschap. Het kan dus voorkomen dat op basis van de feiten en 
omstandigheden moet worden geconcludeerd dat de betreffende medisch specialist 
in dienstbetrekking van het ziekenhuis werkzaam is. Naar aanleiding van signalen uit 
de branche dat in niet alle gevallen een nieuwe overeenkomst tussen medisch 
specialisten en het ziekenhuis is gesloten die overeenkomt met de MTO, heb ik aan 
de Orde van Medisch Specialisten het signaal afgegeven dat daarmee de medisch 
specialist het risico loopt dat hij door de Belastingdienst niet als ondernemer wordt 
aangemerkt en het ziekenhuis het risico loopt van naheffingsaanslagen loonheffing. 
Dit signaal lijkt het gewenste effect te hebben gehad, in een groot aantal gevallen is 
alsnog overgegaan tot ondertekening van voormelde overeenkomst. Tot slot, men is 
niet verplicht om een VAR aan te vragen. Een VAR-WUO is dan ook niet verplicht om 
deze ondernemersfaciliteiten in de aangifte inkomstenbelasting te kunnen claimen. 
Voor het kunnen toepassen van deze ondernemersfaciliteiten moet zelfstandig aan 
de voorwaarden worden voldaan. Controle geschiedt achteraf aan de hand van 
risicoselectie bij de aangifte inkomstenbelasting. 
 
De leden van de fractie van de PvdA merken op dat de komst van de integrale 
bekostiging voor de tweedelijnszorg in 2015 de mogelijkheden voor 
ondernemerschap zal beperken, doordat het ziekenhuis een integraal tarief wordt 
vergoed waaruit de specialistenhonoraria worden betaald. De leden van de fractie 
van de PvdA vragen of dit concreet inhoudt dat het kabinet voornemens is medisch 
specialisten vanaf 2015 in fiscale zin als ondernemer te blijven behandelen. Het 
kabinet wil geen blauwdruk opleggen voor de organisatie van de ziekenhuiszorg en 
wil medisch specialisten niet ten principale anders behandelen dan andere 
ondernemers. Van belang is dat met de invoering van integrale tarieven per 2015 de 
relaties tussen ziekenhuizen en medisch specialisten gaan veranderen. Uitgangspunt 
voor het kabinet is dat in het kader van het beheersen van de zorguitgaven 
maximaal gestreefd dient te worden naar gelijkgerichtheid tussen beide partijen. Om 
hieraan vorm te geven vindt op dit moment overleg plaats tussen Nederlandse 
                                                
52
 Brief van de Staatssecretaris van Financiën van 1 november 2011, DGB 2011-6197. 
99 
 

55
waarover de Tweede Kamer bij brief van 3 juli 2012 is geïnformeerd , gaven de 
VNG en het Ministerie van SZW de aanzet tot het stimuleren van ondernemerschap 
en het vergroten van het rendement dat gemeenten uit het BBZ kunnen halen. In 
het door het Ministerie van SZW gesubsidieerde programma “Vakmanschap” van 
56
Divosa en de VNG wordt hier op praktische wijze nadere invulling aan gegeven. In 
het kader van dit programma is een serie werkwijzers verschenen over de uitvoering 
van het BBZ die Divosa in 2012 en 2013 heeft gepubliceerd. Deze werkwijzers zijn te 
beschouwen als het uitwisselen van “best practices” en onder meer te vinden op de 
websites van Divosa, de VNG en het Gemeenteloket van het Ministerie van SZW. Een 
van de werkwijzers heeft de regionale samenwerking als centraal thema. Gemeenten 
zijn ook zonder prikkel vanuit SZW actief in het uitwisselen van best practices. Zo 
hebben de VNG en het Platform voor Publieke Ondernemersadviesorganisaties in het 
voorjaar van 2013 een congres georganiseerd over het stimuleren van 
ondernemerschap door gemeenten en organiseert Stimulansz regelmatig het BBZ-
Platform waar gemeenten gelegenheid hebben om best practices uit te wisselen. 
 
De leden van de fractie van de PvdA vragen tevens welke mogelijkheden 
ondernemers hebben die aanspraak willen maken op het BBZ om aan de bel te 
trekken indien zij ervaren dat hun aanvraag onjuist wordt behandeld. De beoordeling 
van een BBZ-aanvraag vergt een zorgvuldige en uitgebreide weging door 
gemeenten, mede omdat de levensvatbaarheid van het zelfstandig bedrijf of beroep 
moet worden bezien. Ondernemers die vinden dat zij onjuist zijn behandeld bij het 
aanvragen van een BBZ-uitkering kunnen hierover een klacht indienen bij de 
desbetreffende gemeente. Als ondernemers het niet eens zijn met een besluit van de 
gemeente kan hiertegen bezwaar worden gemaakt. Vervolgens is eventueel nog 
beroep mogelijk via de bestuursrechter. 
 
De leden van de fractie van de PvdA vragen of toegelicht kan worden op welke wijze 
gemeenten momenteel communiceren over het BBZ. Het is aan gemeenten zelf om 
de communicatie over het BBZ goed in te richten, omdat de uitvoering van deze 
regeling is gedecentraliseerd. Het kabinet monitort hier niet op. 
 
De leden van de fractie van de PvdA vragen of het kabinet kan aangeven of de 
accijnsvrijstelling voor Pure Plantaardige Olie (PPO) kan worden verlengd of dat op 
andere wijze de productie van PPO kan worden bevorderd. De accijnsvrijstelling voor 
PPO betrof een drietal producenten. Deze vrijstelling werd aangemerkt als 
staatssteun en mocht van de Europese Commissie na 1 januari 2011 niet worden 
verlengd. Het kabinet is niet voornemens om hier een andere regeling voor in de 
plaats te stellen.  
 
De leden van de fractie van de SP vragen het kabinet om in een figuur – 
vergelijkbaar met de figuur opgenomen in de brief van de Minister van Financiën van 
                                                
55
 Kamerstukken II 2012/13, 30 545 nr. 113. 
56
 www.divosa.nl/dossiers/vakmanschap 
101 
 

bij een bruto inkomen van circa € 25.000 per jaar, het eerste kwartiel bij circa 
€ 15.000 en het derde kwartiel bij circa € 40.000. 
 
De leden van de fractie van de SP vragen welke inkomens al dan niet opgenomen 
zijn in het betreffende SZW-bestand. De huishoudens die zijn opgenomen in het 
SZW bestand vormen een representatieve steekproef van de Nederlandse bevolking. 
Het plaatje van de gemiddelde belastingdruk is gebaseerd op deze steekproef, 
waarbij personen zonder inkomen of met negatieve inkomens, intramurale 
huishoudens en inkomens boven € 140.000 niet zijn weergegeven. 
 
De leden van de fractie van de SP vragen waarom in het pakket van € 6 miljard niet 
in de vermogenssfeer naar oplossingen is gezocht en welke maatregelen het kabinet 
neemt om ervoor te zorgen dat de meest vermogenden een bijdrage leveren aan het 
op orde brengen van de overheidsfinanciën. Het kabinet is van mening dat de 
gevolgen van de maatregelen die het kabinet treft om de rekening van de crisis te 
betalen evenwichtig moeten worden verdeeld. Hiertoe neemt het kabinet 
verschillende maatregelen om de laagste inkomens te ontzien. Gevolg hiervan is dat 
de hogere inkomens een relatief grotere bijdrage leveren aan het op orde brengen 
van de overheidsfinanciën. In aanvulling daarop is geen maatregel getroffen om 
vermogenden zwaarder te gaan belasten. Wel heeft het kabinet maatregelen 
getroffen om vermogen, in sommige gevallen beklemd vermogen, te mobiliseren. 
Gedacht kan worden aan de maatregelen in de sfeer van de stamrechten of de 
verruiming van de eenmalig verhoogde vrijstelling in de schenkbelasting die verband 
houdt met de eigen woning. Een vergelijkbare reden heeft ten grondslag gelegen 
aan de in de Begrotingsafspraken 2014 opgenomen tijdelijke verlaging van het tarief 
voor het belastbaar inkomen uit aanmerkelijk belang (box 2 van de Wet IB 2001). 
Op al deze manieren worden fiscale drempels weggenomen of verlaagd met het doel 
belastingplichtigen te prikkelen bepaalde vermogen in de Nederlandse economie te 
laten vloeien waardoor meer ruimte ontstaat voor consumptie, schuldafbouw of 
bufferopbouw.  
 
De leden van de fractie van de SP vragen of kan worden betoogd dat Nederland 
internationaal uit de pas loopt als het gaat om belastingen op kapitaal. Ook vragen 
deze leden een overzicht van de recente effectieve belastingdruk op kapitaal in 
verschillende landen. Vooropgesteld wordt dat Nederland in de sfeer van 
particulieren geen vermogensbelasting kent. Nederland kende voorheen een 
vermogensbelasting van 0,7%, maar die is per 1 januari 2001 afgeschaft. Veel 
andere Europese landen hebben de aldaar geldende vermogensbelasting eveneens 
afgeschaft in de jaren ’90 van de vorige eeuw en de eerste tien jaar van deze eeuw. 
Wel kent Nederland een belasting op het forfaitaire inkomen uit vermogen, de 
vermogensrendementsheffing van box 3. In de hierna opgenomen tabel is de 
effectieve belastingdruk in Europese landen in 2011 opgenomen. Hierbij zijn niet van 
alle landen gegevens voorhanden. Voorts geeft onderstaande tabel een breder beeld 
dan alleen de vermogensrendementsheffing, omdat de grondslag die in deze 
103 
 

winst op vermogen wordt belast als vervanger van de vermogensrendementsheffing 
waarin het forfaitaire inkomen van 4% van het vermogen wordt belast. Ook vragen 
de leden van de fractie van de SP hoe het kabinet staat tegenover het invoeren van 
een vermogensbelasting op vermogens groter dan € 500.000. Tot slot vragen de 
leden van de fractie van de SP hoe het kabinet staat tegenover het idee om de 
heffing in box 3 progressief te maken.  
Per 1 januari 2001 is de vermogensbelasting afgeschaft en is de in de Wet IB 1964 
opgenomen inkomstenbelasting over werkelijk genoten vermogensinkomsten 
vervangen door de vermogensrendementsheffing (box 3 van de Wet IB 2001), die 
een forfaitair rendement als uitgangspunt heeft. Hier is mede voor gekozen omdat 
onder de Wet IB 1964 alleen voordelen die feitelijk werden genoten uit vermogen (in 
de wettekst was de term “getrokken uit” opgenomen) in de heffing werden 
betrokken. Waardestijgingen van vermogen bleven buiten de heffing, waardoor in de 
markt een sterke toename waarneembaar was van producten waarbij wel een 
vermogenstoename optrad, maar geen vermogenswinsten werden gerealiseerd. 
Hiermee was de belastingheffing op inkomsten uit vermogen gemakkelijk te 
ontwijken en niet solide. De opbrengst van deze belasting liep dan ook terug. De 
opbrengsten van box 3 zijn daarentegen vrij constant en dus solide te noemen. 
Terugkeren naar (een vorm van) de inkomstenbelasting op vermogensinkomsten 
zoals die voor 2001 was of overstappen op een vermogenswinstbelasting heeft 
derhalve niet de voorkeur van het kabinet, dat soliditeit als een van de speerpunten 
van het fiscale beleid heeft. Voorts zou een vermogenswinstbelasting ook diverse 
uitvoeringsproblemen met zich brengen. Het kabinet is er ook geen voorstander van 
om het tarief in box 3 progressief te maken. In dit kader wordt erop gewezen dat 
box 3 wel een zogenoemde Benthamse progressie bevat: door de vrijstelling in box 3 
van € 21.139 (cijfer 2013) neemt het gemiddelde tarief waartegen het totale box 3-
vermogen belast wordt toe naarmate het belaste vermogen in box 3 hoger is. 
Daarnaast is bij de tariefstelling van de verschillende soorten inkomen die worden 
onderscheiden in de Wet IB 2001 bewust gekozen voor een tarief in box 3 dat lager 
is dan het laagste tarief in box 1, vanuit het economische principe dat inkomsten uit 
arbeid hoger belast dienen te worden dan inkomsten uit kapitaal. Een hoger tarief in 
box 3 voor hogere vermogens doorkruist dit principe. Met betrekking tot de 
vermogensbelasting geldt dat het kabinet geen voornemens heeft tot het 
herinvoeren daarvan. Voor beide afwegingen speelt mee dat bij belastingheffing op 
vermogen en/of vermogensinkomsten in de afweging dient te worden betrokken dat 
vermogen vluchtig is en een te hoge belastingdruk op vermogen kan leiden tot een 
kapitaalvlucht. Resumerend is het kabinet van mening dat de belasting op 
vermogensinkomsten in Nederland passend is en niet te laag of te hoog. 
 
De leden van de fractie van de SP vragen naar de vermogensverdeling van 
Nederlandse huishoudens. Als bron zijn de box 3-aangiftegegevens over 2011 
gebuikt. Het betreft zo’n 1,9 miljoen huishoudens met een totaal box 3-vermogen 
van € 313 miljard. In onderstaande grafiek is het cumulatieve box 3-vermogen 
weergegeven naar 5%-groepen van huishoudens met box 3-vermogen. Uit deze 
105 
 

Artikel 69 van de Wet belastingen op milieugrondslag voorziet in een tweetal 
teruggaafregelingen van energiebelasting voor onroerende zaken die gebruikt 
worden door ANBI’s of sociaal belang behartigende instellingen (SBBI’s). Ten eerste 
gaat het om een teruggaaf aan ANBI’s of SBBI’s die in een eigen onroerende zaak 
via een eigen aansluiting aardgas en elektriciteit hebben verbruikt. Een 
sportvereniging die geen eigen energiemeter heeft en geen eigen energienota 
ontvangt, kan dus geen teruggaaf energiebelasting bij de Belastingdienst aanvragen. 
Ten tweede wordt energiebelasting teruggegeven aan de exploitanten van 
onroerende zaken die door meerdere ANBI’s of SBBI’s worden gebruikt. Hieronder 
vallen onder andere de zogenaamde dorpshuizen. In beide gevallen is onder meer 
voorwaarde dat deze ANBI’s en SBBI’s “niet of slechts in beperkte mate” op het 
gebied van sport, gezondheidszorg of onderwijs werkzaam zijn. Met deze bepalingen 
worden dus sportverenigingen van de teruggaafregeling voor de energiebelasting 
uitgesloten. De reden daarvan is, dat sportverenigingen – net zoals instellingen op 
het gebied van gezondheidszorg en onderwijs – op andere manieren gecompenseerd 
worden voor de door hun betaalde energiebelasting. Gezondheidszorg en onderwijs 
ontvangen een compensatie via de prijsbijstelling, sportinstellingen worden 
gecompenseerd via een subsidieregeling (“compensatie ecotax”) van het Ministerie 
van Volksgezondheid, Welzijn en Sport. Door deze instellingen niet in de 
teruggaafregeling in de energiebelasting te betrekken, wordt overcompensatie 
voorkomen. Terugkomend op de vraag van de leden van de fractie van het CDA naar 
een wijziging van de bestaande wettekst luidt het antwoord van het kabinet dat het 
dus niet evenwichtig zou zijn om onderdeel a van artikel 69, derde lid, van de Wet 
belastingen op milieugrondslag te schrappen. Voor zover in enkele gevallen een 
instelling die zich bezig houdt met sport geen teruggaaf van energiebelasting én 
geen compensatie uit andere middelen ontvangt, zijn die situaties te specifiek om 
hieraan door een algemeen werkende fiscale regeling tegemoet te komen.  
 
De leden van de fractie van het CDA ontvangen graag van het kabinet alle 
onderzoeken van de laatste paar jaren binnen de overheid over de effecten van de 
verhoging van accijnzen op de verkoop over de grens. Deze leden hebben in 
schriftelijke vragen eerder gevraagd naar de onderzoeken van de afgelopen twee 
jaar. Naar aanleiding van verhoging van de accijnstarieven van alcohol en 
tabaksproducten per 1 januari 2013 is een grenseffectenrapportage toegezegd. Deze 
rapportage heeft de Kamer op 17 september 2013 ontvangen. De afgelopen twee 
jaar zijn geen andere onderzoeken opgeleverd binnen de overheid over de effecten 
van de verhoging van accijnzen op de verkoop over de grens. 
 
De leden van de fractie van het CDA ontvangen graag nog een grafiek van de 
mediane marginale lastendruk van werknemers in de jaren 2013 tot en met 2017. 
De hierna opgenomen figuur laat de marginale druk voor werknemers zien voor 
2013, 2017 voor de nota van wijziging die wordt opgesteld mede naar aanleiding 
van de Begrotingsafspraken 2014 en die binnenkort naar uw Kamer wordt gestuurd 
en 2017 na die nota van wijziging op het Belastingplan. De grafieken voor de 
107 
 

vragen voorts wat de budgettaire opbrengst van een dergelijke verlaging van de 
vrijstelling voor ondernemingsvermogen zou opleveren.  
Deze zaak is nu onder de hoogste fiscale rechter, de Hoge Raad. De conclusie van de 
A-G inzake de voorgelegde zaken over een mogelijke ongeoorloofde ongelijke 
behandeling van verkrijgers van ondernemingsvermogen of van ander vermogen is 
thans voorwerp van studie. Ik beraad mij op de implicaties van deze conclusie en de 
mogelijke gevolgen, mede in het licht van de massaal bezwaar procedure. 
Vervolgens zal besloten worden over eventuele vervolgstappen. Uiterlijk zodra de 
Hoge Raad uitspraak heeft gedaan, kom ik op de kwestie terug. De budgettaire 
opbrengst van een verlaging van de voorwaardelijke vrijstelling voor 
ondernemingsvermogen naar 75% zou € 35 miljoen bedragen. 
 
Hoewel de leden van de fractie van de ChristenUnie verheugd zijn dat de prikkels in 
de BPM leiden tot de aankoop van steeds zuiniger auto’s vinden zij het zorgelijk dat 
het verschil tussen de testresultaten van de nieuwverkopen en de CO -uitstoot in de 
2
praktijk steeds meer uiteenloopt. Deze leden vragen het kabinet welke maatregelen 
zij op dit punt gaat nemen om een papieren werkelijkheid te voorkomen. Net als 
leden van de ChristenUnie heeft ook het kabinet zijn zorgen geuit over het 
toenemende verschil in de vaststelling van de CO -uitstoot via de internationale 
2
typegoedkeuringstest en het daadwerkelijke praktijkverbruik. Bij de behandeling van 
het Belastingplan 2013 heb ik de toezegging gedaan om hier nader onderzoek naar 
58
te doen. Dit heeft geresulteerd in een brief van de Staatssecretaris van I&M aan uw 
59
Kamer van 17 juni 2013. In deze brief worden de resultaten gepresenteerd van het 
in opdracht van het Ministerie van I&M door TNO uitgevoerde onderzoek naar het 
praktijkverbruik van zakelijke personenauto’s en plug-in voertuigen. Uit het 
onderzoek blijkt dat de auto-industrie in toenemende mate gebruik is gaan maken 
van de marges in de testmethode om de CO -uitstoot volgens de officiële 
2
testmethode te verlagen. Het kabinet vindt dit een onwenselijke situatie, omdat 
Nederlanders die een auto aanschaffen er op moeten kunnen vertrouwen dat die 
auto in de praktijk even zuinig is als op papier. Dit is dan ook de 
onderhandelingsinzet van de Staatssecretaris van I&M in het kader van de nieuwe 
internationale typegoedkeuringstest. Deze nieuwe testprocedure moet zo snel 
mogelijk worden ingevoerd. Het onderzoek van TNO geeft Nederland extra munitie 
om in Brussel de druk op de ketel te houden. Het Europees Parlement heeft onlangs 
aangegeven dat de nieuwe testprocedure uiterlijk op 1 januari 2017 in werking moet 
treden. Ook de Europese Commissie streeft hiernaar. 
  
De leden van de fractie van de ChristenUnie vinden het zorgelijk dat de 
ontwikkelingen in de automarkt sneller gaan dan gepland en de BPM-inkomsten 
daardoor achterblijven. Deze leden geven daarom in overweging om de 
zuinigheidsgrenzen die nu geraamd zijn voor 2015 te vervroegen en al in te laten 
gaan in 2014. Tussen het moment van het stellen van de vragen en de 
                                                
58
 Kamerstukken II 2012/13, 33 402, nr. 14. 
59
 Kamerstukken II 2012/13, 31 209 , nr. 159. 
109 
 

percentage van 6 in overeenstemming wordt gebracht met de realiteit en of gedacht 
wordt aan overgangsrecht voor gevallen waarin in het verleden is gewaardeerd op 
basis van het percentage van 6. De afronding van het door de leden van de fractie 
van de ChristenUnie bedoelde onderzoek staat inmiddels gepland voor volgend jaar. 
Wat betreft hun vraag naar de budgettaire gevolgen van het verlagen van het 
percentage van 6 kan worden gemeld dat deze met name betrekking hebben op 
enerzijds te verwachten (toekomstige) opbrengsten als gevolg van het hoger 
waarderen van onderbedelingsvorderingen en het verlagen van het rentebedrag dat 
maximaal op deze vorderingen kan worden bijgeschreven, wat op de nalatenschap 
bij het tweede overlijden in mindering kan worden gebracht, en anderzijds op te 
verwachten budgettaire kosten van mogelijk te treffen overgangsrecht voor 
bestaande gevallen. Een en ander betreft complexe materie en maakt deel uit van 
het hiervoor bedoelde onderzoek, waarvan de uitkomsten zoals gemeld naar 
verwachting in de loop van 2014 beschikbaar zullen komen. 
 
De leden van de fractie van de ChristenUnie vragen naar de effectiviteit van de 
aftrek wegens geen of geringe eigenwoningschuld (“Hillen-regeling”) in het licht van 
de prikkels die zorgen dat mensen de eigenwoningschuld aflossen, waaronder de 
verplichte aflossing via een annuïtaire hypotheek. Op de woningmarkt zijn sinds 
2001 binnen en buiten het fiscale terrein verschillende maatregelen getroffen om de 
brutoschuld van burgers terug te dringen met als doel de kwetsbaarheden voor 
zowel burgers als voor het financiële systeem te verminderen. Deze lijn is stevig 
doorgezet door de meer recente fiscale maatregelen die bijdragen aan het 
ontmoedigen van het aanhouden van (hoge) schulden. Door de per 1 januari 2013 in 
het fiscale eigenwoningregime ingevoerde aflossingseis is de rente op nieuwe 
schulden alleen nog aftrekbaar als op de eigenwoningschuld gedurende de looptijd 
steeds voldoende wordt afgelost. Thans ligt in uw Kamer ook het wetsvoorstel 
waarbij met ingang van 2014 het fiscale voordeel van de aftrekbare kosten met 
betrekking tot een eigen woning stapsgewijs wordt beperkt door aanpassing van de 
hoogste aftrektarieven. Hierdoor ontstaat ook een steeds sterkere prikkel tot het 
aflossen op schulden. Mensen met een bestaande eigenwoningschuld, die geen 
kosten in aftrek brengen tegen het tarief van de vierde belastingschijf, worden door 
deze twee maatregelen niet geraakt. De “Hillen-regeling” is voor deze groep mensen 
nog steeds effectief, omdat deze groep mensen daardoor gestimuleerd wordt om af 
te lossen op een eigenwoningschuld zodat ze in aanmerking komen voor deze aftrek. 
Dit was juist een van de oorspronkelijke doelstellingen van de “Hillen-regeling”. 
Daarnaast stimuleert de “Hillen-regeling” ook bij mensen die wel te maken krijgen 
met een van deze maatregelen het aflossen van de eigenwoningschuld, omdat de 
“Hillen-regeling” ook bij hen een extra aftrek oplevert indien de aftrekbare kosten in 
verband met de eigen woning onder het niveau van het eigenwoningforfait zinken. 
Juist door het annuïtair aflossen zullen er (op termijn) steeds meer mensen zijn die 
een beroep op de “Hillen-regeling” kunnen doen, waardoor de regeling aan belang 
wint. In de laatste periode waarin voor hen een annuïtair aflossingsschema geldt, is 
de regeling immers altijd van toepassing. 
111 
 

het kabinet antwoorden dat in het kader van de Begrotingsafspraken 2014 is 
besloten deze regeling te verlengen tot 1 januari 2015. 
 
Van de gelegenheid wordt gebruik gemaakt om op te merken dat in het wetsvoorstel 
op dit moment nog geen maatregelen zijn opgenomen die betrekking hebben op het 
fiscale stelsel van Caribisch Nederland. In de week van 28 oktober tot en met 1 
november vindt in Den Haag de zogenoemde Caribisch Nederland week plaats. 
Tijdens die week zal overleg worden gevoerd met de bestuurders van Bonaire, Sint 
Eustatius en Saba. De mogelijkheid bestaat dat mede naar aanleiding van dat 
overleg nog voorstellen in dit wetsvoorstel zullen worden opgenomen om het fiscale 
stelsel van Caribisch Nederland aan te passen. Mocht dat het geval zijn dan zal zo 
spoedig mogelijk, maar in ieder geval voorafgaand aan 4 november, waarop de 
tweede dag van het wetgevingsoverleg is voorzien, een daartoe strekkende nota van 
wijziging worden ingediend. 
 
13. NOB commentaar 
De NOB vraagt in haar advies verduidelijking op het punt of revisierente 
verschuldigd is indien het stamrecht ineens wordt uitgekeerd na 1 januari 2015. Het 
RB vraagt waarom wel revisierente verschuldigd is in situaties die materieel gelijk 
gesteld zijn aan formele afkoop. De wijziging in de verschuldigdheid van de 
revisierente heeft tot doel dat vanaf 1 januari 2014 niet langer revisierente in 
rekening wordt gebracht indien over het stamrecht wordt beschikt. Het is daarbij niet 
van belang op welke wijze over het stamrecht wordt beschikt. Het onderhavige 
wetsvoorstel wordt in deze lijn aangepast, zoals de NOB ook voorgesteld heeft. 
 
De NOB vraagt over welke delen van het stamrecht de 20%-korting wordt toegepast 
als in de stamrecht-bv minder geld aanwezig is dan de commerciële waarde van het 
stamrecht. In het verlengde hiervan vraagt de NOB of voor het tekort revisierente 
wordt berekend. De NOB vraagt om verduidelijking aan de hand van een 
cijfervoorbeeld. Om in aanmerking te komen voor de toepassing van de 80%-
regeling is vereist dat over de volledige aanspraak ineens wordt beschikt. Hierbij is 
de waarde in het economische verkeer (commerciële waarde) van de aanspraak op 
het moment van het beschikken bepalend en niet het vermogen dat in de bv 
daadwerkelijk aanwezig is en uitgekeerd kan worden. De belastingheffing vindt dan 
ook plaats over deze waarde van de aanspraak. In verlengde daarvan wordt ook de 
80%-regeling toegepast op de waarde van de aanspraak op het moment van 
beschikken. In het door de NOB genoemde voorbeeld zou de belastingheffing 
plaatsvinden en de 80%-regeling toegepast worden over de waarde van € 200.000 
en niet over het in de bv aanwezige bedrag van € 100.000. Dit impliceert een te 
betalen belasting over het bedrag van € 160.000 (80% van € 200.000). Bij een 
belastingtarief van 52% zou dit leiden tot belastingheffing van € 83.200, zijnde 52% 
van € 160.000. Nu over de volledige aanspraak wordt beschikt overeenkomstig 
artikel 39f van de Wet LB 1964 wordt er geen revisierente in rekening gebracht.  
113 
 

vervolgstappen die kunnen worden gezet. Mogelijke wetswijzigingen zullen met het 
oog op de benodigde implementatietijd tijdig aan uw Kamer worden aangeboden. 
 
De NOB geeft in overweging de ondernemerswoning ex artikel 3.19 van de Wet IB 
2001 toe te voegen aan artikel 33, onderdelen 5 en 6, van de SW 1956 alsmede aan 
het voorgestelde artikel 33a van de SW 1956. De tijdelijk verruiming van de 
schenkingsvrijstelling past net als de bestaande verhoogde vrijstelling, het annuïtair 
aflossen van hypotheekschulden en de afbouw van het tarief voor de 
hypotheekrenteaftrek in het streven naar het stimuleren van het aflossen van 
eigenwoningschulden van huishoudens. Deze maatregelen gelden niet voor de 
ondernemers. Zij vallen in een ander fiscaal regime. Daarom wil het kabinet de 
schenkingsvrijstelling voor deze groep niet verruimen.  
 
De NOB verzoekt om in bepaalde situaties schenkingen voor box 3-woningen ook 
onder de verhoogde schenkingsvrijstelling te laten vallen. De vrijstelling moet 
worden gezien in samenhang met de hiervoor genoemde doelen strekkende tot een 
vermindering van de aftrek van de rente in verband met de eigen woning. Door het 
gebruik van de schenking voor aflossing wordt de eigenwoningschuld verlaagd of, bij 
betaling ter zake van een verbouwing, niet verhoogd. Die onderlinge relatie 
beïnvloedt daarmee het budgettair beslag van de vrijstelling. Die relatie is er niet bij 
de aflossing van box 3-schulden, omdat daar geen renteaftrek voor bestaat. De 
uitzondering is de restschuld vervreemde eigen woning: de rente daarop is 
aftrekbaar in box 1. Daarom wordt ook een aflossing daarop onder het bereik van de 
(verruimde) eenmalig verhoogde schenkingsvrijstelling gebracht. Ik zie geen 
aanleiding om de vrijstelling uit te breiden tot andere box 3-schulden. 
 
Overigens kan bij “onder water staan” van een box 3-woning sprake zijn van een 
restschuld vervreemde eigen woning. De overgang van de woning van box 1 naar 
box 3 is een fictieve vervreemding. Bij onder water staan op dat moment leidt het 
verschil tussen de waarde in het economische verkeer van de woning en de hogere 
eigenwoningschuld tot een negatief vervreemdingsvoordeel. Als dat negatieve 
voordeel is ontstaan op of na 29 oktober 2012 is sprake van een restschuld als 
bedoeld in artikel 3.120a van de Wet IB 2001. Voor de aflossing van die restschuld 
kan een schenking worden gedaan waarvoor de verhoogde vrijstelling kan worden 
toegepast.  
 
De NOB vraagt of de vrijstelling bij een schenking van een opa moet worden gekort 
met een vrijstelling die is genoten naar aanleiding van een schenking van de ouders. 
Dit is niet het geval. De verhoogde vrijstelling van € 100.000 wordt alleen 
verminderd met eerdere eenmalig verhoogde vrijstellingen die zijn genoten bij 
schenkingen van dezelfde schenker (de ouders). 
 
Voorts rijst bij de NOB de volgende vraag. In de aanhef van het voorgestelde artikel 
33a, eerste lid, van de SW 1956 staat “Voor één kalenderjaar”. De NOB vraagt zich 
115 
 

verruimen door de datum van 22 maart 2013 in de goedkeuring te wijzigen in de 
datum waarop de overgangsregeling is gepubliceerd bij beleidsbesluit. De NOB 
draagt als reden aan dat belastingplichtigen mede door het 
61
overdrachtsbelastingbesluit van 7 maart 2007 , tot 30 september 2013 niet zeker 
wisten dat koop-/aannemingsovereenkomsten voor de btw-heffing niet meer kon 
worden behandeld als twee aparte prestaties (namelijk als de levering van grond en 
de oplevering van nieuwbouw door dezelfde ondernemer plaatsvinden). Het 
onderdeel van het overdrachtsbelastingbesluit dat voor de btw-heffing bij koop-
/aannemingsovereenkomsten uitgegaan wordt van twee btw-prestaties, is louter 
beschrijvend. Deze passage is daarom op 22 maart 2013 achterhaald door het arrest 
62
van de Hoge Raad van die datum . Omwille van een redelijke belastingheffing in 
relatie tot de kennelijk toch bij belastingplichtigen ontstane rechtsonzekerheid acht 
ik het echter in dit geval toch passend tegemoet te komen aan de wens van de NOB. 
Dit betekent dat de datum van 22 maart 2013 in de goedkeuring van paragraaf 4.2 
63
van het beleidsbesluit van 19 september 2013 , vervangen wordt door 30 
september 2013. Ten slotte vraagt het RB om de overgangsregeling voor de heffing 
van overdrachtsbelasting voor lopende bouwprojecten zo spoedig mogelijk te 
publiceren. Deze overgangsregeling is inmiddels gepubliceerd in laatstgenoemd 
beleidsbesluit. 
 
Het NOB en het RB hebben commentaar op deze voorgestelde maatregel op het 
gebied van de MRB op buitenlands gekentekende voertuigen. Het NOB meent dat er 
onvoldoende argumenten bestaan om naast het huidige woonplaatsbegrip in de AWR 
en de Richtlijn 83/182/EEG een verdere verzwaring van de bewijslast in te voeren, 
welke specifiek voor de heffing van de MRB zou moeten gelden en dat teveel waarde 
wordt toegekend aan de inschrijving in de GBA aangezien dit slechts één van de vele 
criteria is ter bepaling waar iemand woonachtig is. Het RB plaatst vraagtekens bij de 
praktische uitvoerbaarheid van deze maatregel. Naar de mening van het RB zou 
voor personen die bijvoorbeeld vanwege een lange vakantie in Nederland verblijven, 
niet een woonplaatsvermoeden mogen gelden. Door de in te voeren regeling worden 
zij volgens het RB geconfronteerd met bewijstechnische lasten. Ook denkt het RB 
aan seizoenarbeiders die hun in het buitenland gekentekende auto meenemen of 
personen die vaak in de weekenden of bijvoorbeeld tweewekelijks teruggaan naar 
hun gezin in het buitenland. Het RB vraagt om een nadere overweging van deze 
aspecten. Ten aanzien van dit commentaar kan worden opgemerkt dat zowel het 
NOB als het RB voorbij lijken te gaan aan het probleem dat wordt veroorzaakt 
doordat ingezetenen hun auto niet op Nederlands kenteken laten registreren bij de 
RDW. De registratie van een motorrijtuig met een Nederlands kenteken bij de Dienst 
Wegverkeer (RDW) is in beginsel verplicht voor elke in Nederland ingeschrevene in 
de GBA. Deze personen voldoen dus feitelijk niet aan de kentekenplicht en ontduiken 
de MRB. Daarnaast is het voor de Belastingdienst uitermate lastig om te bepalen of 
de persoon die op het moment van staandehouding de beschikking heeft over een 
                                                
61
 Besluit van de Staatssecretaris van Financiën van 22 maart 2013, nr. CPP2006/933M, Stcrt. 2007, 53. 
62
 Hoge Raad 22 maart 2013, nr. 12/02180, LJN BY5307. 
63
 Besluit van de Staatssecretaris van Financiën, 19 september 2013, nr. BLKB2013/1686M, Stcrt. 2013, 26851. 
117 
 

administratieve last gepaard gaat van € 190.000 en € 70.000 aan uitvoeringskosten. 
Deze effecten zijn onwenselijk en worden door het voorstel aangepakt. 
 
Allereerst stelt het RB dat het lijkt of de tekst van het voorgestelde artikel 33a van 
de SW 1956 ervan uitgaat dat er slechts één schenking wordt verricht. Het eerste 
lid, onderdeel a, bepaalt namelijk “... het een schenking betreft van een bedrag dat 
is geschonken ter…”. Deze omissie wordt hersteld in de tweede nota van wijziging op 
het onderhavige wetsvoorstel, die binnenkort naar uw Kamer wordt gestuurd. Het 
woordje “ter” wordt vervangen door “ter zake van”, waarmee wordt aangesloten bij 
de huidige tekst van artikel 33 van de SW 1956. 
 
Verder merkt het RB op dat in artikel 33a, eerste lid, onderdeel a, van de SW 1956 
de doelen worden beschreven waarvoor het geschonken bedrag kan worden 
aangewend, wil de vrijstelling ad € 100.000 van toepassing zijn. Gezien de redactie 
van dit wetsartikel lijken dit alternatieve doelen “naast elkaar”, met andere woorden 
dat het geschonken bedrag voor slechts één van de genoemde doelen mag worden 
gebruikt. Er wordt immers expliciet “of” bepaald. Het RB gaat ervan uit dat een 
beroep op de vrijstelling ook wordt gehonoreerd als de schenking betrekking heeft 
op verschillende doeleinden die in deze bepaling worden genoemd en vraagt of dit 
kan worden verduidelijkt in de voorgestelde wettekst. De verhoogde vrijstelling geldt 
voor elke schenking die wordt gedaan met het oog een van de genoemde doelen 
voor de eigen woning. Het woordje “of” moet worden gelezen als “en/of”. Met het 
woordje “of” is in de wettekst tot uitdrukking gebracht dat de schenking ook voor 
verschillende doelen mag worden gedaan, bijvoorbeeld deels voor de aflossing van 
de eigenwoningschuld en deels voor kosten voor verbetering van de eigen woning. 
Overigens moet de schenker zelf vooraf het doel van de schenking aangeven. 
 
Het RB stelt vragen over de inkomensverklaring die door de kwalificerende 
buitenlandse belastingplichtige moet worden verstrekt, waaronder vragen over de 
afstemming met de buitenlandse belastingautoriteiten, de termijn en de 
waarborgfunctie. Om te kunnen controleren of een buitenlandse belastingplichtige 
daadwerkelijk kwalificeert voor eenzelfde behandeling als een binnenlandse 
belastingplichtige, geldt als formele eis dat een verklaring van de Belastingdienst van 
het woonland moet worden verstrekt. Aan de hand van deze verklaring toetst de 
Belastingdienst of een belastingplichtige ten minste 90% van zijn inkomsten uit 
Nederland ontvangt. De verklaring zal op hoofdlijnen overeenstemmen met een 
soortgelijke verklaring die al jarenlang in Duitsland wordt gebruikt voor het Duitse 
equivalent van de regeling voor kwalificerende buitenlandse belastingplichtigen. De 
belastingplichtige vermeldt de buiten Nederland genoten inkomsten en laat deze 
door de belastingdienst in het woonland bevestigen. Deze belastingdiensten worden 
vooraf geïnformeerd over de bedoeling van de verklaringen. Door aan te sluiten bij 
de Duitse praktijk verwacht ik geen problemen bij de afstemming met de 
belastingdiensten in andere landen. Voor het verstrekken van de verklaring gelden in 
principe dezelfde termijnen als voor het indienen van de aangifte 
119 
 

