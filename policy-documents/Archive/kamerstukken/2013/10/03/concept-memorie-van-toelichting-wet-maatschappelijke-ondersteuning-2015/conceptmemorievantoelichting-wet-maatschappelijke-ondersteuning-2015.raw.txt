 
(concept/versie 16 augustus 2013) 
Memorie van Toelichting Wet maatschappelijke ondersteuning 2015  
1  Hoofdlijnen van beleid 
 
1.1   Meer eigen verantwoordelijkheid en ondersteuning op maat 
Dit wetsvoorstel bevat een nieuwe regeling op basis waarvan de gemeenten verantwoordelijk zijn 
voor de maatschappelijke ondersteuning van hun inwoners. De regering geeft met dit wetsvoorstel, 
dat de Wet maatschappelijke ondersteuning (Wmo) vervangt, uitwerking aan het deel van de 
maatregelen die in het regeerakkoord ‘Bruggen slaan’ zijn opgenomen en betrekking hebben op de 
decentralisatie van de verantwoordelijkheid voor langdurige ondersteuning aan gemeenten. De 
regering bouwt met dit wetsvoorstel voort op de ervaringen die zijn opgedaan met de Wmo sinds 
2007 en doet voorstellen voor het uitbreiden van de verantwoordelijkheid van gemeenten voor 
maatschappelijke ondersteuning. Gemeenten worden met dit wetsvoorstel verantwoordelijk voor 
het ondersteunen van de zelfredzaamheid en participatie van mensen met een beperking, 
chronisch psychische of psychosociale problemen, welke erop gericht is dat mensen zo lang 
mogelijk in de eigen leefomgeving kunnen blijven. Voor mensen met psychische of psychosociale 
problemen of voor mensen die de thuissituatie hebben verlaten, al dan niet in verband met de 
risico’s voor hun veiligheid als gevolg van huiselijk geweld, voorzien gemeenten in de behoefte aan 
beschermd wonen en opvang.  
1
De regering heeft in zijn brief over de hervorming van de langdurige zorg geschetst waarom zij de 
langdurige zorg wil hervormen en welke doelen hierbij worden nagestreefd. In de eerste plaats wil 
de regering de kwaliteit van de maatschappelijke ondersteuning aanpassen aan de veranderende 
eisen en omstandigheden. Mensen willen zo lang mogelijk thuis kunnen wonen en niet eenzaam 
zijn. De regering wil de mogelijkheden voor het bieden van passende ondersteuning aan mensen in 
de eigen leefomgeving door het sociale netwerk of met behulp van gemeentelijke voorzieningen in 
de nabijheid beter benutten. Hiervoor is belangrijk dat mensen met beperkingen zoveel mogelijk in 
staat worden gesteld op gelijke voet te participeren en deel te nemen aan het dagelijks leven. 
Gemeenten krijgen daarom de opdracht de toegankelijkheid van voorzieningen, diensten en ruimte 
voor mensen met een beperking te bevorderen en daarmee bij te dragen aan het realiseren van 
2
een inclusieve samenleving . De regering beoogt met dit wetsvoorstel en de voorgenomen 
decentralisaties op het terrein van jeugd, werk en inkomen en passend onderwijs, gemeenten 
breed verantwoordelijk te maken voor het bieden van ondersteuning aan mensen met beperkingen 
binnen het sociaal domein. Waardoor mensen de ondersteuning en zorg aangeboden kan worden  
die aansluit op de persoonlijke omstandigheden en levensfase. Het wetsvoorstel voorziet in 
belangrijke waarborgen voor het uitvoeren van een goed onderzoek naar de 
ondersteuningsbehoeften van mensen. Van gemeenten wordt verwacht dat zij dit onderzoek in een 
goede samenspraak met de mensen om wie het gaat uitvoeren en om samen met betrokkenen te 
komen tot een zo goed mogelijk afgestemde dienstverlening. Hierbij hebben gemeenten ook de 
opdracht om als gemeente samen te werken zorgverzekeraars en zorgaanbieders en betrokken 
partijen op het gebied van jeugdzorg, onderwijs, preventieve gezondheidszorg, welzijn, wonen en 
werk en inkomen. Dit wetsvoorstel beoogt het bieden van samenhangende zorg en ondersteuning 
in buurten, wijken en dorpen te bevorderen en een goede ondersteuning van mensen in de eigen 
leefomgeving mogelijk te maken. Wat mensen ervaren aan kwaliteitsbeleving is naar het oordeel 
van de regering bepalend voor de kwaliteit van maatschappelijke ondersteuning. Belangrijke 
                                                           
1
 Kamerstukken II, 2012-2013, 30597, nr. 296. 
2
 De regering heeft het voornemen het VN Verdrag inzake de rechten van personen met een handicap op korte 
termijn goed te keuren, onder de voorwaarde dat hieruit volgende verplichtingen geleidelijk ten uitvoer kunnen 
worden gebracht. Uitgangspunt van dit verdrag is een samenleving die mensen met beperkingen zoveel 
mogelijk in staat stelt op gelijke voet te participeren.  
1 
 

 
gemeenten de beleidsruimte in het wetsvoorstel zullen benutten om het beleid vorm te geven op 
basis van de regionale omstandigheden, behoeften en gewoonten. Het voorzieningenniveau in 
gemeenten zal meer van elkaar gaan verschillen. Op lokale schaal zal – na goede samenspraak 
met alle betrokkenen - worden afgewogen waar de inzet van de beschikbare financiële middelen 
het meest gewenst is. De inhoud, beschikbaarheid en reikwijdte zullen worden bepaald door lokale 
democratische besluitvorming. De regering verwacht hierbij van gemeenteraden dat zij mensen 
actief betrekken bij de totstandkoming van het gemeentelijke beleid en ruimte bieden aan 
initiatieven vanuit de samenleving.  
De regering wil met dit wetsvoorstel tegemoetkomen aan de veranderende eisen en 
omstandigheden en beoogt met de voorstellen de kwaliteit van maatschappelijke ondersteuning, 
houdbaarheid en zorg voor elkaar te doen toenemen, zodat ook mensen die afhankelijk zijn van 
zorg en ondersteuning van de overheid, in de toekomst kunnen blijven deelnemen aan de 
samenleving en zo lang mogelijk in hun eigen vertrouwde omgeving kunnen blijven wonen. 
1.2  Uitbreiding van de gemeentelijke verantwoordelijkheid 
 
Met de invoering van de Wet maatschappelijke ondersteuning (Wmo) in 2007 is een begin gemaakt 
met het uitbreiden van de gemeentelijke verantwoordelijkheid voor maatschappelijke 
ondersteuning en het beperken van de aanspraken onder de AWBZ. Bij de parlementaire 
behandeling in 2006 is al geconstateerd dat de decentralisatie van de gelden voor huishoudelijke 
verzorging slechts een eerste stap zouden zijn in het vergroten van de gemeentelijke 
verantwoordelijkheid voor langdurige ondersteuning en het beperken van de aanspraken onder de 
AWBZ. Inmiddels zijn met de Wmo vele nuttige en goede ervaringen opgedaan, zo blijkt uit de 
5
evaluatie van het Sociaal Cultureel Planbureau . De Wmo functioneert in veel gemeenten goed en 
mensen zijn tevreden met de geboden ondersteuning. Gemeenten hebben samen met 
cliëntenorganisaties, aanbieders, welzijnsorganisaties en anderen met behulp van programma’s als 
De Kanteling en Welzijn Nieuwe Stijl laten zien hoe de eigen kracht en regie van mensen kan 
worden verstrekt en de afhankelijkheid van voorzieningen kan worden verminderd. De gedachte 
om bij het bieden van ondersteuning eerst te kijken naar wat iemand nog wel kan of zelf kan 
organiseren binnen zijn sociale netwerk om daarmee de zelfredzaamheid en participatie van 
betrokkene te vergroten is inmiddels gemeengoed geworden en kan rekenen op breed draagvlak in 
de samenleving.  
 
De regering bouwt met dit wetsvoorstel voort op de ervaringen die gemeenten met de Wmo en de 
programma’s De Kanteling en Welzijn Nieuwe Stijl hebben opgedaan. De vanzelfsprekendheid dat 
mensen in de eerste plaats zelf verantwoordelijkheid dragen voor de wijze waarop zij hun leven 
inrichten en deelnemen aan de samenleving is in dit wetsvoorstel expliciet verankerd. Van 
gemeenten wordt verwacht dat zij zorg dragen voor het beleid van maatschappelijke ondersteuning 
en mensen die daarvoor in aanmerking komen passende ondersteuning bieden ten behoeve van 
hun zelfredzaamheid en participatie en waar nodig voorzien in de behoefte aan beschermd wonen 
en opvang. Voor gemeenten betekent het voorliggende wetsvoorstel een forse uitbreiding van hun 
verantwoordelijkheden. De regering legt voor de uitvoering van dit wetsvoorstel een belangrijke 
relatie met de decentralisaties op de beleidsterreinen jeugd, werk en inkomen en passend 
onderwijs. Gemeenten krijgen met de verschillende decentralisaties, in combinatie met hun huidige 
verantwoordelijkheden een brede en volledige verantwoordelijkheid voor het sociale domein. De 
regering verwacht dat het beleggen van deze brede verantwoordelijkheid bij gemeenten ten goede 
komt aan mensen die zijn aangewezen op ondersteuning. De regering is van mening dat 
gemeenten, die als eerste overheid het dichtst bij mensen staan, het beste in staat zijn rekening te 
                                                           
5
 Sociaal Cultureel Planbureau, ‘Gemeentelijk Wmo-beleid 2010. Een beschrijving vanuit het perspectief van 
gemeenten’, Den Haag, mei 2013. Zie ook de eerste evaluatie van het Sociaal en Cultureel Planbureau, 'Op weg 
met de Wmo, Evaluatie van de Wetmaatschappelijke ondersteuning 2007-2009', Den Haag 2010. 
 
3 
 

 
een soms weinig voorkomende ondersteuningsvraag zullen zich melden bij de gemeente. Het 
belang van preventie wordt groter en gemeenten zullen vaker in aanraking komen met mensen die 
zorg mijden en buiten het zicht van de gemeente proberen te blijven. Deze uitbreiding van 
verantwoordelijkheden en taken in het sociale domein stelt hoge eisen aan de bestuurs- en 
uitvoeringskracht van gemeenten. Om te bevorderen dat gemeenten aan deze hoge eisen kunnen 
voldoen, is samen met de VNG een specifiek daarop gericht ondersteuningsprogramma opgesteld. 
Gemeenten zullen hun beleid afstemmen met andere gemeenten, hetzij omdat ze zelf over 
onvoldoende uitvoeringkracht beschikken, hetzij uit een oogpunt van doelmatigheid. Voor sommige 
taken op grond van deze wet worden gemeenten verplicht samen te werken, bijvoorbeeld op het 
gebied van beschermd wonen en opvang. Uitgangspunt bij de uitwerking van de gemeentelijke 
verantwoordelijkheden in dit wetsvoorstel vormt de onlangs door Rijk en andere overheden 
geactualiseerde ‘Code interbestuurlijke verhoudingen 2013’. Dit betekent onder andere dat de 
regering in dit wetsvoorstel kiest voor een zo’n groot mogelijke beleidsvrijheid voor gemeenten, 
teneinde de kansen die het zo dicht mogelijk bij de burger positioneren van taken voor maatwerk 
in de ondersteuning biedt, ook daadwerkelijk te incasseren.  
 
De vernieuwing van de langdurige zorg zullen gevolgen voor de  arbeidsmarkt tot gevolg hebben. 
De regering verwacht van gemeenten dat zij hiermee, voor zover dit mogelijk is, rekening houden 
en blijk geven van goed opdrachtgeverschap. Het wetsvoorstel voorziet, als uitwerking van de 
6
afspraken uit het zorgoverleg , in de mogelijkheid om indien het college van B en W besluit het 
verlenen van diensten door derden te laten verrichten, af te zien van het uitschrijven van een 
aanbesteding. Wanneer een gemeente besluit een nieuwe aanbieder te contracteren, treedt deze 
aanbieder in overleg over de overname van het betrokken personeel met de aanbieder(s) die vóór 
hem in opdracht van de gemeente deze diensten hebben verleend. De regering verwacht van 
gemeenten dat zij hierop toezicht houden en ervoor zorg dragen dat afspraken hierover tussen 
aanbieders en de gemeente in goede samenwerking worden uitgevoerd. Daarnaast verwacht de 
regering van gemeenten dat zij bij het verstrekken van overheidsopdrachten voor uitvoering van 
diensten door derden zich een goed beeld hebben gevormd van het gevraagde 
deskundigheidsniveau van medewerkers en het tarief dat daarmee samenhangt.    
 
Voor gemeenten is van belang dat zij, vanuit de brede verantwoordelijkheid voor het sociaal 
domein, alleen de beoogde resultaten kan bereiken in goede samenwerking met zorgverzekeraars, 
zorgaanbieders, huisartsen en anderen die een belangrijke rol vervullen in de leefomgeving van 
mensen. Dit geldt niet alleen voor de samenwerking met de professionals en professionele 
organisaties in het sociaal domein, maar in gelijke mate ook voor de wijze waarop gemeenten hun 
inwoners betrekken bij het vormgeven van het lokale beleid en ruimte bieden voor het realiseren 
van eigen initiatieven gericht op verlenen van ondersteuning en zorg in de nabijheid van de eigen 
leefomgeving. 
 
1.3  Waarborgen voor passende ondersteuning  
Gemeenten worden verantwoordelijk voor de maatschappelijke ondersteuning van meer mensen. 
Voor een deel zijn dit mensen met zwaardere en/of meer complexere vormen van een beperking. 
De verschillende vormen van ondersteuning waarvoor gemeenten verantwoordelijk zijn nemen toe 
met dit wetsvoorstel. Van gemeenten vraagt de brede verantwoordelijkheid voor maatschappelijke 
ondersteuning en het voorzien in langdurige vormen van ondersteuning een zorgvuldige en 
professionele dienstverlening. De regering voorziet met dit wetsvoorstel in een aantal belangrijke 
waarborgen voor passende ondersteuning. In dit wetsvoorstel is een balans gezocht tussen 
waarborgen voor passende ondersteuning van goede kwaliteit en voldoende rechtszekerheid voor 
mensen enerzijds en de randvoorwaardelijke beleidsruimte voor gemeenten om op een doelmatige 
wijze tot integrale ondersteuning op maat te komen anderzijds.  
 
                                                           
6
 Resultaten zorgoverleg, Tweede Kamer, Vergaderjaar 2012-2013, Kamerstuk 33566 nr. 29 
5 
 

 
Een belangrijke waarborg voor mensen vormt de in het wetsvoorstel opgenomen 
resultaatverplichting. Als uitgangspunt geldt dat zelfredzaamheid en meedoen in de samenleving 
een verantwoordelijkheid is van mensen zelf. Gemeenten zijn gehouden, ter ondersteuning van 
mensen die niet volledig zelf kunnen voorzien in hun zelfredzaamheid en participatie en/of behoefte 
hebben aan beschermd wonen of opvang, beleid te maken. Dit beleid omvat plannen met 
betrekking tot het bevorderen van mantelzorg en het aanbieden van algemene voorzieningen 
waarmee mensen met beperking, chronische psychische of psychologische problemen worden 
ondersteund bij hun participatie en zelfredzaamheid. Wanneer iemand naar het oordeel van het 
college onvoldoende is geholpen met de inzet van eigen kracht, gebruikelijke hulp, met mantelzorg 
of met hulp van andere personen uit zijn sociale netwerk dan wel met gebruikmaking van 
algemene voorzieningen en niet in staat is tot zelfredzaamheid of participatie dan beslist het 
college tot het verstrekken van een (individuele) maatwerkvoorziening. De voorgestelde 
maatwerkvoorziening moet rekening houden met de uitkomsten van het onderzoek naar de 
ondersteuningsbehoefte van de cliënt en een passende bijdrage leveren aan de zelfredzaamheid of 
participatie van de betrokkene, en deze in staat stellen  zo lang mogelijk in de eigen leefomgeving 
te kunnen blijven wonen. In geval van beschermd wonen of opvang geldt hierbij het criterium dat 
de maatwerkvoorziening erin moet voorzien dat betrokkene – waar en zo snel als mogelijk - weer 
in staat is zich op eigen kracht te handhaven in de samenleving. De verplichting om maatwerk te 
leveren is in het wetsvoorstel ruimer geformuleerd dan de in de Wmo en ziet toe op alle gevallen 
waarin iemand problemen heeft met zijn zelfredzaamheid en participatie of beschermd wonen of 
opvang nodig heeft. De maatwerkvoorziening is daarbij aanvullend op wat iemand zelf kan 
bijdragen en vormt samen met de inzet van eigen kracht en/of indien van toepassing gebruikelijke 
hulp of mantelzorg een samenhangend ondersteuningsaanbod, of wel maatwerk. Wanneer mensen 
voldoen aan de voorwaarden hebben ze recht op een maatwerkvoorziening in de vorm van een 
persoonsgebonden budget. Het ondersteuningsaanbod van het college is daarbij zoveel mogelijk 
ontwikkelingsgericht en draagt bij aan de versterking van de eigen kracht en het kunnen voeren 
van eigen regie. Wanneer iemand van mening is dat het college hem onterecht geen 
maatwerkvoorziening verstrekt of de maatwerkvoorziening onvoldoende bijdraagt aan de 
zelfredzaamheid of participatie of hem opvang of beschermd wonen ten onrechte wordt onthouden, 
dan beschikt betrokkene over de mogelijkheden van bezwaar en beroep. De rechter zal in 
voorkomende situatie toetsen of de gemeente zich gehouden heeft aan de juiste procedures, het 
onderzoek naar betrokkene op adequate wijze heeft verricht en de voorgestelde ondersteuning 
passend gegeven de uitkomsten van het onderzoek en de betrokkene is staat wordt gesteld zo lang 
mogelijk in de eigen leefomgeving te kunnen blijven wonen. Het wetsvoorstel beoogt overigens in 
opzet procedures van gemeenten en burgers zo veel mogelijk te voorkomen. Uitgangspunt is een 
proces waarin gemeente en de persoon met een ondersteuningsbehoefte in samenspraak diens 
situatie in kaart brengen en van daaruit te bezien op welke wijze de zelfredzaamheid en participatie 
van betrokkene kan worden versterkt. Uiteraard kan het voorkomen dat betrokkene het uiteindelijk 
niet eens is met de besluitvorming over een voorziening door de gemeente. Vanuit het belang van 
de-juridisering wijst de regering gemeenten op de mogelijkheid om vormen van alternatieve 
geschillenbeslissing zoals mediation of een ombudsfunctie als onderdeel van het proces te 
organiseren. Ook de in het wetsvoorstel verankerde functie van cliëntondersteuner kan hierin een 
belangrijke rol spelen. 
 
Het wetsvoorstel belegt de integrale verantwoordelijkheid voor de uitvoering van de wet, 
waaronder de kwaliteit van de geboden maatschappelijke ondersteuning bij het college van 
burgemeester en wethouders. Het wetsvoorstel voorziet in basisnormen waaraan de geboden 
maatschappelijke ondersteuning dient te voldoen. Het wetsvoorstel maakt daarbij de door 
gemeenten gecontracteerde aanbieders van maatschappelijke ondersteuning ook direct 
verantwoordelijk voor de toepassing van daartoe geformuleerde landelijke professionele 
standaarden. De Inspectie voor de Gezondheidszorg (IGZ) houdt toezicht op het toepassen van de 
professionele standaarden door deze aanbieders en brengt hierover verslag uit aan de 
gemeentebesturen. Bij spoedeisende omstandigheden kan de IGZ direct ingrijpen. De regering 
beoogt hiermee gemeenten primair verantwoordelijk te maken voor de kwaliteit van 
7 
 

 
vele partijen op het terrein van maatschappelijke ondersteuning, op dat van de Jeugdwet, de 
Participatiewet en Passend onderwijs en heeft een relatie met veranderingen in het openbaar 
bestuur. Deze ontwikkeling wordt gestimuleerd en ondersteund tijdens de transitie en vanuit 
programma’s zoals ‘In voor Zorg en Ondersteuning’.  
 
Ten behoeve van de totstandkoming van dit wetsvoorstel is breed overleg gevoerd met 
betrokkenen uit verschillende sectoren (ANBO, CSO, MEZZO, Koepel Wmo-raden, Zorgbelang 
Nederland, LOC, NOV, LSR, MO-groep, MEE-Nederland, Federatie Opvang, RIBW-alliantie en 
BKV/FLZ, NCPF, CG-Raad, Per Saldo, LPGGZ en Platform VG, VNG, Actiz, GGZ Nederland en BTN) 
en is met vertegenwoordigers van werkgevers en werknemers een sociaal akkoord gesloten. Voor 
de zorgsector is eveneens overleg gevoerd met werkgevers (VGN, Actiz, GGZ-Nederland, NFU, NVZ 
7
en Btn) en werknemers (CNV Publieke Zaak, FBZ, Nu’91 en MHP). De regering heeft op 
onderdelen het wetsvoorstel aangepast in reactie op de gedane voorstellen en aangedragen 
alternatieven van betrokken partijen, zoals cliëntenorganisaties, VNG, aanbieders en 
koepelorganisaties. Hiermee geeft de regering uitvoering aan de motie Slob c.s. die de regering 
oproept bij de uitwerking van het regeerakkoord de sociale partners en organisaties in het 
8
binnenlands bestuur, de zorg en het onderwijs actief te betrekken   In de paragraaf over de 
consultatie (par. 11) wordt hier nader op ingegaan.  
 
1.5 Leeswijzer 
 
Na de hiervoor opgenomen aanleiding en analyse is de opbouw van deze memorie van toelichting 
als volgt: 
2  Verantwoordelijkheid gemeenten: plan en maatwerk 
Dit hoofdstuk gaat in op de verantwoordelijkheden van gemeenten, zoals het opstellen van een 
plan voor sociale samenhang, mantelzorg, vrijwilligerswerk en leefbaarheid in de gemeente, 
waaronder het voorkomen en bestrijden van huiselijk geweld, voorkomen en vroegtijdig 
signaleren van problemen bij zelfredzaamheid en participatie, voorzien in bijstand informatie en 
advies en bevorderen dat mensen zo lang mogelijk in de eigen leefomgeving kunnen blijven 
door het verbeteren van de zelfredzaamheid en participatie. 
3 Toegang tot de ondersteuning 
Dit hoofdstuk gaat in op de toegang tot de gemeentelijke ondersteuning en de wijze waarop de 
zelfredzaamheid van mensen en mogelijkheden van ondersteuning door de sociale omgeving 
worden aangesproken, benut en ingezet. Ook wordt ingegaan op de wijze waarop een gemeente 
voorziet in algemene voorzieningen en in individuele gevallen op de persoonlijke 
omstandigheden toegesneden maatwerk levert, waarbij het aanbod van informele en formele 
hulp een samenhangend geheel vormt.  
4 Informele zorg 
Dit hoofdstuk gaat in op het belang van informele zorg en de verantwoordelijkheid die de 
gemeente heeft om het verlenen van informele zorg mogelijk te maken en te bevorderen. 
5  Kwaliteit van maatschappelijke ondersteuning 
Dit hoofdstuk gaat in op de wijze waarop de rechtspositie van mensen is vorm gegeven en op 
de bepalingen over de kwaliteitseisen die aan gemeenten, aanbieders van ondersteuning en 
professionals worden gesteld. 
6  Toezicht 
Dit hoofdstuk gaat in op de wijze waarop het toezicht vanuit het Rijk op gemeenten en 
aanbieders en van gemeenten op aanbieders van ondersteuning wordt geregeld en op welke 
wijze samenhang in het toezicht binnen het sociale domein wordt bevorderd. 
7  Gegevensverwerking en regeldruk  
                                                           
7
 Resultaten zorgoverleg, Tweede Kamer, Vergaderjaar 2012-2013, Kamerstuk 33566 nr. 29 
8
 Motie Slob c.s., Tweede Kamer, Vergaderjaar 2012-2013, Kamerstuk 33 410 nr. 19 
9 
 

 
2  De verantwoordelijkheid van de gemeente  
2.1 De opdracht voor gemeenten: het doel van de wet 
De gemeente wordt op basis van dit wetsvoorstel verantwoordelijk voor de maatschappelijke 
ondersteuning van mensen op een breed terrein. Het wetsvoorstel bevat een opdracht aan het 
college zorg te dragen voor de maatschappelijke ondersteuning en in dat verband een goede 
toegankelijkheid te bevorderen van voorzieningen, diensten en ruimten voor mensen met een 
beperking. Hiermee wordt aangesloten bij de uitgangspunten van het VN Verdrag inzake de 
rechten van personen met een handicap. Dit wetsvoorstel draagt bij aan het realiseren van een 
inclusieve samenleving waarin mensen met beperkingen zoveel mogelijk in staat worden gesteld op 
gelijke voet met anderen te participeren. Tevens moet het college de zelfredzaamheid en 
participatie bevorderen van mensen met een beperking, chronisch psychisch of psychosociaal 
probleem, opdat zij zo lang mogelijk in de eigen leefomgeving kunnen blijven wonen. Door gerichte 
ondersteuning bij het voeren van regie op het eigen leven, het uitvoeren van algemene dagelijkse 
levensverrichtingen en het ontmoeten van anderen, kunnen mensen die het op eigen kracht niet 
redden (ook niet met ondersteuning van de sociale omgeving), zo lang mogelijk in de eigen 
leefomgeving blijven en blijven meedoen in de maatschappij. Dit draagt bij aan hun welbevinden 
en voorkomt onnodige medicalisering. De ondersteuning door gemeenten dient daar waar mogelijk 
ook gericht te zijn op de ontwikkeling van mensen in hun zelfredzaamheid en participatie en kan er 
toe te leiden dat mensen na verloop van tijd minder op ondersteuning aangewezen zijn. Daar waar 
dit passend is zullen gemeenten ter invulling van hun wettelijke opdracht tot maatschappelijke 
ondersteuning ook beschermd wonen en opvang bieden. 
De afbakening van de verantwoordelijkheden en taken van gemeenten vindt, zoals hiervoor al 
aangegeven, niet alleen plaats in de opdracht voor gemeenten en de uitwerking daarvan, zoals 
opgenomen in dit wetsvoorstel, maar vooral ook in de beschrijving van de doelgroep en van 
cliënten en hun rechten in de kern-AWBZ, de Jeugdwet en de beschrijving van de (nieuwe) 
aanspraak thuisverpleging in de Zvw. Uitgangspunt van dit wetsvoorstel is dat gemeenten 
verantwoordelijk zijn voor de maatschappelijke ondersteuning van hun ingezetene tot het moment 
dat hij een indicatie heeft voor de (nieuwe) kern-ABWZ. Op dat moment is immers langs de weg 
van objectieve, in het wetsvoorstel voor de kern-AWBZ op te nemen, criteria vastgesteld dat de 
beperkingen van dien aard zijn dat het in de eigen leefomgeving kunnen blijven wonen geen optie 
(meer) is. De zorg voor een veilige omgeving en permanent toezicht in een instelling waarin 
verpleging en behandeling volgens de daartoe te stellen eisen in de nabijheid verkeren, is dan 
aangewezen. Mensen met een ondersteuningsbehoefte die thuis verblijven kunnen een beroep 
doen op de Wmo en zullen daarnaast in de daartoe vastgestelde gevallen aanspraken kunnen 
ontlenen aan de Zvw. Als gevolg van de criteria voor de toegang tot de kern-AWBZ gevolg door de 
indicatieprocedure en helderheid over aanspraken in de Zvw wordt duidelijk wanneer een beroep 
op gemeenten voor maatschappelijke ondersteuning gedaan kan worden. Het voorgaande 
impliceert dat het aanpassen van aanspraken in voornoemde wetten zou kunnen leiden tot een 
taakmutatie voor gemeenten. Artikel 2 van de Financiële verhoudingswet verplicht de regering in 
zo’n geval om de financiële gevolgen in kaart te brengen en aan te geven op welke wijze deze 
9
gevolgen kunnen worden opgevangen. In de code interbestuurlijke verhoudingen is vastgelegd dat 
Rijk en gemeenten elkaar betrekken bij de ontwikkeling van nieuwe beleidsvoornemens die de 
andere overheidslaag raken op een dusdanig tijdstip dat de beleidsvoornemens nog kunnen worden 
aangepast en wordt een consultatietermijn in acht genomen.   
2.2   Beleidsruimte gemeenten  
Het wetsvoorstel bepaalt welke onderwerpen op het gebied van de maatschappelijke ondersteuning 
in het plan moeten worden uitgewerkt. De gemeenteraad bepaalt zelf op welke wijze hij daaraan 
                                                           
9
 Code interbestuurlijke verhoudingen, minister van Binnenlandse zaken en koninkrijksrelaties, januari 2005 
(www.rijksoverheid.nl/documenten-en-publicaties/brochures/2009/07/28/code-interbestuurlijke-verhoudingen) 
 
11 
 

 
Het wetsvoorstel vraagt van gemeenten in het beleidsplan expliciet aandacht te besteden aan 
keuzemogelijkheden van aanbieders voor degenen aan wie een maatwerkvoorziening wordt 
verstrekt. Met deze bepaling als ook de bepaling waarin wordt aangegeven dat de gemeente in het 
onderzoek na aanvraag de persoonskenmerken en voorkeuren van een cliënt dien te betrekken, 
10
wordt uitwerking gegeven aan de motie Dik-Faber en Van der Staaij , die de regering vraagt bij de 
vormgeving van dit wetsvoorstel rekening te houden met de pluriformiteit van de samenleving. 
Omdat het doel is dat ingezetenen die ondersteuning nodig hebben in eerste instantie worden 
ondersteund door hun naasten en hun overige sociale omgeving, vindt de regering het van groot 
belang dat gemeenten in de voorbereiding op het plan in overleg treedt met haar burgers, met 
vertegenwoordigers van de vrijwilligersorganisaties die in de gemeenten actief zijn zoals 
bijvoorbeeld mantelzorgondersteuners, zodat het beleid goed aansluit bij de wensen en 
mogelijkheden van de burgers en de civil society in de gemeenten. Het past hierbij naar het 
oordeel van de regering dat gemeenten in hun plan zo mogelijk actief inspelen op initiatieven van 
ingezetenen en/of cliënten die naar het oordeel van de betreffende gemeente van toegevoegde 
waarde zijn. Ook de horizontale verantwoording aan ingezetenen en het besef van de 
kwetsbaarheid van burgers die niet op eigen kracht kunnen meedoen aan de samenleving, dragen 
er naar de stellige verwachting van de regering aan bij dat gemeenteraden en colleges op dit 
beleidsterrein zorgvuldig zullen opereren.  
Gelet op bovenstaande en gelet op de doorontwikkeling van de Wmo de afgelopen jaren heeft de 
regering er vertrouwen in dat gemeenteraden de implementatie van dit wetsvoorstel en de verdere 
uitvoering ervan door de colleges goed ter hand zullen nemen. De regering zal dit in de tijd actief, 
nauwgezet en met grote belangstelling volgen. Ten minste jaarlijks legt het college aan de 
gemeenteraad verantwoording af over het gevoerde beleid. Bij deze gelegenheid zal de uitvoering 
van het beleid met betrekking tot zelfredzaamheid, participatie, beschermd wonen en opvang 
inhoudelijk aan de orde komen.  
De gemeenteraad kan een plan vaststellen dat breder is dan het beleid met betrekking tot 
maatschappelijke ondersteuning en daarbij bijvoorbeeld andere onderdelen van het sociale domein 
waarop de gemeente werkzaam is, betrekken. Zo kan bijvoorbeeld een relatie worden gelegd met 
de nota gemeentelijk gezondheidsbeleid die gemeenten iedere vier jaar in het kader van de Wet 
publieke gezondheid opstellen en kan het in voorkomende gevallen van belang zijn om aansluiting 
te zoeken bij de nazorg voor ex-gedetineerden of lopende of benodigde forensische zorg. 
2.3.2 Bevordering sociale samenhang  
Een van de onderdelen van de opdracht van gemeenten in het wetsvoorstel betreft het bevorderen 
van de sociale samenhang en leefbaarheid. Deze verplichting tot het bevorderen van sociale 
samenhang is breed geformuleerd. De gemeente heeft hierbij de nodige beleidsruimte om lokaal 
invulling aan te geven aan deze opdracht en prioriteiten te stellen. De verschillen in behoeften en 
mogelijkheden variëren immers tussen gemeenten, bijvoorbeeld vanwege de 
bevolkingssamenstelling en lokale tradities. De regering hecht er zeer aan, dit beleidsterrein in het 
wetsvoorstel te handhaven om gemeenten een handvat te geven actief te investeren in het 
versterken van de sociale samenhang en een zelfredzame samenleving. Het (meer) oog hebben 
voor de ondersteuningsbehoefte van de naaste is één van de belangrijke motieven van de regering 
in de visie op de langdurige zorg en ondersteuning. Bevordering van de sociale samenhang kan een 
belangrijke bijdrage leveren aan het voorkomen dat ingezetenen maatschappelijke ondersteuning 
van de gemeente behoeven. Immers een sterk ontwikkelde sociale samenhang draagt bij aan de 
onderlinge contacten tussen mensen en daarmee aan het ontstaan en in stand houden van sociale 
netwerken. 
                                                           
10
 Kamerstukken II, 2012-2013, 30597 nr. 337 
13 
 

 
zijn van geweld tussen hun ouders, is dat al een vorm van kindermishandeling. Om het bestaande 
beleid, de ketensamenwerking en de samenhang met het beleid inzake kindermishandeling te 
versterken, hebben de 35 centrumgemeenten voor vrouwenopvang bij monde van de VNG 
aangekondigd elk een zogenoemde ‘regiovisie huiselijk geweld en kindermishandeling’ op te 
stellen, die per 2015 moet zijn geïmplementeerd. Met het oog op deze regioplannen is op initiatief 
van de vier grote steden een visie ontwikkeld die parallel loopt aan het uitgangspunt van dit 
wetsvoorstel van een integrale aanpak van huiselijk geweld en kindermishandeling. Gemeenten 
krijgen zo de mogelijkheid een integrale aanpak voor (probleem)gezinnen te effectueren: van 
preventie en vroegsignalering, via opvang en herstel naar nazorg en participatie. De regering staat 
een aanpak voor waarbij niet (fysieke) opvang centraal staat, maar veeleer het voorkómen van 
geweld. Daarom is tijdige signalering cruciaal zodat hulpverleners indien nodig vroeg kunnen 
ingrijpen en bijsturen. Dat vraagt om een goede verbinding van het beleid inzake huiselijk geweld 
met het overige beleid in het sociale domein en om actieve inzet van alle gemeenten (niet alleen 
de centrumgemeenten). Een centrumgemeente is immers niet bekend met de wijkstructuur van 
een regiogemeente. De betrokkenheid van die regiogemeente is dus essentieel en zal moeten 
worden verbeterd.  
Het bovenstaande heeft ertoe geleid dat een brede definitie van (slachtoffers van) geweld in 
huiselijke kring is opgenomen in dit wetsvoorstel. Zowel vrouwen als mannen, minderjarigen en 
ouderen moeten door alle gemeenten worden beschermd en ondersteund. Het voormalige 
(zevende) ’prestatieveld’ uit de Wmo is vervallen en vervangen door het opnemen van de taken 
ten aanzien van de opvang van slachtoffers van huiselijk geweld op diverse plaatsen in de wet.  
In het wetsvoorstel is op diverse plaatsen tot uiting gebracht dat de veiligheid van betrokkenen 
voorop staat bij de aanpak van geweld in huiselijke kring. Dit komt bijvoorbeeld tot uiting in de 
bepaling dat het college in spoedgevallen een tijdelijke maatregel dient te treffen, vooruitlopend op  
het uitgebreide onderzoek dat normaal gesproken vooraf gaat aan een beslissing; de termijnen die 
daarvoor gelden, gaan in situaties waarin spoed moet worden betracht, natuurlijk niet op (het 
onderzoek wordt beschreven in hoofdstuk 3). Dit kan zich bijvoorbeeld voordoen indien iemand het 
huis is ontvlucht vanwege geweld en acuut veilige opvang nodig is. De regering benadrukt dat de 
gemeente ook na de inwerkingtreding van dit wetsvoorstel verantwoordelijk blijft voor de opvang 
van slachtoffers van mensenhandel (mensen die een beroep doen op de beschermingsregeling, 
opgenomen in de Vreemdelingen circulaire, de zgn. ‘B9 regeling’).   
Bij de bovenstaande aanpak van geweld in huiselijke kring past de vorming van één Advies- en 
Meldpunt voor Huiselijke geweld en Kindermishandeling; dat is voor alle slachtoffers  effectiever en 
efficiënter. In situaties waarin kinderen bijvoorbeeld getuige zijn van geweld tussen ouders, 
verdienen alle partijen een gedegen aanpak met resultaat heeft voor álle gezinsleden. Eén 
geïntegreerd meldpunt, dat herkenbaar en toegankelijk is, is daarbij logisch. De bestaande 
organisaties, Steunpunt Huiselijk Geweld en Advies- en Meldpunt Kindermishandeling, worden 
daarin ondergebracht. Het AMHK geeft advies en doet, indien nodig, onderzoek om te bepalen of er 
sprake is van kindermishandeling en huiselijk geweld. In het voorstel voor de nieuwe Jeugdwet 
 12
wordt geregeld dat de artikelen over het AMHK in de Wmo 2015 komen. In voorliggend 
wetsvoorstel wordt om wetstechnische redenen het AMHK niet genoemd. Hoewel het streven is dat 
zowel de Jeugdwet en de nieuwe Wmo op 1 januari 2015 in werking treden, is het om 
wetstechnische redenen niet mogelijk de artikelen over het SHG te schrappen in de Wmo 2015 
voordat de Jeugdwet in werking is getreden 
2.4 Gemeentelijke verordening  
                                                           
12
 Kamerstukken II, 2012-2013, 33 684, nr.2 
 
15 
 

 
op bijvoorbeeld wonen en werk. Doel is te komen tot een zo goed mogelijk op elkaar afgestemde 
dienstverlening met het oog op de behoefte aan ondersteuning van zelfredzaamheid en 
participatie, beschermd wonen of opvang. Ook vanuit de integrale werkwijze, zoals neergelegd in 
het regeerakkoord (”één gezin, één plan, één regisseur”). De gemeente kan dan beoordelen of het 
mogelijk en wenselijk is om eventueel te treffen voorzieningen in samenhang aan te pakken, zodat 
de betrokkene c.q. het huishouden beter kunnen worden geholpen en afhankelijkheid van 
maatschappelijke ondersteuning zoveel mogelijk wordt voorkomen. Met de voorgenomen 
decentralisatie van verantwoordelijkheden op het terrein van jeugd en participatie nemen de 
mogelijkheden van gemeenten om tot een – op de eventueel bredere problematiek gebaseerd - 
geïntegreerd aanbod aan cliënten te komen, fors toe. Naast mogelijkheden voor betere 
dienstverlening biedt een meer integrale benadering gemeenten ook mogelijkheden om tot een 
meer efficiënte uitvoering te komen. Voorkomen kan worden dat professionals ieder uitsluitend 
vanuit de eigen invalshoek met een gezin bezig zijn, zonder dat oog bestaat voor de problematiek 
als geheel. Een op dit uitgangspunt gebaseerde informatiehuishouding en samenwerking binnen en 
buiten de gemeente kunnen deze doelstelling ondersteunen. De gemeente is door het omvangrijke 
takenpakket binnen het sociale domein de aangewezen instantie om de regie te voeren als het gaat 
om preventie en integrale dienstverlening.  
2.6 Samenwerking gemeenten, zorgverzekeraars en aanbieders  
Op basis van dit wetsvoorstel moet de gemeente in het periodiek door de gemeente vast te stellen 
plan expliciet ook aandacht besteden aan de mogelijkheden om tot zo integraal mogelijke 
dienstverlening te komen door samenwerking met zorgverzekeraars en zorgaanbieders als bedoeld 
in de Zvw. Gemeenten kunnen hierbij ook hun op preventie gerichte taken op grond van de Wpg 
betrekken. Het is voor gemeenten, zorgverzekeraars en aanbieders mogelijk om in samenhang 
arrangementen te treffen gericht op preventie, integrale zorg en ondersteuning met gebruikmaking 
van zowel dit wetsvoorstel als de Zvw. Dat kan alleen als verzekeraars en gemeenten nauw 
samenwerken. Die samenwerking dient meerdere doelen. Ingeval van samenloop van zorg (vanuit 
de Zvw) en maatschappelijke ondersteuning vanuit de gemeente is de cliënt er zeer bij gebaat dat 
er een goede afstemming in het aanbod heeft plaatsgevonden. Daar waar zorgverlening vanuit de 
Zvw wordt beëindigd, bijvoorbeeld omdat de behandeling kan worden beëindigd, en bij de cliënt 
vervolgens een behoefte aan ondersteuningsbehoefte  in zijn zelfredzaamheid en/of participatie 
resteert, dient sprake te zijn van ‘een warme overdracht’ tussen zorgverlener en gemeente. Een 
derde doelstelling van het investeren in de samenwerking van zorgverzekeraars en gemeenten 
betreft een door afstemming meer doelmatige uitvoering, waaronder de beperking van de 
administratieve lasten en uitvoeringskosten. Verzekeraars en gemeenten zijn zich bewust van hun 
verantwoordelijkheden op dit punt. Voor de intensivering van de wijkverpleging en sociale 
wijkteams zijn extra middelen beschikbaar gesteld om deze ambitie in de praktijk te kunnen 
waarmaken. Deze intensivering biedt naar mening van de regering gemeenten en zorgverzekeraars 
een goede impuls om regionaal en lokaal tot de noodzakelijke arrangementen in de samenwerking 
te komen. 
Uiteraard dient de samenwerking zich niet te beperken tot gemeenten en zorgverzekeraars. De 
regering juicht het toe als gemeenten samenwerking zoeken met andere partijen om tot een zo 
integraal mogelijke dienstverlening te komen. In de praktijk zijn veel gemeenten hiermee ook al 
volop aan de slag. De hiervoor aangeduide decentralisatie van verantwoordelijkheden naar 
gemeenten zal een belangrijke stimulans zijn om deze samenwerkingsrelaties te versterken en tot 
zo integraal mogelijke dienstverlening te komen. 
Voorbeelden van zo’n integraal mogelijke dienstverlening op dit moment zijn initiatieven om te 
komen tot multidisciplinaire teams in de wijk, zoals het project “Gezond meedoen” als uitvloeisel 
van een convenant tussen de gemeente Enschede en Menzis, de samenwerking tussen De 
Drechtsteden en zorgkantoor VGZ, “De ontbrekende schakel: het thuiszorgarrangement” van 
zorgaanbieder Aafje in samenwerking met de gemeente Rotterdam of het project “Beter samen in 
Noord” met betrokkenheid van Achmea, in het kader van de topsector Life Sciences & Health. Voor 
17 
 

 
mensen en geeft daarmee een aanvullende impuls aan vormen van samenwerking van gemeenten 
met zorgverzekeraars en andere betrokkenen gericht op een zo’n effectief en doelmatig mogelijke 
dienstverlening.
19 
 

 
verblijf. Ook de op grond van de AWBZ bestaande (intramurale) aanspraak op beschermd wonen 
vervalt. De gemeenten worden met dit wetsvoorstel verantwoordelijk voor de ondersteuning van 
zelfredzaamheid en participatie van deze cliënten. In de AWBZ gaat het meer specifiek om cliënten 
met een verstandelijke, lichamelijke, zintuiglijke, psychiatrische, somatische of psychogeriatrische 
15
aandoening of beperking. Met uitzondering van jeugdigen tot 18 jaar , geldt dat deze cliënten op 
grond van dit wetsvoorstel een beroep kunnen doen op de gemeenten. Binnen deze groep vormen 
de volwassen cliënten met een verstandelijke beperking of psychiatrische stoornis een grote groep. 
Bij de mensen met een verstandelijke beperking gaat het vooral om begeleiding bij wonen en 
werken. Veel van hen bezoeken de dagbesteding of werken in een sociale werkvoorziening. Ouders 
zijn zeer bij hun verstandelijk gehandicapte zoon of dochter betrokken, ook als die al lang 
volwassen is. Naarmate de mensen met een verstandelijke beperking ouder worden, valt de zorg 
van hun ouders vaak weg. Mensen met een verstandelijke beperking hebben al naar gelang de 
zwaarte van hun beperking hulp nodig bij diverse activiteiten in hun dagelijkse leven. Te denken 
valt aan hulp bij contacten met officiële instanties, hulp bij het aanbrengen van structuur,  hulp bij 
het leren om zelfstandig te wonen, het omgaan met onverwachte gebeurtenissen die de dagelijkse 
structuur doorbreken of het omgaan met geld. Bij mensen met een psychiatrische stoornis gaat het 
vaak om een diversiteit aan hulpvragen. Het kan gaan om begeleiding bij zelfstandig wonen, het 
opbouwen van structuur, tijdig signaleren en aanpakken van factoren die een negatief effect 
hebben op het functioneren en het stimuleren om zelf weer activiteiten op te pakken.  
Bij mensen met een psychiatrische stoornis kan ook aan de orde zijn dat zij (nog) niet zelfstandig 
kunnen wonen. Beschermd wonen, waarbij sprake is van begeleiding op elk moment van de dag, is 
dan voor hen het meest geschikt. Beschermd wonen biedt de doelgroep het zoveel mogelijk 
onderdeel te kunnen zijn van de samenleving en daar – met hulp in de nabijheid – ook in mee te 
doen. Mensen met een lichamelijke of zintuiglijke beperking hebben weer andere hulp nodig als het 
gaat om hun zelfredzaamheid en participatie. Zo is er bijvoorbeeld hulp nodig bij het uit bed 
komen, wassen en aankleden of er is, vanwege een auditieve handicap, ondersteuning nodig bij 
het communiceren met anderen. 
Naarmate mensen ouder worden, gaan somatische en psychogeriatrische problemen een rol 
spelen. Zorgen voor zichzelf, zoals wassen en aankleden, het verzorgen van de huishouding of het 
ondernemen van activiteiten buitenshuis wordt voor veel ouderen steeds lastiger. Ook 
eenzaamheid, bijvoorbeeld door het wegvallen van de partner, is een belangrijke reden om hulp te 
vragen. De ondersteuning bestaat vaak uit hulp bij het opstarten van de dag, wassen en 
aankleden, hulp in de huishouding en een aantal keren per week naar de dagbesteding. Ook hulp 
van een verpleegkundige bij bijvoorbeeld wondverzorging kan aan de orde zijn. Indien er sprake is 
van psychogeriatrische problematiek, is er veelal geleidelijk aan sprake van het verliezen van het 
contact met de dagelijkse werkelijkheid. Alhoewel degene om wie het gaat, vaak zelf wel denkt dat 
het nog gaat, is er vaak sprake van zelfverwaarlozing of verwaarlozing door de omgeving. 
Douchen, aankleden, eten koken, het huishouden doen, kan in een aantal gevallen niet meer 
zelfstandig. Hulp bij al deze bezigheden wordt vaak gegeven door een mantelzorger, meestal de 
partner. In deze gevallen is vaak sprake van het bieden van dagbesteding ter ontlasting van de 
mantelzorger. 
16
Op 1 januari 2013 hadden 256.000 ouder dan 18 jaar cliënten een indicatie voor de aanspraak 
persoonlijke verzorging, 139.000  cliënten ouder dan 18 jaar een indicatie voor  individuele 
begeleiding, 82.000 cliënten ouder dan 18 jaar een indicatie voor begeleiding in groepsverband en 
17
hadden 5.000 cliënten ouder dan 18 jaar een indicatie voor kortdurend verblijf . Deze cliënten 
                                                           
15
 Voor opvoedings- en opleidingsproblemen van jeugdigen en hulpmiddelen voor jeugdigen regelt de Jeugdwet 
de taken en verantwoordelijkheden van de gemeente. Jeugdigen tot 18 jaar kunnen voor woningaanpassing wel 
een beroep doen op dit wetsvoorstel. 
16
 Rapport ‘Wie is de cliënt?’ Veranderingen in de AWBZ (CIZ, maart 2013) 
17
 Er zijn mensen met meerdere indicaties. Het gaat om 384.000 ‘unieke’ cliënten ouder dan 18 jaar met 
extramurale indicatie (begeleiding, persoonlijke verzorging en/of kortdurend verblijf) van het CIZ. 
21 
 

 
aangrijpen. Dit zal zeker het geval zijn indien de gemeente daarbij aansluiting zoekt bij wat wat de 
cliënt al kan en wat hij graag wil. Het is ook aan de cliënt of zijn vertegenwoordigers om daar 
duidelijkheid over te bieden. Het is aan de gemeente om die duidelijkheid in de individuele situatie 
te krijgen. Uiteraard mag een gemeente ook van een cliënt verwachten en vragen dat hij zich 
maximaal inspant en eventueel ‘stappen’ zet die wellicht niet zijn eerste keuze zijn. Het 
wetsvoorstel bevat geen algemene normen hieromtrent; het gaat bij uitstek om maatwerk.  
Bij de beoordeling van de mogelijkheden om mee te werken neemt de gemeente vanzelfsprekend 
de persoonlijke situatie in ogenschouw. In lijn met het voorgaande moet de betrokkene naar het 
oordeel van de regering in het kader van zijn melding voor een maatwerkvoorziening ook bereid 
zijn de gemeente actief te informeren over personen die onderdeel uitmaken van zijn sociale 
netwerk en over wat deze personen al dan niet bij de maatschappelijke ondersteuning voor hem 
zouden kunnen betekenen. Indien de gemeente dat wenselijk vindt, moet de betrokkene ook 
bereid zijn de gemeente in contact te brengen met personen uit zijn sociale netwerk. Dit is alleen 
anders als de betrokkene gegronde redenen heeft om dit te weigeren. De gemeente kan in de 
verordening, met inachtneming van de in dit wetsvoorstel opgenomen definitie, nader invullen wat 
in dit kader verstaan wordt onder ‘gebruikelijke hulp’ van de echtgenoot, ouders, inwonende 
kinderen of andere huisgenoten. Voor gebruikelijke hulp wordt als regel geen maatschappelijke 
ondersteuning verleend. Uiteraard is de feitelijke situatie uitgangspunt bij het vaststellen of en in 
welke mate van gebruikelijke hulp sprake kan zijn. 
Een te verkiezen mogelijkheid om de zelfredzaamheid of de maatschappelijke participatie van een 
cliënt te verbeteren, is waar mogelijk het verrichten van maatschappelijk nuttige activiteiten. 
Indien dit voor iemand mogelijk is, moet die kans uiteraard ook benut worden. De cliënt die 
maatschappelijke ondersteuning ontvangt, kan zichzelf helpen door het verrichten van die 
activiteiten en daardoor ‘iets terugdoen’ en dat geeft mensen een sterker gevoel van eigenwaarde 
dan wanneer men alleen ‘ontvangt’, hoe noodzakelijk dat ook is. Eenzaamheid kan mogelijk 
worden verminderd door bijvoorbeeld ouderen te laten voorlezen op de voorschoolse opvang voor 
kinderen met een taalachterstand; of de gepensioneerde boekhouder die rolstoelgebonden is, 
wordt vrijwilliger in het kader van de gemeentelijke schuldhulpverlening. Zo kan het mes ‘aan twee 
kanten snijden’: de maatschappelijke participatie van de betrokkene neemt toe en draagt bij aan 
het oplossen/beperken van een maatschappelijk probleem.  
De regering wil de inzet van cliënten voor maatschappelijk nuttige activiteiten in het kader van dit 
wetsvoorstel geen dwingend karakter geven; de cliënt kan niet gedwongen worden om ‘in ruil voor’ 
de ondersteuning zulke activiteiten te verrichten op straffe van het verliezen van die 
ondersteuning. Het opnemen van een verplichting, zoals bijvoorbeeld de Wet werk en bijstand 
bevat, vindt de regering in dit wetsvoorstel minder passend en een brug te ver vanwege het 
karakter van de voorziening. De regering vindt het echter wel passend dat de gemeente de vraag 
naar de mogelijkheden in dit verband onderzoekt en met de cliënt bespreekt en spreekt de hoop uit 
dat de aanwezige kansen die dit mensen kan bieden in de praktijk steeds meer benut zullen 
worden.  
3.4  Onderzoek en cliëntondersteuning 
In de gevallen waarin een ingezetene het naar zijn idee niet redt (alleen dan wel met hulp van zijn 
sociale omgeving of wellicht met gebruikmaking van algemene voorzieningen) en naar zijn idee 
hulp van de gemeente nodig heeft, kan hij zich bij de gemeente melden. Deze melding is vormvrij; 
die kan vaak telefonisch of via het internet plaatsvinden. In veel gevallen zal de melding ook niet 
uitsluitend op het gemeentehuis kunnen plaatsvinden, maar ook bijvoorbeeld bij een sociaal 
wijkteam of een buurthuis. De gemeente zal de ontvangst van de melding aan de cliënt bevestigen 
en het tijdstip van de melding registreren. In vervolg op deze melding zal het college in 
samenspraak met de cliënt zo spoedig mogelijk een onderzoek (laten) instellen. Dit onderzoek kan, 
indien de gemeente daarvoor kiest, ook worden uitgevoerd door bijvoorbeeld datzelfde wijkteam of 
het maatschappelijk werk. Van belang is dat de gemeente de voor het onderzoek vereiste 
deskundigheid en professionaliteit organiseert. Van de cliënt die zich heeft gemeld, wordt 
23 
 

 
langs de weg van de professionaliteit en de wettelijke plicht voor het college ten aanzien van de 
(organisatorische) invulling, naar de mening van de regering voldoende gewaarborgd. Het is van 
belang dat de cliëntondersteuner daadwerkelijk het belang van de cliënt dient; dat de cliënt het 
gevoel heeft dat deze persoon naast hem staat en in de positie is om diens belang te dienen. 
Indien de cliënt twijfelt aan de objectiviteit van de cliëntondersteuner, dan mag de cliënt de 
gemeente daarop wijzen en vragen om een andere ondersteuner. Uiteraard kan de cliënt ook zelf 
zijn ondersteuning organiseren (naasten, vertegenwoordigers). De cliëntondersteuning is kosteloos 
voor de cliënt die daar in het kader van dit wetsvoorstel een beroep op doet. 
Cliëntondersteuning betreft de ondersteuning van de verminderd zelfredzame cliënt met informatie 
en advies teneinde de cliënt zo nodig in staat te stellen tot het verkrijgen van een zo’n integraal 
mogelijke dienstverlening op het gebied van de maatschappelijke ondersteuning (preventieve zorg, 
zorg, jeugd, onderwijs, welzijn, wonen , werk en inkomen). Cliëntondersteuning op zichzelf kan al 
een belangrijke bijdrage leveren aan de zelfredzaamheid en participatie van mensen. Het kan 
voorkomen dat de inzet van een cliëntondersteuner door de gemeente (kortdurende 
ondersteuning) al toereikend  blijkt te zijn om iemand regie te laten verkrijgen over zijn eigen 
situatie, waarmee maatwerkvoorzieningen niet meer nodig zijn.   
Het is essentieel dat de hulpvraag in de gevallen waarin dat toegevoegde waarde heeft, integraal 
en domeinoverstijgend wordt bekeken, dat wil zeggen in samenhang met vragen en problemen van 
de cliënt op andere beleidsdomeinen. Doet de cliënt mogelijk ook al een beroep op jeugdzorg voor 
zijn kinderen of zijn er wellicht ook schulden of andere problemen, dan dient dit te worden 
betrokken in de boordeling van de problematiek en het bepalen van de 
ondersteuningsbehoefte. Uiteraard zijn er ook hulpvragen die de gemeente adequaat kan 
beoordelen op basis van een eenvoudig onderzoek. Voor een goede beoordeling van de 
persoonlijke situatie moet de gemeente ten tijde van het onderzoek – dus in vervolg op de 
aanmelding – kunnen beschikken over de noodzakelijke persoonsgegevens. Dit zijn, gegeven de 
wettelijke opdracht om tot een zo integraal mogelijke benadering te komen, in voorkomende 
gevallen ook gegevens van zorgverzekeraars, zorgaanbieders, jeugdhulp, onderwijs en werk en 
inkomen. Het is van belang dat de betrokkene tijdens het onderzoek op de hoogte wordt gesteld 
van de verwerking en verstrekking van deze gegevens en dat de gemeente daarvoor, daar waar dit 
noodzakelijk is, aan de cliënt toestemming vraagt.   
In veel gemeenten worden sociale wijkteams gevormd. Sommige gemeenten kiezen er voor om 
deze sociale wijkteams het onderzoek te laten doen en in overleg met de cliënt te laten bepalen 
welke ondersteuning nodig is. Op basis van dit wetsvoorstel moet de melding bij de gemeente dat 
behoefte aan maatschappelijke ondersteuning bestaat altijd vooraf gaan aan een eventuele 
aanvraag om een maatwerkvoorziening. Na de melding start het onderzoek en op basis van de 
uitkomst kan de cliënt een aanvraag indienen. Met het splitsen van melding en onderzoeksfase en 
aanvraag wil de regering de zorgvuldigheid van de afweging waarborgen en juridisering zo veel 
mogelijk voorkomen. De ervaringen met ‘de Kanteling’ geven de regering het vertrouwen dat dit de 
goede weg is. 
Het voorgaande maakt duidelijk dat de regering het van groot belang vindt dat het onderzoek en 
het daarmee verband houdende contact met de cliënt en in veel gevallen zijn sociale netwerk op 
een zorgvuldige en professionele manier plaatsvindt. Dit is essentieel voor het bereikenvan 
maatwerk en het aanspreken of verbeteren van de zelfredzaamheid van de cliënt en zijn sociale 
netwerk. De regering heeft er vertrouwen in, dat de gemeente het onderzoek zorgvuldig en 
professioneel zal uitvoeren. De ervaringen met ‘ de Kanteling’ waarin het ‘keukentafelgesprek’ een 
centraal element vormt, laten dat ook zien. In  het transitieplan (par. 9.1) zal het belang dat het 
onderzoek op een zorgvuldige en professionele manier plaatsvindt uitgebreid aan de orde komen. 
De regering roept partijen die deel uitmaken van de in dit wetsvoorstel opgenomen 
19
adviescommissie Kwaliteit Maatschappelijke Ondersteuning op  om op korte termijn het initiatief 
                                                           
19
 Zie artikel 3.2, eerste lid van dit wetsvoorstel. 
25 
 

 
Naast het streven naar een inclusieve samenleving zijn er ook andere motieven om te investeren in 
algemene voorzieningen. Uit ervaringen met het programma ‘Welzijn nieuwe stijl’ blijkt dat het in 
veel gevallen voor de cliënten beter en prettiger is om gebruik te maken van algemene 
voorzieningen dan van een maatwerkvoorziening. Samen eten bijvoorbeeld levert sociale contacten 
op en wordt door mensen daarmee veelal prettiger ervaren dan een thuis afgeleverde 
magnetronmaaltijd die je alleen eet. Voor gemeenten geldt dat de inzet van algemene 
voorzieningen zich veelal doelmatiger laat organiseren dan het verstrekken van een 
maatwerkvoorziening. 
De gemeenteraad moet in het periodiek vast te stellen plan aandacht besteden aan het treffen van 
algemene voorzieningen gericht op het bevorderen van de zelfredzaamheid of participatie, en het 
voorzien in de behoefte aan beschermd wonen en opvang. Hiermee wordt geborgd dat op het 
niveau van de gemeente wordt afgewogen op welke wijze algemene voorzieningen vorm krijgen en 
voor wie deze geschikt zijn aan de ene kant en welke maatwerkvoorzieningen aan de andere kant 
moeten worden getroffen voor de cliënten voor wie een algemene voorziening niet toereikend is. 
Bij deze door gemeenten te maken afweging zijn niet alleen de kosten en administratieve lasten 
van belang, maar is ook van belang dat cliënten die nog gebruik kunnen maken van algemene 
voorzieningen, zich vaak minder afhankelijk zullen voelen en mogelijk meer regie over het eigen 
leven ervaren, dan indien ze zijn aangewezen op een maatwerkvoorziening. De gemeente is vrij in 
de keuze welke algemene voorzieningen zij treft. De regering kan zich bijvoorbeeld voorstellen dat 
gemeenten ervoor kiezen om in situaties ondersteuning in het huishouden in de vorm van een 
algemene voorziening aan te bieden. Door deze ondersteuning in de vorm van een algemene 
voorziening aan te bieden, kan de gemeente voorzien in een door de gemeente nader in te vullen 
niveau van ondersteuning als het gaat om bijvoorbeeld de kwaliteit, de beschikbaarheid en de voor 
de ingezetenen daaraan verbonden kosten.   
Doordat het treffen van algemene voorzieningen gericht op maatschappelijke ondersteuning 
onderdeel moet uitmaken van het periodiek door de gemeenteraad vast te stellen plan, wordt ook 
benadrukt dat een algemene voorziening in de daarvoor geschikte situaties een voorliggend en 
volwaardig alternatief is voor een maatwerkvoorziening. Of dit in een individueel geval ook zo is, 
onderzoekt de gemeente indien door of namens een betrokkene een melding is gedaan dat deze 
maatschappelijke ondersteuning nodig heeft. Een cliënt die naar het oordeel van de gemeente voor 
een specifieke vorm van ondersteuning gebruik kan maken van een algemene voorziening, komt 
dus niet in aanmerking voor een maatwerkvoorziening voor die ondersteuning. Wel kan en zal er in 
veel gevallen sprake zijn van individuele arrangementen gericht op het bevorderen van 
zelfredzaamheid en participatie, waarin eigen kracht, ondersteuning vanuit het eigen netwerk, 
algemene voorziening(en) en maatwerkvoorziening elkaar aanvullen. 
3.6  Maatwerkvoorziening (individuele voorziening) 
In veel gevallen zal de cliënt na advies van de gemeente, al dan niet met inzet van zijn sociale 
netwerk en met gebruikmaking van algemene voorzieningen, in staat zijn zichzelf te redden en te 
participeren. 
Indien uit het onderzoek echter blijkt dat de cliënt niet zelf, noch met hulp van anderen of met 
behulp van algemene voorzieningen, in staat is tot zelfredzaamheid of participatie of beschermd 
wonen of opvang behoeft, moet deze cliënt er zeker van kunnen zijn, dat de gemeente hem 
ondersteunt. Dit wetsvoorstel verankert dit uitgangspunt: indien de gemeente na het onderzoek 
vaststelt dat de aanvrager daartoe niet op eigen kracht in staat is, ook niet met hulp van personen 
uit het sociale netwerk of met gebruikmaking van algemene voorzieningen, beslist het college – 
binnen de grenzen van hetgeen daarover in het plan en de verordening is vastgelegd - tot 
verstrekking van de maatwerkvoorziening die een passende bijdrage levert aan het realiseren van 
een situatie waarin een cliënt in staat wordt gesteld tot zelfredzaamheid of participatie en daarmee 
zo lang mogelijk in de eigen omgeving kan blijven. Hierbij moet, zoals de term ook weergeeft, 
sprake zijn van maatwerk. De beslissing moet zijn afgestemd op individuele omstandigheden en 
27 
 

 
Voor cliënten die zijn aangewezen op een maatwerkvoorziening, is zeggenschap over de wijze 
waarop de ondersteuning wordt uitgevoerd, van groot belang. De noodzaak en de uitvoering van 
een maatwerkvoorziening zal in het onderzoek dat aan de aanvraag vooraf gaat, in veel gevallen 
uitgebreid aan de orde komen. Naarmate de afhankelijkheid van de ondersteuning groter is en zich 
gedurende langere tijd voordoet, soms een leven lang, neemt dat belang toe. Deze zeggenschap 
kent vele vormen en wordt mede gekleurd door de beperkingen (en mogelijkheden) van de cliënt 
en de betrokkenheid van zijn sociale omgeving. Het gaat bijvoorbeeld om de mogelijkheid voor de 
cliënt om de aanbieder van zijn keuze te kiezen uit religieuze/levensbeschouwelijke of andere 
overwegingen of de mogelijkheid om te kiezen voor een budget (zie hierna). In dit kader is ook de 
20
motie Dik-Faber en Van der Staaij van belang waarin de regering verzocht wordt bij de 
vormgeving van de nieuwe Wmo rekening te houden met de pluriformiteit van de samenleving en 
rekening te houden met de behoeften van cliënten op het gebied van godsdienstige gezindheid, 
levensovertuiging of culturele achtergrond. De regering beschouwt deze motie als ondersteuning 
van het gevoerde beleid en vraagt gemeenten de inhoud van deze motie te betrekken bij de 
nadere uitwerking van hun beleid. 
De regering wil het ingezette beleid met betrekking tot het, voor zover mogelijk, bieden van 
keuzevrijheid voortzetten en waar mogelijk versterken. In het geval de cliënt ondersteuning van de 
gemeente in natura ontvangt, wil de regering aanbieders aansporen om meer maatwerk te bieden 
en innovatieve arrangementen te ontwikkelen. Hierbij hoort ook het De aanbieders moeten zich 
richten naar de cliënt en niet (of minder) naar de regels en gebruiken binnen hun organisatie. Dat 
gaat niet van vandaag op morgen; daarom zullen innovatieprogramma’s die de beoogde 
cultuurverandering tot stand brengen, zoals ‘In voor Zorg en Ondersteuning!’ en het 
experimentenprogramma regelarme instellingen, in aangepaste vorm worden voortgezet. 
Op basis van het voorgaande dienen gemeenten bij hun inkoopbeleid te streven naar diversiteit in 
het gecontracteerde aanbod en creatieve mogelijkheden moeten bedenken voor individueel 
maatwerk indien de door aanbieders aangeboden pakketten niet toereikend is. In de praktijk zijn al 
vele goede voorbeelden zichtbaar. De gemeente moet de cliënten actief bij het inkoopbeleid 
betrekken.  
Het wetsvoorstel bepaalt dat de gemeenteraad in de verordening inzicht moet geven in de wijze 
waarop wordt vastgesteld of iemand in aanmerking komt voor een maatwerkvoorziening. Dit 
betekent dat de gemeente inzicht moet geven in het proces dat zij volgt voorafgaande aan de 
beslissing over de maatwerkvoorzienig. Omdat het wetsvoorstel expliciet bepaalt waaruit het 
onderzoek van de gemeente moet bestaan, zal de verordening kunnen ingaan op de inrichting van 
het onderzoek voor zover dit nadere uitwerking of aanvulling behoeft. Het kan bijvoorbeeld gaan 
over bepalingen omtrent het opnemen van een hardheidsclausule, situaties waarin de 
omstandigheden van een cliënt tussentijds wijzigen of het horen van deskundigen. Dergelijke 
onderwerpen zijn thans ook in de meeste verordeningen opgenomen. De verordening en de wijze 
waarop het onderzoek moet worden uitgevoerd, waarbij maatwerk essentieel is biedt, de 
noodzakelijke zekerheid aan de cliënten die een aanvraag voor een maatwerkvoorziening bij het 
college indienen.  
De hiervoor weergegeven uitwerking van de maatwerkvoorziening in dit wetsvoorstel vervangt de 
compensatieplicht uit de Wmo. Dit wetsvoorstel biedt meer mogelijkheden dan de Wmo om 
cliënten op een goede manier maatschappelijk te ondersteunen zonder dat dit hoeft te leiden tot 
het verstrekken van een (individuele) maatwerkvoorziening.  
3.7 Persoonsgebonden budget  
Gemeenten hebben met het persoonsgebonden budget een goed instrument in handen om tot 
individueel maatwerk te komen en de cliënt zeggenschap te geven over de ondersteuning die hij 
                                                           
20
 Kamerstukken II, 2012-2013, 30597 nr. 337 
29 
 

 
kwaliteit van de ondersteuning is gewaarborgd. De gemeente is vrij in de manier waarop zij hier 
invulling aan geeft. Zo kan een gemeente periodiek in gesprek gaan met de budgethouder over de 
behaalde resultaten met het persoonsgebonden budget of (steekproefsgewijs) toezicht houden op 
zorgverleners die door de budgethouders zijn gecontracteerd.  
De gemeente kan in de verordening ook bepalen in welke situaties en onder welke voorwaarden de 
persoon aan wie de gemeente een persoonsgebonden budget verstrekt, de mogelijkheid heeft om 
voor zijn maatschappelijke ondersteuning personen in te schakelen uit zijn sociale netwerk. Tot het 
sociale netwerk worden gerekend de personen uit de huiselijke kring en andere personen met wie 
iemand een sociale relatie onderhoudt. Met dat laatste worden personen bedoeld met wie hij 
regelmatig contacten onderhoudt zoals mantelzorgers, buren, (mede)leden van een vereniging 
etc.. Hiermee krijgt de gemeente de ruimte om te bepalen of zij het mogelijk wil maken dat een 
persoonsgebonden budget wordt ingezet om mensen uit het sociale netwerk van de betrokkene, 
financieel voor hun diensten te belonen. Hoewel de regering de inzet van het sociale netwerk zeer 
waardevol vindt, acht de regering het wenselijk dat beloning daarvan met een persoonsgebonden 
budget beperkt blijft tot die gevallen waarin dit aantoonbaar tot betere en effectievere 
ondersteuning leidt en aantoonbaar doelmatiger is. Een gemeente kan dit het beste beoordelen in 
samenspraak met de cliënt.  
De gemeente mag een aanvraag voor een persoonsgebonden budget weigeren als de kosten van 
de persoonsgebonden budget gefinancierde voorziening duurder is dan de maatwerkvoorziening die 
de gemeente heeft gecontracteerd. Bij de beoordeling kan de gemeente meewegen dat 
inkoopvoordelen wegvallen en maatwerkvoorzieningen niet langer doelmatig exploiteerbaar zijn als 
te veel personen zelf ondersteuning inkopen met een persoonsgebonden budget. Dit kan zich 
bijvoorbeeld voordoen bij vervoersvoorzieningen of opvangvoorzieningen. 
De gemeente moet in de verordening opnemen op welke wijze de hoogte van het 
persoonsgebonden budget in de gemeente wordt vastgesteld. Zo kan de gemeente in de 
verordening bijvoorbeeld opnemen dat het persoonsgebonden budget niet hoger mag zijn dan een 
percentage van de kosten die voor de gemeente zijn verbonden aan het verlenen van adequate 
ondersteuning in natura. Gemeenten hebben daarmee ook de mogelijkheid om differentiatie aan te 
brengen in de hoogte van het persoonsgebonden budget. Gemeenten kunnen verschillende 
tarieven hanteren voor verschillende vormen van ondersteuning en voor verschillende soorten 
hulpverleners. Gemeenten kunnen bij het vaststellen van tarieven in hun verordening bijvoorbeeld 
onderscheid maken tussen ondersteuning die wordt geleverd door het sociale netwerk, door 
hulpverleners die werken volgens de kwaliteitsstandaarden en hulpverleners die dat niet doen 
(zoals werkstudenten, zzp-ers zonder diploma’s e.d.). Op grond van artikel 2.3.5 is het college wel 
gehouden een tarief voor een persoonsgebonden budget vast te stellen dat redelijkerwijs 
noodzakelijk is te achten om de cliënt in staat te stellen tot zelfredzaamheid of participatie.  
Naast deze voorwaarden wordt, ter voorkoming van misstanden en oneigenlijk gebruik en ter 
bescherming van de aanvrager, niet langer een geldbedrag op de rekening van de aanvrager 
verstrekt waaruit hij zelf betalingen kan doen en waarover vervolgens hij verantwoording moet 
afleggen. De gemeente stelt de cliënt een persoonsgebonden budget beschikbaar waaruit de 
Sociale Verzekeringsbank namens het college betalingen doet aan degenen die de aanvrager, na 
een toets door het college of aan de gestelde voorwaarden is voldaan, heeft ingeschakeld. Op deze 
wijze is het mogelijk om te waarborgen dat de ingekochte ondersteuning of middelen kwalitatief 
van voldoende niveau zijn en wordt misbruik en oneigenlijk gebruik voorkomen. Naast de 
betalingen van de persoonsgebonden budgetten voert de Sociale Verzekeringsbank ook het 
hiermee verbonden budgetbeheer uit.  
Het budget moet worden gezien als een subsidie. Dit betekent dat gemeenten in voorkomend geval 
uit hoofde van de Awb teveel of ten onrechte aan de aanbieder uitgekeerde bedragen bij 
dwangbevel van de cliënt kunnen terugvorderen.  
31 
 

 
Huiselijk geweld kent vele verschijningsvormen. In dit wetsvoorstel is deze doelgroep, slachtoffers 
van geweld in huiselijke kring, onder de reikwijdte van de maatwerkvoorziening gebracht teneinde 
hun positie te versterken. Indien de veiligheid van betrokkene in een concrete situatie in het 
geding is en acuut maatregelen nodig zijn, moet de gemeente vanzelfsprekend onmiddellijk 
handelend optreden.  
In het kader van de eerder beschreven aanpak tot intensivering van het beleid maken de VNG en 
de Federatie Opvang afspraken over de opvang(capaciteit) voor mensen voor wie de 
veiligheidsrisico’s bijzonder groot zijn (‘code rood’) of waarvoor opvang, bijvoorbeeld vanwege de 
schaal of specifieke expertise, beter gezamenlijk kan worden georganiseerd. De regering acht het 
van belang dat hierover sluitende afspraken worden gemaakt en acht elke gemeente daarop 
aanspreekbaar. Voor mensen in nood moet het niet uitmaken bij welke gemeente hij of zij 
aanklopt. In alle gevallen moet de veiligheid worden geborgd. Met het oog hierop is de eis van 
landelijke toegankelijkheid ook in dit wetsvoorstel opgenomen (zoals de Wmo die eis ook bevatte): 
een persoon die (veilige) opvang nodig heeft, kan ook in een andere dan zijn eigen gemeente 
terecht.  
3.8.3  Opvang voor (andere) mensen die niet in staat zijn zich op eigen kracht te 
handhaven (‘maatschappelijke opvang’) 
Gemeenten hebben in de afgelopen jaren al laten zien waartoe zij in staat zijn op het gebied van 
de ‘maatschappelijk opvang’. In het kader van het plan van aanpak maatschappelijke opvang (van 
de G4) en de Stedelijke Kompassen (in de overige 39 centrumgemeenten) zijn in de aanpak van 
dakloosheid indrukwekkende resultaten geboekt. Alleen al in de vier grote steden werden tussen 
2006 en 2012 ruim 15.000 daklozen ‘in traject’ gebracht. Zij kregen de kans de straat te verlaten 
en toe te werken naar een ‘normaal’ leven met wonen, zorg en een inkomen, veelal aangevuld met 
dagbesteding. Ook in de opvang van mensen die slachtoffer zijn van huiselijk geweld, hebben 
gemeenten laten zien zorg te kunnen dragen voor het onderbrengen van zeer kwetsbare mensen. 
Deze mensen, die soms op stel en sprong hun huis moeten ontvluchten om het leven te behouden, 
worden onder gemeentelijke regie adequaat opgevangen. Deze ervaringen met gemeentelijke 
resultaten wekken vertrouwen in de mogelijkheden deze mensen op te vangen en weer een 
perspectief te bieden.  
Daar waar geen sprake is van (de dreiging van) huiselijk geweld, spreken we van maatschappelijke 
opvang. Dit betreft de opvang van dak- en thuislozen: mensen die geen huis meer hebben en niet 
in staat zijn zich op eigen kracht te redden. Zij kunnen tijdelijk opgevangen worden door de 
gemeente en ondersteuning ontvangen om hun leven weer zoveel mogelijk op de rails te krijgen. 
De daadwerkelijke opvang dient zo kort mogelijk te zijn en is slechts een deel van een keten. Het 
uiteindelijk doel is, te bevorderen dat cliënten weer in staat zijn op eigen kracht mee te doen in de 
samenleving en hen zoveel mogelijk zelfstandig te laten wonen. In het plan wordt van gemeenten 
verwacht dat ze hun beleidsvoornemens ten aanzien van de uitstroom te beschrijven. Het gaat om 
een ketenbenadering: preventie en vroegsignalering gaat bijvoorbeeld in samenwerking met 
woningcorporaties. Ook het toe leiden van verloederde en zorgmijdende mensen naar zorg en 
ondersteuning hoort daarbij.  
Soms zal uiteindelijk toch opvang nodig zijn. Daarbij kan worden gedacht aan de toegang tot 
algemene voorzieningen – bijvoorbeeld dagopvang of een nacht in een passantenverblijf – maar 
evenzeer aan op het individu gerichte maatwerkvoorzieningen, zoals een integraal 
(behandel)traject met bijbehorende plek om (tijdelijk) te wonen. Steeds vaker wordt geprobeerd 
het verblijf in een opvanginstelling te beperken door daklozen zo snel mogelijk in een woning onder 
te brengen met ambulante begeleiding (zogenoemde ‘housing first’-projecten). Daarmee wordt de 
keten behoorlijk ingekort. De keten eindigt met uitstroom naar een zo zelfstandig mogelijke 
woonvorm en nazorg. 
 
3.8.4 Beschermd wonen  
33 
 

 
woonplaats te kiezen. De regering hecht eraan te benadrukken dat de gemeente waar de 
betrokkene zich inschrijft in het GBA op basis van dit wetsvoorstel gehouden is eventueel 
noodzakelijke maatschappelijke ondersteuning te verlenen. Dit wordt hier benadrukt om te 
voorkomen dat mensen in de praktijk tussen wal en schip vallen doordat het wonen in de 
beschermde woonvorm eindigt en adequate maatschappelijke ondersteuning in de (toekomstige) 
woongemeente nog niet op orde is en de gemeente waar de betrokkene zich vestigt, ‘terugverwijst’ 
naar de gemeente waar deze eerder woonde.   
Gemeenten zullen met instellingen in gesprek gaan om ook in de toekomst goede passende 
woonvormen te bieden voor mensen wier indicatie op enig moment afloopt en met het oog op 
nieuwe instroom. Het streven moet er echter op gericht zijn dat mensen in deze doelgroep op 
termijn zoveel mogelijk zelf verantwoordelijkheid nemen voor hun woonsituatie en de financiering 
daarvan. Dat neemt niet weg dat waarborgen nodig zijn voor deze kwetsbare doelgroep; mensen 
die langdurig, soms zelfs levenslang, aangewezen zijn op wonen in een beschermde setting en bij 
wie het risico op terugval bestaat. De regering zal dan ook met gemeenten aanvullende afspraken 
maken over maatregelen die de continuïteit borgen. Daarbij kan worden gedacht aan de 
toegankelijkheid van beschermd wonen en de kwaliteit van de ondersteuning. Zo is het 
bijvoorbeeld goed voorstelbaar dat gemeenten zich bij een aanvraag voor beschermd wonen bij 
hun onderzoek laten adviseren door deskundigen, zoals de behandelend arts, maar het is aan 
gemeenten hier invulling aan te geven. Daarnaast zullen gemeenten en verzekeraars afspraken 
moeten maken over de hulpverlening aan deze doelgroep, met als resultaat dat de overgang bij 
een eventuele crisisopname in een psychiatrische kliniek of juist de uitstroom uit een kliniek naar 
de beschermde woonvorm vloeiend verloopt.  
3.9 Inlichtingenplicht en periodieke evaluatie 
De cliënt aan wie het college een maatwerkvoorziening dan wel een budget heeft toegekend, is 
verplicht het college op verzoek bijvoorbeeld in het kader van een onderzoek, maar ook direct uit 
eigen beweging alle feiten en omstandigheden te melden waarvan hem redelijkerwijs duidelijk 
moet zijn dat die aanleiding kunnen zijn tot heroverweging van de beslissing om de 
maatwerkvoorziening dan wel het persoonsgebonden budget toe te kennen. Dit betekent dat de 
cliënt bijvoorbeeld het college actief moet informeren over een wijziging van de beperkingen die hij 
ondervindt en die van invloed is op het gebruik van de maatwerkoplossing, of over het toe- dan 
wel afnemen van verleende mantelzorg. 
3.10.1  Eigen bijdrage naar draagkracht 
3.10.1  Bijdrage naar draagkracht 
Uitgangspunt van dit wetsvoorstel is dat maatschappelijke ondersteuning beschikbaar is voor 
degenen die daarop zijn aangewezen, ongeacht de hoogte van het inkomen of vermogen. De 
regering kiest niet voor het hanteren van een inkomens– dan wel vermogensgrens of toets die 
bepaalt of iemand in aanmerking komt voor ondersteuning uit hoofde van dit wetsvoorstel. Zo 
wordt de toegankelijkheid van de maatschappelijke ondersteuning gegarandeerd. Voor het bepalen 
van de draagkracht van mensen is immers meer van belang dan alleen de hoogte van het 
brutoloon of het vermogen. 
De gemeente bepaalt of cliënten voor ondersteuning van de gemeente (zowel voor algemene 
voorzieningen als voor maatwerkondersteuning) een (eigen) bijdrage verschuldigd zijn. Als de 
gemeente daarvoor kiest, zal zulks in de verordening moeten worden bepaald.  
Het wordt mogelijk om voor alle voorzieningen een bijdrage op te leggen zolang de cliënt gebruikt 
maakt van de voorziening (dus zowel voor maatwerkvoorzieningen als voor algemene 
voorzieningen). Anders dan nu is er geen vaste periode meer waarover de (eigen) bijdrage moet 
worden betaald en in het wetsvoorstel wordt geen onderscheid meer gemaakt in de wijze waarop 
de voorziening is verstrekt, het kan hierbij gaan om voorzieningen in gebruik (bruikleen of huur) of 
35 
 

 
De Wmo bepaalt dat alleen een bijdrage kan worden opgelegd aan de cliënt van 18 jaar en ouder. 
Het gegeven dat jeugdigen in het algemeen geen eigen inkomen hebben, is naar de mening van de 
regering ten principale evenwel geen reden om hen geheel van een bijdrageplicht uit te zonderen. 
Zij vallen immers onder de verantwoordelijkheid en de daarmee samenhangende onderhoudsplicht 
van ouders of andere verzorgers. Daarom bevat dit wetsvoorstel geen leeftijdsgrens voor de 
(eigen) bijdrage. Overigens zal op grond van dit wetsvoorstel slechts in bijzondere gevallen 
ondersteuning aan een jeugdige worden verstrekt, aangezien de het voorste tot Jeugdwet een 
specifieke regeling voor jeugdhulp bevat Zo valt bijvoorbeeld begeleiding van een jeugdige bij 
dagelijkse levensverrichtingen onder de werking van de Jeugdwet en niet onder de reikwijdte van 
dit wetsvoorstel.  
3.10.2  Aanvullende financiële middelen voor gemeenten 
De regering is voornemens de bestaande regelingen voor financiële compensatie (Wet 
tegemoetkoming chronisch zieken en gehandicapten, de compensatie eigen risico in de 
24
Zorgverzekeringswet en de regeling specifieke zorgkosten) per 2014 af te schaffen.  De 
vrijkomende middelen (structureel vanaf 2017 circa € 700 miljoen) worden overgeheveld naar het 
gemeentefonds. De middelen zijn dus niet geoormerkt. Er komt geen specifieke 
maatwerkvoorziening en voor de besteding van de middelen worden geen aanvullende 
voorwaarden aan de gemeenten gesteld. Gemeenten hebben dus grote beleidsruimte en kunnen 
maatwerk bieden door het compenseren van beperkingen met voorzieningen op grond van dit 
wetsvoorstel of het geven van directe inkomenssteun via de individuele bijzondere bijstand. De 
gemeenten krijgen de beleidsruimte om per cliënt te bepalen wat noodzakelijk is om de cliënt te 
ondersteunen in zijn zelfredzaamheid en participatie. 
3.11 Hulp op afstand 
Mensen die te maken hebben met eenzaamheid, psychische problemen of een ingrijpende 
gebeurtenis in hun leven en die niet terecht kunnen of willen bij de reguliere hulpverlening, kunnen 
behoefte hebben aan een gesprek over hun problemen met iemand - desgewenst anoniem. Die 
behoefte aan een luisterend oor kan op ieder moment van de dag bestaan; daarom gaat dit 
wetsvoorstel er ook van uit dat deze dienstverlening op ieder moment van de dag beschikbaar is. 
Anonieme hulp op afstand kan een passende voorziening zijn, waarbij de gebruiker zelf de regie 
behoudt. Bijkomend voordeel van de dienstverlening is dat de hulp- en zorgverlening in de eerste 
en tweede lijn wordt ontlast. De hulpvragers krijgen te maken met getrainde vrijwilligers. Vaak is 
het bieden van een geduldig ‘luisterend oor’ voldoende voor de beller, maar de dienst kan ook het 
verstrekken van informatie en advies betreffen, het helpen bij het formuleren van een hulpvraag 
en het eventueel doorverwijzen naar professionele hulp of zorg.  
Het aanbod lijkt sterk op dat van de Kindertelefoon, waarvoor in het kader van de Jeugdwet een 
financiële en bestuurlijke verantwoordelijkheid bij gemeenten is gelegd. Dit uitgangspunt, het 
verantwoordelijk maken van gemeenten voor deze vorm van ondersteuning, is voor anonieme hulp 
op afstand aan volwassenen in dit wetsvoorstel overgenomen.  
In de Wmo is deze anonieme hulp op afstand niet geregeld. Het was voor 2007 wel opgenomen in 
de Welzijnswet op grond waarvan provincies en de 4 grootste gemeenten subsidie verstrekten aan 
zelfstandige regionale diensten onder de naam Sensoor.  In de Bestuursakkoorden 2011 – 2015 
tussen de verschillende overheidslagen komen zorg en welzijn niet meer als kerntaak in het profiel 
van provincies terug. Dit bracht een heroverweging van de subsidiëring teweeg, waardoor het 
aanbod van deze vorm van hulpverlening wordt bedreigd. De regering vindt het evenwel een 
belangrijke dienstverlening en hecht eraan dat deze behouden blijft. Van de dienstverlening wordt 
veelvuldig gebruik gemaakt, gezien alleen al de ruim 280.000 telefoongesprekken per jaar. 
Daarnaast zijn er nog contacten via chat en e-mail. Vanwege het anonieme karakter is het niet 
                                                           
24
 PM verwijzing wetsvoorstel opnemen zodra het bij de TK is ingediend. 
37 
 

 
4 Informele ondersteuning en zorg 
4.1 Algemeen 
‘Zorgen voor elkaar’ is al zo oud als de mensheid. Mensen voelen zich betrokken bij elkaar, leven in 
sociale verbanden en zorgen voor elkaar wanneer dat nodig is. ‘Zorg voor elkaar’ is daarmee een 
belangrijk onderdeel van het dagelijks leven. Maar de vanzelfsprekendheid om naar elkaar om te 
zien, is wat verloren geraakt. De regering vindt het belangrijk dat de betrokkenheid van de 
samenleving vergroot wordt. Mantelzorgers en vrijwilligers zijn in een meer betrokken samenleving 
onmisbaar. De kwaliteit en houdbaarheid van de langdurige zorg en ondersteuning steunt in 
belangrijke mate op de wijze waarop mantelzorgers en vrijwilligers, naar vermogen, een bijdrage 
leveren aan de zorg en ondersteuning van kwetsbaren. Zo’n 2,6 miljoen mantelzorgers doen dat 
25
langdurig of intensief . Zo’n 450.000 mensen zijn werkzaam als vrijwilligers in zorg en 
ondersteuning. Dat is een enorme kracht in de samenleving.  
 
Mantelzorgers hebben vaak geen keuze. De relatie die je met elkaar hebt, zorgt ervoor dat je gaat 
helpen. Mantelzorgers vinden de geboden hulp dan ook meestal niet bijzonder, het is 
vanzelfsprekend. Ook vrijwilligers leveren aan de ondersteuning van mensen een bijdrage. Hier 
gaat het wel om een vrije keuze, omdat iemand iets voor een ander wil doen, omdat er plezier aan 
ontleend wordt of iemand zinvol bezig wil zijn. De redenen waarom mensen hulp bieden komen 
vanuit henzelf. 
De ondersteuning van mantelzorgers is lange tijd apart beschouwd van de behoefte van de 
zorgvrager. Terwijl het er vaak om gaat hoe ze samen de situatie aan kunnen. In de relatie tussen 
client, mantelzorger en (eventueel) een professionele ondersteuner spelen ethische, morele 
relationele vragen een rol. Het gaat ook om het bepalen van grenzen. Wanneer kom je te dicht in 
de privésfeer? Wanneer zeg je als cliënt nee? Wanneer zeg je als mantelzorger nee als je 
overvraagd wordt? De regering beoogt een omslag waarin de gemeente steeds eerst kijkt wordt 
naar cliënt die zorg en ondersteuning vraagt, de mantelzorger die informele zorg en ondersteuning 
biedt, de sociale omgeving van  beiden en welke mogelijkheden er zijn voor vrijwillige inzet. Het 
vooraf  in de onderzoeksfase aandacht hebben voor de hiervoor genoemde vragen en grenzen 
draagt bij aan de kwaliteit van de ondersteuning. Ook in het gesprek kan worden gesproken over 
wat te doen bij dreigende overbelasting van de mantelzorger. De gemeente en de cliënt bezien in 
samenspraak of en zo ja welk arrangement tot een passende ondersteuning leidt. Dit kan leiden tot 
een aanvraag om een maatwerkvoorziening waar de gemeente een besluit op treft. Door het met 
regelmaat gezamenlijk beschouwen van dit soort situaties wordt echt maatwerk mogelijk. Omdat 
de draagkracht en draaglast van cliënt en netwerk gedurende de tijd kan verschillen, kan namelijk 
soms (tijdelijk) meer en soms tijdelijk minder nodig zijn aan ondersteuning.   
Het werk van mantelzorgers draagt in het algemeen veel bij aan de kwaliteit van leven van een 
cliënt. Mantelzorgers weten immers vaak het beste wat de werkelijke behoefte is van een cliënt. 
Daarom zet de regering in op het versterken van de positie van mantelzorgers en vrijwilligers, op 
het verlichten van mantelzorg en vrijwilligerswerk en op het beter verbinden van informele en 
26
formele ondersteuning en zorg . Integraal maatwerk, zoals hiervoor geschetst, wordt naar 
verwachting onder andere bevorderd door de in dit wetsvoorstel opgenomen versteviging van de 
positie van de mantelzorger ten opzichte van die in de Wmo. Het is van groot belang dat de 
gemeente op basis van het integraal bezien van de behoeften en (on)mogelijkheden van cliënt en 
mantelzorger vervolgens ook de mantelzorger zoveel als nodig en op basis van maatwerk 
ondersteunt bij het verlenen van mantelzorg. Daarbij dient te worden  uitgegaan van wat 
redelijkerwijs de mogelijkheden van de mantelzorger zijn. Wat redelijkerwijs verwacht kan worden 
                                                           
25
 2010, SCP: Mantelzorg uit de doeken 
26
 Brief met als onderwerp ‘Versterken, verlichten en verbinden’ van 20 juli 2013, Kamerstukken II 2012-2013, 
30 169, nr. 28.  
39 
 

 
volhouden, is het van belang dat integraal gekeken wordt naar de situatie van de cliënt en zijn 
sociale netwerk in de geest van ‘één gezin, één plan, één regisseur’. Een cliënt heeft een probleem 
nooit alleen. Het integraal beschouwen van de situatie van een cliënt en zijn sociale netwerk is dan 
ook van groot belang. Alleen dan kan daadwerkelijk maatwerk worden geboden. Een belangrijke 
vorm van ondersteuning kan het bieden van respijtzorg zijn dat wil zeggen zorg waardoor een 
mantelzorger tijdelijk ontlast wordt van zijn taak. Verschillende vormen van ‘vervangende’ zorg zijn 
daarbij mogelijk, zoals thuisopvang, dagopvang, kortdurend verblijf of inzet van informele zorg. 
Mantelzorgers wonen niet altijd in dezelfde gemeente als degene voor wie ze zorgen. De gemeente 
waar de cliënt woont aan wie de mantelzorger hulp biedt is verantwoordelijk voor de ondersteuning 
van de mantelzorger. Ingeval een mantelzorger hulp verleent aan een persoon die in een AWBZ-
instelling verblijft is het uitgangspunt dat de ondersteuning van deze mantelzorger op basis van de 
kern-AWBZ plaatsvindt zodat in het aldaar af te spreke arrangement ook de mantelzorger 
betrokken wordt en aandacht krijgt. Uiteraard kan de de mantelzorger als ingezetene van een 
gemeente ook gebruik maken van daar bestaande algemene voorzieningen. Het kan hierbij gaan 
om een mantelzorger die bijdraagt aan de verzorging of ondersteuning van iemand die (langdurig) 
verblijft in een instelling. In het onderzoek dat een college moet doen nadat iemand zich bij de 
gemeente met een verzoek om maatschappelijke ondersteuning heeft gemeld, moet aandacht 
worden besteed aan de mogelijkheden om met mantelzorg of andere hulp uit het sociale netwerk 
te komen tot (verbetering van de) zelfredzaamheid of participatie dan wel beschermd wonen of 
opvang. Van belang hierbij is dat uit onderzoek blijkt dat er vaak sprake is van vraagverlegenheid 
bij cliënten, maar ook van handelingsverlegenheid bij personen uit het netwerk. Cliënten vinden 
het vaak moeilijk om een ander te vragen iets voor hen te doen en mensen in het netwerk zijn 
vaak best bereid iets voor een ander te betekenen, maar weten niet hoe ze dat moeten 
aankaarten. Daarom is het goed in het onderzoek dat volgt op de melding voor maatschappelijke 
ondersteuning, hiermee expliciet rekening te houden en de mantelzorger indien gewenst aan tafel 
uit te nodigen.  
4.3 Waardering voor mantelzorgers 
De regering vindt goede ondersteuning van mantelzorgers belangrijk en hecht daarnaast aan een 
daadwerkelijke blijk van waardering voor de inzet. Op dit moment bestaat hiervoor op basis van de 
27
Wmo een separate regeling mantelzorgcompliment . Door de hervorming van de langdurige zorg 
vervalt hiervoor de grondslag. Op grond van genoemde regeling komt iemand immers in 
aanmerking voor het mantelzorgcompliment als de cliënt een langdurige extramurale AWBZ-
indicatie heeft. Deze extramurale AWBZ-indicaties verdwijnen met de inwerkingtreding van dit 
wetsvoorstel en de herziening van de AWBZ. Omdat de regering veel waarde hecht aan het vele 
werk van mantelzorgers, wil zij dat hiervoor een alternatief komt. Omdat gemeenten, in het kader 
van dit wetsvoorstel, eerst mensen zelf aanspreken op wat ze zelf kunnen doen en vervolgens 
bekijken wat het netwerk aan ondersteuning kan bieden, ligt het voor de hand de gemeente de 
verantwoordelijkheid te geven voor de waardering van mantelzorgers. Groot voordeel hiervan is 
dat de gemeente zelf ook meer zicht krijgt op mantelzorgers. Dat maakt het beter mogelijk voor 
gemeenten mantelzorgers tijdig te ondersteunen bij hun mantelzorgtaak en daarmee overbelasting 
te voorkomen. Gemeenten kunnen mantelzorgers dus direct waarderen voor hun inzet. Gemeenten 
worden daartoe verplicht in een verordening op te nemen op welke wijze het college jaarlijks zorg 
draagt voor een blijk van waardering voor mantelzorgers. De gemeente waar de cliënt woont is 
verantwoordelijk voor de waardering van mantelzorgers, ook als deze in een andere gemeente 
wonen. Deze blijk van waardering kan bestaan uit een geldbedrag, zoals dat bij het 
mantelzorgcompliment het geval was, maar kan ook bestaan uit een waardering in natura. De 
regering kan zich goed voorstellen dat de gemeente naast ingezetenen meer speciaal ook 
mantelzorgers raadpleegt over de vormgeving van deze waardering. Het budget dat beschikbaar is 
voor het mantelzorgcompliment wordt toegevoegd aan het Gemeentefonds. 
                                                           
27
 Regeling maatschappelijke ondersteuning, laatstelijk gewijzigd per 1 januari 2013, Stcrt. 2012, 26767 
41 
 

 
In dit wetsvoorstel worden gemeenten verantwoordelijk om (bij verordening) eisen te stellen aan 
de kwaliteit van de ondersteuning, klachtrecht, goed bestuur  en medezeggenschap van cliënten bij 
aanbieders. Met het oog op de decentralisatie van verantwoordelijkheden aan gemeenten en de 
wens tot de-medicaliseren kiest de regering er voor om in dit wetsvoorstel de Wkcz en Wmkz niet 
van toepassing te verklaren. In het voorstel van Jeugdwet heeft de regering wel voor aansluiting 
met de Wkcz en Wmkz gekozen, nu deze zich mede uitstrekt tot  jeugdhulp die zowel  lichtere 
vormen van jeugdhulp tot aan zware vormen van geestelijke gezondheidszorg omvat, alsmede 
jeugdhulp die wordt ingezet in het kader van de kinderbeschermingsmaatregelen en de 
jeugdreclassering.  
Vanuit het uitgangspunt van een ondersteuning die beter is afgestemd op de daadwerkelijke 
ondersteuningsvraag van de cliënt en diens sociale netwerk, beschikken gemeenten in het 
voorliggende wetsvoorstel over beleidsruimte. Zodoende worden zij in staat gesteld om maatwerk 
te leveren binnen de wettelijke en de lokaal vastgestelde beleidskaders. Het is aan gemeenten om 
aanbieders te contracteren die het gewenste aanbod kunnen leveren. Het wetsvoorstel biedt deze 
gemeentelijke beleidsruimte, maar is wel kaderstellend met betrekking tot de thema’s die in ieder 
geval opgenomen moeten worden in het periodiek vast te stellen gemeentelijk plan. Het beleid 
dient zich uit te strekken over het brede domein van maatschappelijke ondersteuning en de 
verbinding te maken met het overige op participatie van ingezetenen geformuleerde beleid. Ook 
dient in het beleidsplan ingegaan te worden op de, met het oog op een samenhangende 
dienstverlening aan cliënten, noodzakelijke samenwerking met zorgverzekeraars en 
zorgaanbieders. Het wetsvoorstel leidt ertoe dat gemeenten ook beleid zullen moeten formuleren 
gericht op preventie, de ondersteuning van mantelzorgers en vrijwilligers en keuzemogelijkheden 
tussen aanbieders, in het bijzonder voor de ‘kleine doelgroepen’.   
Het wetsvoorstel stelt een gemeentelijke verordening verplicht. In deze verordening moet onder 
andere worden vastgesteld op welke wijze ingezetenen door de gemeente worden betrokken bij de 
uitvoering van deze wet en hoe zij daarin worden ondersteund. De regering vindt de betrokkenheid 
van de ingezetenen op lokaal niveau van groot belang voor de realisatie van de met het 
wetsvoorstel beoogde effecten. Centraal hierin staat het zoeken naar een evenwicht tussen 
enerzijds zoveel mogelijk beleidsruimte voor gemeenten en anderzijds voldoende waarborgen voor 
een goede betrokkenheid op de juiste momenten van cliënten voor wie de uitvoering van dit 
wetsvoorstel van groot belang is. Op basis van dit wetsvoorstel besteedt de gemeente in het kader 
van het plan waarin de gemeenteraad het te voeren beleid met betrekking tot maatschappelijke 
ondersteuning vastlegt, aandacht aan zo integraal mogelijke dienstverlening op het gebied van 
maatschappelijke ondersteuning, zorg, jeugdhulp, onderwijs, welzijn, wonen, werk en inkomen. De 
regering vindt het belangrijk dat dit integrale aspect van het beleid ook vorm en inhoud krijgt als 
het gaat om de betrokkenheid van ingezetenen en in veel gevallen ook cliënten, zeker binnen de 
gemeente. Dit is ook mogelijk, omdat de gemeente vrij is in de vormgeving van deze participatie. 
De gemeente moet er ook voor zorgen dat mensen die minder goed in staat zijn om hun belangen 
kenbaar te maken, bij de uitvoering van dit wetsvoorstel worden betrokken. Een belangrijk 
instrument om tot versterking van de participatie van ingezetenen op het terrein van de 
maatschappelijke ondersteuning te komen, is het programma ‘Aandacht voor iedereen’ van de 
gezamenlijke cliëntenorganisaties. Dit heeft bijvoorbeeld betrekking op de vaststelling van het 
bestek voor de inkoop van de ondersteuning. 
Het wetsvoorstel vraagt van de gemeenteraden om in de verordening helderheid te bieden over de 
wijze waarop en de voorwaarden waaronder maatwerkvoorzieningen worden verstrekt, als ook 
over de mogelijkheden en de wijze van berekening van een budget. In de gemeentelijke 
verordening worden ook de (gemeentelijke) eisen die aan de kwaliteit van voorzieningen en de 
deskundigheid van beroepskrachten worden gesteld, opgenomen. De gemeenten zullen hierbij 
steunen op landelijke professionele kwaliteitsstandaarden voor aanbieders en deze uitwerken en 
aanvullen met ‘lokale’ kwaliteitseisen. Deze laatste categorie zal onder andere betrekking kunnen 
hebben op de beoogde integrale, op participatie van de ingezetene gerichte, dienstverlening en de 
daarvoor benodigde samenwerking binnen de gemeente en van de gemeente met 
43 
 

 
situatie te onderkennen en in kaart te brengen met het oog op mogelijkheden van 
maatschappelijke ondersteuning; cliëntondersteuning draagt bij aan het versterken van de 
regievoering door de cliënt. Ondersteuning van de cliënt (bij hulpvraagverduidelijking) in het kader 
van het bijdragen aan zelfredzaamheid en participatie kan ook voorafgaand aan het onderzoek 
plaatsvinden of ingeval de cliënt geen behoefte heeft aan een (breed) onderzoek c.q. het indienen 
van een aanvraag voor een voorziening. Uitgangspunt is dat voor de door gemeenten geboden 
cliëntondersteuning geen eigen bijdrage door de cliënt verschuldigd is.  
De regering benadrukt dat een goede cliëntondersteuning een professionaliteit is, waarbij het 
belang van de betrokken cliënt het uitgangspunt in die ondersteuning dient te zijn. Dit vraagt om 
een professionele autonomie, vergelijkbaar met functionarissen in de positie van sociaal 
raadslieden, maatschappelijk werkers en ouderenadviseurs. Met het oog hierop wordt met dit 
wetsvoorstel geregeld dat gemeenten er zorg voor dragen dat cliëntondersteuning vanuit dit 
uitgangspunt wordt vormgegeven. Dit geldt zowel voor de situatie waarin gemeenten 
cliëntondersteuning van derden betrekt als de situatie waarin cliëntondersteuners hun activiteiten 
vanuit de gemeente verrichten.   
De ondersteuning van cliënten is op dit moment erg versnipperd. Genoemd kunnen worden: 
vrijwillige ouderenadviseurs van de ouderenbonden, mentoren, beroepsmatige ondersteuners van 
welzijnsorganisaties, hulplijnen, steunpunten en MEE). De gemeente heeft op basis van dit 
wetsvoorstel de taak de ondersteuning van cliënten goed te organiseren en kan daarbij – 
afhankelijk van de hulpvraag –verschillende vormen van ondersteuning inzetten, zoals de hiervoor 
genoemde, maar de gemeente kan ook besluiten gebruik te maken van ondersteuning door 
bijvoorbeeld cliënten- en familieorganisaties, cliëntenbelangenbureau’s, lotgenotencontacten en 
ervaringsdeskundigen. De gemeente heeft beleidsruimte in de wijze waarop de functie van 
ondersteuning wordt vormgegeven. Uiteraard zullen de persoonlijke voorkeuren van de betrokken 
cliënten in de afweging dienen te worden betrokken. 
5.5 Landelijke kwaliteitseisen voor aanbieders en rol Zorginstituut Nederland 
Het voorliggende wetsvoorstel legt de verantwoordelijkheid voor de kwaliteit en de continuïteit van 
de maatschappelijke ondersteuning van de zelfredzaamheid en de maatschappelijke participatie 
van de ingezetenen en het bieden van beschermd wonen of opvang integraal bij de gemeenten. De 
regering is van mening dat de met het wetsvoorstel beoogde effecten lokale beleidsruimte voor het 
treffen van maatwerk in individuele situaties noodzakelijk maken. Om die reden wordt gemeenten 
op grond van dit wetsvoorstel gehouden lokaal kwaliteitsbeleid te ontwikkelen dat zich uitstrekt 
over de volle breedte van de maatschappelijke ondersteuning en de in dat kader zelf of door 
gecontracteerde derden geboden algemene en (individuele) maatwerkvoorzieningen.  
Als extra waarborg voor kwalitatief goede ondersteuning aan de meest kwetsbare mensen en de 
meer lijfgebonden vormen van ondersteuning, formuleert het wetsvoorstel voor de 
maatwerkvoorziening een basisnorm. De maatwerkvoorziening moet in elk geval veilig, 
doeltreffend, doelmatig en cliëntgericht worden verleend en afgestemd zijnop de reële behoefte 
van de cliënt en op andere vormen van zorg of hulp die de cliënt ontvangt. In dat verband moet 
het college ook onderzoeken hoe, door middel van samenwerking van zorgverzekeraars en 
zorgaanbieders, de dienstverlening zo goed mogelijk kan worden afgestemd op andere diensten die 
de cliënt ontvangt. Voorts moet de maatwerkvoorziening worden verstrekt in overeenstemming 
met de op de beroepskracht rustende verantwoordelijkheid, voortvloeiende uit de professionele 
standaarden. 
De regering heeft – mede met het oog op de mate van kwetsbaarheid van een deel van de 
doelgroep - overwogen dat professionele standaarden de kwaliteit van de uitvoering verder kunnen 
versterken. Om die reden kiest zij er voor om aanbieders van de in het kader van dit wetsvoorstel 
door gemeenten gecontracteerde maatschappelijke ondersteuning met ook direct te binden aan de 
voorwaarde dat de door hen aan ingezetenen geleverde voorziening, zowel de algemene als de 
45 
 

 
verantwoordelijkheid voor de kwaliteit bij de gemeenten. In lijn met het voorstel van Jeugdwet 
omvat dit wetsvoorstel extra waarborgen voor de meest kwetsbare mensen en handelingen door 
middel van professionele standaarden voor aanbieders en toezicht daarop door de IGZ, aangevuld 
met de gemeentelijke verantwoordelijkheid voor de kwaliteit en het toezicht. Op de 
maatschappelijke ondersteuning. De regering is in lijn met dit wetsvoorstel voornemens het 
Zorginstituut ook een rol te geven in de ontwikkeling van professionele standaarden ter uitwerking 
van het voorstel van Jeugdwet. Dit zou dan bij nota van wijziging dan wel invoeringswet zijn beslag 
kunnen krijgen. 
 5.6  De meldcode  
De maatschappelijke ondersteuning is een sector waar medische, lichamelijke en geestelijke 
problemen bijzondere aandacht krijgen. Professionals in deze sector zullen daarom te maken 
krijgen met signalen van huiselijk geweld en kindermishandeling,of zij dat nu als zodanig opmerken 
of niet. Om eventuele slachtoffers en daders de juiste hulp te kunnen bieden, is het noodzakelijk 
dat de professionals die in het kader van de maatschappelijke ondersteuning diensten leveren, 
zorgvuldig omgaan met signalen van huiselijk geweld. Daarom worden aanbieders van 
maatschappelijke ondersteuning op grond van dit wetsvoorstel en in vervolg op de Wet verplichting 
meldcode huiselijk geweld en kindermishandeling die op 1 juli 2013 in werking is getreden, 
verplicht om over een meldcode te beschikken waarin stapsgewijs wordt aangegeven hoe met 
signalen van huiselijk geweld of kindermishandeling wordt omgegaan.  De meldcode moet eraan 
bijdragen dat zo snel en adequaat mogelijk hulp wordt geboden. Bovendien wordt de aanbieder 
opgedragen de kennis en het gebruik van de meldcode te bevorderen. 
De verplichting beperkt zich tot dienstverlenende aanbieders; organisaties die een 
woningaanpassing verzorgen of een hulpmiddel leveren, zullen, anders dan dienstverleners die een 
relatie van een zekere duur met de cliënt hebben, niet of nauwelijks in staat zijn situaties van 
huiselijk geweld of kindermishandeling te onderkennen; het lijkt daarom opportuun de verplichting 
ook op dergelijke aanbieders te doen rusten.  
Bepaalde elementen maken verplicht deel uit van een meldcode. De verplichte elementen worden 
aangewezen bij algemene maatregel van bestuur. Niet voor alle personeelsleden en niet voor alle 
soorten aanbieders zal de confrontatie met mogelijke gevallen van huiselijk geweld even pregnant 
aanwezig zijn. Evenmin hoeft van elk personeelslid te worden verwacht dat hij zelf alle stappen van 
de meldcode doorloopt. Daarom zal iedere aanbieder voor de eigen organisatie een geschikte 
meldcode dienen vast te stellen, waarin wordt ingegaan op de verantwoordelijkheden van de 
diverse (groepen) personeelsleden. Vanzelfsprekend kan daarbij gebruik gemaakt worden van het 
ontwikkelde basismodel, maar ook van kennis en ervaring die beschikbaar is binnen de 
beroepsgroep.  
Uit onderzoeken is gebleken dat veel professionals onzeker zijn over de te zetten stappen als zij 
huiselijk geweld of kindermishandeling vermoeden of signaleren. Door de stappen te beschrijven 
die professionals in geval van signalen van dit geweld kunnen zetten, worden professionals 
ondersteund in het effectief reageren op signalen van geweld. Op die manier zijn organisaties en 
hun medewerkers voorbereid en weten zij hoe te handelen in moeilijke situaties, die vaak enorme 
dilemma’s met zich brengen. Dit instrument ondersteunt professionals bij de afweging om wel of 
niet te melden en eventuele verdere stappen te ondernemen. Met behulp van een meldcode weten 
professionals welke stappen zij binnen hun organisatie kunnen zetten en wanneer zij advies en 
ondersteuning kunnen krijgen van het Advies- en Meldpunt Kindermishandeling (AMK) of het 
Steunpunt Huiselijk Geweld (SHG) weten zij wanneer zij wat waar kunnen melden. Het gaat er 
uiteindelijk om dat de professional beoordeelt of hij zelf, gelet op zijn competenties, zijn 
verantwoordelijkheden en zijn professionele grenzen, in voldoende mate effectieve hulp kan bieden 
of kan organiseren. Indien de professional meent dat dit niet of maar gedeeltelijk het geval is, ligt 
een melding voor de hand. De stappen van de meldcode bewaken dat de veiligheid van de cliënt 
steeds voorop wordt gesteld en dat zorgvuldig wordt gewerkt.  
47 
 

 
afhandeling niet naar wens is staat de weg naar de gemeente voor het indienen van de klacht 
open. Gemeenten en aanbieders zullen goede communicatielijnen moeten onderhouden over de 
ontvangst en het voortouw bij de afhandeling van klachten. 
Indien de cliënt zich onheus bejegend voelt door de wijze waarop de gemeente zich heeft 
gedragen, kan, deze op basis van de Awb een klacht indienen bij de gemeente. De gemeente moet 
zorg dragen voor een adequate behandeling van klachten over gedragingen van personen die 
onder haar verantwoordelijkheid werkzaam zijn. De gemeente kan bijvoorbeeld een gemeentelijke 
ombudsman of een mediator inzetten voor de afhandeling van klachten. Klachten kunnen zowel 
mondeling als schriftelijk worden ingediend en in iedere fase van de behandeling is het mogelijk 
om tot een informele oplossing te komen. Indien de klager daarmee instemt, behoeft vanaf dat 
moment de formele weg niet meer te worden gevolgd. De regering vindt het van groot belang, 
mede met het oog op de kwetsbare positie van de doelgroep, dat juridisering en procedures zo veel 
mogelijk worden voorkomen. 
Het gaat in casu niet om de reguliere bestuursrechtelijke rechtsbescherming van de Awb. Een 
cliënt, die het niet eens is met een beslissing van de gemeente op zijn aanvraag om ondersteuning, 
kan daartegen bezwaar (volledige heroverweging door de gemeente) en beroep (bij de rechtbank) 
aantekenen. Hij kan ingeval van een spoedeisend belang ook een voorlopige voorziening vragen. 
Ook in deze gevallen kan de gemeente bezien of vormen van mediation kunnen bijdragen aan het 
voorkomen van conflicten. 
Gemeenten moeten cliënten goed informeren over de mogelijkheden om klachten in te dienen. 
Daarbij moet het duidelijk zijn wanneer en hoe men met een klacht bij de gemeente terecht kan, 
wanneer de klacht in primair bij de aanbieder moet worden ingediend en wat men kan doen als 
men niet tevreden is over de afhandeling van de klacht. 
5.8  Onderzoek naar cliëntervaring 
Eerder in dit hoofdstuk is het belang benadrukt van het betrekken van ingezetenen bij de 
totstandkoming van beleid en de uitvoering van deze wet. De gemeenteraad bepaalt in de 
verordening op welke wijze dit gestalte krijgt. Het is van belang een lokale beleidscyclus in te 
richten. Met het oog daarop krijgt het zogenaamde ‘cliëntervaringsonderzoek’ een plek in het 
wetsvoorstel. Daarbij stelt het college jaarlijks een onderzoek in onder cliënten van de gemeente 
die enige vorm van maatschappelijke ondersteuning hebben ontvangen. Dit onderzoek levert de 
gemeente een beeld op hoe het beleid in de praktijk is ervaren door de gebruikers ervan.  
Informatie over de ervaringen van cliënten is belangrijk voor de horizontale verantwoording door 
het college jegens de ingezetenen over het gevoerde beleid. De uitkomst van het onderzoek kan 
worden betrokken bij het verbeteren van (de kwaliteit van de) beleid en uitvoering en daarmee het 
realiseren van de beoogde effecten van het wetsvoorstel. In een ministeriële regeling zullen nadere 
regels worden opgenomen over de inrichting van het onderzoek. In tegenstelling tot de 
desbetreffende bepaling over dit onderzoek in de Wmo, is het bedoelde onderzoek in dit 
wetsvoorstel niet meer gericht op de tevredenheid van cliënten, maar op hun ervaringen. Deze 
andere insteek is ingegeven door de overweging dat een onderzoek naar de ervaringen van 
cliënten meer informatie oplevert dan een algemeen cijfer voor tevredenheid. De 
onderzoeksmethodiek is inmiddels ontwikkeld. Deze maakt het mogelijk inzicht te verwerven in de 
ervaring van cliënten over de kwaliteit van de maatschappelijke ondersteuning en wat dat in 
concreto betekent (of heeft betekend) voor hun zelfredzaamheid en participatie. Deze methodiek 
voorziet er ook in dat de uitkomsten van gemeenten onderling vergelijkbaar worden en opent 
mogelijkheden van benchmarking tussen gemeenten. 
5.9  Verklaring omtrent gedrag (VOG) 
Aanbieders worden verplicht om voor personen die beroepsmatig in contact kunnen komen met 
cliënten, een verklaring omtrent gedrag (VOG) te hebben. Medewerkers van de aanbieder die 
49 
 

 
31
initiatiefwet aanvaarde wetsvoorstellen Kant/Leijten in de Wmo in een daartoe aangepaste vorm 
tevens onderdeel van het voorliggende wetsvoorstel. 
Ter voorbereiding op de implementatie van dit wetsvoorstel is het belangrijk dat de 
beroepskrachten worden voorbereid om hun rol in de nieuwe situatie. Dit vraagt – zoals eerder 
aangegeven – een omslag in denken maar ook in werkwijze. De in dit wetsvoorstel neergelegde 
ambitie van een meer levensbrede ondersteuning vergt bovendien het investeren in een meer 
brede deskundigheid. In het transitieplan (zie hoofdstuk 10) zal dit een belangrijk punt van 
aandacht zijn. Met alle relevante partijen zullen afspraken worden gemaakt over een adequate 
opleidingsagenda. Bezien wordt of de zgn. ‘Wmo-werkplaatsen’ hierin een belangrijke rol kunnen 
vervullen. 
  
                                                           
31
 Kamerstukken II 31347 
51 
 

 
De IGZ houdt risicogebaseerd toezicht; dat impliceert dat zij keuzes maakt: zij houdt het meest 
intensief toezicht in situaties waarin volgens haar inschatting de risico’s voor cliënten het grootst 
zijn. Deze inschatting maakt de IGZ op basis van een zorgvuldige risicoanalyse van de 
verschillende aanbieders. De vergelijkende informatie die het Zorginstituut Nederland over 
aanbieders openbaar gaat maken, zal hierbij behulpzaam zijn. Hoe hoger de risico-inschatting 
uitvalt, des te meer aandacht een aanbieder of een sector in het voorgenomen toezicht zal krijgen.  
Naast het (regionale georganiseerde) toezicht op de aanbieders, wordt (eveneens risicogebaseerd) 
thematisch toezicht gedaan. Tot slot voert de IGZ, vaak in samenwerking met één of meer andere 
inspecties, calamiteitentoezicht uit. Hiervan is sprake bij bijvoorbeeld ernstig letsel (door geweld of 
seksueel misbruik). Aanbieders van voorzieningen zijn op grond van de wet verplicht calamiteiten 
en gevallen van geweld of seksueel misbruik in de ondersteuningsrelatie met de cliënt te melden 
bij de gemeentelijke toezichthouder. Het is van belang dat er bij de uitwerking van het toezicht oog 
is voor het beperken van de toezichtlasten voor professionals. Dit gebeurt door het maken van 
goede samenwerkingsafspraken. 
 
Vanzelfsprekend betrekt de IGZ de colleges bij de uitvoering van haar toezichthoudende taak. Zo 
kunnen colleges hun wensen kenbaar maken ten behoeve van het jaarwerkprogramma van de IGZ. 
Colleges kunnen (eventueel in georganiseerd verband) aangeven dat speciale aandacht voor 
specifieke groepen gewenst is. Ook kan een college in overleg met de IGZ treden over ad hoc 
onderzoek naar een bepaalde aanbieder.  
 
Met het oog op het belang van goede maatschappelijke ondersteuning geeft het wetsvoorstel de 
minister van VWS ook directe bevoegdheden. Hij heeft de bevoegdheid ingeval naar zijn mening de 
maatschappelijke ondersteuning op (benoemde) onderdelen naar zijn oordeel niet voldoet aan de 
daaraan te stellen eisen, een aanbieder of een steunpunt huiselijk geweld een schriftelijke 
aanwijzing, inclusief een daaraan verbonden termijn voor het opheffen van de tekortkomingen te 
geven. Indien het nemen van maatregelen in verband met gevaar voor veiligheid en gezondheid 
geen uitstel dulden, kan de IGZ een schriftelijk bevel doen uitgaan. De gemeente wordt in een 
dergelijke situatie door middel van een afschrift van de aanwijzing of het bevel geïnformeerd. In 
alle andere gevallen is de gemeente (primair) verantwoordelijk voor het eventueel ingrijpen in de 
uitvoering. Uiteraard kan IGZ de gemeente wel adviseren over eventueel ingrijpen. 
 
Naast de het reguliere instrumentarium op basis van de Gemeentewet geeft dit wetsvoorstel de 
minister de bevoegdheid om het bestuur van de gemeente een aanwijzing te geven, indien naar 
zijn oordeel de uitvoering van deze wet ernstige tekortkomingen vertoont. Het college wordt 
voorafgaand hiervan in de gelegenheid gesteld om zijn zienswijze met betrekking tot dit oordeel te 
geven. De regering gaat er hierbij van het uit dat het primair aan de gemeenteraad  is om het 
college te controleren en daar waar nodig bij te sturen tot een wetsconforme uitvoering  (zie ook 
hoofdstuk 10).  
  
53 
 

 
In het Internationaal Verdrag ter bescherming van de Burgerlijke en Politieke rechten (IVBPR) en 
het Europees Verdrag voor de Rechten van de Mens (EVRM) zijn artikelen opgenomen ter 
bescherming van de persoonlijke levenssfeer. 
Artikel 17 van het IVBPR geeft een ieder het recht op bescherming door de wet tegen willekeurige 
en onrechtmatige inmenging in de persoonlijke levenssfeer. Inmenging in de persoonlijke 
levenssfeer, zoals de verwerking van persoonsgegevens, is slechts toegestaan als deze 
noodzakelijk is en op een gerechtvaardigde grondslag geschiedt.  
Het wetsvoorstel eerbiedigt de vereisten van het EVRM. Artikel 8 EVRM, eerste lid, bepaalt dat een 
ieder recht heeft op eerbiediging van zijn persoonlijke levenssfeer. Het tweede lid ziet op de 
mogelijkheid om het recht in te perken. Volgens het tweede lid moet de inmenging bij wet zijn 
voorzien, noodzakelijk zijn in een democratische samenleving en een legitiem doel nastreven. Het 
wetsvoorstel voldoet aan het vereiste dat de inmenging bij wet moet zijn voorzien met het wettelijk 
vastleggen van de bevoegdheid tot het verwerken van gegevens.    
Het wetsvoorstel voldoet ook aan de voorwaarde dat de inmenging noodzakelijk moet zijn in een 
democratische samenleving. Dit betekent dat er een dringende maatschappelijke behoefte dient te 
bestaan en dat de inmenging proportioneel en subsidiair is. De maatschappelijke behoefte doet 
zich voor bij de cliënt die met ondersteuningsvragen op meerdere domeinen, te maken heeft met 
meerdere ‘loketten’ en professionals. Als zij niet van elkaar weten wat rondom die ene cliënt 
speelt, kan het gebeuren dat zij langs elkaar heen werken, de cliënt niet de juiste hulp en 
ondersteuning ontvangt en dat hij meermaals zijn verhaal moet doen. Het beoogde resultaat van 
de bemoeienis wordt hierdoor mogelijk onvoldoende gerealiseerd. Het belang van de cliënt is 
ermee gediend dat zijn persoonlijke situatie, voor zover van belang voor de hulpvraag, in breed 
perspectief kan worden bezien opdat een adequaat ondersteuningsarrangement kan worden 
geboden.  
Het EVRM stelt eisen aan proportionaliteit en subsidiariteit. Het doel van het wetsvoorstel is,kort 
weergegeven, te bewerkstelligen dat iemand zo lang mogelijk thuis kan blijven wonen, kan 
deelnemen aan de samenleving of dat wordt voorzien in een goede vorm van opvang of beschermd 
wonen. Om het doel van het wetvoorstel te kunnen realiseren, heeft de gemeente vanzelfsprekend 
informatie nodig over de betrokkene zodat een passend  ondersteuningsaanbod kan worden 
geboden. De proportionaliteit van het gebruik van gegevens is gewaarborgd doordat de gemeente 
slechts gebruik zal maken van een minimaal noodzakelijke gegevensset: waar relevant, heeft zij 
inzage in de vraag of de betrokkene ook via andere stelsels of voorzieningen ondersteuning 
ontvangt of heeft ontvangen. Vervolgens kan, met diens toestemming, nadere informatie 
opgevraagd worden bij derden. Op deze wijze wordt de persoonlijke levenssfeer zo min mogelijk 
aangetast en wordt de cliënt zo min mogelijk belast met onnodige administratieve lasten. 
Tegelijkertijd wordt zo een goede dienstverlening gewaarborgd. 
Niet onbelangrijk is, dat een goede inzage in gegevens en een passende beslissing op de 
ondersteuningsvraag, bijdraagt aan het voorkomen van misbruik en oneigenlijk gebruik. Indien de 
relevante diensten ‘weten wat zij moeten weten’, draagt dat derhalve bij aaneen doelmatige  en 
rechtmatige besteding van collectieve middelen.   
De gegevensset wordt tot een minimum beperkt en de uitwisseling kan alleen onder voorwaarden 
geschieden. De exacte set van gegevens en de voorwaarden worden nader bij amvb bepaald.   
Een eis die eveneens voortvloeit uit het EVRM is de eis van subsidiariteit. Dat betekent dat er geen 
minder ingrijpend middel is om het doel te bereiken. In dit wetsvoorstel krijgt de gemeente een zo 
beperkt mogelijk inzicht in gegevens van de cliënt; dit beperkt zich tot gegevens die aangeven of 
een cliënt ondersteuning ontvangt. Er zijn geen alternatieven die een kleinere inmenging in de 
persoonlijke levenssfeer opleveren en die de gemeente wel in staat stellen de ondersteunings-
vraag van de cliënt op een zorgvuldige wijze te beantwoorden teneinde diens gezondheid te 
beschermen.  
55 
 

 
de betrokkene. Dit wetsvoorstel waarborgt en eerbiedigt de rechten van betrokkenen in het kader 
van de maatschappelijke ondersteuning. Verwerking van persoonsgegevens van de betrokkenen 
raakt de persoonlijke levenssfeer. 
 
Voor de uitvoering van dit wetsvoorstel door bestuursorganen, andere organisaties en aanbieders 
en de informatie-uitwisseling, afstemming en samenwerking tussen bestuursorganen, andere 
organisaties en aanbieders die maatschappelijke ondersteuning verlenen, bieden in algemene zin 
de artikelen 8, 9 en 21 van de Wbp de grondslag voor de verwerking van (bijzondere) 
persoonsgegevens. De genoemde artikelen bepalen dat gegevens uitsluitend worden verwerkt voor 
het doel waarvoor ze zijn verzameld of voor een daarmee verenigbaar doel. In het belang van de 
dienstverlening aan de betrokkenen is bij het verlenen van maatschappelijke ondersteuning sprake 
van noodzakelijke gegevensverwerking. Het kan hierbij gaan om: 
 Gegevensverwerking door het college, aanbieders van maatwerkvoorzieningen, aanbieders van 
algemene voorzieningen (geen bijzondere persoonsgegevens) en het CAK en een andere 
instantie als bedoeld in artikel 2.1.4, zevende lid; 
 Informatie-uitwisseling door: 
o het college aan de aanbieders van maatwerkvoorzieningen met het oog op afstemming 
en samenwerking, waarbij het college de noodzakelijke persoonsgegevens, waaronder 
gegevens betreffende de gezondheid, aan aanbieders van maatwerkvoorzieningen 
verstrekt; 
o de aanbieder aan het college en de toezichthoudende ambtenaar waarbij de aanbieder 
de noodzakelijke persoonsgegevens, waaronder gegevens betreffende de gezondheid, 
verstrekt; 
o het college en de aanbieder aan het CAK of een andere instantie als bedoeld in artikel 
2.1.4, zevende lid waarbij het college en de aanbieder de noodzakelijke 
persoonsgegevens, waaronder gegevens betreffende de gezondheid, verstrekken; 
o de rijksbelastingdienst aan het college, het CAK en de andere instantie als bedoeld in 
artikel 2.1.4, zevende lid, waarbij de rijksbelastingdienst de persoonsgegevens 
verstrekt die noodzakelijk zijn voor de uitvoering van de artikelen 2.1.4 en 2.1.5; 
o bestuursorganen (waaronder de SVB) en een andere instantie als bedoeld in artikel 
2.1.4, zevende lid aan het college, waarbij bestuursorganen en een andere instantie als 
bedoeld in artikel 2.1.4, zevende lid de noodzakelijke persoonsgegevens, waaronder 
gegevens betreffende de gezondheid, verstrekken; 
o een zorgverzekeraar aan het college waarbij de zorgverzekeraar de noodzakelijke 
persoonsgegevens, waaronder gegevens betreffende de gezondheid, verstrekt. 
 
Met de in dit wetsvoorstel opgenomen regeling is aan de voorwaarde voldaan van een expliciete 
wettelijke grondslag voldaan. Hiermee is gewaarborgd dat de gegevens uitsluitend worden 
verwerkt voor de uitvoering van deze wet (doel). De regeling in dit wetsvoorstel voldoet aan de 
criteria voor toegankelijkheid en kenbaarheid; de regeling wordt gepubliceerd en is daarmee 
openbaar. Zodra bij algemene maatregel van bestuur op basis van artikel 4.1.3 van dit 
wetsvoorstel is bepaald tot welke gegevens de levering van gegevens zich uitstrekt, op welke wijze 
gegevens verwerkt zullen worden, volgens welke technische standaarden gegevensverwerking 
plaatsvindt en aan welke beveiligingseisen de gegevensverwerking, voldoet de regeling aan het 
vereiste dat deze voldoende precies geformuleerd moet zijn. In de amvb zal uiteraard nader 
worden ingegaan op de voor gegevensuitwisseling en verwerking vereiste proportionaliteit en 
subsidiariteit.  De cliënt kan vooraf weten onder welke omstandigheden en voorwaarden 
persoonsgegevens mogen worden verwerkt. De regeling biedt bovendien waarborgen tegen 
willekeurige inmenging van de overheid in de persoonlijke levenssfeer van de cliënt en tegen 
misbruik van bevoegdheden. Om die reden is in het wetsvoorstel opgenomen dat de (bijzondere) 
persoonsgegevens alleen mogen worden verwerkt voor zover dit noodzakelijk is voor de uitvoering 
van de wet. Het verwerken van (bijzondere) persoonsgegevens zal leiden tot effectievere en 
efficiëntere verlening van maatschappelijke ondersteuning.  
 
57 
 

 
gerealiseerd worden indien de cliënt expliciet toestemming moet geven. Dit is een vertragende en 
onzekere factor in het proces van beoordeling en uitvoering.  
 
Gegevens van aanbieder naar gemeenten 
Vanuit de rol als opdrachtgever hebben gemeenten gegevens nodig van de aanbieder bij aanvang, 
gedurende en na afloop van de geleverde ondersteuning om de uitvoering te controleren en af te 
rekenen. Het gaat hier om gegevens ten behoeve van verduidelijking van de opdracht, melding van 
daadwerkelijke aanvang van ondersteuning, verantwoording (horizontaal en verticaal) en 
facturering. Dit gaat over administratieve gegevens in relatie tot de opdrachtverstrekking die 
zonder toestemming van de cliënt uitgewisseld mogen worden. Indien de aanbieder deze 
informatie niet kan verstrekken, zou de gemeente deze moeten ophalen bij de cliënt. Dit is duur, 
inefficiënt en belastend voor de cliënt. De gegevensuitwisseling vindt plaats op basis van een 
bestaande ondersteuningsrelatie. In zo’n relatie past dat er informatie wordt uitgewisseld, ook 
zonder toestemming van de cliënt. Deze cliënt zou overigens toch moeten instemmen met 
informatie-uitwisseling in verband met diens plicht mee te werken aan hetgeen nodig is voor de 
uitvoering van deze wet. 
 
Wanneer een aanbieder constateert dat er sprake is van een zodanige verbetering of verslechtering 
van de situatie dat het aanbod niet meer passend is, moet de aanbieder dit kunnen melden bij de 
gemeente, zodat de gemeente de situatie opnieuw kan beoordelen. Dit geld ook bij wijziging in de 
persoonlijke levenssfeer waardoor de mogelijkheden in het eigen netwerk toe- of afnemen. 
Gemeenten moeten op basis van deze gegevens kunnen toetsen of de ondersteuning nog 
aangewezen en voldoende is. Omdat gemeenten vanuit hun wettelijke taak als financier en 
uitvoerder een ander belang kunnen hebben dan de cliënt, moet dit ook mogelijk zijn zonder 
expliciete toestemming van de cliënt.  
 
Er zijn gemeenten die de signalering, probleemverheldering of diagnosestelling uitbesteden aan 
een aanbieder. Voor het opstellen van een beschikking heeft de gemeente de signalering en 
beoordelingsgegevens van deze aanbieder nodig. Dit is noodzakelijk om de (financiering van) de 
ondersteuning in gang te zetten. 
 
Gegevens van gemeente en aanbieder naar CAK 
Voor de berekening van de eigen bijdrage is het noodzakelijk dat gemeenten informatie aan het 
CAK  aanleveren over aanvang en omvang en type ondersteuning. Het gaat hier om 
persoonsgegevens, aanvang van de ondersteuning, omvang, type en kosten van ondersteuning. 
Inkomensgegevens van cliënten ontvangt het CAK van de belastingdienst, zonder toestemming van 
de cliënt. 
 
Gegevens van bestuursorganen naar gemeenten 
Om na melding een integraal beeld te krijgen van de cliënt en zijn ondersteuningsbehoefte, is het 
noodzakelijk dat de gemeente inzicht kan krijgen in verstrekte voorzieningen, uitkeringen en 
meldingen op andere domeinen. Met het oog op een zo integraal mogelijke benadering van de 
hulpvraag van de betrokkene kunnen die gegevens in voorkomende gevallen bij meer complexe 
gezinsomstandigheden ook betrekking hebben op de andere leden van het huishouden. Het kan 
gaan om gegevens over uitkeringen, schuldhulpverlening of reclassering. Als er al een diagnose 
van bijvoorbeeld een verzekeringsarts van het UWV is, moet het, vanwege administratieve lasten 
en overige belasting van de cliënt en het besparen van uitvoeringskosten, mogelijk zijn dat 
gemeente deze diagnose kan overnemen zonder opnieuw zelf te diagnosticeren. Ook in geval van 
verhuizing moet het mogelijk zijn dat gemeente A de (medische) gegevens van de cliënt mag 
overdragen aan gemeente B zodat zorg en ondersteuning gecontinueerd kan worden.  
 
Bij regionale samenwerkingsverbanden waarbinnen gezamenlijk wordt ingekocht of specifieke 
ondersteuning wordt gedeeld, moet het mogelijk zijn dat gemeenten inzicht hebben in de 
persoonsgegevens van de cliënten die gebruik maken van gedeelde voorzieningen.  
59 
 

 
 
Binnen het domein van de maatschappelijke ondersteuning moet doelmatig, maar ook klantgericht 
en controleerbaar opgetreden worden. De mate waarin dit gerealiseerd kan worden, is voor een 
groot deel afhankelijk van de mate waarin de betrokken partijen hun gegevenshuishouding op orde 
hebben. Het is van groot belang dat de betrokken partijen binnen hun eigen gegevenshuishouding 
en in de communicatie met elkaar persoonsgebonden gegevens eenduidig kunnen identificeren. 
Het gebruik van het bsn betekent een reductie van het risico op fouten en een reductie in de 
administratieve lasten. 
 
Enig ander denkbaar systeem voor gegevensuitwisseling leidt niet tot de effectiviteit (zekerheid) en 
efficiency (lastenreductie) die het bsn kan bieden. 
 
Verplicht gebruik van het bsn zal leiden tot een verbetering in de gegevenshuishouding van de 
verschillende actoren bij de verlening van maatschappelijke ondersteuning. Het gebruik van het 
bsn zal ertoe leiden dat het risico op fouten drastisch kleiner wordt. Door het bsn te gebruiken, 
zullen de verschillende actoren sneller en gerichter de noodzakelijke gegevens van betrokkene 
kunnen vinden. Daardoor zal het gebruik van het bsn hulpverlening effectiever maken, waardoor 
de betrokkene op tijd en gericht de ondersteuning krijgt die hij nodig heeft. 
Bij gelegenheid van het – inmiddels ingetrokken - wetsvoorstel tot decentralisatie van de 
32
begeleiding heeft de regering voorgesteld de gegevensuitwisseling tussen de AWBZ en de Wmo 
wettelijk mogelijk te maken en waar mogelijk te standaardiseren. De Tweede Kamer heeft bij de 
behandeling van dat wetsvoorstel de noodzaak van gegevensstandaardisatie benadrukt. Daarbij is 
het belang benadrukt van een verbinding tussen de ontwikkelingen in de AWBZ en de Wmo. Door 
het mogelijk te maken dat alle aanbieders van zorg en ondersteuning gebruikmaken van het bsn, 
wordt een belangrijke stap gezet om een standaard te ontwikkelen.  
 
7.6 Gevolgen voor administratieve lasten en regeldruk 
Administratieve lasten en inhoudelijke kosten van naleving vormen de gezamenlijk de kosten die 
samenhangen met regeldruk. Onder administratieve lasten worden verstaan de lasten als gevolg 
van informatieverplichtingen krachtens wet- en regelgeving van de overheid voor bedrijven 
(aanbieders), burgers en beroepsbeoefenaren. Het gaat om het verzamelen, bewerken, 
registreren, bewaren en ter beschikking stellen van informatie. Inhoudelijke nalevingskosten zijn 
de directe kosten die samenhangen met de naleving van inhoudelijke verplichtingen. Inhoudelijke 
verplichtingen zijn alle wettelijke verplichtingen van het bedrijfsleven om direct te voldoen aan 
normen, standaarden, gedragscodes en alle overige eisen gericht op het borgen van publieke 
doelen.  
 
De inspanning van Rijk en gemeenten is er op gericht om de administratieve lasten zoveel mogelijk 
te beperken. Hieronder volgt een kwalitatieve toelichting op de wijze waarop dit wetsvoorstel 
bijdraagt aan een vermindering van de regeldruk.  
 
7.6.1 Voor burgers  
Van de decentralisatie die met dit wetsvoorstel wordt vormgegeven, verwacht de regering voor 
burgers een afname van de administratieve lasten. Met een grotere concentratie van 
verantwoordelijkheid voor op participatie en zelfredzaamheid gerichte ondersteuning bij gemeenten 
wordt het aantal loketten voor de burger verminderd, waardoor de burger minder vaak hoeft te 
worden doorverwezen. De gemeente is, nadat in het onderzoek in vervolg op de melding bij het 
college van de (mogelijke) behoefte aan maatschappelijke ondersteuning, in staat om een 
samenhangend pakket aan voorzieningen te bieden en de verstrekking van deze voorzieningen te 
coördineren.   
 
                                                           
32
 Intrekkingsbrief aan de Kamer en kamerstukken II, 2011-2012 33 127 
61 
 

 
wordt op basis van een was/wordt-analyse bezien wat de gevolgen voor administratieve lasten zijn 
door de verminderde uitvraag van rijkswege. Ten tweede worden alle activiteiten om te komen tot 
een gestandaardiseerde uitvraag in samenhang bezien als onderdeel van de Hervorming 
Langdurige Zorg (HLZ) en in dat traject gekwantificeerd. 
Omdat de exacte gevolgen voor de regeldruk van dit wetsvoorstel mede afhankelijk zullen zijn van 
de gemeentelijke uitvoering, zullen de effecten op de regeldruk ook meegenomen worden in de 
eerstvolgende evaluatie.  
  
63 
 

 
De opgenomen bedragen zijn exclusief aanpassingen als gevolg van volumegroei en loon- en 
prijsbijstelling en uitvoeringskosten en (nu nog) gebaseerd op een aantal uitgangspunten en 
werkhypothesen. De belangrijkste daarvan zijn: 
- raming gaat uit van AWBZ uitgaven over 2012 (opgave NZa); 
- raming gaat uit van op steekproef gebaseerde voorlopige raming uitgaven PGB (opgave 
CVZ); 
- raming gaat uit van een verhouding zorg in natura versus PGB van 14% respectievelijk 
86%; 
- raming gaat uit van de werkhypothese dat de huidige AWBZ-cliënten met een indicatie 
verblijf die nu extramuraal zorg ontvangen, onder de verantwoordelijkheid van gemeenten 
komen; 
- raming gaat uit van het gegeven dat cliënten GGZ waarbij de nadruk op participatie ligt (nu 
benoemd als ZZP GGZ-C) onder verantwoordelijkheid van gemeenten komen; 
- raming gaat uit van de werkhypothese dat het nader onderzoek naar de vormgeving van 
de functie thuisverpleging binnen de Zvw als uitkomst heeft dat van de huidige cliënten 
met indicatie persoonlijke verzorging o.g.v. de AWBZ, 80% onder de verantwoordelijkheid 
van gemeenten en 20% onder verantwoordelijkheid van zorgverzekeraars (Zvw) komen. 
Aan de hand van meer definitieve cijfers over eerdere jaren en nog lopende verkenningen naar de 
verschillende groepen van cliënten en de effecten van de gewijzigde 
verantwoordelijkheidsverdeling voor hun situatie, zal het budget definitief worden bepaald. Dit 
budget zal voor wat betreft de berekeningswijze op gezamenlijke verzoek van de regering en VNG 
voor wat betreft de berekeningswijze door de Algemene Rekenkamer worden getoetst. 
 
Met het beperken van het budget voor huishoudelijke verzorging en hulpmiddelen, het schrappen 
van extramurale functies in de AWBZ wordt een besparing gerealiseerd van ruim € 2 miljard (tabel 
2). 
 
Tabel 2: Besparingen op de langdurige zorg die gemeenten moeten realiseren op basis van de 
kaders die in deze wet worden gesteld. 
        2015 2016 2017 
Schrappen extramurale functies begeleiding en -1.607 -1.607 -1.622 
persoonlijke verzorging en overheveling budget met 
korting naar gemeenten 
Beperken huishoudelijke verzorging in de Wmo -465 -610 -610 
Beperken uitgaven hulpmiddelen -15 -25 -50 
33
Totaal       -2.087 -2.242 -2.282 
 
Gemeenten kunnen de besparing realiseren door efficiënter werken en door scherper te beoordelen 
wat mensen zelf kunnen en willen doen om te participeren in de samenleving en zo lang mogelijk 
in hun eigen omgeving te blijven wonen. De gemeenten krijgen met dit wetsvoorstel meer 
handvaten aangereikt om een beroep te doen op de eigen verantwoordelijkheid en mogelijkheden 
van burgers en hun sociale netwerk. Gemeenten kunnen ook kosten besparen als zij optimaal 
gebruik maken van het beschikbare potentieel aan informele ondersteuning en het leggen van 
functionele verbindingen tussen formele en informele ondersteuning stimuleren. Om te voorkomen 
dat mensen aangewezen zijn op – de veelal duurdere - maatwerkvoorzieningen, kunnen 
gemeenten investeren in een breed aanbod van algemene voorzieningen en investeren in 
                                                           
33
 De besparingen die worden gerealiseerd met de afschaffing van Wtcg, CER en de regeling specifieke 
zorgkosten zijn opgenomen in de Memorie van Toelichting van het afzonderlijke wetsvoorstel.  
65 
 

 
9.      Transitie, transformatie en implementatie 
De hervorming van de langdurige zorg is meer dan alleen een bestuurlijk traject met nieuwe wet- 
en regelgeving. Het vraagt naar de mening van de regering een omslag in denken en doen van 
iedereen: gemeenten, aanbieders, verzekeraars en de burgers en hun vertegenwoordigers. Deze 
omslag betreft niet alleen dit wetsvoorstel, maar het brede terrein van zorg en ondersteuning en 
het openbaar bestuur en de wetsvoorstellen op het gebied van jeugd en participatie die de regering 
in hetzelfde jaar als dit wetsvoorstel aanhangig heeft gemaakt of maakt. Naast de omslag in 
denken dienen alle betrokkenen hun rol te kennen en te nemen in de voorbereidingen van de 
implementatie van de uitvoering van dit wetsvoorstel. De regering benadrukt dat er sprake is van 
een grote maar noodzakelijke verandering die, hoe dan ook een zwaar beslag zal leggen op de met 
de (voorbereiding op de) uitvoering betrokken organisaties en werknemers. Met als gezamenlijk 
doel het belang van hen die nu en in de toekomst op zorg en ondersteuning zijn aangewezen. 
Hiertoe behoort een zeer zorgvuldige omgang en begeleiding van de cliënten die hun weg moeten 
vinden in de gewijzigde verantwoordelijkheidsverdeling. Kwaliteit en continuïteit van de 
ondersteuning van mensen en hun ondersteuning in dit proces zijn hierbij richtinggevende 
uitgangspunten. 
Gelet op de aard en omvang van de operatie als ook de relatieve kwetsbaarheid van de betrokken 
cliënten stelt de regering hoge eisen aan het verloop van de transitie. Zij zal regie voeren op deze 
eisen en in samenspraak met de verantwoordelijken en vertegenwoordigers van cliënten de 
voortgang van de voorbereiding op de implementatie nauwgezet volgen. In dit hoofdstuk wordt de 
wijze waarop de regering dit voornemens is te doen, nader uitgewerkt. 
9.1 Transitieplan 
De regering zal de hervorming van de langdurige zorg regisseren en ondersteunen op basis van 
een meerjarig transitieplan. De betrokkenheid van alle relevante partijen is daarbij essentieel. Doel 
van het transitieplan is om het mogelijk te maken dat alle partijen met elkaar de afspraken maken 
en die uitvoeren, zodat burgers op de beoogde implementatiedatum van de wijzigingen, een 
adequate zorg en/of ondersteuning krijgen. Het plan kent een dynamisch karakter; er zal worden 
gemonitord en waar nodig zal worden bijgestuurd door middel van nieuwe afspraken en 
maatregelen. Het transitieplan met een overzicht van noodzakelijke stappen op verschillende 
thema’s om een succesvolle transitie te realiseren. Daarbij is nadrukkelijk aandacht voor de 
verschillende rollen en verantwoordelijkheden van de betrokken partijen bij deze activiteiten en de 
onderlinge afhankelijkheden. De transitie van de langdurige zorg en ondersteuning wordt als 
gezamenlijke verantwoordelijkheid gezien en is/wordt daarom onder alle betrokken partijen 
verspreid.  
 
Het transitieplan voor de hervorming van de langdurige zorg bestaat uit drie deelplannen. Eén van 
de deelplannen gaat over de transitie in het kader van dit wetsvoorstel. In dit plan wordt ook 
uitwerking gegeven aan het thema langer thuis wonen en de decentralisatie van 
cliëntondersteuning. Daarnaast komen er deelplannen voor de overheveling van AWBZ-zorg naar 
de Zvw en voor de transitie naar een nieuwe kern-AWBZ. Deze deelplannen zijn in onderlinge 
samenhang opgesteld en in samenhang met de voorgenomen transities in het kader van de 
wetsvoorstellen op het terrein van Jeugd en Participatie. De primaire verantwoordelijkheid voor een 
goed verloop van de transitie berust bij de op het specifieke terrein verantwoordelijke 
bewindspersoon, de minister van Binnenlandse zaken en Koninkrijksrelaties vervult een 
coördinerende rol gericht op de samenhang van de decentralisatie van verantwoordelijkheden op 
deze terreinen naar gemeenten. Het volledige transitieplan zal – overeenkomstig de gedane 
toezegging – vooruitlopend op de indiening van dit wetsvoorstel aan de Tweede Kamer worden 
aangeboden. 
 
Het deelplan transitie Wmo 2015 omvat de door de regering en VNG gemaakte afspraken met 
betrekking tot de implementatie. Het plan bevat een nauwgezette planning op grond waarvan alle 
67 
 

 
zogenaamde risicoanalyses, meldpunten en doen periodiek een uitvraag bij hun leden.  
Vanuit de gezamenlijke cliëntorganisaties loopt het ondersteuningsprogramma ‘Aandacht voor 
Iedereen’. In dit programma ondersteunen zij cliëntvertegenwoordigers en Wmo-raden bij de 
transitie. Daarnaast monitoren zij de komende tijd deze transitie om op basis van deze input, op 
lokaal niveau aan cliëntvertegenwoordigers ook gerichte ondersteuning te kunnen bieden.  
De regering ondersteunt deze programma’s en faciliteert deze partijen ook in financiële zin, zodat 
zij hun leden goed kunnen voorbereiden op en betrekken bij de komende veranderingen.  
 
Bij de uitwerking van het regeerakkoord en het tot stand komen van de brief Hervorming 
Langdurige Zorg is een regiegroep met vertegenwoordigers van gemeenten, aanbieders en 
cliëntorganisaties nauw betrokken geweest. Deze regiegroep spreekt en denkt mee over de gehele 
hervorming van de langdurige zorg, inclusief de fase van implementatie.  
9.4 Informatievoorziening 
Ter ondersteuning van de voorbereiding op de nieuwe uitvoering, wordt er vanaf de eerste helft 
van 2013 al beleidsinformatie van CAK, CIZ en de zorgkantoren verstrekt aan gemeenten. 
Gemeenten krijgen op geanonimiseerd en geaggregeerd niveau een beeld van de huidige 
(extramurale) AWBZ-populatie, inclusief de zorgconsumptie en de actieve aanbieders per 
postcodegebied. Deze beleidsinformatie wordt eind 2013 geactualiseerd. 
Ruim voor de datum waarop dit wetsvoorstel in werking treedt (1 januari 2015), moeten cliënten 
geïnformeerd zijn over de consequenties van de wijzigingen voor hun ondersteuning en zorg. Ook 
gemeenten moeten ruim voor dit tijdstip voldoende voorbereid zijn en waar aangewezen het 
contact met mensen kunnen leggen. Om gemeenten en cliënten in staat te stellen zich voor te 
bereiden op de nieuwe situatie en een goede overgang van ‘oud naar nieuw’ te waarborgen, wordt 
met dit wetsvoorstel mogelijk gemaakt dat vanaf de dag na die van publicatie in het Staatsblad 
gegevens van extramurale AWBZ-cliënten aan gemeenten overgedragen kunnen worden. Dit 
betreft een eenmalige overdracht ter voorbereiding op een zorgvuldige implementatie. De 
overdracht stelt de betrokken partijen in staat er voor zorg te dragen dat er geen cliënten tussen 
‘wal en schip’ vallen. 
9.5  Overgangsrecht  
9.5.1  Overgangsrecht voor personen waarvan de AWBZ aanspraak vervalt 
Het wetsvoorstel houdt in dat de AWBZ-aanspraken begeleiding, kortdurend verblijf, vervoer, 
persoonlijke verzorging en beschermd wonen gericht op participatie, met ingang van 1 januari 
2015 komen te vervallen en dat cliënten die behoefte hebben aan enige vorm van ondersteuning 
ten behoeve van hun zelfredzaamheid, participatie, beschermd wonen of opvang daarvoor op 
grond van het wetsvoorstel en met inachtneming van de daarin opgenomen regels zijn aangewezen 
op ondersteuning door de gemeente. De regering is zich er van bewust dat het vervallen van deze 
aanspraken voor mensen, zeker nu dit kan leiden tot een andere vorm van ondersteuning en/of 
een andere aanbieder, ook bij een zorgvuldige begeleiding, als ingrijpend kan worden ervaren.  
In juridische zin zijn ook sociale zekerheidsrechten en - voorzieningen  ongeacht of deze worden 
gefinancierd uit betaalde premies of uit algemene middelen, te beschouwen als eigendomsrechten 
in de zin van artikel 1 van het Eerste Protocol bij het Europees Verdrag tot bescherming van de 
Rechten van de Mens (EVRM) en artikel 17 van het Handvest voor de grondrechten van de 
35
Europese Unie (EU-Handvest) . Het Europees Hof voor de Rechten van de Mens (EHRM) hanteert 
                                                           
35
 Gelet op de toelichting op artikel 17 van het EU-Handvest correspondeert dit artikel met artikel 1 van het 
Eerste Protocol. 
69 
 

 
jaren wordt gevoerd; de met het wetsvoorstel te realiseren stelselwijziging, welke ondermeer 
dringend noodzakelijk is vanwege de financiële houdbaarheid van de langdurige zorg, is ter 
afronding van dat debat in het regeerakkoord aangekondigd. Betrokkenen hebben de wijzigingen 
derhalve al kunnen zien aankomen en daarmee in zekere mate ook rekening kunnen houden. 
Desalniettemin geeft de eis van een evenwichtige en rechtvaardige belangenafweging, mede met 
het oog op de vereiste continuïteit van zorg, aanleiding tot het treffen een overgangsregeling die 
betrokkenen de zekerheid geeft dat zij de zorg die zij bij de inwerkingtreding van het wetsvoorstel 
ontvangen, nog een zekere tijd kunnen blijven ontvangen. In het verlengde van overgangsperioden 
die in het verleden zijn vastgesteld bij gelegenheid van wijzigingen in de aanspraken ingevolge de 
sociale zorgverzekeringen, is daarom ook thans gekozen voor een overgangsperiode die in beginsel 
één jaar duurt (tenzij de aanspraak op zorg op grond van het geldende indicatiebesluit eerder zou 
eindigen). Tegelijk is het van belang dat de gemeente, mede met het oog op de daarmee gemoeide 
financiële aspecten, op de kortst mogelijke termijn met inachtneming van de door haar 
geformuleerde nieuwe beleidskaders kan voorzien in de ondersteuningsvragen van al haar 
inwoners. Om die reden voorziet de overgangsregeling erin dat de gemeente, desgewenst eerder 
dan na ommekomst van een jaar na inwerkingtreding van de wet, een nieuw 
ondersteuningsarrangement kan vaststellen. Als de gemeente dat zorgvuldig doet en betrokkene 
zich daarin kan vinden, of de nieuwe beslissing, na gebruikmaking van de 
rechtsbeschermingsmiddelen, onherroepelijk is geworden, is langs die weg bewerkstelligd dat voor 
betrokkene geen sprake meer kan zijn van een onevenredig zware last van de inmenging in zijn 
eigendom. Aldus wordt ook voorkomen dat de periode gedurende welke door het bestaan van een 
overgangsregeling – op basis van de toevallige factor of de ondersteuningsvraag voor of na de 
inwerkingtreding van het wetsvoorstel is opgekomen - twee groepen van gevallen met ongelijke 
rechten bestaan, langer dan nodig zou duren. 
Extramuraal AWBZ 
De hoofdregel is dat personen die AWBZ zorg ontvangen op het tijdstip waarop de aanspraak 
daarop ingevolge dit wetsvoorstel vervalt (1 januari 2015), gedurende de looptijd van hun 
indicatiebesluit – maar uiterlijk tot het einde van dat jaar jegens de gemeente – recht houden op 
die zorg die aan het betreffende indicatiebesluit verbonden is, onder de condities die daarvoor 
onder de AWBZ van toepassing waren (ook wat betreft de eigen bijdragen).  
Het college krijgt echter ook de bevoegdheid om met inachtneming van de daarvoor door het 
wetsvoorstel voorgeschreven procedures, op een eerder tijdstip een besluit in de plaats te stellen 
van het eerder afgegeven AWBZ-indicatiebesluit over de ondersteuning die betrokkene van de 
gemeente zal ontvangen. Indien de gemeente op zorgvuldige wijze tot een dergelijk besluit komt 
en betrokkene daarmee instemt dan wel het nieuwe besluit – al dan niet nadat betrokkene 
daartegen in bezwaar en beroep is gegaan - onherroepelijk is geworden, eindigt de 
overgangstermijn voor die cliënt eerder dan volgens de hoofdregel het geval zou zijn (dus eerder 
dan het einde van het indicatiebesluit dan wel eerder dan een jaar).  
In dit wetsvoorstel is in een vergelijkbaar overgangsrecht voorzien voor personen die ervoor 
hebben gekozen hun zorgaanspraak tot gelding te brengen door zelf met een persoonsgebonden 
budget zorg in te kopen. 
Voor personen die in het buitenland verblijven en waarvoor de aanspraak vervalt, geldt dat zij nog 
maximaal een jaar vergoeding blijven ontvangen ten laste van de AWBZ. 
In het door de regering aanhangig gemaakte voorstel van Jeugdwet wordt gekozen voor een 
overgangstermijn van één jaar en niet voor maximaal één jaar zoals in dit wetsvoorstel voor deze 
categorie mensen. Doorslaggevend voor de afweging ten aanzien van dit wetsvoorstel waren voor 
de regering de omvang van de budgettaire taakstelling die noodzaakt tot een snellere overgang 
naar de nieuwe situatie en het feit dat er in vergelijking tot de jeugdsector geen sprake is van 
intramurale situaties maar van cliënten die reeds extramurale zorg vanuit de AWBZ ontvangen. . 
71 
 

 
van de thans geldende regels, rekening kan houden met de door de gemeente ingebrachte 
zienswijze. Dit is voor betrokkene ook van belang met het oog op de continuïteit van zijn 
ondersteuning. Het ligt in de bedoeling deze bepaling in werking te doen treden de dag na die 
waarop de wet in het Staatsblad wordt gepubliceerd.  
Indien een aanvraag is ingediend na 31 oktober van het kalenderjaar waarin dit wetsvoorstel in 
werking is getreden (waarschijnlijk 2014), hoeft deze in beginsel niet meer door het CIZ te worden 
afgehandeld en moet de aanvraag worden overgedragen aan het college van de gemeente waarin 
betrokkene woont. Daarop is een uitzondering gemaakt voor gevallen waarin een indicatiebesluit 
op korte termijn moet worden genomen omdat spoedige verlening van zorg redelijkerwijs 
noodzakelijk is. 
9.5.4  Overgangsrecht voor personen die al een voorziening op grond van de Wmo 
ontvangen  
Op het tijdstip waarop gemeenten op grond van dit wetsvoorstel verantwoordelijk worden voor de 
maatschappelijke ondersteuning, beoogde datum is 1 januari 2015, zal de Wmo worden 
ingetrokken. Het wetsvoorstel bepaalt ten aanzien van mensen die op dat moment een recht 
kunnen ontlenen aan een besluit dat zij van hun gemeente hebben ontvangen ter zake 
maatschappelijke ondersteuning,  dat de op dat tijdstip van kracht zijnde beschikking niet wordt 
geraakt door de intrekking van de Wmo. Die beschikkingen, genomen op grond van de bestaande 
Wmo-verordeningen, behouden derhalve hun rechtskracht. Het hangt af van de inhoud van die 
beschikking en de regels in de betreffende gemeentelijke verordening, of de gemeente in de 
inwerkingtreding van de nieuwe wet aanleiding zal kunnen vinden om op die eerder afgegeven 
beschikking terug te komen – eerder dan de beschikking zelf aangeeft. Het is niet de regering die 
kan ingrijpen in de rechten die voortvloeien uit deze beschikkingen maar uitsluitende de gemeente 
zelf.  
Als de gemeente op basis van dit wetsvoorstel in haar plan een gewijzigd beleid vaststelt en in 
verband daarmee in haar verordening nieuwe regels vastlegt omtrent het verstrekken van 
maatwerkvoorzieningen en budgetten, zal zij kunnen bezien of het wenselijk is in de verordening 
ook regels van overgangsrecht op te nemen waarin wordt vastgesteld welke gevolgen de nieuwe 
verordening voor die eerder genomen beschikkingen heeft. Indien de gemeente daarbij tot de 
conclusie komt dat het noodzakelijk is eerder afgegeven beschikkingen niet ongewijzigd in stand te 
laten voor de oorspronkelijk vastgestelde periode, is er mogelijk sprake van aantasting van 
eigendom in de zin van artikel 1 van het Eerste Protocol bij het Europees Verdrag tot bescherming 
van de Rechten van de Mens (EVRM) en artikel 17 van het Handvest voor de grondrechten van de 
38
Europese Unie (EU-Handvest) . Analoog aan de afweging die in dit wetsvoorstel is gemaakt ten 
aanzien van het overgangsrecht voor voorheen bestaande AWBZ-aanspraken, zal de gemeente de 
te kiezen aanpak zorgvuldig moeten toetsen aan de vereisten van het EVRM. Dat zal in de praktijk 
bijvoorbeeld kunnen betekenen dat gemeenten in voorkomende gevallen een overgangstermijn 
moeten hanteren alvorens de rechten uit een eerder verstrekte beschikking kunnen worden 
gewijzigd of beëindigd.  
                                                           
38
 Gelet op de toelichting op artikel 17 van het EU-Handvest, correspondeert dit artikel met artikel 1 van het Eerste Protocol. 
73 
 

 
nodige aan vooraf zijn gegaan. Bij de afweging of ingrijpen nodig is, wordt gewerkt met een 
‘interventieladder’ waarbij de stappen in zwaarte oplopen. Een voorbeeld in het kader van dit 
wetsvoorstel (dat zich overigens in de praktijk niet heeft voorgedaan), is het besluit van een 
gemeente om geen beleid te maken op het gebied van de opvang van slachtoffers van huiselijk 
geweld. Wanneer dat daadwerkelijk zou leiden tot het ontbreken van opvang van deze slachtoffers, 
kan de minister overwegen om handelen op te treden. Een ander voorbeeld (wel uit de praktijk) is 
dat gemeenten een inkomensbeleid voeren dat ertoe leidt dat mensen uitsluitend op grond van hun 
inkomen geen toegang tot ondersteuning op basis van dit wetsvoorstel krijgen.  
De regering acht het wenselijk om, zeker in de beginjaren van deze nieuwe verantwoordelijkheden 
voor gemeenten en in aanvulling op het stelsel van interbestuurlijk toezicht, in dit wetsvoorstel een 
bevoegdheid op te nemen voor de minister van Volksgezondheid, Welzijn en Sport om een 
aanwijzing te kunnen geven aan een gemeente, indien hij een ernstige tekortkoming constateert in 
de uitvoering van deze wet. Een ernstige tekortkoming kan aan de orde zijn in situaties waarin het 
zelfsturend vermogen van de gemeente tekortschiet èn waarin, naar het oordeel van de minister, 
sprake is van een tekortkoming in de rechtmatigheid die vanwege aard, intensiteit of duur als 
ernstig kan worden aangemerkt. 
Het opnemen van deze bevoegdheid wordt wenselijk geacht vanwege de omvang en de aard van 
de taken waarvoor gemeenten na de inwerkingtreding van dit wetsvoorstel verantwoordelijk 
worden. Zoals in de inleiding uitvoerig is uiteengezet, is deze decentralisatie, als onderdeel van de 
hervorming van de langdurige zorg, een majeure operatie waarmee niet alleen veel middelen zijn 
gemoeid maar die bovendien een relatief kwetsbare doelgroep direct in de levenssfeer raakt. Het is 
niet acceptabel wanneer een gemeente in haar beleid en uitvoering op enig onderdeel van haar 
verantwoordelijkheden ernstig tekort zou schieten. 
Na enige jaren zal de werking van de wet geëvalueerd worden; daarbij zal deze aanvullende 
aanwijzingsbevoegdheid betrokken worden. Zo kan op dat moment de afweging worden gemaakt 
of de bevoegdheid moet blijven bestaan.    
 
  
75 
 

 
12 Overige aspecten 
12.1 Caribisch Nederland 
De zorgverzekering BES is een algemene zorgverzekering voor alle rechtmatige inwoners van 
Caribisch Nederland. Het verzekerde pakket van de zorgverzekering BES biedt noodzakelijke, zowel 
curatieve als langdurige zorg die is getoetst aan de eisen van aantoonbare werking, 
kosteneffectiviteit en noodzaak van collectieve financiering. Middels de huidige 
zorgverzekeringaanspraken wordt deels voldaan aan de behoefte aan maatschappelijke 
ondersteuning. Het niet invoeren van de bestaande Wmo en dit wetsvoorstel is een bewuste keuze 
geweest, gezien discrepantie tussen de situatie en behoeften in Caribisch Nederland gerelateerd 
aan voorzieningen op het terrein van maatschappelijke ondersteuning.  
De gemeentelijke taken binnen Caribisch Nederland zijn belegd bij de eilandsbesturen. De 
decentralisatie van verantwoordelijkheden vanuit de AWBZ die in Nederland naar de gemeenten 
worden overgedragen en die onder het nieuw wettelijk kader van wetsvoorstel zullen vallen, is niet 
van invloed op de zorgverzekering BES. Ten eerste omdat de eilandsbesturen tot op heden niet 
dezelfde verantwoordelijkheden krijgen als de gemeenten in Nederland en ten tweede omdat de 
zorgaanspraken vooralsnog onder één en hetzelfde kader blijven.  
 
77 
 

