> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Rijnstraat 50 
2515 XP  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
161129-111922-PG 
Bijlage(n) 
Correspondentie uitsluitend 
richten aan het retouradres 
met vermelding van de 
 
datum en het kenmerk van 
deze brief. 
 
Datum 23 oktober 2013 
Betreft Introductie hielprik Caribisch Nederland 
 
 
  
Geachte voorzitter, 
In juli 2012 heb ik het Centrum voor Bevolkingsonderzoek (CvB) van het 
Rijksinstituut voor Volksgezondheid en Milieu (RIVM) de opdracht gegeven om een 
uitvoeringstoets te doen naar de invoering van de hielprik in Caribisch Nederland. 
Aanleiding was het feit dat er door een brede groep van professionals op de 
eilanden (kinderartsen, verloskundigen, GGD) werd gevraagd om introductie van 
de hielprik.  
 
Uit de uitvoeringstoets is gebleken dat het praktisch mogelijk is om de neonatale 
hielprikscreening in te voeren in Caribisch Nederland. Wel is een goede 
voorbereiding en een gefaseerde invoering noodzakelijk om de kwaliteitseisen van 
het bevolkingsonderzoek te garanderen. Hetzelfde geldt voor 
bevestigingsdiagnostiek en follow-up na een afwijkende uitslag. De complete 
uitvoeringstoets kunt u vinden op www.rivm.nl/uitvoeringstoets-hielprik. 
 
Ik vind het van groot belang dat pasgeborenen op Caribisch Nederland goede 
preventieve zorg geboden wordt en dat ouders keuzemogelijkheden hebben, 
wanneer bij hun kind een erfelijke aandoening is opgespoord. Ik heb daarom 
besloten de hielprik ook in Caribisch Nederland in te voeren. Ik zal het RIVM een 
additionele opdracht te geven om de implementatie in gang te zetten. Naar 
verwachting zal het ongeveer een jaar kosten om alle voorbereidingen te treffen 
en ook daadwerkelijk van start te gaan. 
 
Hiermee hoop ik u voldoende ge√Ønformeerd te hebben. 
 
Hoogachtend, 
de Minister van Volksgezondheid, 
Welzijn en Sport, 
 
 
 
 
mw. drs. E.I. Schippers 
Pagina 1 van 1 

