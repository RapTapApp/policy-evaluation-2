> Retouradres    
 
www.rijksoverheid.nl 
Aan de Voorzitter van de Tweede Kamer der Staten-
www.facebook.com/minbzk 
Generaal 
www.twitter.com/minbzk 
Postbus 20018 
2500 EA  Den Haag 
Kenmerk 
2014-0000602048 
Uw kenmerk 
 
  
Datum 12 november 2014 
Betreft Eindevaluatie stichting AMFO 
 
 
 
Hierbij doe ik u het eindrapport van de evaluatie van de stichting Antilliaanse 
Medefinancieringsorganisatie (AMFO) toekomen, dat op 24 oktober jl. is 
opgeleverd. De sociaal-maatschappelijke projecten die door AMFO werden 
beheerd, zijn eind 2013 afgerond. Afgelopen augustus heb ik de definitieve 
subsidie aan deze stichting, mede door het positieve review van de Auditdienst 
Rijk (ADR), vastgesteld voor de jaren 2007-2013 en AMFO decharge verleend 
over het gevoerde financieel beleid in die jaren. De subsidie voor het jaar 2014 
wordt nog voor het eind van dit jaar, op basis van de liquiditeitsjaarrekening van 
AMFO, vastgesteld.  
 
AMFO is in 2002 door Nederland opgericht en was tot oktober 2010 actief op alle 
vijf eilanden van de toenmalige Nederlandse Antillen. Nederland wilde met finan-
ciële steun via de AMFO een positieve impuls geven aan armoedebestrijding en 
het verminderen van sociaal-maatschappelijk onwenselijke omstandigheden op de 
Antilliaanse eilanden. Daarbij was het uitgangspunt om de zelfredzaamheid op de 
eilanden te versterken. Vanaf het operationeel worden van AMFO in 2004 tot 2011 
heeft mijn ministerie jaarlijks € 9,5 miljoen beschikbaar gesteld aan AMFO. Na de 
staatkundige hervormingen van 10-10-2010 is de werking beperkt tot Sint Maar-
ten en Curaçao. Vanaf 2011 is er € 6,5 miljoen per jaar aan AMFO toegekend voor 
ngo-financiering op Curaçao en Sint Maarten.  
 
Conclusies Eindevaluatierapport 
De belangrijkste conclusie uit de eindevaluatie door onderzoeksbureau Ecorys is 
dat de stichting AMFO naar beste kunnen heeft gewerkt. De AMFO financiering 
heeft relevante sociaal-maatschappelijke projecten mogelijk gemaakt. AMFO heeft 
door de gefinancierde projecten en specifieke ondersteuning van de ngo’s ook 
duidelijk bijgedragen aan de professionalisering van niet-gouvernementele organi-
saties en versterking van capaciteit op sociaal-maatschappelijk gebied. De projec-
ten die AMFO in Curaçao, Sint Maarten en Caribisch Nederland heeft gefinancierd, 
scoren bovengemiddeld op relevantie.  
 
 
Pagina 1 van 3 
  
 

 
 
 
 
Datum 
Ik ben verheugd dat zowel Curaçao als Sint Maarten de financiering van non-
12 november 2014 
gouvernementele organisaties op zich nemen, die onder meer ondersteuning aan 
Kenmerk 
jongeren en armoedebestrijding als doelstelling hebben via de stichtingen Reda 
2014-0000602048 
Sosial (Sociaal Vangnet) en het Sint Maarten Development Fund (SMDF). Met 
Curaçao heb ik goede afspraken gemaakt over de besteding van de restgelden van 
AMFO (ANG 2,033 miljoen) voor ngo-financiering in de periode 2014 – 2015. Op 
dit moment is er ambtelijk contact met Sint Maarten om te bezien of dat deel van 
de restmiddelen van AMFO in Sint Maarten aan het SMDF beschikbaar kan worden 
gesteld ten behoeve van de lokale ngo’s.  
 
Evaluaties 
De eindevaluatie van AMFO is de eerste van de in totaal drie stichtingen, 
waarvan de samenwerkingsprogramma’s de komende jaren worden 
geëvalueerd. Zoals ik in de begroting HIV Koninkrijksrelaties (TK 2013-2014, 
33 750 nr. 2) heb gemeld zal de beleidsdoorlichting van artikel 2 in 2016 
worden gerealiseerd door als syntheseonderzoek voort te bouwen op de 
inhoudelijke evaluaties van de samenwerkingsprogramma’s. 
 
In 2015 zullen de samenwerkingsprogramma’s die bij de stichting SONA zijn 
ondergebracht worden geëvalueerd. De eindevaluatie van de gelden die bij de 
stichting Fondo Desaroyo Aruba (FDA) zijn ondergebracht, volgt in 2016. 
De evaluatie van de samenwerkingsprogramma’s staat los van de andere 
evaluaties in het Koninkrijk zoals de evaluatie van de justitiële en financiële 
Rijkswetten en de evaluatie van Caribisch Nederland waarover u reeds separaat 
bent geïnformeerd.  
 
 
De minister van Binnenlandse Zaken en Koninkrijksrelaties, 
 
 
 
 
dr. R.H.A. Plasterk 
 
 
Pagina 3 van 3 
 
 
 pagina’s (inclusief voorblad) 

