Aan de Voorzitter van de
Tweede Kamer der Staten-Generaal
Directie Veiligheidbeleid
Binnenhof 4
Bezuidenhoutseweg 67
2594 AC Den Haag
Den Haag
Postbus 20061
Nederland
www.rijksoverheid.nl
DVB/CV-194/14
Datum 14 november 2014
Betreft Nederlandse bijdrage aan antipiraterijoperaties in 2015
De huidige Nederlandse bijdrage aan de antipiraterijoperaties EU-Atalanta en
NAVO Ocean Shield (Kamerstuk 29521, nr. 214) loopt eind 2014 af. In
overeenstemming met artikel 100 van de Grondwet informeren wij u hierbij over
het besluit van het kabinet de Nederlandse bijdrage aan de operatie EU-Atalanta
te verlengen tot eind 2015. Nederland zal in 2015 wederom met twee schepen
deelnemen aan Atalanta. De Nederlandse bijdrage aan de NAVO operatie Ocean
Shield wordt niet verlengd. Het schip dat daarmee vrijkomt, zal Nederland
aanbieden aan de NAVO Standing Naval Maritime Group (SNMG).
Inleiding
Nederland heeft de afgelopen jaren een doelmatige en doeltreffende bijdrage aan
1
de piraterijbestrijdingsoperaties van de EU en de NAVO geleverd. Deze operaties,
alsmede de zelfbeschermingsmaatregelen van de scheepvaartbranche en het
gebruik van beveiligers (vessel protection detachments en, in het geval van
buitenlandse schepen, gewapende particuliere beveiligers), hebben het aantal
incidenten sterk teruggebracht. Sinds halverwege 2012 is het aantal
geregistreerde kapingen van en kapingspogingen op koopvaardijschepen door
Somalische piraten sterk afgenomen en is er geen succesvolle kaping van een
koopvaardijschip meer geweest.
Rond de Hoorn van Afrika is op dit moment sprake van een zekere ongestoorde en
vrije scheepvaart, maar het is waarschijnlijk dat kapingen en pogingen daartoe
weer zullen toenemen wanneer de genoemde maatregelen niet worden nageleefd
of de inzet wordt beëindigd. Hoewel verschillende Somalische piratenleiders zijn
overgestapt op andere (criminele en niet-criminele) activiteiten, is de
voedingsbodem voor piraterij nog altijd aanwezig. Bij de zwakke federale
Somalische regering ontbreekt het aan de middelen, het gezag en de prioriteitszin
om effectief op te treden tegen piratennetwerken. Piraterij blijft een aantrekkelijk
verdienmodel in een land dat wordt gekenmerkt door chronische armoede,
werkloosheid en een gebrek aan economische kansen.
De komende jaren gaat internationaal extra aandacht uit naar de duurzame
aanpak van piraterij op land. Omdat de behaalde resultaten op zee vooralsnog
omkeerbaar zijn, blijft maritieme inzet in de Golf van Aden en het Somalisch
1
Zie ook beleidsdoorlichting ‘Bescherming kwetsbare scheepvaart nabij Somalië’,
Kamerstuk 31516, nr. 6
1

Directie Veiligheidsbeleid
een effectief staatsvormings- en wederopbouwproces. Uiteindelijk moet de
Somalische federale regering zelf effectief kunnen optreden tegen piraterij. De
Nederlandse middelen om deze ontwikkelingen te ondersteunen, worden zo
doelgericht en doeltreffend mogelijk ingezet, maar de Nederlandse inzet is slechts
een klein onderdeel van de internationale inspanningen die nodig zijn om de
problemen in Somalië werkelijk op te lossen.
Het kabinet kiest ervoor een groot deel van de Nederlandse bijdrage aan de
ontwikkeling van Somalië in te zetten in EU-verband. Hierbij hecht Nederland er
belang aan dat de activiteiten van Atalanta goed aansluiten op de activiteiten van
de EU op land, zodat de maritieme inzet op den duur kan worden verminderd.
Mandaat
Het internationale recht, in het bijzonder het VN-Zeerechtverdrag (UNCLOS,
artikel 100 e.v.), biedt de rechtsgrond voor het optreden tegen acties van piraten
op volle zee. Het optreden in de territoriale wateren van Somalië berust op VN-
Veiligheidsraadresoluties. De meest recente Veiligheidsraadsresolutie op het
3
gebied van piraterijbestrijding is resolutie nr. 2125 (2013).
Het EU-mandaat voor Atalanta zal voor het einde van het jaar worden verlengd tot
december 2016. Daarbij worden enkele secundaire taken aan het mandaat
toegevoegd. Deze taken zijn gericht op het ondersteunen, waar mogelijk, van
onder andere EUTM Somalië en EUCAP Nestor. Daarnaast worden secundaire
taken op het gebied van het monitoren van illegale activiteiten, zoals mensen- en
wapensmokkel, toegevoegd om de bredere maritieme veiligheid in de Golf van
Aden te bevorderen. Het nieuwe EU-mandaat leidt niet tot significante wijzigingen
in de wijze van optreden.
Politieke context
Somalië heeft sinds eind 2012 een federale regering en een voorlopige federale
grondwet. In 2013 werd de New Deal, een akkoord tussen de internationale
gemeenschap en de Somalische federale regering over het wederopbouwproces
van het land, ondertekend door de regering Shirdon, waarbij donoren 1,8 miljard
euro toezegden. Het uitgangspunt van de New Deal is dat Somalië zelf
verantwoordelijk is voor het wederopbouwproces.
Deze ontwikkelingen stemden de internationale gemeenschap in 2013 hoopvol.
Realisme is echter op zijn plaats; er is vooruitgang geboekt, maar er zijn nog vele
uitdagingen en niet alle ontwikkelingen zijn positief. De situatie is complex,
waarbij over het geheel bekeken geleidelijk aan vooruitgang wordt geboekt,
ondanks de tegenslagen. Stabilisering en effectieve staatsopbouw in Somalië
zullen een zaak van lange adem zijn.
Inmiddels is, na de val van het kabinet Shirdon eind 2013, begin 2014 een nieuwe
ministersploeg aangetreden onder leiding van premier Abdiweli. Zijn regering
staat voor grote uitdagingen. De zwakke Somalische instituties moeten worden
omgevormd tot een effectief staatsapparaat. De regering dient voor eind 2014 een
federaal staatsbestel op te stellen en dient voor eind 2016 verkiezingen te
organiseren en een definitieve grondwet op te stellen. Ook moet de regering
basisdiensten gaan leveren op het gebied van gezondheidszorg, onderwijs,
3
Deze resolutie herbevestigt de eerdere VN-resoluties 1816, 1838, 1846, 1851 (2008),
1897 (2009), 1950 (2010), 2020 (2011) en 2077 (2012)
3

Directie Veiligheidsbeleid
legitieme instituties en een functionerende veiligheidssector. Daarnaast is
economische ontwikkeling noodzakelijk om alternatieve bronnen van inkomsten te
ontwikkelen, vooral voor jongeren in kustgemeenschappen.
Achtereenvolgens wordt de Nederlandse inzet op de verschillende onderdelen van
deze geïntegreerde benadering van piraterijbestrijding toegelicht. Bij
besprekingen over de EU-missies in Brussel bepleit Nederland de verdere
versterking van de samenwerking tussen de verschillende missies, om zo het
gezamenlijke effect te vergroten.
EUCAP Nestor
EUCAP Nestor is een regionale maritieme capaciteitsopbouwmissie in de Hoorn
van Afrika en maakt deel uit van de geïntegreerde EU-aanpak van piraterij in de
regio. Het doel van deze EU-missie is het versterken van de maritieme
veiligheidscapaciteit van regionale kuststaten, zodat deze zelf in staat zijn piraterij
aan te pakken. Onderdeel hiervan is de opbouw van de kustwacht, maritieme
politie en het versterken van het juridische systeem. De missie is sinds juli 2012
operationeel in verschillende landen in de regio. Nederland neemt sinds maart
2013 deel aan deze missie, momenteel met vier civiele experts en één civiele
politiefunctionaris. Een ontwikkeling van het afgelopen jaar is de ontplooiing van
de missie in Somalië zelf. Dit biedt perspectief voor het vergroten van de
effectiviteit van de missie in Somalië. Wel blijft de veiligheidssituatie een grote
uitdaging, waardoor de bewegingsvrijheid van de missie in Somalië beperkt is.
EUTM Somalië
De EU-trainingsmissie in Somalië is ook onderdeel van de geïntegreerde aanpak
van de EU. De missie is in april 2010 van start gegaan en traint de Somalische
veiligheidstroepen. Een effectieve veiligheidssector is een voorwaarde om de
oorzaken van piraterij op land te kunnen aanpakken. Echter, evenals in het geval
van EUCAP Nestor, bemoeilijkt de veiligheidssituatie in Somalië de activiteiten van
EUTM Somalië. Nederland levert sinds 2013 een bijdrage van maximaal vijftien
militairen aan de missie.
Contact Group on Piracy off the Coast of Somalia
De Contact Group on Piracy off the Coast of Somalia (CGPCS) is in 2009 opgericht
om de inspanningen van de internationale gemeenschap op het gebied van
piraterijbestrijding te coördineren en verder te ondersteunen, onder meer met een
Trust Fund. In 2014 is de EU voorzitter van de CGPCS. Nederland dringt er via de
EU op aan dat ook in de CGPCS wordt gesproken over de toekomst van
piraterijbestrijding, mede gelet op de focusverschuiving van zee naar land. De
coördinerende functie van de CGPCS heeft ertoe geleid dat internationale
inspanningen beter op elkaar zijn afgestemd. Een aantal van de CGPCS-
werkgroepen is inmiddels opgeheven omdat het beoogde resultaat bereikt is. Een
voorbeeld hiervan is de totstandkoming van de Best Management Practices voor
de scheepvaartbranche.
Opbouw van vervolgings-, berechtings- en detentiecapaciteit in de regio
Het United Nations Office on Drugs and Crime (UNODC) is een belangrijke
multilaterale partner in het streven naar de beëindiging van de straffeloosheid van
piraterij. UNODC werkt in verschillende gebieden (onder andere de Seychellen,
Puntland en Somaliland) aan de opbouw van vervolgings-, berechtings-en
detentiecapaciteit. Nederland levert een financiële bijdrage aan diverse UNODC-
projecten, waaronder de bouw van gevangenissen, evenals een personele bijdrage
5

Directie Veiligheidsbeleid
missies in de regio heeft Nederland sinds de zomer van 2011 een politiek adviseur
bij Atalanta gedetacheerd.
Haalbaarheid
Militaire opdracht
De operatie Atalanta richt zich allereerst op de bescherming van schepen van het
WFP en op bevoorradingsschepen voor AMISOM. De eenheden van Atalanta
worden verder ingezet voor de bescherming van koopvaardijschepen in de
Internationally Recommended Transit Corridor (IRTC) in de Golf van Aden en voor
patrouilletaken in het Somalië Bassin en de Arabische Zee. Er worden gerichte
acties uitgevoerd om piraten af te schrikken, op te sporen en te onderscheppen.
Hierbij ligt de nadruk op het opsporen van de moederschepen (dhows) die piraten
gebruiken om hun acties ver op zee te kunnen uitvoeren. Sinds begin 2012 vallen
ook aanvallen vanuit zee met effect op land onder het mandaat van Atalanta. Tot
dusver is dit één keer gebeurd, in 2012.
Vereist militair vermogen
Het vereiste militaire vermogen van Atalanta bestaat uit zeven fregatten of
grotere patrouilleschepen. Daarnaast bestaat per schip behoefte aan een
helikopter om het surveillancegebied rondom het marineschip te vergroten en snel
hulp te kunnen bieden bij een aanval van piraten. Atalanta heeft daarnaast
behoefte aan minimaal een bevoorradingsschip en een uitgebreide (Role 2)
medische capaciteit. Waar de EU niet in de behoefte kan voorzien, wordt net als
voorgaande jaren intensief samengewerkt met de overige aanwezige
internationale vlootverbanden.
Nederlandse bijdrage
In 2015 neemt Nederland met twee schepen deel aan Atalanta. Van februari tot
half mei 2015 zal Nederland een Landing Platform Dock (LPD) inzetten in Atalanta.
Op verzoek van Zweden wordt een Zweeds geleide Force Headquarters (FHQ)
geëmbarkeerd. Vervolgens zal Nederland van eind augustus tot eind november
2015 een Oceangoing Patrol Vessel (OPV) inzetten voor de kust van Somalië.
Beide schepen zijn voorzien van een boordhelikopter. Tot het voorjaar van 2015
levert Nederland de plaatsvervangend commandant in het Operational
Headquarters (OHQ) van Atalanta in Northwood. Tevens zal Nederland in 2015
vijfstaffuncties vervullen in het OHQ en het Zweedse Force Headquarters (FHQ)
van Atalanta op zee. Nederland levert van eind december 2014 tot medio 2015
twee boarding teams voor twee Duitse fregatten.
Geweldsinstructie en de overdracht van gevangenen
De Rules of Engagement (ROE) zijn voldoende robuust om alle taken goed te
kunnen uitvoeren. De EU heeft een overdrachtsovereenkomst voor verdachten
van piraterij met de Seychellen en Mauritius. Kenia heeft de overeenkomst
weliswaar opgezegd, maar is wel bereid verzoeken om overdracht van geval tot
geval te bezien. De Seychellen hebben een overdrachtsovereenkomst voor
veroordeelde piraten gesloten met de Somalische federale regering, Somaliland en
Puntland.
Bevelstructuur
De EU heeft directe zeggenschap over de inzet van de toegewezen eenheden.
Operationele controle over de eenheden wordt gedurende de inzetduur
gedelegeerd aan het Operational Headquarters (OHQ) in Northwood. Dit
hoofdkwartier legt verantwoording af aan het Politiek en Veiligheidscomité in
7

Directie Veiligheidsbeleid
De terroristische dreiging voor Nederlandse marineschepen in havens en voor het
marinepersoneel tijdens havenbezoeken varieert van verwaarloosbaar tot
significant. Het dreigingsniveau verschilt per havenstad. Daarbij wordt de
terroristische dreiging in de haven zelf standaard lager beoordeeld dan de dreiging
in doorgaans niet of nauwelijks beveiligde publieke locaties buiten de haven. De
dubbele zelfmoordaanslag door al-Shabaab bij een restaurant in Djibouti-stad op
24 mei 2014 heeft nog eens onderstreept dat bezoeken aan dergelijke locaties
niet zonder risico zijn.
Geschiktheid en bereikbaarheid
Een LPD is al verscheidene keren succesvol ingezet in antipiraterijoperaties in de
wateren voor de kust van Somalië. Een LPD biedt de mogelijkheid om naast de
traditionele piraterijbestrijding ook een bijdrage te leveren aan ondersteunende
activiteiten nabij de kust, aansluitend op de secundaire taken in het mandaat van
Atalanta. Doordat een Zweeds geleid Force Headquarters (FHQ) wordt
geëmbarkeerd, wordt een doelmatigere operationele inzet van het LPD bereikt.
Tevens geeft dit invulling aan de beleidslijn om verdergaande internationale
samenwerking aan te gaan binnen operaties.
Aan boord van het LPD bevindt zich een boarding team, dat zowel voor de
beveiliging van andere schepen tijdens escortes als voor boardingoperaties kan
worden ingezet. Verder kan dit team met gerichte acties de slagkracht en
bewegingsvrijheid van piraten beperken en is medische ondersteuning aanwezig.
Het schip is uitgerust met een boordhelikopter voor surveillancetaken, de
ondersteuning van boardingoperaties en de snelle verplaatsing van het
beveiligingsteam bij een aanval van piraten op koopvaardijschepen. Tevens is de
boordhelikopter in staat medische evacuaties naar een ziekenhuis aan de wal en
Search-and-Rescue taken uit te voeren. Voorts heeft het schip een medische Role
2 faciliteit aan boord. Naast het FHQ zal ook een Zweedse helikopter alsmede een
bootgroep embarkeren. Zowel de helikopter als de bootgroep is een aanvulling op
de nationale bijdrage en richten zich vooral op het uitvoeren van surveillancetaken
bij Somalië.
In 2015 wordt voor de eerste keer een OPV ingezet in een
piraterijbestrijdingsoperatie. Het OPV is speciaal ontworpen voor inzet op lagere
geweldsniveaus en om de rechtsorde op zee te handhaven. Ervaringen in het
Caribisch gebied wijzen uit dat het schip zeer geschikt is voor piraterijbestrijding.
Duur van deelname
De totale inzet van Nederlandse eenheden in de EU-operatie Atalanta beslaat bijna
zeven maanden in de periode begin februari tot eind november 2015. De uit- en
thuisreis van elke eenheid duurt twee weken.
Financiën
Operatie Atalanta
De additionele uitgaven die gemoeid zijn met de Nederlandse bijdrage aan de EU-
operatie Atalanta worden geraamd op € 13,9 miljoen in 2015, en € 0,5 miljoen in
2016. Nazorg is geraamd op € 0,6 miljoen. De additionele uitgaven van deze
operatie komen in 2015 en 2016 ten laste van het Budget Internationale
Veiligheid (BIV).
9

