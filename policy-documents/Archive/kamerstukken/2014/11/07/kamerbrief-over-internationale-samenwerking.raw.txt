 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
der Staten-Generaal 
 
Plein 4 
Plein 2 
MPC 58 B 
2511 CR Den Haag 
Postbus 20701 
2500 ES Den Haag 
www.defensie.nl 
 
 
 
 
 
 
 
Onze referentie 
BS20140030080 
Datum 7 november 2014 
Bij beantwoording datum, 
Betreft Internationale samenwerking 
onze referentie en betreft 
vermelden. 
 
 
 
 
Hierbij informeer ik u over de jaarlijkse stand van zaken met betrekking tot 
internationale militaire samenwerking. De eerste rapportage heeft de Kamer 
ontvangen op 13 februari jl. (Kamerstuk 33 279, nr. 10).  
 
Defensie richt zich bij de bilaterale samenwerking op een beperkt aantal 
strategische partners. Dat zijn in de eerste plaats België, Duitsland en 
Luxemburg. Daarnaast blijft Defensie nauw samenwerken met Denemarken, 
Frankrijk, Noorwegen, het Verenigd Koninkrijk en de Verenigde Staten. De 
samenwerking met al deze landen verloopt goed. In deze brief ga ik in op enkele 
recente ontwikkelingen in de bilaterale samenwerking met België en Luxemburg 
en met Duitsland. Ook ga ik in op het Britse initiatief voor een Joint Expeditionary 
Force en op de samenwerking met Noorwegen. In de bijlage is een actualisatie 
opgenomen van het overzicht van de samenwerking met deze en andere landen 
en de samenwerking in multilateraal verband.  
 
Duidelijk is dat Nederland met concrete initiatieven een voortrekkersrol blijft 
vervullen bij de verdere verdieping van de Europese defensiesamenwerking. De 
uitkomsten van het Interdepartementale Beleidsonderzoek 'Wapensystemen', dat 
kortgeleden is begonnen en in maart 2015 wordt voltooid, zullen eveneens bij de 
verdere verdieping van de internationale samenwerking worden betrokken. Let 
wel, de voortgang die in het kader van de Europese defensiesamenwerking kan 
worden geboekt, is afhankelijk van de bereidheid van alle partners, inclusief 
Nederland, om werkelijk stappen te zetten. De kost gaat bij deze initiatieven 
meestal voor de baat uit. Realisme blijft derhalve geboden. 
 
Op 15 en 16 oktober jl. heeft het ministerie van Defensie in samenwerking met 
het Instituut Clingendael in Den Haag een internationaal seminar georganiseerd 
over defensiesamenwerking onder de titel Defence cooperation in Clusters – 
Identifying the Next Steps. Er is onder andere gesproken over de rol van 
parlementen bij het versterken van de samenwerking, het belang van een 
verdere harmonisering van de defensieplanning van samenwerkingspartners en 
de rol van het Europese Defensie Agentschap (EDA) en de Navo bij 
 Pagina 1 van 16  
 
 

 
 
 
van grondgebonden systemen; een mogelijke studie over de integratie van 
 
 
sensoren voor ballistische raketverdediging, ook in het kader van het Smart 
 
Defence initiatief van de Navo; cyber; grondgebonden luchtverdediging; 
harmonisering van de plannen voor marinebouw; grondgebonden 
 
vuursteuneenheden (artillerie en mortieren) en kennisuitwisseling bij militaire 
gezondheidszorg. 
 
Daarnaast is nog een reeks van voorbereidende studies gaande. Zowel Duitsland 
als Nederland heeft in het volgende decennium behoefte aan fregatten en andere 
marineschepen, waarbij het voor Nederland onder meer gaat om de vervanging 
van de twee M-fregatten. Momenteel wordt bezien in hoeverre de technische 
eisen van beide landen ten aanzien van fregatten onder één noemer kunnen 
worden gebracht. Op landmachtgebied streeft Defensie naar het behoud van 
expertise met betrekking tot het opereren met tanks op compagnies- en 
bataljonsniveau. In dit verband bezien beide landmachten of de integratie 
e
mogelijk is van de 43 gemechaniseerde brigade in Havelte en de Duitse Eerste 
Pantserdivisie en, als onderdeel hiervan, van een Duitse eenheid in de 
Nederlandse brigade.  
 
Bij enkele aspecten die in de DoI van 2013 zijn genoemd hebben beide landen 
inmiddels geconcludeerd dat samenwerking weinig perspectieven biedt. Het gaat 
onder andere om kleinkaliberwapens. De harmonisering van de plannen voor de 
aanschaf van onderzeeboten is geen optie gebleken want in de 
investeringsschema’s van beide landen voor de lange termijn is bij onderzeeboten 
geen sprake is van samenloop. Dit laat onverlet dat samenwerking bij 
onderzeeboten op andere gebieden wel degelijk kansen biedt. Een ontwikkeling 
van een van afstand bestuurbaar luchtsysteem (UAS) is niet aan de orde. 
Samenwerking op het gebied van MALE UAV biedt de meeste kansen indien 
Duitsland en Nederland zouden kiezen voor hetzelfde systeem. 
 
Noorwegen 
Noorwegen is aangemerkt als strategische samenwerkingspartner. In maart 2012 
is een Declaration of Intent getekend over materiële en operationele 
samenwerking. Onlangs hebben beide landen besloten tot de oprichting van een 
coördinatiegroep om het overleg over de bestaande samenwerkingsinitiatieven 
beter te structureren en om mogelijke nieuwe initiatieven te onderzoeken. De 
coördinatiegroep moet in het voorjaar van 2015 van start gaan. Beide landen zien 
onder meer perspectief in de samenwerking bij de bouw van onderzeeboten. 
 
Joint Expeditionary Force (JEF) van het Verenigd Koninkrijk 
Het Verenigd Koninkrijk heeft het initiatief genomen tot de JEF in het kader van 
de herinrichting van de Britse krijgsmacht nu de ISAF-operatie in Afghanistan ten 
einde loopt. De JEF is een snel inzetbare expeditionaire strijdmacht die drie 
operaties tegelijkertijd moet kunnen uitvoeren, aangestuurd vanuit het 
Permanent Joint Headquarters (PJHQ) in Londen. De missies kunnen, wereldwijd, 
het gehele spectrum bestrijken van humanitaire hulp tot gewapende inzet. Zes 
landen (Denemarken, Estland, Letland, Litouwen, Nederland en Noorwegen) 
hebben op 4 september jl. in Wales samen met het Verenigd Koninkrijk een 
Letter of Intent getekend inzake deelneming aan de JEF. Zij zullen in overleg 
bijdragen en deelnemen aan oefeningen, training en inzet ervan. Het streven is 
midden volgend jaar een Memorandum of Understanding over de JEF te tekenen. 
 Pagina 3 van 16  
 
 

 
 
 
Bijlage: geactualiseerd overzicht van samenwerkingsverbanden  
 
 
Standdatum 1 oktober 2014 
 
 
Het onderstaande is een overzicht van de belangrijkste samenwerkingsthema’s 
 
per land of categorie landen, alsmede van de samenwerking in multinationaal 
verband. Mede vanwege het overwegend vertrouwelijke karakter van 
internationale samenwerking is dit overzicht niet uitputtend.  
 
Bij elk samenwerkingsaspect is vermeld, indien het geen defensiebrede projecten 
betreft, welke operationele commando’s hierbij betrokken zijn (Commando 
Zeestrijdkrachten: CZSK, Commando Landstrijdkrachten: CLAS, Commando 
Luchtstrijdkrachten: CLSK, Commando Koninklijke Marechaussee: CKMar). Bij 
projecten die betrekking hebben op samenwerking bij ontwikkeling en aanschaf 
van materieel zijn ook de defensieonderdelen Bestuursstaf (BS) en Defensie 
Materieel Organisatie (DMO) betrokken. Bij enkele projecten op het gebied van 
logistiek speelt het Commando DienstenCentra (CDC) een rol.  
 
Samenwerkingsgebieden met België en Luxemburg 
Benelux: structurele samenwerking op basis van de ministeriële verklaring van 18 
april 2012, geleid door een tri-nationale stuurgroep. Nederland is in 2014 
voorzitter hiervan. 
 
Gezamenlijk helikoptercommando (Combined Joint Helicopter Command, CJHC): 
in oktober 2013 hebben de Belgische en Nederlandse luchtmachtcommandanten 
een overeenkomst getekend over een uitwisselingsprogramma voor vliegers en 
over de inrichting van een Belgian-Netherlands Coordination Cell (BENECC). Beide 
landen houden reeds gezamenlijke oefeningen. Ook is begonnen met de 
uitwisseling van leerlingen bij de opleiding van gevechtsleiders. De gezamenlijke 
training op en het gezamenlijke onderhoud van de NH-90 helikopter worden 
verder uitgewerkt. (CZSK, CLSK) 
 
Luchtruimbewaking: op 23 oktober 2013 hebben de ministers van Defensie van 
België en Nederland een Letter of Intent getekend over de opstelling van een 
verdrag over de integratie van de luchtruimbewaking, inclusief de Renegade-taak. 
Een binationale werkgroep werkt nu dit verdrag uit. Het ligt in de bedoeling de 
integratie van de luchtruimbewaking in 2016 tot stand te brengen. (CLSK) 
 
Oprichten combined Paraschool: in januari 2014 is begonnen met een 
geïntegreerde opleiding voor parainstructeurs. In 2014 zijn Nederlandse en 
Belgische militairen door instructeurs uit beide landen opgeleid voor het 
parabrevet automatische opening (static line) in Schaffen, België. Het onderzoek 
naar een geïntegreerde vrije valopleiding is naar verwachting gereed in 2014. 
(CZSK, CLAS) 
 
Opleiding & Training: de drie landen maken steeds meer wederzijds gebruik van 
bestaande opleidings- en oefenfaciliteiten, zoals op het gebied van civiel-militaire 
samenwerkeng (CIMIC), explosievenopruiming (EOD), verdediging tegen 
chemische, biologische, radiologische en nucleaire stoffen (CBRN), vuursteun, 
genie, logistiek, informatie-operaties en Counter-IED. Waar mogelijk worden 
 Pagina 5 van 16  
 
 

 
 
 
van vliegtuigen. Aanvankelijk zal de eenheid onder binationaal commando staan, 
 
 
op termijn komt er een gezamenlijk commando. (CZSK, CLSK) 
 
 
Benesam: het voortzetten van de marinesamenwerking in het kader van 
 
Benesam. De Belgische en Nederlandse marines zijn verregaand geïntegreerd ten 
aanzien van onderhoud, gereedstelling en opleidingen. 
 
Op 3 februari 2014 is op Woensdrecht de Binationale Logistieke Cel NH-90 (BNLC) 
opgericht, waarmee Nederland en België streven naar zo laag mogelijke kosten 
van de instandhouding van de NH-90. (CZSK, CLSK) 
 
Marineschepen: samenwerking bij de modernisering en het onderhoud van de M-
fregatten en het onderhoud van de mijnenjagers. Mogelijke samenwerking bij de 
vervanging van de mijnenjagers en de M-fregatten wordt onderzocht. (CZSK) 
 
Smart Vest: de verwerving van een communicatie-, informatie- en 
beschermingssysteem voor individuele militairen. Smart Vest is het 
gemeenschappelijke element van de drie nationale programma’s, in Nederland 
bekend als Verbeterd Operationeel Soldaat Systeem (VOSS). Voor de 
aanbesteding van het Smart Vest treedt Nederland op als single contracting 
nation namens de drie Benelux-landen. (CZSK, CLAS) 
 
Overig materieel: het betreft onder meer de gezamenlijke verwerving van 
graafmachines, de aankoop en het beheer van reservedelen voor de NH-90 
helikopter en samenwerking bij het kwaliteitsonderzoek van munitie. (CZSK, 
CLAS, CLSK) 
 
Investeringsplan: een onderzoek naar de mogelijkheden voor 
gemeenschappelijke verwerving, standaardisatie en interoperabiliteit op basis van 
de langetermijn defensieplannen is gestart. 
 
EUBG 2018: de drie landen zijn begonnen met de voorbereidingen voor een door 
de Benelux geleide EUBG in 2018, waarbij Nederland in het eerste en België in 
het tweede half jaar de Force Commander levert, terwijl Nederland het volledige 
jaar als secretary nation zal optreden. (CLAS, CLSK) 
 
Samenwerkingsgebieden met Duitsland 
Enkele van de genoemde onderwerpen vloeien voor uit de Declaration of Intent 
die beide ministers van Defensie hebben getekend op 28 mei 2013. Andere 
samenwerkingsgebieden zijn al van oudere datum. 
 
Duits-Nederlands legerkorpshoofdkwartier: het consolideren van de 
geïnstitutionaliseerde samenwerking van beide Framework Nations, Nederland en 
Duitsland, door oefeningen en inzet. Dit hoofdkwartier wordt verder ontwikkeld 
tot Joint Task Force Land HQ en is aangeboden als HQ aan de Navo voor 2017. 
(CLAS) 
 
e
Luchtmobiel: verdergaande samenwerking door de integratie van de 11 
Luchtmobiele Brigade in de Division Schnelle Kräfte. Op 12 juni 2014 is de 
 Pagina 7 van 16  
 
 

 
 
 
Pantserhouwitser, NH-90 en SMART-L, alsmede het onderzoeken van de 
 
 
samenwerking voor nieuwe systemen of vervanging van systemen, zoals MALE 
 
UAV, mijnenbestrijdingseenheden en fregatten. (CZSK, CLAS, CLSK) 
 
 
CSSM: het voortzetten en verbreden van de samenwerking in het kennisgebied 
scheepssignaturen bij het Duits-Nederlandse Centre for Ship Signature 
Management (CSSM) in Eckernförde (DEU). (CZSK, DMO) 
 
Samenwerkingsgebieden met Noorwegen en Denemarken 
Northern Group: Het betreft een aantal gelijkgestemde landen die de 
mogelijkheden onderzoeken voor nauwere samenwerking bij onder meer oefening 
en training, de uitbreiding en pooling and sharing van capaciteiten, en 
kennisdeling en –vergaring. Nederland en het Verenigd Koninkrijk zijn 
uitgenodigd om aan te sluiten bij het project Sea Surveillance of the Baltic Sea 
(SUCBAS) dat streeft naar een omvattend maritiem informatiebeeld van de 
Oostzee en de Noordzee. 
 
Hoge Noorden: het strategisch belang van het hoge Noorden neemt toe door het 
slinken van de ijskap. Hierdoor worden de noordelijke vaarroutes aantrekkelijk, 
komen er meer toeristische mogelijkheden, ontstaan nieuwe visgebieden en 
nemen de mogelijkheden van olie- en gaswinning toe. Nederland volgt het 
multilaterale overleg tussen betrokken landen met grote belangstelling. 
 
F-35: Nederland en Noorwegen hebben beide besloten de F-35 aan te schaffen. 
Beide landen willen onderzoeken welke mate van samenwerking mogelijk is, 
eventueel in combinatie met andere F-35 gebruikers zoals Groot-Brittannië en 
Italië. Mogelijke samenwerkingsgebieden zijn F-35 motorenonderhoud, opleiding 
en training van vliegers en onderhoudspersoneel, onderhoud van de airframes en 
gezamenlijk optreden als Europese F-35 partners. (CLSK, DMO) 
 
Onderzeeboten: Nederland onderzoekt, samen met Noorwegen, de mogelijkheden 
van samenwerking bij de vervanging van de huidige onderzeebootcapaciteit in de 
periode vanaf 2025. Inmiddels is daarvoor een technische overeenkomst 
getekend. (CZSK) 
 
UK/NL AF: Noorwegen heeft interesse in nauwere samenwerking met de UK/NL 
Amphibious Force. De mogelijkheden worden onderzocht. (CZSK) 
NRF 2015: Noorwegen zal samen met Nederland en Duitsland deelnemen met 
een landmachtcomponent in de NRF-rotatie in 2015. (CLAS) 
 
Oefenmogelijkheden: de uitgestrektheid en klimatologische omstandigheden 
maken Noorwegen en andere landen in de regio aantrekkelijk voor oefeningen en 
training. Nederland maakt hier veelvuldig gebruik van en wil dit blijven doen. 
(CZSK, CLAS, CLSK) 
 
Army Cooperation Initiative (ACI): Op landmachtgebied wordt samengewerkt bij 
onder andere doctrinevorming. Andere samenwerkingsgebieden worden 
onderzocht. (CLAS) 
 
 Pagina 9 van 16  
 
 

 
 
 
 
 
 
Samenwerkingsgebieden met het Verenigd Koninkrijk 
 
UK/NL Amphibious Force: sinds 1973 zijn Britse en Nederlandse 
marinierseenheden geïntegreerd in de UK/NL AF. Zij maken gebruik van dezelfde 
 
doctrines, technieken en tactieken, trainen en oefenen gezamenlijk en zij kunnen 
overal ter wereld als eenheid worden ingezet. (CZSK) 
 
Opleiding & training: het gebruik van faciliteiten in het Verenigd Koninkrijk voor 
tactische oefeningen van de marine, landmacht en luchtmacht en het opwerken 
en trainen van Nederlandse marine-eenheden door deelneming aan de Flag 
Officer Sea Training (FOST). Nederlands marinepersoneel neemt structureel deel 
aan Britse maritieme opleidingen en de opleiding van maritieme 
helikopterbemanningen gebeurt in het Verenigd Koninkrijk. Daarnaast maken 
Nederlandse Chinook-bemanningen gebruik van Britse simulatoren. De 
onderzeediensten van Noorwegen, het Verenigd Koninkrijk en Nederland werken 
nauw samen bij de opleiding van onderzeebootcommandanten. (CZSK, CLSK) 
 
Uitwisseling personeel: het VK en Nederland hebben een uitwisselingsprogramma 
voor officieren en onderofficieren bij de marine (staf, instructie/training en aan 
boord), de DMO (instandhouding), bij de landmacht (doctrineontwikkeling) en bij 
de luchtmacht (jacht- en helivliegers). (CZSK, CLAS, CLSK, DMO) 
 
Onderhoud: Beide landen beschikken over een gezamenlijke pool voor het 
onderhoud aan de gasturbines van de Luchtverdedigings- en Commandofregatten 
en M-fregatten. (CZSK, DMO) 
 
F-35: het Verenigd Koninkrijk en Nederland zullen samen met Australië en de 
Verenigde Staten de operationele testfase van de F-35 uitvoeren. (CLSK) 
 
Joint Expeditionary Force (JEF): Het Verenigd Koninkrijk heeft met Denemarken, 
Estland, Letland, Litouwen, Nederland en Noorwegen op 4 september 2014 een 
Letter of Intent getekend over de JEF. Het betreft een expeditionaire eenheid voor 
snelle inzet, opgebouwd rond Britse eenheden, concepten en voorzieningen. Het 
streven is dat de JEF in de internationale samenstelling operationeel zal zijn vanaf 
2018, waarbij zal worden gebruikgemaakt van (niche)capaciteiten van de 
genoemde partners. De mogelijke Nederlandse inbreng wordt onderzocht. Vanaf 
januari 2015 is de plaatsing van een Nederlandse stafofficier in het JEF-
hoofdkwartier voorzien. 
 
Samenwerkingsgebieden met de Verenigde Staten 
Doctrinevorming en -ontwikkeling: de Verenigde Staten zijn koploper op dit 
gebied in de wereld en binnen de Navo in het bijzonder. De uitwisseling van 
kennis omtrent doctrinevorming en -ontwikkeling wordt mogelijk gemaakt door 
het plaatsen van Nederlands personeel bij strategische militaire commando’s 
(CENTCOM, AFRICOM), bij operationele commando’s, bij krijgsmachtdeelstaven 
en bij hogere defensieopleidingen (Defense Colleges). (CZSK, CLAS, CLSK) 
 
Opleiding, training en oefeningen: het consolideren van bestaande en verkennen 
van nieuwe mogelijkheden op het gebied van opleiding, training en oefeningen. 
Voorbeelden van bestaande samenwerking zijn de initiële vliegeropleiding voor F-
 Pagina 11 van 16  
 
 

 
 
 
Samenwerkingsgebieden in de Navo 
 
 
Binnen de langlopende reguliere en veelomvattende samenwerking in Navo-
 
verband gaat Nederland in 2015 samen met Duitsland en Noorwegen in het kader 
van de NATO Response Force invulling geven aan de testbedfunctie voor de Very 
 
High Readiness Joint Task Force (VJTF). De VJTF komt voort uit het tijdens de 
Navo-Top in Wales aangenomen Readiness Action Plan. Dit testbed levert 
SACEUR de mogelijkheid op het concept van de VJTF uit te proberen en verder uit 
te werken zodat de Navo antwoord kan blijven geven op hedendaagse en 
toekomstige bedreigingen voor het bondgenootschap.  
 
Daarnaast is Nederland betrokken bij de volgende projecten en initiatieven in het 
kader van Smart Defence. Bij de meeste daarvan is sprake van een defensiebrede 
betrokkenheid: 
 
Immersive Training Environment: het delen van trainingsprogramma’s van 
virtuele trainingsomgevingen. 
 
Centres of Excellence (COE) as hub of Education and Individual Training: de 
Centres of Excellence zullen een leidende rol spelen bij opleiding en training op 
hun specialisme. Een COE is een multinationale entiteit die door Allied Command 
Transformation (ACT) wordt geaccrediteerd maar geen deel uitmaakt van de 
Navo-commandostructuur. Inmiddels zijn twintig COE’s door ACT geaccrediteerd 
en zijn nog drie COE’s in oprichting. Nederland is betrokken bij twaalf van de 
twintig geaccrediteerde COE’s en bij een COE in oprichting.  
 
CIS E-learning Training Centres Network: het opzetten van een netwerk voor het 
delen van online-trainingen op het gebied van communicatie- en 
informatiesystemen (CIS). 
 
Individual Training and Education Programme: het bereiken van meer doelmatige 
en doeltreffende coördinatie van individuele trainingsprogramma’s van Navo-
personeel dat op missie gaat.  
 
Remote Controlled Vehicles for Route Clearance Operations: het gezamenlijk 
verwerven van op afstand bedienbare Counter-IED voertuigen. 
 
Female Leaders in Security and Defence: a Roadmap to Provide Equal 
Opportunities: het opzetten van een conferentie als opstap naar een betere 
implementatie van VN-genderresolutie (VNVR 1325).  
 
Joint Logistics Support Group capability: het ontwikkelen en implementeren van 
een standaard format voor gezamenlijke logistieke ondersteuning. Vanwege 
ervaring en expertise vervult Nederland hierbij een voortrekkersrol. 
Shared Operational Resources Tool: het opzetten van een virtuele markplaats 
waarop landen in het operatiegebied militaire goederen en diensten kunnen 
aanbieden en uitruilen. 
 
P&S MN Medical Treatment facilities (Role 2): het samenbrengen van 
multinationaal samengestelde medische faciliteiten op het niveau van Role 2 
Enhanced.  
 Pagina 13 van 16  
 
 

 
 
 
hospitaalmodules worden voor inzet gereed gemaakt en getraind in een 
 
 
framework nation-concept. 
 
 
Air-to-Air Refueling: de gezamenlijk aanpak van het Europese tekort aan 
 
capaciteit voor bijtanken in de lucht (Air-to-Air Refueling) door een beter gebruik 
van de reeds beschikbare capaciteiten of door gezamenlijke verwerving en 
gebruik van nieuwe capaciteiten. (CLSK) 
 
Pilot Training: programma om (delen van) de vliegeropleidingen gezamenlijk uit 
te voeren. (CZSK, CLSK) 
 
European Transport Hubs: programma voor het inrichten van logistieke 
knooppunten waarin goederen voor uitgezonden troepen kunnen worden 
verzameld voor een zo doelmatig mogelijk transport naar het inzetgebied, 
waaronder het wegnemen van juridische obstakels voor grensoverschrijdende 
militaire verplaatsingen. 
 
Smart Munitions: Programma voor het gezamenlijk aanvullen van 
munitievoorraden. 
 
JDEAL: Het Joint Deployable Exploitation and Analysis Laboratory is een door 
Nederland geleide internationale Counter-IED trainingsorganisatie inclusief een 
oefenlaboratorium met permanente en roulerende multinationale technische 
analysecapaciteit voor training en inzet. De uitzendbare JDEAL-faciliteiten zijn 
sensoren waarmee uiteenlopende technische inlichtingen verzameld kunnen 
worden, bijvoorbeeld ter ondersteuning van Counter-IED activiteiten. 
 
Personnel Recovery: Project voor het gezamenlijk oefenen en trainen voor het 
redden van vermist eigen personeel in missiegebieden. 
 
Cyber Defence: Programma voor onder meer samenwerking bij het gebruik van 
nationale cyberfaciliteiten, en overige samenwerking bij oefeningen en trainingen 
op cybergebied. 
 
RPAS: Programma voor samenwerking bij het gebruik van op afstand bestuurbare 
vliegtuigen (Remotely Piloted Aircraft Systems, RPAS). 
 
Overige multilaterale samenwerkingsgebieden 
Movement Coordination Centre Europe (MCCE): het MCCE is een multinationaal 
samenwerkingsverband dat het strategisch militair transport en Air-to-Air 
Refueling van de 26 participerende landen coördineert. Het MCCE beoogt een 
meer doelmatig en doeltreffend gebruik van de beschikbare nationale 
transportmiddelen. Het MCCE is gevestigd op de vliegbasis Eindhoven. (CLSK) 
 
European Air Transport Command (EATC): het EATC is een multinationaal 
samenwerkingsverband van België, Duitsland, Frankrijk, Luxemburg, Spanje en 
Nederland op het gebied van militair luchttransport. Het hoofdkwartier van het 
EATC bevindt zich op de vliegbasis Eindhoven. (CLSK) 
 
 Pagina 15 van 16  
 
 

