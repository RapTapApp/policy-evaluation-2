Aan de Voorzitter van de
Directie Westelijk Halfrond
Bezuidenhoutseweg 67
Eerste Kamer der Staten-Generaal
2594 AC Den Haag
Binnenhof 22
Postbus 20061
Den Haag
Nederland
www.rijksoverheid.nl
Onze Referentie
Minbuza-2014.640708
Uw Referentie
155560.02u
Datum 21 november 2014
Betreft Uw verzoek inzake Beleidsbrief Veiligheid Midden Amerika en Caribisch
gebied
Graag bied ik u hierbij, mede namens de ministers van Veiligheid en Justitie en
Binnenlandse Zaken en Koninkrijksrelaties, de reactie aan op het verzoek van de
vaste commissie voor Buitenlandse Zaken, Defensie en Ontwikkelings-
samenwerking en de vaste commissie voor Koninkrijksrelaties van 7 oktober 2014
met kenmerk 155560.02u inzake de ‘beleidsbrief Veiligheid Midden Amerika en
Caribisch gebied’. Ook de Landen van het Koninkrijk is om input gevraagd.
De commissies stellen de volgende twee vragen:
1. Waar liggen de prioriteiten van de regering in EU-verband ten aanzien van
het Caribisch deel van het Koninkrijk?
2. Wat zijn de consequenties van de veiligheidssituatie in Midden-Amerika en
het Caribisch gebied voor Nederland?
Ad. 1. Prioriteiten van de regering in EU-verband ten aanzien van het Caribisch
deel van het Koninkrijk
Het Koninkrijk der Nederlanden is lid van de Europese Unie. Belangen van de
landen worden zodoende meegewogen bij de totstandkoming van beleid en bij de
Nederlandse inzet in Brussel. Meer specifiek concentreert het Koninkrijk zich in
EU-verband ten aanzien van het Caribisch deel van het Koninkrijk op economische
ontwikkeling en het verhogen van stabiliteit in de regio.
Economische ontwikkeling
Het Caribisch deel van het Koninkrijk, de landen en de eilanden, hebben de status
van landen en gebieden overzee (LGO). De LGO maken geen deel uit van het
grondgebied van de EU en vallen bijgevolg niet direct onder het Europees
recht, wel zijn zij met de EU geassocieerd. De associatie heeft vooral ten doel om
economische en sociale ontwikkeling te bevorderen. Nederland onderschrijft dit
doel ten aanzien van LGO’s in Brussel. Hieronder een overzicht van de
Nederlandse inzet.
1. Buitenlandse Zaken zet in EU-verband in op een wederkerig partnerschap
tussen de EU en LGO.
2. Hierbij wordt bijzondere aandacht geschonken aan de specifieke
kenmerken en kwetsbaarheden van het Caribisch deel van het Koninkrijk.
Pagina 1 van 3

Directie Westelijk Halfrond
Persons Report, een nationaal Amerikaans initiatief, worden Aruba, Curaçao en
Sint Maarten beschreven als bestemming en vertrekpunt voor mensenhandel. Het
Onze Referentie
rapport geeft aan dat de landen significante maatregelen treffen om te voldoen
Minbuza-2014.640708
aan de minumumeisen ter bestrijding van mensenhandel. In Caribisch Nederland
zijn twijfelachtige werkomstandigheden geconstateerd in bijvoorbeeld de
bouwsector, voor schoonmakers, kamermeisjes en werknemers van beautysalons
(Veiligheidsbeeld BES, 2013).
Op het terrein van witwassen kan niet direct aangegeven worden wat de gevolgen
zijn voor Nederland. Vermeldenswaardig is dat medio oktober jl. een
Koninkrijksseminar is georganiseerd op Bonaire door de Financial Intelligence Unit
Nederland (FIU-Nederland). Via de FIU’s - of “meldpunten ongebruikelijke
transacties” – worden financiële transacties ontvangen die te maken kunnen
hebben met witwassen of de financiering van terrorisme. Deze transacties worden
door de betreffende FIU geanalyseerd en eventueel als verdacht gemeld aan de
opsporing. Bij deze analyse is het delen van informatie met andere FIU’s
belangrijk. Tijdens het Koninkrijksseminar kwamen de Financial Intelligence Units
van Aruba, Curaçao, Sint Maarten en Nederland bij elkaar om enerzijds de
resultaten en de ontwikkelingen van de afgelopen jaren te bespreken en
anderzijds om te bezien hoe een risicoanalyse voor het Koninkrijk opgesteld kan
worden. In alle landen van het Koninkrijk zijn relevante private instellingen, zoals
banken en advocaten, op grond van bestaande wetgeving al verplicht maatregelen
te nemen om te voorkomen dat hun diensten worden misbruikt voor witwassen.
Nabijheid van drugsproducerende landen is daarbij een risicofactor om rekening
mee te houden.
De Minister van Buitenlandse Zaken,
Bert Koenders
Pagina 3 van 3

