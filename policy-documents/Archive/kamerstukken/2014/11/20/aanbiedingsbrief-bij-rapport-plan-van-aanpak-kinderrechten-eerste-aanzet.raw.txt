> Retouradres Postbus 20011 2500 EA Den Haag 
 
DGBK 
Aan de Voorzitter van de Tweede Kamer der Staten-
Directie Koninkrijksrelaties 
Generaal 
Turfmarkt 147 
Postbus 20018 
Den Haag 
2500 EA  Den Haag 
Postbus 20011 
2500 EA  Den Haag 
www.facebook.com/minbzk 
www.twitter.com/minbzk 
Kenmerk 
2014-0000614508 
Uw kenmerk 
 
  
Datum 20 november 2014 
Betreft Aanbieding Eerste Aanzet actieplan Kinderrechten in het 
Koninkrijk 
 
 
 
Hierbij bied ik u de “eerste aanzet” van het actieplan Kinderrechten in het 
Koninkrijk aan die als gevolg van het besluit van de Koninkrijksconferentie van 2 
april 2014 uiterlijk op 20 november 2014 aan de regeringen van de Landen van 
het Koninkrijk wordt aangeboden. Deze “eerste aanzet”, in het vervolg “actieplan” 
genoemd, is opgesteld door de Taskforce Kinderrechten zoals die tijdens diezelfde 
Koninkrijksconferentie is ingesteld. Ik vertrouw erop dat ik met deze toezending 
voldoende uitvoering heb gegeven aan het verzoek van de Vaste Commissie 
Koninkrijksrelaties van 13 november 2014 om het concept plan met betrekking tot 
de kinderrechten in het Koninkrijk zo spoedig mogelijk toe te zenden (brief met 
kenmerk 20 14Z20487/20 14D4 1640). Tevens geef ik hiermee uitvoering aan 
mijn toezegging tijdens het AO Bes aangelegenheden van 15 mei 2014 om u voor 
het einde van het jaar te informeren over het proces rond het actieplan 
Kinderrechten, waarbij in ieder geval op de betrokkenheid van Caribisch 
Nederland en de Kinderombudsman wordt ingegaan. 
 
De Taskforce Kinderrechten heeft op basis van de UNICEF rapporten een vijftal 
thema’s geïdentificeerd die volgens de leden van de Taskforce in alle Landen in het 
Koninkrijk urgent en prioritair zijn: 
1.  Door integraal werken het gezin centraal stellen; 
2.  Geweld tegen kinderen; 
3.  Safety net /op ontwikkeling gerichte tijdsbesteding naast het onderwijs; 
4. Rol ouders in de opvoeding; 
5.  Randvoorwaarden en infrastructuur (zoals Kindertelefoon, Kinderombudsman 
en Kinderrechtswinkel) 
De thema’s vormen de hoofdstukindeling van het actieplan. 
 
Tijdens de Caribisch Nederland Week van juni 2014 is tevens een Taskforce 
Kinderrechten en Huiselijk Geweld Caribisch Nederland ingesteld. De leden van 
deze Taskforce hebben meegepraat en –gedacht en onderschrijven de benadering 
zoals neergelegd in dit actieplan. 
 
  
 
 
Pagina 1 van 2 
  
 

