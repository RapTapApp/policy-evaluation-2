Notitie Overzicht van voorstellen tot herziening van de Grondwet  
 
1. Inleiding 
 
Op 29 maart 2014 is gevierd dat de Nederlandse Grondwet, één van oudste van de wereld, 200 
jaar bestaat. Daar was alle reden voor om bij stil te staan. De Grondwet van 1814 was weliswaar 
van het Soevereine Vorstendom der Nederlanden dat nog bepaald géén democratische rechtstaat 
was. De periode 1814-1815 was wel het startpunt van een constitutionele evolutie die heeft geleid 
tot een grondwet die thans fungeert als ankerpunt van onze democratische rechtsstaat. In de 
tussentijd werd de Grondwet van 1814 vele malen herzien.  
 
De eerste herziening van de Grondwet vond al snel plaats, in 1815, na de vereniging van de 
Noordelijke en Zuidelijke Nederlanden als resultaat van het congres van Wenen. Het 
tweekamerstelsel werd ingevoerd. De afscheiding van België in 1830 noopt tot een nieuwe 
grondwetsherziening die in 1840 tot stand komt. Daarbij worden ook andere wijzigingen 
doorgevoerd. De eerste fundamentele herziening van de Grondwet vond echter plaats in 1848. Het 
resultaat daarvan is de Grondwet waarvan de constitutionele uitgangspunten – na diverse 
wijzigingen - vandaag in essentie nog actueel zijn. Nadien heeft de Grondwet een verrassende 
flexibiliteit getoond en vonden ook andere – veelal geleidelijke – veranderingen in het bestel vaak 
hun uitdrukking in de Grondwet. Meest in het oog lopend waren de financiële gelijkstelling van het 
openbaar en het bijzonder onderwijs in 1917, de invoering van het stelsel van evenredige 
vertegenwoordiging voor de verkiezingen van de Tweede Kamer, de uitbreiding van het algemeen 
kiesrecht voor mannen met dat voor vrouwen in 1922 en hoofdstuk 1 van de Grondwet van 1983: 
de grondrechten. Na 1983 is voor het eerst op een meer structurele en samenhangende wijze naar 
meerdere onderdelen van de Grondwet gekeken door de staatscommissie Grondwet, onder 
1
voorzitterschap mevrouw mr. W.M.E. Thomassen, die advies uitgebracht in 2010. Dit heeft ertoe 
geleid dat thans twee voorstellen tot herziening van de Grondwet in voorbereiding zijn en één 
voorstel is ingediend bij de Tweede Kamer. Daarnaast zijn er nog diverse andere voorstellen tot 
herziening van de Grondwet aanhangig in de Tweede of Eerste Kamer. De meeste daarvan 
betreffen initiatiefvoorstellen. 
  
Deze notitie biedt een overzicht van voornoemde lopende voorstellen tot herziening van de 
Grondwet, alsmede de samenhang daartussen en waar mogelijk een appreciatie van het kabinet 
daarbij. Zij dient ter nakoming van mijn toezegging daartoe tijdens het debat over de staat van de 
rechtsstaat op 11 maart 2014 in de Eerste Kamer der Staten-Generaal. Met deze notitie wordt 
tevens gehoor gegeven aan het na voornoemd debat tot mij gerichte verzoek van de vaste 
commissie voor Binnenlandse Zaken van de Tweede Kamer van 8 juli 2014 om een overzicht te 
geven van de wijzigingen van de Grondwet die het kabinet voornemens is op korte termijn aan de 
Kamer voor te leggen, en daarbij aan te geven welke voorstellen gezamenlijk zullen worden 
voorgelegd.  
Het overzicht heeft betrekking op voorstellen tot wijziging van de Grondwet die in voorbereiding 
zijn, zijn ingediend door de regering of aanhangig zijn gemaakt door de Tweede Kamer, dan wel in 
2
afwachting zijn van tweede lezing. De vermelding van de voorstellen vindt plaats in volgorde van 
de hoofdstukindeling van de Grondwet. Daaraan voorafgaand wordt kort ingegaan op de functie en 
                                                           
1
 Zie voor de parlementaire stukken aangaande de staatscommissie Grondwet en het vervolg daarop: 
Kamerstukken 31 570. 
2
 Een dynamisch overzicht van herzieningsvoorstellen is vindbaar op: 
www.denederlandsegrondwet.nl/9353000/1/j9vvihlf299q0sr/vi58ivmh0vx5. Vgl. voorts voor een algemeen 
overzicht: J.L.W. Broeksteeg, Aanhangige voorstellen tot grondwetsherziening: voorbodes van staatkundige 
vernieuwing?, Tijdschrift voor Constitutioneel Recht, januari 2014, p. 45-54. 
1 
 

voormelde criteria vindt bij uitstek plaats in het politieke debat. Dat gebeurt in meer of minder 
expliciete wijze. De hierna volgende voorstellen getuigen daarvan. 
 
3. Lopende voorstellen tot wijziging van de Grondwet  
 
Algemene bepaling 
 
Er is één (concept)voorstel tot herziening van de Grondwet dat zich niet laat rubriceren onder één 
van de hoofdstukken van de Grondwet, namelijk het (concept)voortstel tot opneming van een 
algemene bepaling voorafgaand aan hoofdstuk 1, inhoudende dat de Grondwet de rechtsstaat, de 
democratie en de grondrechten waarborgt. Het (concept)voorstel vindt zijn aanleiding in de motie 
7
Engels c.s., het advies van de staatscommissie Grondwet van november 2010 en de 
8
daaropvolgende kabinetsreactie. De algemene bepaling codificeert de waarborgfunctie van de 
Grondwet en brengt daarmee het belang van deze functie van de Grondwet voor de democratie, de 
rechtsstaat en de grondrechten expliciet tot uitdrukking. Het (concept)voorstel is in 
(internet)consultatie gebracht. Beoogd wordt om het voorstel in te dienen bij de Tweede Kamer 
halverwege 2015. 
 
Hoofdstuk 1 van de Grondwet (grondrechten) 
 
Ten aanzien van Hoofdstuk 1 van de Grondwet zijn vier voorstellen aanhangig bij de Kamer, twee 
initiatiefvoorstellen en twee regeringsvoorstellen. Eén voorstel van regeringszijde is in 
voorbereiding.  
 
In de eerste plaats zij genoemd het initiatiefvoorstel om aan de non-discriminatiegronden van 
9
artikel 1 van de Grondwet handicap en hetero- of homoseksuele gerichtheid toe te voegen. Dit 
wetsvoorstel werd op 14 juni 2010 aanhangig gemaakt door de Tweede Kamerleden Van der Ham 
(D66), Azough (GroenLinks) en Timmer (PvdA) en werd laatstelijk verdedigd door de Tweede 
Kamerleden Van der Ham, Van Tongeren (GroenLinks) en Heijnen (PvdA). 
De initiatiefnemers stellen dat de toevoeging van voormelde gronden ‘een sterk signaal’ afgeeft, 
enerzijds als bevestiging en verankering van hetgeen reeds bereikt is op het vlak van participatie 
van mensen met een functionele beperking en de gelijke behandeling tussen hetero’s en homo’s, 
anderzijds deze zaken te bewaken, en voorts aan te sporen deze verder te verbeteren. Volgens de 
initiatiefnemers is de noodzaak voor het voorstel erin gelegen dat tolerantie, acceptatie en gelijke 
behandeling geen vanzelfsprekendheid zijn.  
De Afdeling advisering van de Raad van State toonde zich niet overtuigd van de noodzaak van het 
voorstel aangezien de voorgestelde gronden vallen onder de verzamelclausule ‘of op welke grond 
dan ook’. De Tweede Kamer heeft verslag uitgebracht op 26 november 2012. 
 
Een tweede initiatiefvoorstel strekt tot opneming in de Grondwet van een zorgplicht voor het 
welzijn van dieren. Voorgesteld is die zorgplicht toe te voegen aan hetgeen is opgenomen in artikel 
21 van de Grondwet inzake de zorg van de overheid voor de bewoonbaarheid van het land en de 
10
bescherming en verbetering van het leefmilieu. Het wetsvoorstel werd op 4 december 2006 
aanhangig gemaakt door de Tweede Kamerleden Halsema en Van Gent (beiden GroenLinks).  
De Afdeling advisering van de Raad van State toonde zich kritisch over het opnemen van deze 
zorgplicht. Wijziging van de Grondwet is niet direct nodig noch direct behulpzaam; een 
                                                           
7
 Kamerstukken I  2011/12, 31 570, B. 
8
 Kamerstukken II 2011/12, 31 570, nr. 20. 
9
 Kamerstukken II 2009/10, 32 411, nrs. 1-2. 
10
 Kamerstukken II 2006/07, 30 900, nrs. 1-2. 
3 
 

 
De twee initiatiefvoorstellen hebben een zelfde strekking: een modernisering van de rol van de 
17
Koning in het staatsbestel. Eén van de twee voorstellen betreft een voorstel van Rijkswet. 
Daarmee houdt verband een voorstel tot wijziging van het Statuut. De wetsvoorstellen zijn 
aanhangig gemaakt door de Tweede Kamerleden Elissen (PVV) en Helder (PVV) op 
1 september 2011. De voorstellen beogen een groot aantal grondwetsbepalingen te herzien, 
waaronder ook bepalingen uit de hoofdstukken 4 en 5 van de Grondwet, en daarmee de Koning 
een representatieve en ceremoniële rol toe te kennen. De voorstellen brengen met zich dat de 
samenstelling van de regering verandert, de Koning niet langer ondertekent en de procedure van 
de kabinetsformatie van 2012 wordt gecodificeerd. De Afdeling advisering van de Raad van State 
heeft advies uitgebracht in januari 2012. Het advies is nog niet openbaar gemaakt.  
 
Hoofdstuk 5 van de Grondwet (wetgeving en bestuur) 
 
Ten aanzien van Hoofdstuk 5 van de Grondwet wacht één initiatiefvoorstel op behandeling in 
tweede lezing en zijn twee initiatiefvoorstellen aanhangig.  
 
Het eerste voorstel strekt ertoe om bepalingen inzake het correctief referendum in de Grondwet op 
18
te nemen. Het heeft ook betrekking op decentrale overheden en betreft daarmee eveneens 
Hoofdstuk 7 van de Grondwet. De initiatiefnemers zien in het correctief wetgevingsreferendum een 
geschikt middel om de invloed van de kiezers op het beleid te vergroten. Zij sluiten daarmee aan 
bij de analyse die ten grondslag ligt aan het advies van de commissie-Biesheuvel. Dit wetsvoorstel 
werd op 28 juni 2005 aanhangig gemaakt door de Tweede Kamerleden Duyvendak (GroenLinks), 
Kalma (PvdA) en Van der Ham (D66) en werd laatstelijk verdedigd door de Tweede Kamerleden 
Fokke (PvdA), Voortman (GroenLinks) en Schouw (D66). Het wetsvoorstel is aangenomen door de 
19
Eerste Kamer op 15 april 2014 en verheven tot wet. Het voorstel wacht op tweede lezing.  
 
De twee andere voorstellen hebben betrekking op bepalingen inzake internationaal recht.  
 
Eén voorstel daarvan strekt tot wijziging van artikel 91 van de Grondwet. Het strekt tot invoering 
van het vereiste van een meerderheid van twee derden van het aantal uitgebrachte stemmen in de 
20
Staten-Generaal voor de goedkeuring van verdragen betreffende de Europese Unie (EU). Het 
voorstel beoogt daarmee recht te doen aan de eigen aard van de EU en aan de wijze waarop zij 
ingrijpt op de eigen nationale constitutie. Dit wetsvoorstel werd aanhangig gemaakt door de 
Tweede Kamerleden Herben (Lijst Pim Fortuyn) en Van der Staaij (SGP) op 20 november 2006 en 
wordt momenteel verdedigd door het genoemde Kamerlid Van der Staaij. 
De Afdeling advisering van de Raad van State toonde zich kritisch over de doeltreffendheid en de 
reikwijdte van het voorstel, dit laatste omdat het betrekking heeft op alle EU-verdragen. Een 
amendement-Pechtold strekt er toe de toetredingsverdragen buiten de reikwijdte van het voorstel 
21
te laten vallen, omdat deze verdragen niet van constitutionele aard zijn. Het wetsvoorstel ligt bij 
de Tweede Kamer. Het wetsvoorstel is behandeld in de vergadering van 17 juni 2009 waarna de 
stemming erover is aangehouden. Op 22 mei 2014 is er nader verslag uitgebracht. 
 
                                                           
17
 Kamerstukken II 2010/11, 32 865 (R 1957);32 866 (R 1958); 32 867. De eerste genoemde wijziging betreft 
die van het Statuut.  
18
 Kamerstukken II 2005/06, 30 174. Het voorstel is aangenomen in eerste lezing en strikt genomen dus niet 
meer aanhangig. 
19
 Stb. 2014, 355 (15 oktober 2014). 
20
 Kamerstukken II 2006/07, 30 874 (R 1818). 
21
 Kamerstukken II 2007/08, 30 874 (R 1818). 
5 
 

Het tweede voorstel voorziet in een specifieke grondwettelijke basis voor de eilanden Bonaire, Sint 
Eustatius en Saba (artikel 132a) en de regeling van de betrokkenheid van hun algemeen 
vertegenwoordigende organen bij de verkiezing van de leden van de Eerste Kamer middels een 
wijziging van artikel 55 van de Grondwet. In het voorgestelde artikel 132a worden de meeste 
grondwettelijke bepalingen die gelden voor gemeenten van overeenkomstige toepassing verklaard, 
omdat de openbare lichamen een vorm van territoriale decentralisatie zijn die sterke gelijkenis 
vertoont met de gemeente. De openbare lichamen hebben net als gemeenten een algemene, niet 
tot bepaalde belangen beperkte bestuursopdracht (een open huishouding), een rechtstreeks 
gekozen volksvertegenwoordiging en een eigen belastinggebied. Ook hun inrichting komt op 
hoofdpunten overeen met die van de gemeente, waarbij sprake is van drie hoofdorganen: de 
eilandsraad, het bestuurscollege en de gezaghebber. Een en ander is vastgelegd in de Wet 
openbare lichamen Bonaire, Sint Eustatius en Saba.  
Dit wetsvoorstel werd ingediend door de regering op 27 december 2011. Het wetsvoorstel is op 
23 oktober 2012 aangenomen door de Tweede Kamer. Het ligt nu bij de Eerste Kamer. De 
memorie van antwoord is uitgebracht op 21 februari 2013, waarna veelvuldig schriftelijk overleg 
heeft plaats gevonden. Daarover is laatstelijk verslag uitgebracht op 1 juli 2014. 
 
4. Slotoverwegingen 
 
Samengevat zijn er momenteel elf voorstellen tot herziening van de Grondwet aanhangig bij de 
Kamer. Daartoe behoren drie voorstellen van de regering en acht initiatiefvoorstellen. Van de elf 
voorstellen bevindt zich er één in tweede lezing (het initiatiefvoorstel inzake het constitutioneel 
toetsingsverbod). Voorts is er één voorstel aangenomen in eerste lezing en in afwachting van de 
tweede lezing (het initiatiefvoorstel inzake het correctief referendum). Van de tien voorstellen in 
eerste lezing zijn er acht in behandeling in de Tweede Kamer en twee in de Eerste Kamer. Tot slot 
zijn er twee regeringsvoorstellen nog in voorbereiding (het voorstel inzake een algemene bepaling 
en het voorstel inzake het recht op een eerlijk proces). Deze worden naar verwachting ingediend 
bij de Tweede Kamer halverwege 2015. 
Veel van de voorstellen gaan uit van een democratiseringsdoelstelling (ceremoniële koningschap; 
correctief referendum; deconstitutionalisering burgemeestersbenoeming) of een poging tot 
bescherming van hetgeen nationaal is (Nederlandse taal in de Grondwet; twee-derde vereiste voor 
goedkeuring Europese verdragen; beperking voorrang internationaal recht). Beide laatst 
voornoemde voorstellen strekken er (tevens) toe de invloed van Europees en internationaal recht 
op de nationale rechtsorde te beperken. De voorstellen proberen daarmee de nationale 
soevereiniteit respectievelijk de juridische positie van de nationale wet in formele zin te 
beschermen dan wel te versterken. 
Het voorstel tot de specifieke grondwettelijke bescherming van Caribisch Nederland past niet 
binnen voormelde doelstellingen, maar vloeit voort uit eerder gemaakte afspraken binnen 
Koninkrijksverband. Het voorstel inzake constitutionele toetsing is gerelateerd aan het vertouwen 
in de rechter inzake de bescherming van grondrechten en staat in contrast met voornoemd  
voorstel tot beperking van de voorrang van internationaal recht. Een (concept)voorstel dat aansluit 
bij het voorstel inzake constitutionele toetsing betreft het in voorbereiding zijnde regeringvoorstel 
tot opneming in de Grondwet van een bepaling over het recht op een eerlijk proces. Tezamen met 
de herziening van artikel 13 van de Grondwet beogen deze drie voorstellen de individuele 
rechtsbescherming te versterken.  
 
Voorts valt op dat de verschillende voorstellen vaak een uiteenlopende behandelingsduur kennen. 
Sommige voorstellen liggen zelfs al jaren stil. De oorzaken van deze differentiatie in de 
7 
 

