> Retouradres    
 
www.rijksoverheid.nl 
De Voorzitter van de Tweede Kamer der Staten-Generaal 
www.facebook.com/minbzk 
Postbus 20018 
www.twitter.com/minbzk 
2500 EA Den Haag 
Kenmerk 
2014-0000624489 
Uw kenmerk 
 
  
Datum 25 november 2014 
Betreft Nustar Sint Eustatius 
 
 
 
In uw brief van 13 november jl. verzoekt u om in te gaan op de uitkomsten van 
de nu lopende onderhandelingen met Nustar over verlenging van het contract van 
Nustar met Sint Eustatius. Als ook het verzoek om in te gaan op de besprekingen 
met Nustar op 18 november. 
 
Het overleg met Nustar, overigens ook in het bijzijn van vertegenwoordigers van 
Sint-Eustatius, komt voort uit een verzoek van Nustar om 1 keer per jaar het 
gesprek te voeren met de Nederlandse departementen over zaken die het bedrijf 
mogelijk kunnen raken. Nustar heeft daarnaast ook meer individuele contacten 
met onder andere departementen I&M en Economische Zaken. Het gesprek van 
18 november had een informatief gehalte, waarbij de laatste stand van zaken is 
gewisseld over de evaluatiecommissie Caribisch Nederland, de rol van het 
ministerie van BZK en van de Rijksvertegenwoordiger en meer specifieke thema’s 
als milieu en de bijdrage van Nustar aan de lokale energievoorziening (m.n. 
elektriciteitsproductie en levering van diesel en benzine). 
 
In het gesprek is tevens aandacht besteed aan de eilandelijke belastingen, meer 
in het bijzonder aan de wettelijke vereisten ten aanzien van vaststelling van 
havenrechten en belastingen, zoals deze zijn vastgelegd in de Wet financiën 
openbare lichamen Bonaire, Sint Eustatius en Saba. Ik heb vernomen dat het 
bestuurscollege van Sint Eustatius voornemens is om voor de jaarwisseling een 
nieuwe verordening voor te leggen aan de eilandsraad. Deze verordening is in de 
huidige structuur het instrument om zaken te regelen en dient ter vervanging van 
eerdere verordeningen uit 1982. Voorafgaand zal wel een overleg tussen Nustar 
en Sint Eustatius plaats vinden, waarbij ook de steun vanuit het ministerie is 
toegezegd. 
De minister van Binnenlandse Zaken en Koninkrijksrelaties, 
 
 
 
 
dr. R.H.A. Plasterk 
 
 
 
 
Pagina 1 van 1 
  
 

