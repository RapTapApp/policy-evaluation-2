> Retouradres    
 
www.rijksoverheid.nl 
Aan de Voorzitter van de Tweede Kamer der Staten-
www.facebook.com/minbzk 
Generaal 
www.twitter.com/minbzk 
Postbus 20018 
2500 EA  Den Haag 
Kenmerk 
2014-0000620811 
Uw kenmerk 
 
  
Datum 26 november 2014 
Betreft Meerjarenprogramma Caribisch Nederland 
 
 
 
In uw brief van 13 november jl., vraagt u mij om in een brief de meest recente 
stand van zaken met betrekking tot de opstelling en vaststelling van de 
meerjarenplannen Caribisch Nederland aan te geven, inclusief wanneer deze 
plannen aan uw Kamer worden gestuurd. 
 
In antwoord hierop en zoals ook in eerdere correspondentie aan uw Kamer 
(bijvoorbeeld naar aanleiding van vragen bij de recente begrotingsbehandeling) is 
gewisseld: een eerste proeve van het meerjarenprogramma van Rijk en eilanden 
is besproken in de week van 16 juni j.l. met de bestuurscolleges van de openbare 
lichamen (tijdens de zogenoemde CN week). Afgesproken is dat de komende 
maanden een meerjarenprogramma met de eilanden zal worden uitgewerkt, dat 
kan worden gedragen door het Rijk en de eilandbesturen en uiteraard ook 
financiÃ«le dekking heeft. Die uitwerking is ter hand genomen door de 
eilandsbesturen en de departementen. 
 
Volgend jaar vindt hierover in het kader van de Voorjaarsnota in het kabinet 
besluitvorming plaats welke in de CN-week van juni 2015 met de eilanden zal 
worden besproken. Naar verwachting kan het definitieve meerjarenprogramma 
daarna aan uw Kamer worden aangeboden. 
De minister van Binnenlandse Zaken en Koninkrijksrelaties, 
 
 
 
 
 
dr. R.H.A. Plasterk 
 
 
 
 
 
 
Pagina 1 van 1 
  
 

