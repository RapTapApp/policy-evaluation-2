 
 
 
 
 
 
 
 
 
> Retouradres Postbus 90801 2509 LV  Den Haag 
 
 
De Voorzitter van de Tweede Kamer 
Postbus 90801 
der Staten-Generaal 
2509 LV  Den Haag 
Binnenhof 1 A 
Anna van Hannoverstraat 4 
T 070 333 44 44 
2513 AA  S GRAVENHAGE 
F 070 333 40 33 
2513AA22XA 
www.rijksoverheid.nl 
 
 
 
Onze referentie 
2014-0000175080 
 
Datum  25 november 2014  
Betreft Motie Schouten over kinderbijslag in Caribisch Nederland 
 
 
Bij gelegenheid van de begrotingsbehandeling SZW 2014 heeft de Tweede Kamer 
een motie van het lid Schouten aangenomen, waarin de regering wordt verzocht 
om in 2014 te onderzoeken welke mogelijkheden er zijn om de kinderkorting op 
Bonaire, Sint Eustatius en Saba om te vormen tot een kinderbijslagregeling 
(Kamerstukken II, 2013/14, 33 750 XV, nr. 56).  
 
De aan de motie ten grondslag liggende analyse dat er in het huidige systeem 
sprake is van verzilveringsproblematiek voor gezinnen met een lager inkomen, 
deel ik. Een kinderbijslagregeling in plaats daarvan zou dat bezwaar opheffen. Ik 
ben in gesprek met de bestuurscolleges van Bonaire, Sint-Eustatius en Saba over 
het tot stand brengen van een vorm van kinderbijslag. De groep die het voordeel 
van de kindertoeslag nu niet kan verzilveren, komt daarmee in aanmerking voor 
kinderbijslag. Uitgaande van een budgetneutrale omzetting betekent dit dat de 
kinderbijslag circa $ 20 per maand zal bedragen.  
 
Ik merk hierbij op dat vanuit de bestuurscolleges bezwaar is aangetekend tegen 
de hoogte van dit bedrag, dat voor degenen die wel de fiscale kindertoeslag 
kunnen verzilveren een achteruitgang betekent (van ca. $ 38 naar $ 20 per 
maand). Dit vergt nog nader overleg met de bestuurscolleges, evenals de 
concrete vormgeving en het tijdpad van invoering. 
 
 
De Staatssecretaris van Sociale Zaken  
en Werkgelegenheid, 
 
 
 
 
Jetta Klijnsma 
 
 Pagina 1 van 1 

