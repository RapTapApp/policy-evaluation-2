 
 
 
 
 
> Retouradres Postbus 20701 2500 ES Den Haag  
Ministerie van Defensie 
 
De Voorzitter van de Tweede Kamer 
Plein 4 
der Staten-Generaal MPC 58 B 
Postbus 20701 
Plein 2 
2500 ES Den Haag 
2511 CR Den Haag 
www.defensie.nl 
 
 
 
 
 
 
 
 
Onze referentie 
BS2014006181 
 
Datum 11 maart 2014 
Onderwerp Geluidsproblematiek en corrosie NH-90 
Bij beantwoording datum, 
 onze referentie en onderwerp 
vermelden. 
 
Inleiding 
In mijn brief van 30 januari jl. (Kamerstuk 25 928, nr. 57) heb ik u gemeld dat 
Defensie een onderzoek heeft ingesteld naar de geluidsbelasting van de 
bemanningsleden van de NH-90. In deze brief informeer ik u over de resultaten 
van dat onderzoek en over de beheersmaatregelen die Defensie neemt. 
Daarnaast informeer ik u over de nieuwe problematiek, namelijk de bovenmatige 
corrosie en slijtage zoals vastgesteld bij NH-90 helikopters die onlangs zijn 
ingezet. Ook geef ik u inzicht in de aanpak die ik zal volgen in dezen.   
 
I. Geluidsproblematiek 
De afgelopen tijd zijn enkele klachten binnengekomen van bemanningsleden van 
de NH-90 over ruis en pieptonen in het gehoor na vluchten. Defensie nam deze 
klachten serieus en heeft een onderzoek ingesteld naar de geluidsbelasting. Het 
onderzoek is verricht door het Centrum voor Mens en Luchtvaart. Het onderzoek 
heeft zich geconcentreerd op drie aspecten, te weten de mens, de mens-machine 
interface (helm en oorpluggen) en de NH-90 zelf. 
Conclusies van het onderzoek 
 
De bemanningen 
Om inzicht te krijgen in de omvang en aard van de klachten heeft het Centrum 
voor Mens en Luchtvaart de NH-90 bemanningen gevraagd een uitgebreide 
vragenlijst in te vullen. Ook zijn de bemanningsleden medisch onderzocht door 
specialisten van onder andere het Centrum voor Mens en Luchtvaart en het 
Centraal Militair Hospitaal. De medische geschiedenis van de bemanningsleden is 
daarbij betrokken. In vier van de 46 gevallen is sprake van gehoorschade, 
waarvan één geval is te verklaren door een onderkend ziektebeeld. Deze vier 
bemanningsleden worden uit voorzorg elke zes maanden door de KNO-arts van 
het Centraal Militair Hospitaal gevolgd. Dit aantal valt binnen het landelijk 
gemiddelde (3 tot 10 procent) van werknemers die gehoorschade hebben en 
werken in een omgeving met veel lawaai. Er is dus geen bovengemiddelde 
gehoorschade geconstateerd bij bemanningsleden die vliegen met de NH-90. 
Hoewel elk geval van lawaaischade er één teveel is, is helaas niet geheel uit te 
 Pagina 1 van 4  
 
 

 
 
 
toch veel lawaai. Ik wil daarom bezien of verdere geluiddempende maatregelen 
 
 
mogelijk zijn om de overlast te beperken en de werkplekbeleving van de 
 
bemanningen te verbeteren. Het Centrum voor Mens en Luchtvaart doet daarom 
 
vervolgonderzoek naar de verlaging van de geluidsbelasting in de NH-90. Daarbij 
is al gebleken dat de koeling van de radar veel geluid geeft in de cockpit. Er 
 
wordt bekeken of dit geluid kan worden gedempt. Ook wordt bezien of het zin 
heeft om op enkele plekken geluidswerende dekens aan te brengen zonder 
onaanvaardbare gevolgen voor het gewicht van de helikopter. De fabrikant van 
de NH-90 (NHIndustries) heeft te kennen gegeven mogelijke technische 
oplossingen te zullen ondersteunen.  
 
II. Corrosie en slijtage 
 
Het probleem 
Het afgelopen jaar heeft Defensie voor de eerste keer een NH-90 succesvol 
operationeel ingezet tijdens de anti-piraterijmissie voor de kust van Somalië. Na 
terugkeer van de helikopter is een periodieke inspectie uitgevoerd, waarbij 
bovenmatige corrosie en slijtage zijn aangetroffen. Bij de helikopter die eind vorig 
jaar is ingezet aan boord van Zr.Ms. Amsterdam in het Caribisch gebied, zijn 
vergelijkbare constateringen gedaan. De corrosie en slijtage die zijn aangetroffen, 
zijn groter dan op grond van de ouderdom van de helikopter, het aantal vlieguren 
en ervaringen met andere maritieme helikoptertypen zou mogen worden 
verwacht.  
 
Genomen stappen tot nu toe 
Vanwege het specialistische karakter van de problematiek heeft Defensie het 
Nationaal Lucht- en Ruimtevaart Laboratorium (NLR) om hulp gevraagd bij het  
onderzoeken van de problematiek en het in kaart brengen van de gevolgen. 
Vooralsnog lijkt zowel het corrosieprobleem als de bovenmatige slijtage vooral te 
worden veroorzaakt door ontwerpfouten, assemblagefouten en incomplete  
onderhoudsinstructies. Het is dan ook waarschijnlijk dat zich soortgelijke 
problemen zullen voordoen bij andere NH-90 helikopters die aan boord van 
schepen worden ingezet.  
 
Defensie heeft al intensief contact met de fabrikant (NHI) om oplossingsrichtingen 
te bekijken. NHI heeft de problemen erkend en te kennen gegeven volop bezig te 
zijn met het bedenken van oplossingen. NHI verwacht de eerste resultaten 
daarvan eind maart beschikbaar te hebben. Dat zal gaan om technische 
verbeteringen en een corrosiepreventieprogramma. Overige voorstellen voor 
oplossingen zullen naar verwachting later dit jaar volgen. De fabrikant is gemeld 
dat een verbeterd ontwerp wordt verwacht voor de onderdelen die bovenmatige 
slijtage vertonen. De problemen moeten immers structureel kunnen worden 
opgelost. Defensie onderzoekt ook of en op welke wijze de geconstateerde 
ontwerp- en fabricagefouten op de fabrikant kunnen worden verhaald. 
 
Defensie heeft de geconstateerde problemen ook kenbaar gemaakt aan het NATO 
Helicopter Management Agency (Nahema) en de NH-90 partnerlanden. Frankrijk 
heeft tot nu toe bij twee helikopters corrosie aangetroffen en met dat land zijn 
inmiddels afspraken gemaakt om de problemen gezamenlijk bij de fabrikant aan 
de orde te stellen. Italië is pas recent met boordoperaties gestart. Ook met 
andere landen wordt overlegd over de geconstateerde problemen en de positie 
ten opzichte van de industrie.  
 Pagina 3 van 4  
 
 

