 
 
 
>Retouradres Postbus 16375 2500 BJ Den Haag  
 
De voorzitter van de Tweede Kamer der Staten-Generaal 
Internationaal Beleid 
 
 
IPC 2300 
Postbus 20018  
 
 
2500 EA..DEN HAAG 
Rijnstraat 50  
Den Haag 
Postbus 16375 
2500 BJ Den Haag 
www.rijksoverheid.nl 
 
 
Onze referentie 
 
598342 
Datum 3 maart 2014 
Betreft Verslag schriftelijk overleg inzake brief dd 29 november 2013 over de 
 
Evaluatie Onderwijsagenda voor Carbisch Nederland - 2012/2013 
 
 
 
 
 
 
 
 
Hierbij zend ik u mijn bijdrage aan het verslag van het Schriftelijk Overleg in 
verband met mijn brief over de voortgang van de onderwijsagenda Caribisch 
Nederland. 
 
 
 
Mede namens de minister van Onderwijs, Cultuur en Wetenschap, 
 
 
de staatssecretaris van Onderwijs, Cultuur en Wetenschap 
 
 
 
Sander Dekker 
 
 
 Pagina 1 van 1 
 

De leden van de PvdA-fractie hebben met enige zorg kennisgenomen van de onderhavige 
brief. 
 
De leden van de SP-fractie zijn tevreden dat de staatssecretaris hoge ambities heeft voor de 
1
kwaliteit van het onderwijs op de BES-eilanden. De leden vragen zich wel af of de ambitie 
om in 2016 de basiskwaliteit op orde te hebben behalve zeer wenselijk ook reëel is. Zij zijn 
daarom blij dat de staatssecretaris komend jaar naar aanleiding van de inspectierapportage 
met betrokkenen op de eilanden in gesprek gaat. 
 
De leden van de D66-fractie hebben kennisgenomen van de evaluatie van de onderwijsagenda 
Caribisch Nederland. Deze leden wijzen op de bijzondere situatie van de scholen in Caribisch 
Nederland, niet alleen vanwege de problemen die er spelen op het gebied van taal en zorg, 
maar ook vanwege de kosten voor onderwijsmateriaal en -personeel, die moeilijk 
vergelijkbaar zijn met de kosten die een school in het Europese deel van Nederland heeft. De 
leden zien dat de staatssecretaris deze verschillen in zijn brief wel beschrijft, maar er in de 
bekostiging weinig tot geen rekening mee houdt. Om de ambitie op het gebied van 
onderwijskwaliteit te halen, is het noodzakelijk om hier wel rekening mee te houden. Anders 
blijft het slechts bij een papieren doel; want zonder toereikende bekostiging halen we de 
gewenste ambities niet, zo vrezen deze leden. 
 
2. De kwaliteit omhoog 
De leden van de VVD-fractie lezen dat de doelstelling is om in 2016 een naar Nederlandse én 
Caribische maatstaven aanvaardbaar niveau van kwaliteit te hebben. Volgens deze leden is 
afgesproken dat het niveau op de eilanden naar Caribische maatstaven is en niet naar 
Nederlandse, omdat dit in de regio een ontwrichtend effect heeft. Kan de staatssecretaris daar 
op reageren? Hoe is dit niveau geoperationaliseerd en is er bijvoorbeeld een nulmeting 
gedaan, zo vragen zij. Hoe is de voortgang op de kwaliteitsontwikkeling? Wordt de 
doelstelling in 2016 gehaald, zo informeren deze leden. 
 
De leden van de PvdA-fractie lezen in de brief over verbeteringen over bijna de hele linie, 
maar dit wordt niet gekwantificeerd of uitgelegd. Deze leden hechten temeer aan zo’n 
kwantificering of uitleg, omdat zij ook juist tegengestelde signalen ontvangen. Een voorbeeld 
daarvan is het Rapport van bevindingen kwaliteitsonderzoek bij de Gwendoline van Putten 
2
School dat de Inspectie van het Onderwijs vaststelde op 19 november 2013. Dit rapport 
3 4
maakt er melding van dat op deze school voor havo, praktijkonderwijs en vmbo al in 2011 
“de kwaliteit ernstige tekortkomingen kent”. Sindsdien is de kwaliteit nog onvoldoende 
verbeterd, zo blijkt uit het feit dat geen van de kwaliteitsdomeinen nog voldoet aan de 
basiskwaliteit. Het sombere beeld van de situatie wordt nog aangevuld met: “Zolang er geen 
sprake is van vertrouwen tussen schoolleiding en team  is een eendrachtige uitvoering van 
verbeteringen niet mogelijk.” Kan de staatssecretaris toelichten of hij deze constateringen 
beschouwt als een incidenteel probleem? Kent de staatssecretaris meer van zulke situaties, zo 
vragen zij. 
De leden van deze fractie missen in de brief een uitleg van de taalproblematiek. Er zijn allerlei 
onderzoeken gaande, terwijl problemen groot zijn. De aan het woord zijnde leden zijn 
benieuwd wanneer het consortium van deskundigen tot conclusies en aanbevelingen komt met 
                                                 
1
 BES: Bonaire, St Eustatius, Saba 
2
 http://www.onderwijsinspectie.nl/binaries/content/assets/caribisch-nederland/2013/gwendoline-van-putten-
school-afdelingen-pro-vmbo-havo_st-eustatius-2013.pdf 
3
 havo: hoger algemeen voortgezet onderwijs 
4
 vmbo: voorbereidend middelbaar beroepsonderwijs 
2 
 

al verbeteringen zijn gerealiseerd, maar ook dat er nog veel moet gebeuren. Voornoemde 
leden vragen aan de staatssecretaris wat er volgens hem aan extra inzet nodig is om het doel te 
bereiken. 
De leden van deze fractie vragen de staatssecretaris of hij in kan gaan op de taalproblematiek 
op de eilanden waar de taal waarin les wordt gegeven verschilt tussen de verschillende 
onderwijslagen, zoals op Sint Eustatius, waar op de basisschool in het Engels wordt 
onderwezen terwijl de lessen en examens in het voortgezet onderwijs in het Nederlands zijn. 
5
Dit levert voor veel kinderen problemen op. Ook in het Unicef-rapport , waar de 
staatssecretaris in zijn brief naar verwijst, wordt op deze problematiek gewezen. Wat wil en 
kan de staatssecretaris hieraan doen, en wat zal de reikwijdte zijn van de haalbaarheidsstudie, 
zo vragen deze leden. 
De genoemde leden maken zich ernstig zorgen over het voortgezet onderwijs op Sint 
Eustatius. Een recent inspectierapport laat zien dat er op de enige middelbare school op het 
eiland, de Gwendoline van Putten School, sprake is van een achteruitgang van de kwaliteit 
van het onderwijs, een verstoord schoolklimaat, veel tussentijdse afstroom, slechte 
eindexamenresultaten en gebrek aan doorlopende leerlijnen. Bovendien lijkt er geen zicht op 
snelle verbetering. Deze conclusies baren deze leden grote zorgen. Deelt de staatssecretaris 
deze zorgen? Is hij het met deze leden eens dat deze situatie zo snel mogelijk moet worden 
aangepakt? Zo ja, welke stappen gaat de staatssecretaris nemen, zo vragen zij. 
 
3. Versterken van de kwaliteit van leraren, schoolleiding en schoolbesturen 
De leden van de VVD-fractie vragen of de staatssecretaris de meetbare voortgang ten aanzien 
van de kwaliteit van leraren kan rapporteren op basis van de inspectierapportages. Kan de 
staatssecretaris aangeven of er gebruik wordt gemaakt van uitwisseling met Nederlandse 
docenten om het onderwijs ter plaatse te verbeteren? Als dat niet het geval is, is hij het met de 
genoemde leden eens dat uitwisseling kan bijdragen aan verbetering van het onderwijs in 
6
beide gebieden? In hoeverre bestaat er samenwerking met lerarenopleidingen/pabo’s in 
Nederland of andere landen gericht op het verbeteren van het niveau van het onderwijzend 
personeel, zo willen deze leden weten. 
De leden van deze fractie vragen naar de harmonisatie van de onderwijssalarissen. Welke 
harmonisatie is er, met Nederlandse salarissen of van de salarissen in het Caribisch gebied 
onderling? Waarom is deze harmonisatie gewenst? Wat was het probleem, wat kost het en 
waar komt dat geld vandaan? Van belang is dat de onderwijsadministratie op orde is. De 
genoemde leden hechten hier grote waarde aan. Heeft de staatssecretaris er vertrouwen in dat 
deze administratie op orde is of komt? Zo ja, waar is dat vertrouwen op gebaseerd? Indien 
nodig, welke extra inzet wordt door de staatssecretaris gepleegd om de administratie op orde 
te krijgen en wat kost deze inzet? Worden de rekeningen in Nederland gecontroleerd, zo 
vragen deze leden. 
 
De leden van de PvdA-fractie maken zich grote zorgen over het gegeven dat veel leraren 
onbevoegd zijn en blijven. Leraren gebruiken ook nog steeds fysiek geweld om leerlingen te 
corrigeren en hebben te weinig pedagogische vaardigheden, zo blijkt uit de Unicef-rapporten 
over kinderrechten in Caribisch Nederland die eerder dit jaar verschenen. Kan de 
staatssecretaris aangeven op welke wijze hij met dit probleem omgaat? 
 
De leden van de SP-fractie vragen hoe het mogelijk is dat van de 95 leraren die in 2012-2013 
on- of onderbevoegd zouden zijn, er 13 “bij nader inzien” wel bevoegd bleken. 
                                                 
5
 Unicef-rapport: “Koninkrijkskinderen: Kinderrechten op de Nederlandse Cariben”; http://www.unicef.nl/wat-
doet-unicef/koninkrijkskinderen/# 
6
 pabo: pedagogische academie voor het basis onderwijs 
4 
 

waar specifiek de verschillen liggen met de bekostiging van scholen in het Europees deel van 
Nederland, en welke extra bekostiging er beschikbaar is om de taal- en zorgproblematiek 
blijvend aan te pakken? De genoemde leden vragen of de staatssecretaris voorts kan aangeven 
wat de bekostiging per leerling is vanaf 2010.  
De leden van deze fractie delen de wens van de staatssecretaris om de Scholengemeenschap 
Bonaire weer financieel gezond te maken. Daarvoor is het wel noodzakelijk dat de 
bekostiging toereikend is, zo menen deze leden. Als zij de brief van de staatssecretaris lezen, 
krijgen zij echter de indruk dat het voornaamste doel is om de uitgaven binnen een vastgesteld 
budgettair kader te brengen. Het is voor deze leden echter onduidelijk of dit budgettaire kader 
wel in de pas loopt met de ambities met betrekking tot het op orde brengen van de 
basiskwaliteit van onderwijs. Deze leden zouden er bij de staatssecretaris op willen 
aandringen éérst in kaart te brengen welke uitgaven nodig zijn om onderwijs te bieden dat 
aansluit bij de genoemde ambities, rekening houdend met het grote aantal zorgleerlingen, de 
taalproblematiek en de werkelijke kosten voor personeel en materieel. Is de staatssecretaris 
hiertoe bereid, zo willen deze leden weten. 
 
7. Tot slot 
De leden van de SP-fractie herkennen veel van de in de brief genoemde problemen en 
uitdagingen en kijken om die reden uit naar de themarapportage van de inspectie over 
onderwijs in Caribisch Nederland. 
 
8. Bijlage bij brief ‘Evaluatie Onderwijsagenda voor Caribisch Nederland – 
2012/2013’ 
De leden van de VVD-fractie merken op dat het financiële overzicht per sector de investering 
tot nu toe laat zien, niet tot en met 2016. Wanneer stopt de stijging van de uitgaven? Kan de 
staatssecretaris het overzicht met de komende jaren uitbreiden, en daar heldere doelstellingen 
aan koppelen zodat het effect van de middelen duidelijk zichtbaar is? De Eerste en Tweede 
Kamer worden immers alleen op hoofdlijnen geïnformeerd en kunnen op die hoofdlijnen 
bijsturen. Het lijkt genoemde leden dan ook vanzelfsprekend dat daar een aan geldstromen 
gekoppelde doelstelling voor gebruikt wordt. Hieraan kan de meting van de voortgang 
vervolgens gekoppeld worden.  
De leden van deze fractie vragen wat de mening van de staatsecretaris is over de ratio 1 
directeur op 3 leraren. 
De genoemde leden merken op dat in de evaluatie niet genoemd wordt wat de voortgang is 
van de aanpak zwangere tienermeisjes. Deze is volgens de oorspronkelijke agenda bedoeld 
om ook deze meisjes een opleiding af te laten ronden. Kan de staatssecretaris aangeven 
waarom dit niet is opgenomen in de evaluatie én wat de huidige stand van zaken is, zo vragen 
zij. 
 
 
 
II  Reactie van de staatssecretaris 
 
 
1. Algemeen 
 
De staatssecretaris is de fracties erkentelijk voor hun inbreng en hun betrokkenheid bij het 
onderwijs in Caribisch Nederland.  Mede namens de minister reageert hij op de vragen. 
 
 
6 
 

sprake is van vertrouwen tussen schoolleiding en team  is een eendrachtige uitvoering van 
verbeteringen niet mogelijk.” Zij vragen of toegelicht kan worden  of  deze constateringen te 
beschouwen zijn  als een incidenteel probleem en of meer van zulke situaties bekend zijn.  
Ook de leden van de fractie van D66 maken zich ernstig zorgen over het voortgezet onderwijs 
op Sint Eustatius gezien het recente inspectierapport en vragen of de staatssecretaris deze 
zorgen deelt. Ook vragen zij welke stappen de staatssecretaris gaat nemen. 
 
De Inspectie van het Onderwijs legt haar bevindingen neer in de rapportages aan de 
individuele scholen. Haar rapportage over de situatie op de Gwendoline van Puttenschool is 
zorgwekkend. Naar aanleiding van die rapportage heeft de school een verbeterplan opgesteld. 
Dat plan is ter beoordeling voorgelegd aan zowel de inspectie als aan het auditteam dat eerder 
in 2013 de situatie op de school heeft beoordeeld. Beide hebben nog onvoldoende vertrouwen 
in het vermogen van de school om de ambities in dit plan tot uitvoering te brengen. De 
staatssecretaris heeft de school daarom uitgenodigd om in overleg met het ministerie met 
spoed aanvullende maatregelen te treffen. Situaties als op de Gwendoline van Puttenschool 
zijn bij andere scholen, mede afgaande op de rapportages van de inspectie, niet bekend.  
 
De leden van de PvdA-fractie missen in de brief een uitleg van de taalproblematiek. Er zijn 
allerlei onderzoeken gaande, terwijl problemen groot zijn. De aan het woord zijnde leden zijn 
benieuwd wanneer het consortium van deskundigen tot conclusies en aanbevelingen komt met 
betrekking tot hulpmiddelen voor het onderwijs in het Nederlands. Zij zien graag dat de 
resultaten van dit onderzoek met de Kamer gedeeld worden. Een deel van de jongeren in 
Caribisch Nederland loopt onnodig onderwijsachterstanden op doordat ze in het Nederlands 
les krijgen, terwijl ze die taal niet beheersen. De Gwendoline van Putten School heeft in haar 
reactie op het kritische rapport van de inspectie hier ook zorgen over geuit: zij zien graag dat 
de methode voor het Nederlands als tweede taal in Caribisch Nederlands spoedig wordt 
ontwikkeld. Deze leden vragen of het juist is dat met het schrijven van een methode hierover 
nog niet is begonnen. 
 
De verschillende methoden Nederlands die de scholen in Caribisch Nederland gebruiken zijn 
geschikt voor leerlingen die Nederlands als moedertaal of als tweede taal spreken. Voor de 
meeste leerlingen is het Nederlands, dat op twee van de drie eilanden als instructietaal wordt 
gebruikt, echter veelal een vreemde taal. Het ontwikkelen van nieuwe methodes is tijdrovend. 
Om die reden heeft het consortium dat bestaat uit de stichting SPLIKA, CLU 
Expertisecentrum voor Leermiddelenontwikkeling en de Fundashon pa Planifikashon di 
Idioma in samenwerking met diverse andere partijen op de eilanden en in Europees Nederland 
in opdracht van het ministerie Complementair Didactische Programma’s (CDO’s) ontwikkeld. 
Dit zijn hulpmiddelen die het de docenten mogelijk maken om invulling te geven aan het 
onderwijs in het Nederlands als vreemde taal, toegesneden op de situatie van de eilanden. 
Uitgangspunt hierbij zijn de methodes die op dit moment reeds gebruikt worden door de 
scholen. De CDO’s zijn voorgelegd aan de klankbordgroepen die op ieder eiland met steun 
van het ministerie van OCW zijn ingericht. Aan deze klankbordgroepen nemen 
taaldeskundigen en vertegenwoordigers van scholen deel.   
  
Volgens de klankbordgroep Bonaire zijn de CDO’s bruikbaar. Alle docenten krijgen voor 
eind juni 2014 een training hoe om te gaan met de CDO’s, zodat de scholen in het nieuwe 
schooljaar ermee  kunnen starten.  
De klankbordgroep Saba heeft aan het consortium aanvullend advies gevraagd. Aangezien op 
Saba Engels de instructietaal is, wilde de klankbordgroep Saba weten of de door hen 
gebruikte lesmethode in die situatie het meest geschikt zou zijn en of eventueel nog 
8 
 

instructietaal dan wel het behouden van Nederlands als instructietaal. Op basis van de 
resultaten van de eerste fase van dit onderzoek wordt nu een haalbaarheidsonderzoek 
uitgevoerd naar de mogelijke opties voor het instructietaalregime op Sint Eustatius.  
 
De Gwendoline van Puttenschool heeft naar aanleiding van de bevindingen van het auditteam 
en de inspectie een verbeterplan opgesteld. De school heeft een schakelklas ingesteld, die 
aandacht besteedt aan de leerachterstand en taalachterstand. Het ministerie gaat met het 
bestuur over het verbeterplan in gesprek. Het ontbreken van een taalbeleidsplan is één van de 
aandachtspunten hierbij.  
 
De genoemde leden merken op dat het Nederlands voor de toekomst van veel leerlingen wel 
van groot belang is. Daarom zou er een intensief programma naast het Engelstalige onderwijs 
moeten zijn waar kinderen Nederlands leren. Dit zou (deels) optioneel kunnen zijn. Hoe kijkt 
de staatssecretaris hier tegenaan, zo vragen zij.  
 
De staatssecretaris wijst er op dat op Saba Nederlands als apart vak en als eindexamenvak 
wordt gegeven. Met ingang van 1 augustus 2013 wordt aan leerlingen die aangeven 
vervolgonderwijs in Nederland te willen volgen een intensief programma met extra uren 
Nederlands aangeboden.  
Voor Sint Eustatius wordt aan de hand van de uitkomsten van het haalbaarheidsonderzoek  
bepaald welk aanbod in het Nederlands gewenst is. Vast staat wel dat het Nederlands een 
belangrijke positie moet houden. 
Op Bonaire wordt het aanbod van Nederlands als vreemde taal versterkt. Met ingang van het 
volgende schooljaar kunnen docenten met de Complementair Didactische Programma’s 
invulling geven aan het onderwijs in het Nederlands als vreemde taal.  
 
De leden van de PvdA-fractie onderkennen dat het stimuleren van het volgen van 
vervolgonderwijs buiten Nederland een deel van de problemen kan oplossen en vragen zich in 
het verlengde hiervan af in hoeverre het onderwijssysteem op de eilanden aansluit bij 
vervolgonderwijs in de Verenigde Staten.  
 
De school op Saba heeft Engelstalige onderwijsprogramma’s (Caribbean Examinations 
Council, CXC, en Technical and Vocational Education and Training, TVET). Deze bieden 
voldoende mogelijkheden voor vervolgopleidingen  in de Verenigde Staten. De school geeft 
ook meerdere uren per week les in de Nederlandse taal. Voor leerlingen die een 
vervolgopleiding in Nederland willen volgen bestaat de mogelijkheid extra uren Nederlands te 
volgen. Aan hen worden extra lesuren gegeven over de Nederlandse samenleving, gewoonten 
en cultuur. Voor die leerlingen zijn voor de meeste vakken ook aanvullende modules 
ontwikkeld zodat de inhoud van hun opleiding vergelijkbaar is met en aansluit bij 
vervolgopleidingen in Nederland. 
 
Voor de huidige leerlingen van de school op Sint Eustatius is doorstroom naar de Verenigde 
Staten een optie. Het eilandbestuur en het schoolbestuur hebben destijds bewust gekozen voor 
een onderwijsmodel naar Nederlands model met Nederlands als instructietaal, ingegeven door 
de wens van de bewoners om de optie voor een vervolgopleiding in Nederland open te 
houden. 
 
De leden van de PvdA-fractie vragen of de indruk juist is dat het nu voor inwoners van de 
BES-eilanden gemakkelijker is om naar Nederland te gaan voor vervolgonderwijs dan naar de 
Verenigde Staten. Zij vragen voorts waarom  Nederland bijvoorbeeld niet evenredig bijdraagt 
10 
 

van lesmaterialen is een verantwoordelijkheid van de scholen zelf. Het ministerie van OCW 
stelt hiervoor jaarlijks middelen ter beschikking.  
 
Overigens heeft het ministerie van OCW in samenwerking met het ministerie van Onderwijs 
van Curaçao ook een methode Papiaments en een Papiamentstalige methode wereldoriëntatie 
laten ontwikkelen. Ook bij de ontwikkeling van de Complementair Didactische Programma’s 
voor de invulling van het Nederlands als vreemde taal is aandacht geschonken aan elementen 
in het bestaande lesmateriaal die niet bij de belevingswereld van de leerlingen in Caribisch 
Nederland passen.  
 
Voor het voortgezet onderwijs geldt dat de Nederlandse examens die op de eilanden worden 
afgenomen, gescreend worden op typisch Nederlandse en derhalve onbekende aspecten. Die 
vragen worden vervangen door  vragen die zijn afgestemd op de Caribische context. Op Saba 
wordt, binnen het CXC- en TVET-systeem gebruikgemaakt van Engelstalig  regionaal 
lesmateriaal. 
 
Voor het middelbaar beroepsonderwijs in Caribisch Nederland, dat aan de drie scholen voor 
voortgezet onderwijs wordt aangeboden, wordt in 2014 een examenbureau opgericht dat 
kritisch kijkt naar het taalgebruik bij toetsen en dat ervoor zorgt dat er rekening wordt 
gehouden met de belevingswereld van de jongeren. Ook Nederlandse scholen werken veelal 
met een eigen examenbureau dat toeziet op de kwaliteit van de examens. In Caribisch 
Nederland hoort bij die kwaliteit ook dat leerlingen daarin geen context aantreffen die hen 
niet bekend kan zijn of opgaven die louter door hun ‘taligheid’ een probleem zijn. 
 
De leden van de D66-fractie delen de ambitie van de staatssecretaris om de kwaliteit van het 
onderwijs op de BES-eilanden te verhogen, maar vragen zich af of de inzet van de 
staatssecretaris voldoende is om deze ambitie waar te maken, vooral waar het gaat om de 
bekostiging van het onderwijs in Caribisch Nederland. Zij hopen op betrokkenheid en begrip 
van de staatssecretaris voor scholen in Caribisch Nederland en de uitdagingen waar zij voor 
staan. Ook hier speelt onderwijs een cruciale rol voor de toekomst van jongeren en de 
eilanden.  
 
De bekostiging van de scholen in Caribisch Nederland is sinds 2011 aanzienlijk gegroeid door 
leerlingengroei en het (tijdelijk) verhogen van de bekostiging per leerling onder meer voor de 
uitvoering van de verbeterplannen die de scholen in het kader van de Onderwijsagenda 
hebben opgesteld. Alle scholen hebben de afgelopen jaren aanvullende middelen ontvangen 
om de kwaliteit van het onderwijs te verbeteren. Op basis van de jaarrekeningen over 2011, 
2012 en 2013 en de bevindingen van de inspectie, zal een structureel bekostigingsniveau 
worden vastgesteld dat toereikend is voor het geven van goed onderwijs. Uitgangspunt hierbij 
is een doelmatig en sobere inrichting van het onderwijs die recht doet aan de eilandspecifieke 
situatie. 
 
De leden van de D66 fractie constateren dat is herbevestigd dat in 2016 de basiskwaliteit van 
het onderwijs op orde moet zijn. Deze ambitie delen deze leden. Met instemming lezen zij dat 
er al verbeteringen zijn gerealiseerd, maar ook dat er nog veel moet gebeuren. Voornoemde 
leden vragen wat er aan extra inzet nodig is om het doel te bereiken.  
 
De afgelopen jaren heeft al een aanzienlijke extra inzet door alle betrokken plaatsgevonden 
voor het onderwijs in Caribisch Nederland. Er is ingezet op de ondersteuning op gebieden als 
taal en zorg, scholing van leerkrachten, docentcoaches in het voortgezet onderwijs en de 
12 
 

 
Sinds 2011 zijn er schoolcoaches, docentcoaches en bestuurscoaches, veelal uit Europees 
Nederland, ingezet. Daarnaast zijn er twinningtrajecten geweest tussen onderwijspersoneel 
van de eilanden en Europees Nederland. Uitwisseling van ervaringen met leraren uit Europees 
Nederland is zeer waardevol, maar vaak van tijdelijke aard. De staatssecretaris hecht daarom 
ook veel belang aan het aanbieden van goede lerarenopleidingen in de regio. 
 
Diverse universiteiten en hogescholen in de regio dragen bij aan de inrichting van een 
duurzame infrastructuur. Dit heeft geleid tot de vorming van samenwerkingsverband  
‘Unicarib’, waar onlangs een intentieverklaring voor getekend is. Samen met de Hogeschool 
Utrecht en de Open Universiteit wordt nu gewerkt aan de uitvoering van dit plan. Inmiddels 
wordt er al een volwaardige pedagogische opleiding op Bonaire aangeboden. In april 2013 
zijn de eerste modulen aangeboden aan zowel kandidaten uit het primair onderwijs als het 
voortgezet onderwijs op Sint Eustatius en Bonaire. In januari 2014 zijn de eerste vakmodules 
van opleidingen voor onbevoegde en onderbevoegde docenten in het voortgezet onderwijs 
van start gegaan. Dit laatste geldt ook voor Bonaire. In maart 2014 gaat een PABO 
opleidingstraject van start op Sint Eustatius. De samenwerking van deze instellingen en de 
inzet van dit programma heeft inmiddels geleid tot het opleiden van zo’n 50 docenten.  
Een ‘train de trainer’ programma maakt deel uit van het totale programma rond deze 
opleidingen.  
 
Verdere voorstellen voor uitwisseling van docenten, alsmede het intensiveren van gerichte on-
line activiteiten met betrekking tot kennisdeling en trainingen via internet en social media 
maken deel uit van deze ontwikkelingen.  
 
De leden van de fractie van D66 vragen naar de harmonisatie van de onderwijssalarissen. 
Welke harmonisatie is er, met Nederlandse salarissen of van de salarissen in het Caribisch 
gebied onderling? Waarom is deze harmonisatie gewenst? Wat was het probleem, wat kost 
het en waar komt dat geld vandaan?  
 
Ten behoeve van de harmonisatie per 1 januari 2012 van de lerarensalarissen binnen 
Caribisch Nederland is door het ministerie een vergelijking gemaakt van de lerarensalarissen 
in Caribisch Nederland met de salarissen voor naar zwaarte overeenkomende functies bij de 
Rijksdienst Caribisch Nederland (RCN) en met de lerarensalarissen op Sint Maarten en op 
Curaçao. Uit die vergelijking is gebleken dat de lerarensalarissen op Saba en Sint Eustatius 
laag waren, maar dat de maximumsalarissen voor de leraren op Bonaire binnen de regio 
voldoende concurrerend zijn. Daarom is voor de harmonisatie van de lerarensalarissen binnen 
Caribisch Nederland van de lerarenschalen op Bonaire uitgegaan. Ten opzichte van de 
vergelijkbare ambtelijke bezoldigingsschalen bij de RCN, waren de aanvangssalarissen voor 
de leraren op Bonaire echter lager en deden de leraren er gemiddeld 19 jaar over om hun 
maximumsalaris te bereiken, terwijl dit voor de RCN-ambtenaren gemiddeld 10 jaar is. Om 
het leraarsberoep in Caribisch Nederland aantrekkelijker te maken zijn daarom de 
aanvangssalarissen voor leraren verbeterd en is het carrièrepatroon ingekort van 19 naar 14 
jaar, zodat leraren eerder hun maximumsalaris bereiken.  
 
Deze harmonisatie was nodig omdat de lerarensalarissen binnen Caribisch Nederland sterk 
uiteen liepen. Op de Bovenwinden lagen de lerarensalarissen aanzienlijk lager dan op Bonaire 
en was sprake van verouderde bezoldigingsschalen als gevolg waarvan een informele en 
ondoorzichtige salarispraktijk was ontstaan.   
 
14 
 

 
De leden van de D66-fractie lezen dat om het doel te halen er veel wordt gevraagd van 
schoolbestuurders, schoolleiders, leraren, ouders en leerlingen. Zij missen hierbij de rol van 
de Rijksoverheid. Welke verantwoordelijkheid ligt er bij de staatssecretaris? Wat is zijn inzet 
om bij te dragen aan het halen van de ambitie, zo vragen deze leden.  
 
In de Onderwijsagenda voor Caribisch Nederland zijn de verantwoordelijkheden van alle 
betrokkenen bij het onderwijs, dus ook van de Rijksoverheid, vastgelegd. Het ministerie van 
OCW ondersteunt de scholen onder meer via de inzet van schoolcoaches, bestuurscoaches en 
docentcoaches, maar ook via de inzet van de afdeling OCW bij de Rijksdienst Caribisch 
Nederland (RCN/OCW). Daarnaast heeft het ministerie van OCW middelen beschikbaar 
gesteld voor onder andere de scholing van leraren en het wegwerken van achterstanden op 
bijvoorbeeld het terrein van de onderwijshuisvesting. De Inspectie van het Onderwijs houdt 
toezicht op de kwaliteit van het onderwijs.  
 
4. Onderwijszorg op maat 
De leden van de VVD-fractie vragen of de staatssecretaris kan toelichten of het beoogde 
tijdpad om de onderwijszorg op maat te realiseren, gehaald zal worden.  
 
De eilanden hebben pas recent de overstap gemaakt naar een nieuwe onderwijszorgstructuur. 
De expertisecentra onderwijszorg zijn sinds augustus 2011 bezig om de scholen hierin bij te 
staan. De inspectie heeft naar aanleiding van haar laatste kwaliteitsonderzoek (september 
2013) geconstateerd dat de basiskwaliteit van de onderwijszorg op dit moment nog 
onvoldoende op orde is. Dit is een gezamenlijke verantwoordelijkheid van de expertisecentra 
en de scholen. Sinds begin 2014 ondersteunt de bestuurscoach de betrokken partijen ook bij 
het verbeteren van de kwaliteit van de onderwijszorg. Op basis van de themarapportage van 
de Inspectie van het Onderwijs zal de staatssecretaris bezien of verdere stappen wenselijk 
zijn. 
 
De leden van de D66-fractie vragen naar de bekostiging van het speciaal onderwijs op 
Bonaire. Er is namelijk geen aanbod van speciaal onderwijs,  maar er is wel een school die 
veel moeilijk of zeer moeilijk lerende kinderen onderwijs biedt, namelijk de Watapana-
school. Zij waren voorheen ook een school voor speciaal onderwijs, maar zijn bij de transitie 
in 2010 een reguliere basisschool geworden. Zij bieden echter nog steeds plek aan leerlingen 
die voorheen in het speciaal onderwijs werden opgevangen. Voornoemde leden vragen welke 
gevolgen dit heeft voor de bekostiging van deze leerlingen en de school, en of de huidige 
bekostiging wel voldoende is om deze leerlingen passend onderwijs te bieden.  
 
Gezien de schaalgrootte van de eilanden van Caribisch Nederland bleek het in aanloop naar 
de transitie in 2010 niet haalbaar om een zorgstructuur in te richten conform de gedetailleerde 
systematiek in het Europese deel van Nederland. Om die reden is er geen sprake van scholen 
voor speciaal onderwijs of scholen voor speciaal basisonderwijs. Het uitgangspunt is dat 
leerlingen met een specifieke onderwijsbehoefte zoveel mogelijk onderwijs volgen binnen het 
reguliere onderwijs (eerstelijnszorg). Daarnaast is er per eiland een aanbod van specialistische 
deskundigheid georganiseerd in de vorm van een expertisecentrum onderwijszorg waarvan 
scholen voor primair onderwijs, scholen voor voortgezet onderwijs en instellingen voor 
beroepsonderwijs gebruik kunnen maken (tweedelijns zorg). 
 
Alle basisscholen in Caribisch Nederland ontvangen een toeslag op de bekostiging voor zorg 
en onderwijsachterstanden. Daarnaast ontvangen de expertisecentra onderwijszorg subsidie 
16 
 

 
Voor jongeren uit Bonaire, Sint Eustatius of Saba die hun werkzame leven in het Caribisch 
deel van het Koninkrijk willen doorbrengen of aanvangen, zal een vervolgopleiding in een 
van de andere landen van het Koninkrijk in veel gevallen inderdaad een goede voorbereiding 
zijn, ook bijvoorbeeld omdat zij de beroepspraktijkvorming in een vergelijkbare 
werkomgeving kunnen volgen. Dit en het bredere aanbod zijn redenen geweest om jongeren 
uit Caribisch Nederland de mogelijkheid te bieden om met ondersteuning op grond van de 
Wet studiefinanciering BES in de andere landen van het Koninkrijk een vervolgopleiding in 
het beroepsonderwijs te laten volgen. Er zijn de staatssecretaris geen knelpunten bekend in de 
aansluiting tussen het onderwijs in Caribisch Nederland en vervolgonderwijs in de andere 
landen van het Koninkrijk en hij ziet dan ook geen aanleiding om onderzoek te doen naar de 
verbetering van die aansluiting. Uit het voorgaande moge echter blijken dat de regering 
aandacht heeft voor het (beroeps-) onderwijs in de andere landen van het Koninkrijk. 
 
6. Randvoorwaarden op orde 
De leden van de SP-fractie vragen of de staatssecretaris specifieker kan aangeven waarom 
schooltoezicht en -administratie problematisch blijft.  
 
In aanvulling op wat eerder is opgemerkt over de schooladministratie, wijst de staatssecretaris 
erop dat het schooltoezicht plaatsvindt door de Inspectie van het Onderwijs. Alle scholen in 
Caribisch Nederland worden in dat kader twee keer per jaar bezocht. De bevindingen worden 
neergelegd in rapportages per school die één keer per jaar worden opgesteld en openbaar 
gemaakt.  
 
Ook vragen de leden in hoeverre de overdracht van de buitenonderhoudgelden (motie-
14
Haersma Buma) van invloed is op het onderhoud van schoolgebouwen op de BES-eilanden. 
 
De overdracht van buitenonderhoudgelden heeft alleen betrekking op het primair onderwijs. 
De verantwoordelijkheidsverdeling tussen openbaar lichaam en bevoegd gezag in de Wet 
primair onderwijs BES is, behoudens overgangsrecht, gelijk aan de 
verantwoordelijkheidsverdeling tussen gemeente en bevoegd gezag in de WPO. Voor de 
WPO BES zal nog niet worden onderhandeld over het bedrag dat moet worden overgeheveld 
van het BES-fonds naar de lumpsum. Dat zal gebeuren als het overgangsrecht van artikel 
167a van de WPO BES afloopt. In de memorie van toelichting bij het wetsvoorstel dat de 
overheveling van taak en budget voor aanpassingen in onderwijshuisvesting van gemeente 
naar school regelt (kamerstukken 33 663 nr. 3) is hier aandacht aan besteed. 
 
De leden van de D66-fractie hebben een aantal vragen over de bekostiging. Zij menen dat de 
bekostiging van scholen in Caribisch Nederland niet vergelijkbaar is met de bekostiging van 
scholen in het Europese deel van Nederland. Dit ligt met name in de uitdagingen die er zijn 
met betrekking tot het grote aantal leerlingen dat thuis een andere taal leert dan op school en 
het grote aantal zorgleerlingen, maar ook in bijvoorbeeld andere kosten waar het gaat om 
personeel en materiele instandhouding. Ook zijn er op bepaalde scholen noodgedwongen 
kleinere groepen, omdat de populatie nou eenmaal kleiner is. Voor de genoemde leden is niet 
duidelijk hoe de bekostiging van het onderwijs in Caribisch Nederland is opgebouwd, en 
hierdoor is het lastig in te schatten of de bekostiging in lijn ligt met de kosten die werkelijk 
worden gemaakt en nodig zijn om het onderwijs verder te verbeteren. Kan de staatssecretaris 
duidelijk maken hoe de bekostiging van het onderwijs in Caribisch Nederland is opgebouwd, 
                                                 
14
 Kamerstuk 33 000, nr. 12 
18 
 

incidentele middelen zijn bedoeld om een verbeterslag te maken ten aanzien van de 
onderwijskwaliteit.  
 
Voor het voortgezet onderwijs is een andere benadering gekozen dan voor het primair 
onderwijs, passend bij de zeer verschillende uitgangssituaties van de 3 VO scholen. 
De huidige bekostiging van de 3 scholen voor voortgezet onderwijs in Caribisch Nederland is 
gebaseerd op een onderzoek in 2009 door de Accountantsdienst, bureau Berenschot en 
aanvullende gegevens van de scholen. Dit onderzoek is de basis geweest voor het vaststellen 
van een totaalbedrag. Eind 2010 is op basis van deze gegevens de bekostiging voor 2011, 
2012 en 2013 vastgesteld. Deze bekostiging berust niet op de bekostigingssystematiek voor 
Nederlandse scholen. Dit bedrag is de afgelopen jaren opgehoogd bij leerlingstijging. Al 
begin 2011 gaven de scholen aan niet uit te komen met de vastgestelde bekostiging en is 
incidenteel de bekostiging verhoogd. 
Behalve de bekostiging voor de reguliere uitgaven wordt de bekostiging aangevuld met 
tijdelijke bekostiging met name voor het leraren beleid, de verbeterplannen voor de 
verbetering van de kwaliteit van het onderwijs en aanvullende bekostiging voor personeels- 
en arbeidsmarktbeleid om tegemoet te komen aan de specifieke arbeidsmarktproblematiek 
waar de schoolbesturen op de eilanden mee te maken hebben. 
 
Voornemen is om op basis van de jaarrekeningen 2011  t/m 2013 te komen tot een solide 
structurele bekostiging, die toereikend is voor het geven van goed onderwijs, uitgaande van 
een doelmatige en sobere inrichting van het onderwijs, die recht doet aan de eilandspecifieke 
eisen en te verzekeren dat het bekostigingsniveau van de scholen voor voortgezet onderwijs in 
Caribisch Nederland voldoende zal zijn. 
 
Tenslotte geldt dat, in afwijking van Europees Nederland, het ministerie een aanzienlijk deel 
betaalt van de renovatie en nieuwbouw van de onderwijshuisvesting in Caribisch Nederland 
om de geconstateerde achterstanden weg te werken Het andere deel van de kosten wordt 
betaald door de openbaar lichamen.  
 
Daarnaast ontvangen de expertisecentra onderwijszorg subsidie voor zorgtaken die 
samenhangen met onderwijs aan leerlingen, als onderwijsondersteunende activiteiten, het 
verzorgen van ambulante begeleiding, het verrichten van handelingsgerichte diagnostiek of 
het geven van advies. Naar aanleiding van signalen van de eilanden is in 2013 de subsidie 
voor deze expertisecentra aanzienlijk verhoogd. 
 
Bekostiging per leerling in het primair onderwijs in euro’s 
 
EILAND per leerling 2011 per leerling 2012 per leerling 2013 
Bonaire 3.045 3.367 3.846 
Saba 3.585 5.555 6.212 
St. Eustatius 3.763 4.773 5.295 
 
Het verschil in het bedrag per leerling tussen de eilanden wordt verklaard door de kleine 
schaal van de scholen op de Bovenwinden en het daarmee samenhangende effect van de 
werking van de kleine-scholen-toeslag. Het verschil is sinds het schooljaar 2011-2012 
toegenomen als gevolg van de bekostigingstoeslagen die de scholen vanaf dat jaar hebben 
gekregen voor het harmoniseren van de salarisschalen. Deze toeslag is op Bonaire lager 
omdat daar de salarissen al dichter bij het harmonisatieniveau zaten dan op de Bovenwinden. 
 
20 
 

staatssecretaris het overzicht met de komende jaren uitbreiden, en daar heldere doelstellingen 
aan koppelen zodat het effect van de middelen duidelijk zichtbaar is? De Eerste en Tweede 
Kamer worden immers alleen op hoofdlijnen geïnformeerd en kunnen op die hoofdlijnen 
bijsturen. Het lijkt genoemde leden dan ook vanzelfsprekend dat daar een aan geldstromen 
gekoppelde doelstelling voor gebruikt wordt. Hieraan kan de meting van de voortgang 
vervolgens gekoppeld worden.  
 
De staatssecretaris wijst erop dat in 2011 in overleg met de minister van OCW, de 
gedeputeerden van onderwijs en de schoolbesturen doelstellingen zijn vastgelegd in de 
Onderwijsagenda. De komende periode zal de staatssecretaris deze doelstellingen als 
uitgangspunt blijven hanteren. Toen enkele jaren geleden de bekostigingssystematiek voor de 
eilanden is ontwikkeld, was slechts een beperkte hoeveelheid informatie voorhanden. 
Inmiddels is meer duidelijkheid op dit vlak verkregen en is het noodzakelijk gebleken de 
bekostiging incidenteel te verhogen.  
Zoals hij eerder heeft aangegeven zal op basis van de jaarrekeningen over 2011, 2012 en 2013 
en de bevindingen van de inspectie een structureel bekostigingsniveau worden vastgesteld.  
Op dat moment zal naar verwachting incidentele bijstelling van het bekostigingsniveau dus 
niet meer nodig zijn. 
 
De leden van deze fractie vragen wat de mening van de staatsecretaris is over de ratio 1 
directeur op 3 leraren.  
 
De staatssecretaris antwoordt dat de gegevens de ratio leraren versus directie en 
onderwijsondersteunend personeel aangeven. Naast de directeur horen hier ook 
onderwijsassistenten, administratief personeel, ict-personeel en schoonmakers toe.  
 
De leden van de SP-fractie merken op dat in de evaluatie niet genoemd wordt wat de 
voortgang is van de aanpak zwangere tienermeisjes. Deze is volgens de oorspronkelijke 
agenda bedoeld om ook deze meisjes een opleiding af te laten ronden. Kan de staatssecretaris 
aangeven waarom dit niet is opgenomen in de evaluatie én wat de huidige stand van zaken is, 
zo vragen zij.  
 
De problematiek van de zwangere tienermeisjes wordt in de Onderwijsagenda voor Caribisch 
Nederland niet specifiek benoemd, maar heeft  natuurlijk wel raakvlakken met het onderwijs. 
Het probleem speelt het sterkst op Sint Eustatius. Op dat eiland start de stichting MegaD 
samen met het centrum voor Jeugd en Gezin met de “we can young”-campagne die bedoeld is 
om meisjes en jonge vrouwen seksueel weerbaarder te maken. Ook voor de beide andere 
eilanden wordt geld beschikbaar gesteld voor deelname aan de “we can young”-campagne. 
Het opzetten van beroepsonderwijs op de Bovenwinden vanaf augustus 2013 draagt bij aan 
het vergroten van de opleidingsmogelijkheden voor de groep jonge moeders. 
 
 
22 
 

