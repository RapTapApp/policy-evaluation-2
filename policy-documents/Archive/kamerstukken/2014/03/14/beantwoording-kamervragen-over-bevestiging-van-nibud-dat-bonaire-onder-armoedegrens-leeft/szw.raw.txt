 
 
 
 
 
 
 
 
 
> Retouradres Postbus 90801 2509 LV  Den Haag 
 
 
De Voorzitter van de Tweede Kamer 
Postbus 90801 
der Staten-Generaal 
2509 LV  Den Haag 
Binnenhof 1 A 
Anna van Hannoverstraat 4 
T 070 333 44 44 
2513 AA  S GRAVENHAGE 
F 070 333 40 33 
2513AA22XA 
www.rijksoverheid.nl 
 
 
Onze referentie 
2014-0000030844 
 
Bijlagen 
- Kamervragen met 
Datum  14 maart 2014 
antwoorden; 
Betreft Kamervragen van de leden Kuzu en Van Laar over het bericht 'Nibud - Nibud-rapport 'minimum-
voorbeeldbegrotingen voor 
bevestigt dat Bonaire ver onder de armoedegrens leeft' 
Bonaire' 
 
 
Hierbij zend ik u de antwoorden op de Kamervragen van de leden Kuzu en Van 
Laar (beiden PvdA) over het bericht ‘Nibud bevestigt dat Bonaire ver onder de 
armoedegrens leeft’. Ik doe u deze antwoorden toekomen mede namens de 
minister van Binnenlandse Zaken en Koninkrijksrelaties, aan wie de vragen mede 
zijn gericht.  
 
De Staatssecretaris van Sociale Zaken  
en Werkgelegenheid, 
 
 
 
 
Jetta Klijnsma 
 
 Pagina 1 van 1 

elementen, met uiteenlopende momenten van afronding. Van de thans voorziene eindproducten 
wordt een aantal naar verwachting al vóór de zomer opgeleverd. Hierbij zij aangetekend dat voor 
wat betreft het BBP voor de eilanden Sint Eustatius en Saba nog niet direct een BBP-raming wordt 
opgeleverd, maar een vooronderzoek naar de mogelijkheid voor het inrichten van een macro-
raming. De verwachting is dat er eveneens in de zomer helderheid is over de haalbaarheid van een 
BBP-raming voor deze twee eilanden. Zodra de samenhangende CBS-producten gereed zijn, zult u 
daarover worden geïnformeerd.   
 
4 
Hoe beoordeelt u de uitkomsten van het Nibud-rapport? Is dit voor u aanleiding om op een andere 
manier naar de armoedeproblematiek op Bonaire te kijken? Geeft dit rapport nieuw inzicht in de 
armoedeproblematiek op Saba en Sint Eustatius of is daarvoor aanvullend onderzoek nodig? 
  
5 
Bent u van mening dat het Nibud-onderzoek een ernstiger beeld van de situatie schetst dan uw 
brief van december 2013? 
  
Antwoord vraag 4 en 5 
 
De uitkomst van het Nibud-onderzoek sluit aan op mijn eigen waarneming bij het werkbezoek in 
juli 2013. Hierbij past wel de kanttekening dat het beoordelen van minimumvoorbeeldbegrotingen 
los van betrouwbare gegevens over de inkomensverdeling (waaraan het CBS zoals gezegd nog 
werkt), niet goed mogelijk is. Bovendien is van belang dat, zoals Nibud zelf ook aangeeft, de in het 
rapport genoemde bedragen referentiebedragen zijn, die niet als norm mogen worden opgevat. Het 
valt ook op dat Nibud op sommige punten (bijvoorbeeld woonkosten, watergebruik en vervoer) een 
ruimere norm hanteert dan in Europees Nederland in de bijstand wordt gehanteerd. Zo is in 
Europees Nederland geen auto ingecalculeerd voor de basisbehoeften van bijstandsontvangers. Het 
door het Nibud berekende benodigde minimum inkomen ligt daardoor hoger dan de 
bijstandsnormen in Europees Nederland.  
 
Dit neemt niet weg dat het Nibud-rapport bruikbaar kan zijn voor het doel waarvoor het is 
opgesteld. Deze beoordeling is aan het eilandbestuur van Bonaire. Het openbaar lichaam heeft geld 
en instrumenten om het eilandelijk armoedebeleid vorm te geven (waarbij het Rijk kan 
ondersteunen, wat ook gebeurt via met name de bijzondere uitkering integrale projecten). De 
bestuurscolleges van Saba en Sint Eustatius kunnen zelf beoordelen of een overeenkomstig Nibud-
onderzoek dat is toegespitst op deze beide eilanden, nuttig is.  
 
Het Nibud-onderzoek kan niet de basis zijn voor het rijksbeleid ten aanzien van de niveaus van het 
wettelijk minimumloon en de uitkeringen. Daarmee zou worden voorbijgegaan aan het 
uitgangspunt van economische draagkracht. Het verhogen van het wettelijk minimumloon zonder 
de economische draagkracht in beschouwing te nemen, zou de economie van de eilanden ernstig 
kunnen schaden, terwijl het enkel verhogen van de uitkeringen los van de economische 
draagkracht tot een situatie zou leiden waarin werken niet langer loont. Dat moet worden 
voorkomen. Het CBS werkt zoals gezegd aan statistische informatie die nodig is om de 
economische situatie te kunnen beoordelen. Dat is nodig om een beslissing over de niveaus beter 
te kunnen funderen. Met het reeds vóór 10 oktober 2010 gezamenlijk uitgesproken 
verbeterstreven wordt tot uitdrukking gebracht dat het voorzieningenniveau zoals dat op de 
transitiedatum vorm heeft gekregen, niet het uitpunt zou mogen zijn, maar een eerste stap in een 
verdere ontwikkeling. De uitkomsten van het Nibud-onderzoek benadrukken de urgentie daarvan.  
 
Het rapport heeft dan ook een belangrijke  signaalwerking en zal vanuit die hoedanigheid een rol 
spelen in het voortgaande gesprek met het openbaar lichaam over het voorzieningenniveau. Gezien 
de doelstelling van het onderzoek is hierbij in eerste instantie het bestuurscollege van Bonaire aan 
zet om beleidsconclusies aan het rapport te verbinden. Daarover gaan we graag met het 
bestuurscollege in gesprek, om zo waar mogelijk vanuit de onderscheiden rollen een bijdrage te 
leveren aan het verlichten van de armoedeproblematiek op het eiland.  
 
 

