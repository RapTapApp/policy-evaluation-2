> Retouradres Postbus 20011 2500 EA Den Haag 
 
Directie Koninkrijksrelaties 
De Voorzitter van de Tweede Kamer der Staten-Generaal 
Postbus 20018 Turfmarkt 147 
Den Haag 
2500 EA  Den Haag 
Postbus 20011 
2500 EA  Den Haag 
Kenmerk 
2014-0000168198 
Uw kenmerk 
 
  
Datum 27 maart 2014 
Betreft Toezegging rond zichtbaarheid resultaten Kustwacht 
 
 
 
Tijdens de begrotingsbehandeling van Hoofdstuk IV Koninkrijksrelaties op 28 
november 2013, heeft het lid Van Laar verzocht de mogelijkheden te onderzoeken 
om de resultaten van de Kustwacht voor het Koninkrijk der Nederlanden in het 
Caribisch gebied zichtbaarder te maken. Mede namens de minister van Defensie 
kan ik u het volgende mededelen.  
 
Zoals in het onlangs naar uw Kamer verzonden Jaarplan 2014 van de Kustwacht 
(kamerstukken II 2013/14,  33 750 X, nr. 41) wordt vermeld, zal de Kustwacht 
ook dit jaar een actief voorlichtingsbeleid voeren in verschillende media om haar 
zichtbaarheid bij het publiek te behouden en te vergroten.  
Op verzoek van de landen zal meer aandacht worden besteed aan informatie-
voorziening (regelmatige persberichten) over aanwezigheid, uitgevoerde controles 
en resultaten. Naast de aanwezigheid van de Kustwacht op beroepenmarkten, 
worden ook scholen bezocht om voorlichting te geven en personeel te werven.  
Op zowel de Benedenwindse als de Bovenwindse Eilanden zullen in 2014 open 
dagen worden gehouden om de kennis over de Kustwacht bij de bevolking te 
vergroten. Daarnaast is de Kustwacht vanzelfsprekend aanwezig op de grote 
maritieme evenementen zoals de Regatta te Cura√ßao en Sint Maarten, waar zij 
ook voorlichtingsactiviteiten zal verzorgen. Ook de jaarlijks terugkerende 
Hurricane Exercise (HUREX) op de Bovenwindse Eilanden onder leiding van de 
marinierscompagnie in het Caribisch gebied zal door de Kustwacht worden 
aangegrepen om haar zichtbaarheid te vergroten. Tot slot zal het ministerie van 
Defensie persberichten op haar website blijven plaatsen van acties met of door de 
Kustwacht.  
 
Al deze inspanningen moeten ertoe leiden dat de resultaten van de Kustwacht 
voor een breed publiek zichtbaar zijn. Dit doet recht aan het belangrijke werk dat 
de Kustwacht verricht op het gebied van handhaving van de rechtsorde. 
 
De minister van Binnenlandse Zaken en Koninkrijksrelaties, 
 
 
 
 
 
dr. R.H.A. Plasterk 
 
 
Pagina 1 van 1 
  
 

