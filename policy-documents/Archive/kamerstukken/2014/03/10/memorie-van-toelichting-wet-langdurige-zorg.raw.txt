 
 
 
MEMORIE VAN TOELICHTING 
Wetsvoorstel langdurige zorg – algemeen deel 
 
Inhoudsopgave 
 
Memorie van toelichting Wetsvoorstel langdurige zorg – algemeen deel ......................... 1 
Doelstelling van dit wetsvoorstel ........................................................................................ 4 
Hoofdstuk 1 Inleiding ....................................................................................................... 4 
Aanleiding voor de hervorming ....................................................................................... 4 
Noodzaak tot hervormen van de AWBZ ........................................................................... 5 
Een nieuw stelsel van langdurige zorg ............................................................................. 7 
Een nieuwe wet ............................................................................................................ 7 
De meerwaarde van de Wlz ........................................................................................... 8 
Hoofdstuk 2 De verzekering .............................................................................................. 9 
2.1 Waarom een verzekerd recht op zorg? ....................................................................... 9 
2.2 Indicatiestelling: wie krijgt Wlz-zorg? ....................................................................... 10 
2.3 Het verzekerd pakket: waar heeft de cliënt recht op? ................................................. 16 
2.4 Zorglevering .......................................................................................................... 22 
2.5 Bekostiging ........................................................................................................... 28 
2.6 Uitvoering van de verzekering ................................................................................. 30 
2.7 Eigen bijdragen ...................................................................................................... 36 
Hoofdstuk 3 Kwaliteit ...................................................................................................... 37 
3.1 Cliënt – zorgaanbieder/zorgverlener ......................................................................... 39 
3.2 Cliënt – zorgkantoor ............................................................................................... 41 
3.3 Zorgkantoor – zorgaanbieder ................................................................................... 43 
3.4 Flankerend beleid ................................................................................................... 43 
Hoofdstuk 4 Betrokkenheid .............................................................................................. 44 
4.1 Eigen verantwoordelijkheid ..................................................................................... 44 
4.2 Mantelzorg en vrijwilligers ....................................................................................... 44 
4.3 Betrekken van de samenleving ................................................................................ 46 
4.4 Flankerend beleid ................................................................................................... 46 
Hoofdstuk 5 Wie is waarvoor verantwoordelijk? .................................................................. 47 
5.1 Overzicht .............................................................................................................. 47 
5.2 De cliënt en zijn sociale omgeving ............................................................................ 48 
5.3 De Minister van VWS .............................................................................................. 49 
5.4 De SVB ................................................................................................................. 49 
5.5 Het CIZ ................................................................................................................. 49 
1 
 

14.1 Cliënten, het veld en gemeenten ............................................................................ 89 
14.2 Reactie van uitvoerders en toezichthouders ............................................................. 94 
14.3 Adviesorganen, diensten en inspecties .................................................................... 98 
14.4 Reactie op de consultaties ................................................................................... 100 
Hoofdstuk 15 Toekomstperspectief .................................................................................. 104 
Hoofdstuk 16 Overgangssituatie, inwerkingtreding en transitie ........................................... 106 
16.1. Overgangsrecht voor cliënten ............................................................................. 106 
16.2 Overgangstraject voor zorgaanbieders .................................................................. 110 
16.3 Overgangstraject voor uitvoerende organen .......................................................... 111 
16.4 Inwerkingtreding en transitie ............................................................................... 111 
Hoofdstuk 17 Monitoring en evaluatie .............................................................................. 112 
 
 
  
3 
 

3
bijdrage en de financiële houdbaarheid. De brief van 6 november 2013 bevatte een nadere 
uitwerking van deze voornemens.  
 
Noodzaak tot hervormen van de AWBZ 
 
De regering heeft drie motieven om het stelsel van langdurige zorg te herzien: het verbeteren van 
de kwaliteit van ondersteuning en zorg, het vergroten van de betrokkenheid van de samenleving 
(meer voor elkaar zorgen) en de financiële houdbaarheid van de langdurige zorg.  
 
Betere kwaliteit van zorg 
De eisen die mensen stellen aan de langdurige zorg zijn toegenomen. Ondanks de inzet van 
professionals, mantelzorgers en vrijwilligers is de ontwikkeling van de kwaliteit en organisatie van 
de langdurige zorg achtergebleven bij de ontwikkeling van de welvaart. Dit komt gedeeltelijk 
omdat de AWBZ niet meer goed aansluit bij de huidige tijd. De verzekerden en hun 
vertegenwoordigers stellen andere eisen aan de zorg en ondersteuning die hen geboden wordt. 
Andere eisen aan kwaliteit, maatwerk en zeggenschap. Cliënten willen niet in een keurslijf worden 
gedrongen. Aanbieders en uitvoerders die binnen de huidige AWBZ proberen om cliëntgericht te 
werken, ervaren de AWBZ als beperkend. Cliënten willen regie naar vermogen, maatwerk, 
keuzevrijheid en zeggenschap. Ook mensen met beperkingen kunnen zich nog ontwikkelen. Dit 
geldt zowel voor ouderen als voor mensen met verstandelijke, lichamelijke en/of zintuiglijke 
beperkingen, al zijn er per doelgroep natuurlijk accentverschillen. Veel mensen willen zo lang 
mogelijk en zoveel mogelijk zelfstandig in hun vertrouwde omgeving blijven. Voor ouderen is dit 
veelal bij hun partner, indien zij deze nog hebben. Bij kinderen en jongeren met verstandelijke, 
lichamelijke en/of zintuiglijke beperkingen is dit bij hun ouders. 
 
Door de uitbreiding van de AWBZ zijn veel taken en werkzaamheden onder de noemer zware en 
onverzekerbare zorg komen te vallen. Daarmee werd het medisch perspectief (te) dominant en 
werd bij de verlening van die zorg te weinig rekening gehouden met welzijn van de cliënt en 
informele zorg en ondersteuning. De verbinding tussen de AWBZ en andere beleidsterreinen 
respectievelijk de verbinding tussen (mensen in) de AWBZ en (mensen in) de andere onderdelen 
van de maatschappij is zwak. Zonder aanpassing van de onderliggende waarden van het huidige 
zorgstelsel dreigt het gevaar van inhoudelijke vervreemding met als uiteindelijk resultaat: 
ontevreden burgers en ontevreden zorgverleners. 
 
De Wlz beoogt samen met de drie andere stelselwetten (de Wmo 2015, de Jeugdwet en de Zvw) 
en met de bestaande zorgbrede wetten die gericht zijn op de kwaliteit en veiligheid van de zorg en 
de governance in de zorg een samenhangend wettelijk kader te creëren waarbinnen zorg geleverd 
kan worden die gericht is op de wensen, mogelijkheden en behoeften van individuele mensen. De 
Wlz biedt een vangnet voor mensen die – ook met steun van de omgeving of gemeente – niet 
(meer) zelfredzaam kunnen zijn.  
 
Meer voor elkaar zorgen 
De langdurige zorg is te veel geïnstitutionaliseerd, wat wil zeggen dat een te groot deel van de 
zorgverlening in handen is gekomen van partijen die formele zorg verlenen. De (financiële) 
mogelijkheden van mensen zelf en hun sociale omgeving zijn hierdoor in steeds grotere mate op 
de achtergrond gekomen. Solidariteit is in de AWBZ grotendeels financieel ingevuld en leunt vooral 
op premieoverdracht en algemene belastingen. Er wordt naar de mening van de regering een 
groter beroep gedaan op formele zorg dan nodig is. Bovendien worden de mogelijkheden om het 
welbevinden van mensen te verbeteren niet ten volle benut. Mantelzorgers en vrijwilligers kunnen 
zowel binnen als buiten een instelling een belangrijke extra impuls geven aan dat welbevinden 
onder meer door eenzaamheid tegen te gaan. Het is daarom gewenst dat mantelzorgers en 
vrijwilligers nauw betrokken blijven, ook wanneer iemand zijn eigen omgeving verlaat om in een 
meer beschermde omgeving zoals een instelling te gaan wonen. De regering heeft een stelsel van 
langdurige zorg voor ogen waarin de rol van de overheid groter wordt naarmate mensen meer zorg 
nodig hebben en hun sociale netwerk minder op kan vangen. Daar waar de overheid haar 
                                                           
3
 Kamerstukken II, 2013/14, 30597, nr. 380. 
5 
 

Een nieuw stelsel van langdurige zorg 
 
Op basis van bovenstaande drie overwegingen komt de regering tot de conclusie dat het stelsel 
7
van langdurige zorg moet worden herzien. Uitgangspunten bij die herziening zijn: 
1. Kwaliteit van leven (welbevinden) staat voorop. Uitgegaan wordt van wat mensen (nog) wel 
kunnen in plaats van wat zij niet kunnen.  
2. Meer voor elkaar zorgen. Als ondersteuning nodig is, wordt allereerst gekeken naar het eigen, 
sociale netwerk en de financiële mogelijkheden van betrokkenen en wordt de hulp dichtbij 
georganiseerd.  
3. Voor wie – ook met steun van de omgeving – niet (meer) zelfredzaam kan zijn, is er altijd (op 
participatie gerichte) ondersteuning of passende zorg. 
4. De meest zorgbehoevenden krijgen recht op passende zorg en verblijf op grond van de Wlz. 
 
In eerste instantie zoeken mensen die behoefte hebben aan (incidentele) ondersteuning meestal 
zelf naar oplossingen. Familie, buren vrienden en kennissen kunnen vaak - dat wijst de praktijk 
van de mantelzorg uit - heel goed bijdragen aan het voorkomen of uitstellen van een vraag om 
professionele hulp zonder dat het welbevinden daar onder lijdt. Neemt de behoefte aan 
ondersteuning of zorg toe, dan kan het zijn dat de kwaliteit van leven is gediend met aandacht van 
buiten de eigen kring. Dat is het moment om de gemeente of de zorgverzekeraar te vragen of in 
bijvoorbeeld ondersteuning, begeleiding, verpleging of verzorging kan worden voorzien. Daarbij 
blijft voorop staan dat deze hulp zoveel mogelijk het informele circuit versterkt en dat niet 
vervangt. Bovendien blijft de cliënt zelf de regie voeren en draagt zelf verantwoordelijkheid voor 
aanvragen en ontvangen van ondersteuning en zorg. In de Jeugdwet en Wmo 2015 is vastgelegd 
waar de gemeenten verantwoordelijk voor zijn. De samenhang tussen de gemeentelijke 
verantwoordelijkheid en de Wlz wordt nader uitgewerkt in hoofdstuk 6 over de samenhang tussen 
Wlz en andere domeinen. 
  
Er kan echter een moment komen dat de kwaliteit van iemands bestaan zelfs met al deze inzet 
onder druk komt te staan, dat de intensiteit van iemands zorgbehoefte zodanig wordt dat iemands 
welbevinden zonder meer inzet wordt geschaad. Bij mensen met verstandelijke, lichamelijke en/of 
zintuiglijke beperkingen kan dit al op zeer lage leeftijd- of na een ongeval van het ene op het ander 
moment- het geval zijn. Als de cliënt of diens wettelijk vertegenwoordiger niet (langer) in staat is 
om de verantwoordelijkheid te dragen voor de organisatie van de noodzakelijke zorg, ontstaat er 
gevaar voor de gezondheid en/of het welzijn van de cliënt of voor het welzijn van anderen in zijn 
omgeving. Bovendien is soms de hoeveelheid of de inhoud van de benodigde zorg dusdanig, dat 
die niet (langer) van het sociale netwerk kan worden gevraagd of dat deze niet (langer) 
verantwoord of doelmatig uit allerlei samenstellende delen kan worden opgebouwd. Daarom dient 
voor deze mensen, bijvoorbeeld voor zwaar dementerende ouderen of zwaar verstandelijk en/of 
lichamelijk gehandicapten, een verzekerd recht op zorg te bestaan. De zorgaanbieder neemt de 
organisatie en een groot deel van de regie van zorg en verantwoordelijkheid van de cliënt of zijn 
mantelzorgers over. De doelgroep waarvoor dit nodig is, is beperkt. Op basis van huidig 
zorggebruik, de decentralisatie naar gemeenten, de overheveling naar de Zvw en het langer thuis 
wonen, verwacht de regering dat het structureel om minder dan 200.000 mensen zal gaan. Dit 
aantal zal jaarlijks groeien onder invloed van de demografische groei.  
 
Een nieuwe wet 
 
De regering is van mening dat de AWBZ zoals wij die nu kennen vastloopt in steeds ingewikkeldere 
regelgeving. Er is een groot gat ontstaan tussen de letter van de wet en de werking van de AWBZ 
in de praktijk. Door aanpassingen die in de wet, de lagere regelgeving en de uitvoeringspraktijk 
zijn doorgevoerd sinds 1968, is het systeem van de AWBZ als geheel een lappendeken geworden 
die door niemand meer echt wordt overzien. Dat is een onwenselijke situatie die niet kan worden 
                                                           
7
 Deze zorgladder en de volgtijdelijkheid voor informele en formele zorg geldt in de meeste gevallen. Denk 
bijvoorbeeld aan ouderen die langzaam dementeren of slechter ter been raken. Dat laat onverlet dat het 
verlenen van formele zorg ook al in een vroeg stadium mogelijk is. Dit kan bijvoorbeeld het geval zijn bij 
kinderen met een ernstige lichamelijke, verstandelijke of zintuiglijke beperking.  
7 
 

 de toegang tot de Wlz en het verzekerd pakket worden in de Wlz zelf verankerd;  
 het pgb en zorg in natura worden onder één budgettair kader gebracht; 
 de voorwaarden die gesteld worden aan het pgb en vpt worden aangescherpt; 
 zorgverzekeraars dienen een aparte juridische entiteit op te richten voor de uitvoering van de 
Wlz; 
 door te regelen dat behandelend artsen en andere hulpverleners met een medisch 
beroepsgeheim het Centrum indicatiestelling zorg (CIZ) desgevraagd die gegevens over hun 
patiënten moeten verstrekken, die noodzakelijk zijn om tot een goede (her)indicatie te komen, 
kan het CIZ (dat wordt omgevormd tot een publiekrechtelijk zelfstandig bestuursorgaan) 
indicatiefraude tegengegaan;  
 de Wlz bevat meer instrumenten om verzekeraars te stimuleren om de AWBZ doelmatig uit te 
voeren. Zo kunnen op grond van de Wlz eisen worden gesteld als zorgverzekeraars 
voornemens zijn om (vrijwillig) taken uit te besteden aan kantoren, wordt het toezicht van de 
NZa verscherpt, en kan de Minister van VWS als ultimum remedium een regionale uitvoerder 
(zorgkantoor) sluiten, waarbij de taken wordt overgedragen aan een andere partij. 
 
Tot slot zijn verbeteringen doorgevoerd om de Wlz helder te positioneren ten opzichte van Wmo 
2015, de Jeugdwet en de Zvw:  
 de Wlz, Wmo 2015, Jeugdwet en Zvw bevatten heldere bepalingen over voorliggendheid van 
wetgeving; 
 in de Wlz is vastgelegd dat het CIZ de indicatiestelling onafhankelijk van gemeenten gaat 
verrichten (die hier in de AWBZ nog formeel voor verantwoordelijk zijn) en; 
 zorgverzekeraars dienen een aparte juridische entiteit op te richten voor de uitvoering van de 
Wlz. 
 
Hoofdstuk 2 De verzekering  
 
In dit hoofdstuk wordt uiteengezet hoe de nieuwe volksverzekering er uit komt te zien.  
 
2.1 Waarom een verzekerd recht op zorg? 
 
De Wlz is net als de AWBZ een publiekrechtelijke sociale verzekering. Dit betekent dat mensen van 
rechtswege verzekerd zijn en de verzekering niet voortvloeit uit een overeenkomst tussen de 
verzekerde en de verzekeraar. Het verzekeringsrisico ligt bij de overheid. Daarom is er geen sprake 
van een schadeverzekering in de zin van het Burgerlijk Wetboek (BW). De regering is van mening 
dat er, gegeven de zware zorgbehoefte van mensen die aangewezen zijn op zorg op grond van de 
Wlz, geen enkele twijfel over mag bestaan dat zij de zorg krijgen die zij nodig hebben. Dat neemt 
niet weg dat de regering het wenselijk vindt dat binnen de Wlz wordt bekeken wat de cliënt en zijn 
sociale omgeving zelf nog kunnen. Dit wordt in hoofdstuk 4 toegelicht. Consequentie van de keuze 
voor een verzekering is echter dat de inzet van de sociale omgeving, die bij kan dragen aan de 
kwaliteit van leven van betrokkenen, geen verplichtend karakter heeft.  
 
Uitvoering van de verzekering 
In het verlengde van de keuze voor een verzekering ligt de keuze over de uitvoering van de wet.  
De verantwoordelijkheid voor de uitvoering van de Wlz wordt belegd bij zorgverzekeraars voor hun 
eigen verzekerden. Dit wordt toegelicht in paragraaf 2.6. Hier wordt volstaan met een korte 
toelichting op de termen “Wlz-uitvoerder” en “zorgkantoor”, die in de volgende paragrafen al 
worden gebruikt. De uitvoering van de Wlz vindt plaats in een aparte rechtspersoon, die behoort 
tot de groep waar toe ook de zorgverzekeraar behoort. Deze rechtspersoon wordt de Wlz-
uitvoerder genoemd en is verantwoordelijk voor de uitvoering van de wet voor eigen verzekerden. 
De regering acht het echter nodig om te werken met budgettaire kaders en dus ook met regionale 
uitvoeringskantoren. Daarom zal, net als in de AWBZ, in de Wlz met uitvoerders worden gewerkt 
die in een regio de Wlz uitvoeren. Deze regionale uitvoerders worden zorgkantoren genoemd. In de 
praktijk zullen cliënten en zorgaanbieders het meeste te maken krijgen met de zorgkantoren die 
het feitelijke werk doen en niet met de Wlz-uitvoerders die achter de schermen verantwoordelijk 
blijven. Daarom wordt in het vervolg van het algemene deel van de memorie van toelichting vooral 
gerefereerd aan de zorgkantoren. In de artikelen en de artikelsgewijze toelichting wordt juist 
9 
 

Bij de indicatiestelling zal het CIZ een landelijk uniform afwegingskader hanteren. In de hiervoor 
genoemde HLZ-brief die de Staatssecretaris naar de Tweede Kamer heeft gestuurd, is op 
hoofdlijnen aangegeven welke groepen in de toekomst nog toegang krijgen tot de nieuwe 
volksverzekering en welke groepen voortaan terecht kunnen bij de Wmo 2015, Jeugdwet en/of 
Zvw. In dit wetsvoorstel zijn de toegangscriteria voor de Wlz nader uitgewerkt. Er is gekozen om 
de lat die de toegang bepaalt hoger te leggen dan in de AWBZ. Lichtere vormen van ondersteuning 
en zorg uit de AWBZ maken geen onderdeel meer uit van de Wlz. In hoofdlijnen komt het erop 
neer dat een cliënt recht heeft op zorg op grond van de Wlz indien hij vanwege een somatische of 
psychogeriatrische aandoening of beperking of een verstandelijke, lichamelijke of zintuiglijke 
handicap blijvend behoefte heeft aan: 
 permanent toezicht ter voorkoming van escalatie of ernstig nadeel; of 
 24 uur per dag zorg in de nabijheid, omdat de cliënt, om ernstig nadeel voor hem zelf te 
voorkomen, 
9
o door fysieke problemen voortdurend begeleiding, verpleging of overname van zelfzorg 
nodig heeft, of 
o door zware regieproblemen voortdurend begeleiding of overname van taken nodig heeft.  
Deze toegangscriteria zijn niet afhankelijk van de leeftijd van een persoon; zowel kinderen als 
volwassenen die aan deze criteria voldoen, kunnen gebruik maken van de Wlz. Dit geldt dus 
bijvoorbeeld ook voor ernstig meervoudig gehandicapte kinderen als de gebruikelijke zorg van 
ouders aan kinderen qua tijd en intensiteit substantieel wordt overschreden.  
 
De toegangscriteria zijn volledig gebaseerd op zorginhoudelijke criteria. De toegang tot de Wlz is 
geen afgeleide van de vraag of een gemeente voldoende heeft gedaan om iemand zo lang mogelijk 
thuis te ondersteunen vanuit de Wmo 2015 of van het feit of de zorgverzekeraar vanuit de Zvw 
voldoende zorg heeft geboden. Een dergelijk criterium heeft onvoldoende afbakenende kracht. 
Bovendien sluit dit niet aan bij het verzekeringskarakter van de Wlz. 
De toegang tot de Wlz is onafhankelijk van het ondersteuningsaanbod dat gemeenten bieden en de 
lokale verschillen daartussen evenals het pakket aan zorg dat vanuit de Zvw behoort te worden 
geboden. De regering acht het niet wenselijk dat het CIZ zou moeten toetsen of gemeenten 
voldoende ondersteuning hebben geboden. Daarvoor dient de lokale democratie. De gemeenteraad 
controleert of er in de gemeente voldoende ondersteuning wordt geboden op grond van de Wmo 
2015 en spreekt de verantwoordelijke wethouder erop aan indien dit niet het geval is. Tevens is 
het niet wenselijk dat het CIZ beoordeelt of de zorgverzekeraar voldoende zorg heeft geboden 
vanuit de Zvw. 
 
In de toegangscriteria is niets opgenomen over de rol van de sociale omgeving van de cliënt. Er 
wordt voor het beantwoorden van de vraag of iemand toegang tot de Wlz krijgt derhalve niet 
gekeken of de cliënt familie, vrienden of kennissen heeft die hem kunnen verzorgen waardoor er 
geen zorg nodig zou zijn vanuit de Wlz. Hier is slechts één uitzondering op: van ouders wordt naar 
algemeen aanvaardbare maatstaven verwacht dat zij hun kinderen verzorgen en opvoeden c.q. 
toezicht bieden ook al is er sprake van een kind met een ziekte, aandoening of beperking. Pas als 
de zorg voor een kind qua tijd en intensiteit substantieel meer is ten opzichte van de zorg van 
ouders aan een kind zonder beperkingen van dezelfde leeftijd, kan er sprake zijn van toegang tot 
de Wlz (gebruikelijke zorg).  
Indien iemand intensief ondersteund wordt door zijn eigen sociale netwerk, kan dat er natuurlijk 
wel toe leiden dat iemand zich later bij het CIZ meldt. Met uitzondering van de gebruikelijke zorg 
van ouders aan kinderen, speelt bij het besluit van het CIZ of iemand toegang krijgt tot de Wlz zijn 
sociale omgeving, uiteindelijk dus geen rol. De sociale omgeving kan weer wel een rol spelen bij de 
keuze voor de leveringsvorm, de zorgplanbespreking en de uiteindelijke zorgverlening. 
 
Gebruikelijke zorg 
Voor alle cliënten in de Wlz geldt dat het recht op zorg slechts bestaat voor zover de verzekerde 
daar naar aard, inhoud en (globale) omvang redelijkerwijs op is aangewezen. Met redelijkerwijs 
wordt hier ook gebruikelijke zorg bedoeld. Bij kinderen waarbij een beroep wordt gedaan op de Wlz 
                                                           
9
 Zelfzorg is de zorg die iemand normaliter voor zichzelf heeft. Deze zorg omvat algemene dagelijkse 
levensverrichtingen, zoals de persoonlijke verzorging en hygiëne. 
11 
 

rest van hun leven zijn aangewezen op deze intensieve vorm van langdurige zorg, draagt de wet 
de naam Wet langdurige zorg.  
 
Iemand krijgt alleen recht op zorg op grond van de Wlz indien hij blijvend behoefte heeft aan 
permanent toezicht en/of 24 uur per dag zorg in de nabijheid. Dat de zorgvraag van de cliënt 
blijvend moet zijn, is van belang voor de afbakening tussen de Wmo 2015 en de Wlz. Bij cliënten 
die intensieve zorg of ondersteuning nodig hebben maar waarvan de verwachting is dat de 
zorgbehoefte over gaat of veel minder zal worden, blijven gemeenten en zorgverzekeraars 
verantwoordelijk. Dit biedt stabiliteit voor cliënten, omdat hiermee wordt voorkomen dat mensen 
heen en weer moeten om telkens een beroep te doen op een ander domein. Ook zullen mensen 
een beroep kunnen doen op de Wmo 2015 en de Zvw, indien ze weliswaar een blijvende 
zorgbehoefte hebben, maar geen behoefte hebben aan permanent toezicht en/of 24 uur per dag 
zorg in de nabijheid. Mensen die in het gemeentelijke domein of door zorgverzekeraars geholpen 
kunnen worden, hebben over het algemeen nog perspectief op herstel en/of participatie in de 
samenleving. Het behoud van aansluiting bij de op participatie gerichte maatschappij is daarbij van 
groot belang. Hoofdregel is daarom dat mensen waarbij een verbetering van hun mogelijkheden 
wordt verwacht, voor ondersteuning een beroep kunnen doen op de andere domeinen die meer op 
herstel en participatie zijn gericht. Zo zal op herstel gerichte tijdelijke opname na 
ziekenhuisopname niet mogelijk zijn in de Wlz. Op de hoofdregel bestaat echter één uitzondering, 
te weten de zorg voor volwassenen met een licht verstandelijke beperking. 
 
10
Uitzondering: volwassenen met een licht verstandelijke beperking (LVG)  
In de HLZ-brief van 25 april 2013 staat dat de zzp’s LVG 1-5 voor kinderen tot achttien jaar 
onderdeel worden van de nieuwe Jeugdwet. Ook na het bereiken van de achttienjarige leeftijd kan 
nog behoefte zijn aan deze zorg, bijvoorbeeld omdat de behandeling die vóór het achttienjarige 
levensjaar is gestart nog niet is afgerond. Ook kan het voorkomen dat pas na het bereiken van de 
achttienjarige leeftijd wordt vastgesteld dat deze vorm van zorg de meest aangewezen is in 
verband met de gedragsproblematiek van de licht verstandelijk beperkte jongvolwassene. Het gaat 
hierbij om integrale behandelzorg in een verblijfssetting met permanent toezicht of 24 uur per dag 
zorg nabij die wordt ingezet voor een bepaalde periode. Na deze behandelperiode kan de cliënt zijn 
aangewezen op een andere vorm van zorg vanuit de Wlz danwel kan de cliënt worden ondersteund 
door de gemeente en/of zorgverzekeraar. Bij deze groep cliënten is er dus niet in alle gevallen 
sprake van een blijvende behoefte aan zorg. Toch heeft de regering het noodzakelijk geacht deze 
groep cliënten onder de reikwijdte van de Wlz te brengen. De continuïteit van de ingezette 
behandeling prevaleert, naar de mening van de regering, boven het bereiken van de leeftijd van 
achttien jaar. Tevens vindt de regering het van belang dat deze vorm van integrale behandelzorg 
ook beschikbaar is voor jongvolwassenen. De regering maakt daarom voor deze groep een 
uitzondering op het uitgangspunt dat er sprake dient te zijn van een blijvende zorgbehoefte. 
 
Psychische stoornissen 
Psychische stoornissen vormen op zichzelf geen grondslag voor toegang tot de Wlz. Kenmerk van 
psychische stoornissen is dat het verloop van de aandoening op voorhand vaak niet goed te 
voorspellen is. Op voorhand is daarom niet vast te stellen of de zorgbehoefte van een cliënt voor 
de geestelijke gezondheidszorg (GGZ) blijvend is of niet. Mensen met een psychische stoornis zijn 
daarnaast gebaat bij een zo laagdrempelig mogelijke behandeling of ondersteuning. Een sociaal 
netwerk, participatie en een relatie zijn doorslaggevend voor herstel. Cliënten die tot 2015 op basis 
van de grondslag psychiatrie aanspraak hebben op AWBZ-zorg (de langdurige GGZ), komen mede 
daarom per 2015 voor de verantwoordelijkheid van de verzekeraars in de Zvw en gemeenten in de 
Wmo 2015. Mensen die naast een somatische aandoening, een psychogeriatrische aandoening of 
beperking of naast een verstandelijke, lichamelijke en/of zintuiglijke handicap bijkomende 
psychische problemen hebben, kunnen wel al op basis van voorliggend wetsvoorstel voor de Wlz in 
aanmerking komen. 
 
11
Nota bene: De aangenomen motie van de leden Keijzer en Bergkamp roept de regering op om 
mensen die langdurig zijn aangewezen op GGZ, niet over te hevelen naar de Zvw, maar dit uit te 
                                                           
10
 'LVG' staat voor: licht verstandelijk gehandicapt 
13 
 

AWBZ staat onder andere hoe de cliënt zal gaan wonen en leven, hoeveel uur zorg hij zal krijgen 
en welke zorg hij zal krijgen. In de Wlz doet het CIZ hierover geen uitspraak meer. Cliënten en 
zorgaanbieders krijgen hiermee een grotere vrijheid in de wijze waarop de zorg geleverd wordt en 
er komt minder nadruk te liggen op de omvang. Het zzp blijft bestaan voor de bekostiging, maar is 
geen recht meer. De vormgeving van de zorgprofielen wordt door het Zorginstituut Nederland 
nader uitgewerkt.  
 
De wijziging in indicatiestelling draagt bij aan de omslag in het denken die de regering wil 
bewerkstelligen met haar visie op de hervorming van de langdurige zorg. De cliënt of zijn 
vertegenwoordiger maken afspraken over de zorg met de zorgaanbieder, die worden vastgelegd in 
het zorgplan. Uitgangspunt hierbij zijn de professionele standaarden voor goede zorg. In hoofdstuk 
3 wordt toegelicht hoe de zorgplanbespreking wettelijk wordt verankerd en hoe de 
cliëntondersteuning daarbij kan worden georganiseerd. De regering is ervan overtuigd dat deze 
aanpak de cliënt betere waarborgen biedt dan een recht op een bepaald zzp met een bepaald 
aantal uren zorg.  
 
De wijzigingen in de indicatiestelling hebben zeer beperkt invloed op het secundaire proces: 
zorgregistratie, zorgtoewijzing, declaratie et cetera. De bekostiging blijft gebaseerd op zzp’s. In 
paragraaf 2.5 wordt toegelicht hoe de bekostiging wordt vormgegeven. Indien uit onderzoek naar 
de mogelijkheden van grootschalig zzp-onderhoud blijkt dat het mogelijk is om het aantal zzp’s op 
termijn terug te brengen, wordt het aantal zorgprofielen bij de indicatiestelling ook teruggebracht. 
Indien een aantal zzp’s zou kunnen worden samengevoegd, ontstaan bredere en meer 
onderscheidende pakketten waardoor de ruimte om daarbinnen invulling te geven aan de zorg 
12
wordt vergroot en de risico’s op upcoding kleiner worden.  
 
Versnelde indicatieprocedure 
Er kunnen zich situaties voordoen, waarbij het noodzakelijk is dat het CIZ in afwijking van de 
geldende termijnen versneld een indicatiebesluit afgeeft. Een situatie waarin zich dit bijvoorbeeld 
voor kan doen is als door het wegvallen van de mantelzorger meer zorg en ondersteuning nodig is 
en tevens het “met aan zekerheid grenzende waarschijnlijkheid” duidelijk is dat de verzekerde is 
aangewezen op de Wlz. De gemeente en zorgverzekeraar zullen, als deze situatie zich voordoet, in 
eerste instantie deze zorg en ondersteuning op zich nemen, waarbij tegelijkertijd een indicatie voor 
de Wlz kan worden aangevraagd. Bij amvb kunnen hierover nadere regels worden gesteld alsmede 
over de termijn waarbinnen het CIZ een dergelijk besluit moet nemen. Het is, ook in geval van een 
versnelde indicatieprocedure, van belang dat het CIZ over de benodigde informatie beschikt om te 
kunnen beoordelen of de cliënt in aanmerking komt voor Wlz-zorg. Dat wil zeggen: het CIZ moet 
op basis van die informatie kunnen beoordelen of er blijvend behoefte is aan permanent toezicht of 
zorg voortdurend in de nabijheid. 
 
Minder herindicaties nodig 
De regering ziet de Wlz als het sluitstuk van de langdurige zorg. Daarom krijgen alleen mensen die 
blijvend zijn aangewezen op langdurige zorg conform de Wlz toegang tot de Wlz. Iemand behoudt 
zijn recht op zorg op grond van de Wlz in beginsel dus de rest van zijn leven, met uitzondering van 
de personen met een Wlz-indicatie voor (in AWBZ-termen) een zzp-LVG. Voor deze indicaties geldt 
een beperkte geldigheidsduur. Dit is een verschil ten opzichte van de AWBZ, waarin de meeste 
indicatiebesluiten een beperkte geldigheidsduur kennen. Wel kan het CIZ ambtshalve herindiceren 
indien het vermoedt dat een indicatiebesluit op basis van onjuiste gegevens is afgegeven (en het 
recht op Wlz-zorg dus mogelijk ten onrechte is verkregen). De Wlz voorziet in een nadrukkelijke 
grondslag voor het herindiceren, bijvoorbeeld in het geval de indicatie was gebaseerd op foutieve 
of onvolledige (medische) gegevens. 
 
Consequentie van bovenstaande is dat een indicatiebesluit voor onbepaalde tijd geldig is en dat 
herindiceren niet meer nodig is, tenzij de zorgbehoefte van de cliënt wijzigt. Indien de 
zorgbehoefte van de cliënt wijzigt, vindt hierover doorgaans overleg plaats tussen de 
zorgaanbieder en de cliënt. Zorgaanbieder en cliënt zoeken in dat geval samen naar een andere 
                                                           
12
 'Upcoding' is het door een zorgaanbieder declareren van een hoger zzp dan voor de cliënt nodig is.  
15 
 

Integraal pakket 
In de Wlz bestaat geen recht op extramurale zorg via losse functies en klassen, zoals dat in de 
AWBZ wel bestaat. Delen van de ondersteuning en zorg die nu nog onderdeel uitmaken van de 
AWBZ, komen als aanspraken te vervallen. In plaats daarvan kunnen mensen met een 
ondersteuningsvraag die zij niet zelf of met behulp van hun eigen sociale netwerk kunnen 
oplossen, terecht bij hun gemeente. Gemeenten ontvangen de middelen waarmee zij deze mensen 
kunnen ondersteunen in hun zelfredzaamheid. 
 
Cliënten die aangewezen zijn op zorg uit de Wlz hebben recht op een samenhangend aanbod van 
zorg in combinatie met verblijf. Dit samenhangende aanbod moet aansluiten bij de zorg waarop de 
cliënt conform de toegangscriteria is aangewezen: blijvende behoefte aan permanent toezicht of 24 
uur per dag zorg in de nabijheid. Van welke zorg de cliënt gebruik zal maken, hangt af van zijn 
individuele mogelijkheden, behoeften en wensen. Afspraken hierover worden vastgelegd in het 
zorgplan. De invulling van het recht op zorg hangt daarom af van de omstandigheden en kan 
verschillen van cliënt tot cliënt. 
 
De verzekerde zorg in de Wlz bestaan uit een integraal pakket, dat de volgende onderdelen kan 
omvatten: 
 Verblijf in een instelling 
 Persoonlijke verzorging, begeleiding en verpleging 
 Behandeling 
o Wlz-behandeling 
o Algemene medische zorg 
 Hulpmiddelen 
 Vervoer voor begeleiding of behandeling 
 Woningaanpassingen voor cliënten tot 18 jaar. 
 
2.3.1 Verblijf in een instelling 
 
Allereerst omvat de Wlz een recht op verblijf in een instelling inclusief de daarbij horende 
voorzieningen, zoals eten en drinken en het schoonhouden van de woonruimte. Naast het verblijf is 
er recht op samenhangende zorg bestaande uit persoonlijke verzorging, verpleging, begeleiding of 
behandeling. In het Besluit zorgaanspraken AWBZ omvatte de aanspraak “verblijf” ook alle 
geïndiceerde zorg. In de nieuwe formulering van artikel 3.1.1 van de Wlz zijn die elementen uit 
elkaar gehaald. Verblijf is een apart onderdeel van het verzekerd pakket. De zorgvormen zijn 
nevenschikkend genoemd onder a tot en met f. Iemand kan derhalve een recht hebben op verblijf 
plus de geïndiceerde zorg, of alleen op een of meer geïndiceerde zorgvormen. De noodzaak van het 
los van het verblijf kunnen indiceren van de zorgvormen vloeit voort uit het feit dat cliënten op 
grond van de Wlz zelf (in plaats van op grond van lagere regelgeving) kunnen kiezen voor een vpt 
of een pgb, dat wil zeggen voor het verkrijgen van zorg terwijl zij thuis blijven wonen (en derhalve 
niet gaan verblijven in een instelling). 
 
Voor mensen die niet willen verblijven in een instelling, biedt dit wetsvoorstel de mogelijkheid van 
een vpt of een pgb. Zij zien dan af van daadwerkelijk verblijf in een instelling maar houden voor 
zover daar behoefte aan is er wel recht op een deel van de verblijfszorg (hoteldiensten die 
samenhangen met het verblijf, zoals huishoudelijke hulp en eten en drinken). Zie tabel 2.1 voor de 
verschillen tussen pgb en vpt.  
 
Voor het vpt en het pgb gelden wel voorwaarden. Zo moet de zorg verantwoord en tegen 
aanvaardbare kosten in de eigen woonomgeving geleverd kunnen worden. Uiteraard kunnen 
meerdere pgb-houders wel net als nu in een pgb gefinancierd wooninitiatief, die als hun eigen 
woonomgeving gekwalificeerd kan worden verblijven. De kosten voor het verblijf zijn dan voor 
eigen rekening omdat uit het pgb alleen zorg kan worden betaald. In de volgende paragrafen over 
zorglevering en bekostiging wordt hier nader op ingegaan.  
 
Omdat de regering het belangrijk vindt dat kinderen zo lang mogelijk bij hun ouders kunnen blijven 
wonen, zijn woningaanpassingen voor cliënten tot 18 jaar als recht in de Wlz opgenomen.  
17 
 

gemaakt in het zorgplan. De zorgbehoefte van de cliënt en zijn wensen ten aanzien van de 
dagelijkse invulling daarvan staan daarbij centraal. Dit wordt toegelicht in hoofdstuk 3 over 
kwaliteit. 
 
Bij persoonlijke verzorging in de Wlz gaat het net als in de AWBZ om het ondersteunen of 
overnemen van de zelfzorg bij mensen met een aandoening of beperking. Persoonlijke verzorging 
is gericht op het opheffen van het tekort aan zelfredzaamheid van de cliënt. Dit kan ook inhouden 
dat de cliënt wordt gestimuleerd om deze activiteiten zelf te doen en aan te leren.  
 
Begeleiding of dagbesteding in de Wlz omvat recreatieve of sociaal-culturele activiteiten waaraan 
de mensen in de Wlz een bepaalde mate van structuur overhouden en die bijdrage aan een 
verhoging van de kwaliteit van leven. Bij deze begeleiding hoort ook een bepaalde mate van 
toezicht. Dit wijkt af van de begeleiding die wordt geboden door gemeenten in het kader van de 
Wmo 2015. Deze begeleiding is erop gericht de zelfredzaamheid van een persoon te handhaven of 
te bevorderen en verwaarlozing of opname in een instelling te voorkomen.  
 
Verpleging in de Wlz omvat verpleegkundige zorg. Het gaat daarbij in de Wlz net als in de AWBZ 
vooral om het uitvoeren van verpleegkundige handelingen maar het kan, afhankelijk van de 
zorgzwaarte van de cliënt, ook gaan om signalerende, begeleidende en voorlichtende taken of het 
oefenen in zelfzorg. 
 
Cliënten met een vpt krijgen de begeleiding, persoonlijke verzorging of verpleging indien zij hierop 
zijn aangewezen geleverd vanuit het integrale pakket vanuit de instelling. Cliënten met een pgb 
kunnen de begeleiding, persoonlijke verzorging of verpleging zelf vanuit hun pgb inkopen. Zij 
kunnen zich hiervoor wenden tot Wlz-aanbieders, maar zij kunnen zich hiervoor ook wenden tot 
zorgverleners die in andere domeinen werkzaam zijn (Wmo 2015 of de Zvw). De decentralisatie 
van de functie begeleiding en de aan begeleiding gekoppelde persoonlijke verzorging naar 
gemeenten en de overheveling van de persoonlijke verzorging en verpleging naar de Zvw heeft 
geen effect op het recht op zorg voor pgb-houders vanuit de Wlz. Anders gezegd: ook al ontvangt 
een pgb-houder zijn begeleiding, persoonlijke verzorging of verpleging thuis, zijn verzekerd pakket 
blijft een recht op Wlz-zorg. Dit komt omdat hij voldoet aan de indicatiecriteria voor de Wlz: hij 
heeft permanent toezicht en/of 24 uur per dag zorg in de nabijheid nodig. 
 
2.3.3 Behandeling  
 
Naast persoonlijke verzorging, verpleging en begeleiding kan de zorg vanuit de Wlz ook 
behandeling omvatten. In de Wlz gaat het om behandeling van specifiek medische, specifiek 
gedragswetenschappelijke of specifiek paramedische aard. Kenmerkend voor onderscheid tussen 
de Wlz-behandeling en de Zvw-behandeling is dat het gaat om een specifieke behandeling (hierna 
te noemen Wlz-behandeling) in die zin dat deze samenhangt met de aard van de beperking op 
grond waarvan de cliënt toegang heeft tot de Wlz. Er is bij de cliënt sprake van complexe 
(multi)problematiek, die in termen van behandeling meestal vraagt om continue, systematische, 
langdurige en multidisciplinaire zorg waarbij specifieke deskundigheid op het niveau van een Wlz-
behandelaar nodig is. Wlz-behandeling kan zich ook richten op herstel of voorkoming van 
verergering van de gevolgen van de aandoening of het ontstaan van een met de aandoening 
gerelateerde stoornis al dan niet door het aanleren van vaardigheden. Tevens kan de Wlz-
behandeling betrekking hebben op aanvullende functionele diagnostiek, consultatie en 
medebehandeling. Bij Wlz-behandeling kan het gaan om individuele behandeling en om 
behandeling in groepsverband. Denk hierbij aan kinderen met een beperkt ontwikkelingsperspectief 
in verband met ernstige meervoudige handicaps. Iedere verzekerde krijgt ongeacht of hij in een 
instelling verblijft dan wel zelf in zijn woonruimte voorziet met pgb of vpt, deze behandeling vanuit 
de Wlz. Indien de verzekerde heeft gekozen voor een pgb dan mag hieruit geen Wlz-behandeling 
worden ingekocht maar krijgt de verzekerde deze behandeling in de vorm van zorg in natura. Dit 
wordt toegelicht in de volgende paragraaf. 
 
19 
 

algemene maatregel van bestuur wordt nader invulling gegeven aan de voorwaarden voor 
woningaanpassingen voor kinderen tot 18 jaar. Hiervoor wordt zoveel mogelijk aangesloten bij de 
voorwaarden die gemeenten hiervoor stellen in het kader van de Wmo 2015. Het zorgkantoor is 
verantwoordelijk voor de uitvoering in de Wlz. Het zorgkantoor beoordeelt of aan de voorwaarden 
voor woningaanpassingen wordt voldaan en draagt hiervoor de kosten. Hiervoor worden middelen 
toegevoegd aan het landelijke bovenbudgettaire kader voor individueel aangepaste hulpmiddelen. 
Het zorgkantoor kan over de uitvoering afspraken maken met gemeenten. Gemeenten hebben 
hiermee vanuit de Wmo veel ervaring.  
 
Meerderjarigen hebben in de Wlz geen recht op woningaanpassingen of verhuizingen. Indien zij 
hun woning aan wensen te passen om thuis te kunnen blijven wonen terwijl zij Wlz-zorg 
ontvangen, komen de kosten daarvan voor eigen rekening. Ook in de AWBZ zijn 
woningaanpassingen geen recht. De regering hanteert hier het uitgangspunt dat indien een Wlz-
cliënt en zijn sociale omgeving ervoor kiezen om de cliënt thuis te laten wonen, zij er zelf voor 
dienen te zorgen dat de woonruimte daarvoor geschikt is. Gemeenten dragen niet de 
verantwoordelijkheid voor woningaanpassingen voor mensen met een Wlz-indicatie. Daarmee is er 
geen afwentelmogelijkheid tussen domeinen. Overigens is het wel goed denkbaar dat de gemeente 
deze woningaanpassingen al eerder heeft vergoed toen de cliënt nog een lichtere zorgvraag had en 
onder de verantwoordelijkheid van de gemeente viel.  
 
2.3.6 Hulpmiddelen 
 
De hulpmiddelen die noodzakelijk zijn in verband met de in de instelling gegeven integrale zorg 
behoren, evenals bij de AWBZ, tot het verzekerd recht in de Wlz. Het gaat hierbij om de volgende 
drie categorieën: 
1. hulpmiddelen die al standaardvoorzieningen behoren tot de gebruikelijke inventaris van de 
instelling (outillage). Het gaat hierbij om hulpmiddelen waar meerdere mensen, eventueel 
met een kleine aanpassing, gebruik van kunnen maken, zoals bijvoorbeeld een hoog/laag-
bed, een tillfift of een standaardrolstoel. Wat tot de outillage van een instelling behoort is 
afhankelijk van de doelgroep(en) van de instelling.  
2. hulpmiddelen die nodig zijn voor de zorg die de instelling met verblijf én behandeling 
levert. Het gaat hierbij enerzijds om hulpmiddelen die niet persoonsgebonden zijn (zoals 
bijvoorbeeld infuuspompen) en anderzijds ook om verzorgingsmiddelen zoals 
incontinentiemateriaal, verbandmiddelen en anti-decubitus materiaal. 
3. hulpmiddelen die voor cliënten die verblijven in een instelling met verblijf én behandeling 
specifiek zijn aangepast aan het individu en daardoor niet door meerdere personen zijn te 
gebruiken. Het gaat hierbij om orthopedische schoenen, verbandschoenen, therapeutische 
elastische kousen, prothese, ortheses en een individuele tilband. 
In de huidige AWBZ is de individueel aangepaste rolstoel voor het zich verplaatsen in en rondom de 
instelling een aanspraak voor degenen die in een instelling met verblijf én behandeling verblijven. 
Als onderdeel van het verzekerd pakket in de Wlz komen, behalve deze rolstoel, aanvullend 
mobiliteitshulpmiddelen voor iedereen met een Wlz-indicatie beschikbaar voor het zich (laten) 
verplaatsen in en rondom de woning/instelling en om sociale contacten te onderhouden. Het gaat 
hierbij om hulpmiddelen die niet vallen onder de reikwijdte van de Zvw en sociaal vervoer (binnen 
en buiten de regio) op basis van de Wmo. In nadere regelgeving worden deze 
mobiliteitshulpmiddelen nader afgebakend.  
 
Naast voorgaande hulpmiddelen zijn er ook nog hulpmiddelen die vergoed worden vanuit een 
zorgverzekering als bedoeld in de Zvw. Bijvoorbeeld een gehoorapparaat voor oudere mensen. Op 
dit punt blijft de Wlz ten opzichte van de AWBZ hetzelfde.  
 
 
21 
 

Onderstaande tabel biedt een overzicht van de verschillende leveringsvormen binnen de Wlz in 
relatie tot het verzekerd pakket. Daarna worden de verschillende leveringsvormen en voorwaarden 
nader toegelicht. 
 
Tabel 2.1 Overzicht leveringsvormen 
  Zorg in natura Pgb 
Met verblijf in Zonder verblijf Zonder verblijf** 
een instelling (vpt) 
Verblijf (kapitaallasten) Ja Nee Nee 
Hoteldiensten / Ja Ja Alleen huishoudelijke 
verblijfszorg hulp (vergoeding), 
of, indien wonend in 
pgb-wooninitaitief, 
een vergoeding voor 
de meerkosten die 
het wooninitiatief 
maakt 
Persoonlijke verzorging, Ja Ja Ja 
begeleiding en verpleging 
Wlz-behandeling Ja Ja Ja, als zorg in natura 
Algemeen medische zorg*  Ja (indien Wlz- Nee (Zvw) Nee (Zvw) 
  behandeling 
vanuit dezelfde 
instelling wordt 
geleverd, anders 
Zvw) 
Vervoer voor begeleiding Ja Ja Ja 
of behandeling 
Mobiliteitshulpmiddelen Ja Ja Ja 
Woningaanpassingen Nee Ja, via een Ja, via een 
minderjarigen vergoeding vergoeding 
* Behandeling die niet Wlz-specifiek is, maar waarop wel recht kan bestaan binnen de Wlz. 
**Er zijn pgb-houders die met andere pgb-houders samen verblijven in een pgb gefinancierd 
wooninitiatief. Hiervoor bestaat sinds 2013 een vergoeding aan de pgb-houders voor de 
meerkosten die worden gemaakt door de pgb-instelling voor het organiseren van de zorg en door 
kunnen worden berekend aan de budgethouder. Uit het pgb kunnen echter niet de kosten van het 
verblijven worden betaald 
 
2.4.2 Zorg met verblijf 
 
Zoals hiervoor reeds aangegeven, gaat de regering ervan uit dat de meeste cliënten in de Wlz 
dusdanig in hun mogelijkheden zijn beperkt, dat zij het meest gebaat zijn bij een integraal pakket 
van zorg en wonen. De zorgkantoren dienen voor hen zoveel verblijfszorg te contracteren, dat zij 
16 17
binnen redelijke termijn en op redelijke afstand van waar zij wonen of willen gaan wonen , in 
een instelling kunnen gaan verblijven. Dat behoort tot hun zorgplicht. Tot hun zorgplicht behoort 
                                                           
16
 Indien de zorg niet met spoed moet worden verleend, wordt aangenomen dat de zogenoemde 'Treeknormen' 
de redelijke termijnen zijn (verpleging en verzorging intramuraal met behandeling 6 weken en V&V intramuraal 
zonder behandeling 13 weken; gehandicaptenzorg intramuraal 13 weken; GGZ intramuraal met behandeling 6 
weken en GGZ intramuraal zonder behandeling 13 weken).  
17
 Alleenstaande ouderen die hun huis verlaten om in een instelling te gaan wonen, kunnen immers de voorkeur 
hebben voor een instelling dicht bij hun kinderen in plaats van dicht bij hun voormalige woning.  
23 
 

niet aan de voorwaarden voldaan die aan vpt of pgb gesteld worden, dan rest het intramurale 
verblijf. 
 
Volledig pakket thuis  
In de leveringsvorm van het vpt behoudt de cliënt (of diens wettelijk vertegenwoordiger) regie over 
de huisvesting. Hij betaalt huur voor zijn eigen woonomgeving of heeft een eigen koopwoning. 
Deze woonruimte kan overigens ook onderdeel van een geclusterde setting (instelling) zijn. Het 
verschil met zorg in natura met verblijf is dat de beschikkingsmacht van de cliënt over zijn 
woonruimte groter is. De cliënt bepaalt de inrichting en wie wel of niet zijn woning betreedt. Er is 
sprake van het financieel scheiden van wonen en zorg. Net als bij het vpt in de AWBZ, verzorgt de 
zorgaanbieder naast de Wlz-zorg de hoteldiensten, oftewel de schoonmaak en het eten en drinken. 
De zorgaanbieder krijgt voor deze diensten betaald, want het maakt deel uit van de 
prestatiebeschrijving van het vpt.  
Zoals in paragraaf 2.5 nader zal worden uiteengezet, zal de NZa gevraagd worden hoe vanaf 2016 
een deel vpt in de bekostiging vorm kan krijgen. Een cliënt of zijn vertegenwoordiger betaalt in dat 
geval zelf de hoteldiensten en of dagbesteding. In samenhang daarmee wordt de eigen bijdrage 
bekeken om deze keuze van de cliënt mogelijk te maken. 
 
Net als in de AWBZ kunnen cliënten gebruik maken van het vpt bij zorgaanbieders die vooraf zijn 
gecontracteerd door het zorgkantoor en die de zorg in hun woonruimte kunnen en willen leveren. 
Daarbij wordt in principe het hele vpt door dezelfde gecontracteerde zorgaanbieder geleverd. Het 
zorgkantoor beoordeelt of aan de randvoorwaarden is voldaan. De zorgaanbieder stelt - net als bij 
verblijf in een instelling – samen met de cliënt een zorgplan op. 
 
In de AWBZ is het gebruik van het vpt nog bescheiden. Veel zorgaanbieders leveren geen vpt. Dit 
is ook niet noodzakelijk om een persoon thuis van zorg in natura te voorzien, omdat het zzp kan 
worden omgezet in functies en klassen. Zo ontvangen veel mensen met een verblijfsindicatie 
extramurale zorg en ondersteuning. Voor de zorgaanbieder is dit een financieel aantrekkelijker 
alternatief. In de Wlz is dit echter niet meer mogelijk, omdat alle extramurale zorg en 
ondersteuning wordt ondergebracht bij gemeenten of zorgverzekeraars. Van het omzetten van 
zzp’s in functies en klassen is daarom geen sprake meer. De regering verwacht dat zorgaanbieders 
vaker het vpt gaan inzetten om tegemoet te komen aan de wens van cliënt om in zijn eigen 
woonruimte te voorzien. Dit draagt bij aan de innovatie in de zorg.  
 
Pilot zorg op maat contractering 
De regering heeft overwogen om in dit wetsvoorstel de mogelijkheid te creëren voor cliënten om 
ook een volledig pakket thuis af te nemen bij niet vooraf gecontracteerde aanbieders. Indien een 
cliënt gebruik wil maken van een vpt-aanbieder die niet gecontracteerd is, zou de cliënt het 
zorgkantoor kunnen verzoeken om deze aanbieder alsnog te contracteren. Er ontstaat dan 'zorg-
op-maat-contractering' die meer cliëntgericht is. Voordeel hiervan is dat de cliënt optimale 
keuzevrijheid heeft en bijvoorbeeld kan kiezen voor nieuwe, innovatie zorgaanbieders of 
aanbieders van specifieke, identiteitsgebonden zorg. Voordelen ten opzichte van het pgb zijn dat 
de cliënt zelf geen opdrachtgever is, geen onderhandelingen hoeft te voeren en geen contracten 
hoeft af te sluiten. Ook blijft het zorgkantoor verantwoordelijk en aanspreekbaar voor de kwaliteit 
van de geleverde zorg.  
 
Aan deze vorm van zorg op maat contractering kleven echter ook nadelen. Zo verhoudt het zich 
slecht tot de beheerssystematiek in de Wlz, die gebaseerd is op regionale budgettaire kaders en 
controle vooraf door de NZa van de productieafspraken die tussen zorgkantoren en zorgaanbieders 
worden gemaakt (zie paragraaf 7.1). Bovendien wil de regering absolute zekerheid hebben over de 
juridische houdbaarheid ervan. De regering gaat ervan uit dat zorgkantoren aanbestedingsplichtig 
zijn (zie paragraaf 12.2). Deze vorm van contractering moet daarom passen binnen de Europese 
aanbestedingsregels. In Zweden wordt een contracteringsmodel voor de langdurige zorg 
gehanteerd, waarbij niet wordt aanbesteed, maar vooraf een pakket aan eisen (waaronder prijs en 
kwaliteit) wordt gepubliceerd. Iedere aanbieder die aan de eisen voldoet en cliënten heeft die zorg 
bij hem willen afnemen, heeft er recht op dat hij gecontracteerd wordt. Dit model heeft de 
goedkeuring van de Europese Commissie.  
25 
 

gecontracteerd omdat de kwaliteit van zorg onvoldoende was. Als eenmaal is gekozen voor pgb, is 
de cliënt (of de vertegenwoordiger) echter medeverantwoordelijk voor kwaliteit van zorg in deze 
leveringsvorm.  
 
Het zorgkantoor ziet toe op een verantwoorde en juiste besteding van het persoonsgebonden 
budget. Dat begint reeds bij het verkrijgen van een pgb door bijvoorbeeld het budgetplan en de 
zorgcontracten met hulpverleners te beoordelen en goed te keuren. De SVB controleert de 
zorgcontracten op ondermeer arbeidsjurdische aspecten en controleert, als het pgb eenmaal is 
toegekend, of de betalingen die de SVB door de budgethouder gevraagd worden te doen 
corresponderen met wat er in het zorgcontract tussen budgethouder en zorgverlener is opgenomen 
Voorts kan een zorgkantoor het persoonsgebonden budget weigeren als de cliënt zich bij de 
eerdere verstrekking van een persoonsgebonden budget niet heeft gehouden aan de 
verplichtingen, zoals de plicht om verantwoorde zorg in te kopen. 
 
Het pgb mag ook worden gebruikt om niet-professionals uit het sociale netwerk van de betrokkene 
financieel voor hun diensten te belonen. In dat geval hanteert het zorgkantoor een 
maximumbedrag dat de budgethouder aan deze niet-professionals mag uit betalen. Dit wordt 
toegelicht in de volgende paragraaf over bekostiging. De regering verwacht dat cliënten met een 
pgb dit voornamelijk zullen inzetten om zorg in te kopen bij verschillende professionele en niet-
professionele zorgverleners of bij niet door het zorgkantoor gecontracteerde aanbieders. De SVB 
heeft tevens taak om, indien van toepassing, de budgethouder te ondersteunen in de 
werkgeverstaken. Een budgethouder sluit immers met elke zorgverlener een contract en is dan 
werkgever. Door het trekkingsrecht en de ondersteuning van werkgeverstaken tezamen voor zowel 
de Wlz, de Wmo 2015 als de Jeugdwet bij de SVB te beleggen ontstaat een doelmatige uitvoering, 
is er voor cliënt voor deze zaken één aanspreekpunt en verbetert de fraudebestendigheid van het 
pgb.  
 
Een pgb kan niet worden gebruikt om behandeling in te kopen. Hiervoor zijn twee redenen. Ten 
eerste moet behandeling door professionele zorgaanbieders worden geleverd. Het is daarom niet 
wenselijk dat deze door mantelzorgers geleverd wordt. Ten tweede lopen de kosten van 
behandeling per cliënt erg uiteen. Voor twee cliënten met min of meer dezelfde zorgzwaarte kan de 
behoefte aan behandeling heel erg verschillen. Indien in het pgb een gemiddelde vergoeding zou 
worden opgenomen voor behandeling, zou dit in praktijk op cliëntniveau niet goed uitpakken. Om 
deze redenen wordt ook in de Wlz geen pgb voor behandeling verstrekt. Dit is op dezelfde manier 
geregeld als in de AWBZ. Indien een Wlz-cliënt Wlz-behandeling nodig heeft, kan de cliënt hiervoor 
een beroep doen op het zorgkantoor, dat deze zorg in natura zal moeten laten leveren. Het 
zorgkantoor koopt dit als losse prestatie in. Het pgb mag, met uitzondering van Wlz-behandeling 
(die niet vanuit het pgb mag worden bekostigd), niet gecombineerd worden met zorg in natura. 
Een cliënt kan dus niet voor de helft van diens zorg een pgb aanvragen en de rest in natura 
geleverd krijgen. 
 
Benchmark inkoopbeleid zorgkantoren 
Uitgangspunt van de regering is dat het gecontracteerde zorgaanbod van goede kwaliteit is, 
cliënttevredenheid voorop staat en dat doelmatig wordt ingekocht. Indien veel cliënten in een regio 
voor een pgb kiezen kan dat (maar dit hoeft niet) een signaal zijn dat het zorgkantoor bij zijn 
inkoopbeleid onvoldoende rekening houdt met de wensen van de cliënten.  
Het zorgkantoor kan daar uiteraard een les uit trekken en het jaar daarna besluiten om een 
aanbieder die veel via pgb wordt ingeschakeld alsnog te contracteren. Zo sluit het gecontracteerde 
zorgaanbod steeds beter aan op de wensen van cliënten. De NZa zal de zorgkantoren benchmarken 
op de inkoop van de zorg. Het is de regering opgevallen dat de prestaties van zorginstellingen 
zowel kwalitatief als financieel verschillen. De regering acht het wenselijk dat een zo groot mogelijk 
aandeel van zorg wordt ingekocht bij zorgaanbieders die op deze aspecten goed presteren.  
 
Logeren 
Het is mogelijk dat een cliënt niet de hele week op dezelfde locatie verblijft. Het kan bijvoorbeeld 
voorkomen dat iemand in een instelling verblijft, maar in het weekend gaat logeren bij familie. In 
dat geval kunnen de cliënt, zijn familie en de instelling die verantwoordelijk is voor de 
27 
 

een belangrijk criterium dat als allereerste zorg wordt ingekocht die de voorkeur heeft van cliënten 
en bij instellingen die kwalitatief goede zorg leveren en financieel goed presteren.  
 
Prestatie en leveringsvorm  
In de bekostiging wordt onderscheid gemaakt tussen zorg die in natura wordt afgenomen in de 
vorm van een integraal pakket van zorg met verblijf, en zorg waarbij de cliënt zelf in zijn 
woonvorm voorziet (vpt of pgb). Voor de zorg in natura en het vpt stelt de NZa prestaties vast.  
 Zorg met verblijf:  
Het integrale pakket van zorg met verblijf wordt bekostigd op basis van de hierboven 
beschreven bekostigingscategorieën. Er is sprake van een integraal pakket en niet van losse 
prestaties. De beleidsregels voor zorg in natura worden opgesteld door de NZa en beschrijven 
wanneer en op welke wijze geld door instellingen gedeclareerd kan worden voor de geleverde 
prestaties, die door zorgkantoor en instellingen in contracten zijn afgesproken.  
 Volledig pakket thuis: 
Het tarief van een vpt is afgeleid van het bijbehorende zzp. De NZa gevraagd worden hoe 
vanaf 2016 een deel vpt in de bekostiging vorm kan krijgen. Een cliënt of zijn 
vertegenwoordiger betaalt in dat geval zelf de hoteldiensten en of dagbesteding. In samenhang 
daarmee wordt de eigen bijdrage bekeken om deze keuze van de cliënt mogelijk te maken. 
 Persoonsgebonden budget: Voor het pgb geldt dat de zorg in de meeste gevallen niet als één 
integraal pakket bij één aanbieder wordt afgenomen. Er kan sprake zij van meerdere 
zorgverleners (waaronder mantelzorgers) die samen het samenhangend pakket aan zorg 
bieden dat de cliënt nodig heeft. Aanbieders die deze zorg leveren, kunnen hiervoor hun eigen 
aandeel in de zorg declareren bij de budgethouder op basis het contract dat tussen beide 
partijen is overeengekomen. In tegenstelling tot zorg met verblijf en het vpt, gebeurt dit op 
basis van de in de Wlz gedefinieerde functies: persoonlijke verzorging, begeleiding en/of 
verpleging. Daarnaast zal in natura verstrekte, Wlz-behandeling door de zorgaanbieder bij het 
zorgkantoor kunnen worden gedeclareerd.  
 
Persoonsgebonden budget 
In het geval dat de cliënt voor een pgb kiest, stelt de cliënt in plaats van een zorgplan een 
budgetplan op, dat hij aan het zorgkantoor overlegt. Het zorgkantoor stelt op basis van het 
budgetplan vast wat het trekkingsrecht is dat de cliënt heeft. Het maximumtarief voor het pgb is 
een afgeleide van het tarief voor zorg in natura.  
Het pgb-tarief is maximaal het tarief voor zorg in natura dat hoort bij het zorginhoudelijk profiel 
waarin de cliënt door het CIZ is geïndiceerd gecorrigeerd voor onder meer de vergoeding voor 
kapitaallasten van de instelling, hoteldiensten (met uitzondering van een vergoeding voor 
huishoudelijke hulp) en voor behandeling. Dit wordt geregeld bij of krachtens amvb.  
 
Indien een cliënt niet kiest voor zorg in natura maar voor pgb, stelt het zorgkantoor vast wat het 
trekkingsrecht is dat een cliënt heeft op grond van zijn budgetplan. Zoals in de vorige paragraaf is 
opgenomen, mag het pgb ook worden gebruikt om niet-professionals uit het eigen sociale netwerk 
in te huren. In het wetsvoorstel is een bepaling opgenomen die het zorgkantoor de mogelijkheid 
geeft om een maximum vergoeding in te stellen die budgethouders aan niet-professionals uit 
betalen. Bij algemene maatregel van bestuur kunnen hieraan nadere regels worden gesteld. Het 
trekkingsrecht mag nooit meer zijn dan het maximumtarief voor het pgb.  
Bovenstaande past bij de verankering van het pgb in deze wet als volwaardige leveringsvorm. 
Bovendien zullen zorg in natura en pgb onder de Wlz worden gefinancierd uit één regionaal 
budgettair kader (zie paragraaf 7.1). 
 
Integraal tarief 
Voor het vastgoed geldt een apart vergoedingenregime dat in de periode 2012 – 2017 gefaseerd 
wordt geïntegreerd in de zzp’s. Vanaf 2018 zal het volledig geïntegreerd zijn en bestaat er geen 
aparte vergoeding van kapitaallasten meer.  
 
Regulering van tarieven 
In de Wlz gelden maximumtarieven. De NZa stelt te de tarieven voor de zzp’s vast en de afgeleide 
tarieven van het vpt. De tarieven pgb zijn afgeleid van het vpt. De componenten die de maximale 
29 
 

de ene sector (meer landelijke aansturing in de gehandicaptenzorg) kan immers conflicteren met 
wat wenselijk is in de andere sector (meer aansluiting bij het Zvw-model van concurrerende 
verzekeraars voor de ouderenzorg en dus juist meer ruimte voor uitvoerders). Deze keuze leidt 
ertoe dat de hybride uitvoeringsstructuur die de AWBZ heeft, in de Wlz wordt gecontinueerd. In de 
AWBZ zijn zorgverzekeraars formeel verantwoordelijk voor de uitvoering van de AWBZ voor eigen 
verzekerden, maar doen regionaal werkende zorgkantoren feitelijk het werk.  
Ten tweede maakt de regering hier een pragmatische keuze. Als gevolg van de gehele hervorming 
van de langdurige zorg staat het veld de komende jaren voor een forse veranderingsopgave. De 
regering heeft grote ambities voor de langdurige zorg, maar heeft tegelijkertijd oog voor de 
aanpassingen die dit vergt in de uitvoering. Om de veranderingen niet al te veel te stapelen, heeft 
de regering daarom besloten om de bestaande uitvoeringsstructuur grotendeels te handhaven in de 
Wlz. De wijzigingen die de regering wel in de uitvoeringsstructuur doorvoert, worden in het vervolg 
van deze paragraaf toegelicht.  
 
Opdracht aan de Wlz-uitvoerders 
De regering verwacht van de uitvoerders van de Wlz dat zij zich stevig - meer dan in de AWBZ - 
inspannen voor goede, innovatieve zorg voor hun verzekerden en een doelmatige uitvoering van de 
Wlz. Daartoe zal zij in de wet- en regelgeving voor de nodige aanscherping zorgen. Daarnaast 
zullen de Minister van VWS en de NZa steviger optreden om een mentaliteitsverandering en 
daarmee de gewenste kwaliteitsverbetering te realiseren. 
  
Het basisprincipe in alle domeinen, dus ook in de Wlz, is uitgaan van wat mensen (nog) wel kunnen 
in plaats van wat zij niet kunnen. Daarbij staat kwaliteit van leven voorop. De opdracht aan de 
uitvoerders van de Wlz is om dit op een doelmatige en kwalitatief verantwoorde wijze uit te 
voeren. De uitvoerders moeten net als in de AWBZ de nodige maatregelen treffen ter voorkoming 
van onnodige zorg en van uitgaven die hoger zijn dan noodzakelijk.  
 
In de Wlz is geregeld dat Wlz-uitvoerders verantwoordelijk zijn voor de uitvoering van de Wlz, voor 
zover de uitvoering van deze wet niet bij of krachtens de wet aan anderen is opgedragen. Hiervoor 
is reeds aangegeven dat de Wlz een aantal uitvoeringstaken aan anderen dan Wlz-uitvoerders 
opdraagt. Zo stelt de SVB indien nodig vast of iemand verzekerd is, en beoordeelt het CIZ of een 
verzekerde op Wlz-zorg is aangewezen en zo ja, wat de aard, inhoud en (globale) omvang van de 
benodigde zorg is. In paragraaf 5.8 wordt toegelicht dat het CAK eigen bijdragen vaststelt en int. 
19
Dat de Wlz aanzienlijke taken aan andere instanties dan de Wlz-uitvoerders toekent , wil echter 
niet zeggen dat er voor de Wlz-uitvoerders weinig uit te voeren blijft. Zij hebben namelijk de 
belangrijke taak om ervoor te zorgen dat hun verzekerden die geïndiceerde zorg en overige 
diensten kunnen verkrijgen, waarop zij aangewezen zijn. Dit wordt wel de 'zorgplicht' van de Wlz-
uitvoerder genoemd. Ter uitvoering van zijn zorgplicht, dient de Wlz-uitvoerder de volgende 
werkzaamheden te (laten) verrichten: 
 hij sluit zorginkoopovereenkomsten met zorgaanbieders op grond waarvan die zorgaanbieders 
namens hem de zorg aan zijn verzekerden zullen verlenen waarop zijn verzekerden (getuige 
hun indicatiebesluit) zijn aangewezen. Dit gebeurt zowel voor zorg in een instelling als voor 
zorg die in het kader van een vpt geleverd wordt. 
 hij beoordeelt of iemand in aanmerking kan komen voor een vpt of pgb. 
 indien iemand voor zorg met verblijf of een vpt kiest, zorgt hij ervoor dat de benodigde zorg 
binnen redelijke termijn en daar waar de betrokkene woont (vpt) of wil gaan wonen (zorg met 
20
verblijf) voor de verzekerde beschikbaar is. 
 indien iemand voor een pgb kiest, zorgt hij ervoor dat het budget tijdig beschikbaar is. 
                                                           
19
 De opsomming in de vorige zin bevat de belangrijkste taken die niet bij de Wlz-uitvoerders zijn belegd, maar 
is niet uitputtend. Zo betaalt het CAK ook, in opdracht van de zorgkantoren, de gecontracteerde zorgaanbieders 
en betaalt de SVB in opdracht van een pgb-houder de door hem gecontracteerde zorgaanbieders. Daarnaast 
krijgen de zorgaanbieders de taak om voor hun cliënten zorgplannen op te stellen en periodieke 
zorgplanbesprekingen met hun cliënten te organiseren.  
20
 Zoals in paragraaf 2.4 reeds is uiteengezet, betekent een keuze voor zorg in natura niet dat de verzekerde 
recht heeft op zorg van zijn voorkeursaanbieder. Indien deze geen capaciteit beschikbaar heeft, voldoet de Wlz-
uitvoerder ook aan zijn zorgplicht indien hij binnen redelijke termijn en afstand andere geschikte zorg kan laten 
leveren.  
31 
 

Aangezien de Wlz-uitvoerders op grond van de Wlz besluiten zullen moeten nemen die 
rechtsgevolg voor verzekerden hebben (oftewel beschikkingen zullen moeten nemen), zijn zij met 
openbaar gezag bekleed en daarmee zelfstandige bestuursorganen (zbo's). De Kaderwet 
zelfstandige bestuursorganen stelt voorop dat zbo's krachtens publiekrecht worden ingesteld. Voor 
de Wlz-uitvoerders wordt hiervan afgeweken: zij zullen privaatrechtelijke rechtspersonen zijn. De 
belangrijkste redenen hiervoor zijn dat de AWBZ op dit moment reeds door privaatrechtelijke 
rechtspersonen (namelijk door de zorgverzekeraars en door de zorgkantoren die tot de 
zorgverzekeraarsconcerns behoren) wordt uitgevoerd en dat het in het licht van de hiervoor 
beschreven mogelijkheid de ouderenzorg op termijn naar de Zvw en daarmee naar de 
privaatrechtelijke zorgverzekeraars over te hevelen, ondoelmatig zou zijn de uitvoering van de Wlz 
voor een mogelijk beperkte termijn uit de sfeer van de privaatrechtelijke zorgverzekeraars te halen 
en in handen te leggen van publiekrechtelijke zbo's. De in de Wlz geregelde randvoorwaarden, 
zoals de voorwaarde de Wlz-uitvoering gescheiden te administreren, voorkomen vermenging van 
de Wlz-gelden met Zvw-gelden of andere gelden die in het verzekeraarsconcern omgaan.  
  
De uitvoering van de Wlz door de Wlz-uitvoerders kwalificeert niet als de uitoefening van het 
(schade)verzekeringsbedrijf in de zin van de Wft, zodat op grond van die wet geen vergunning is 
vereist. Zoals gezegd, voorziet dit wetsvoorstel namelijk niet in de risicodragende uitvoering van de 
Wlz door Wlz-uitvoerders. Net als het geval is bij de AWBZ, is de Staat risicodrager bij de 
uitvoering van de Wlz. De Wft is derhalve niet van toepassing op de Wlz-uitvoerders en deze 
rechtspersonen staan derhalve niet rechtstreeks onder toezicht van de Autoriteit Financiële 
Markten (AFM) en DNB. Indirect is de uitvoering van de Wlz echter wel van belang voor het 
prudentiële toezicht van DNB op de zorgverzekeraar binnen dezelfde groep. Dit wordt toegelicht in 
paragraaf 5.12. Voorts is, mede naar aanleiding van wat daarover in de Wft ten aanzien van de 
bestuurders van verzekeraars is geregeld, in de Wlz opgenomen dat de NZa de kwaliteit en 
betrouwbaarheid van de bestuurders toetst en nagaat of de uitvoerder op zijn taak is berekend. 
Aan- en afmelding van Wlz-uitvoerders geschiedt bij de NZa.  
 
Minister wijst zorgkantoren aan voor administratie en/of controle 
Zoals hiervoor reeds aangegeven, zijn de Wlz-uitvoerders verantwoordelijk voor de uitvoering van 
de Wlz, voor zover althans bij en krachtens de wet Wlz-taken niet aan anderen worden 
opgedragen. Bij amvb wordt Nederland ingedeeld in regio’s en zal de Minister per regio een Wlz-
uitvoerder aanwijzen die voor in die amvb te benoemen vormen van Wlz-zorg specifiek 
verantwoordelijk is voor de uitvoering van de administratie- en/of controletaken voor alle 
verzekerden die in die regio wonen. Overwogen wordt om deze Wlz-uitvoerder in ieder geval de 
taak te geven om het administratieve contact tussen zorgaanbieders en het CAK te bevorderen. 
Om verwarring te voorkomen, wordt in deze toelichting gesproken over het zorgkantoor, als de 
regionaal aangewezen Wlz-uitvoerder wordt bedoeld. Dit sluit aan bij het taalgebruik in de AWBZ. 
De aanwijzingsbevoegdheid van de Minister komt op hoofdlijnen overeen met de 
aanwijzingsbevoegdheid in de AWBZ, met het verschil dat in de AWBZ nog gesproken wordt over 
verbindingskantoren (welke term verder in de praktijk nooit wordt gehanteerd). In de aanwijzing 
kan de Minister instructies meegeven waar het zorgkantoor zich aan moet houden bij de uitvoering 
van zijn taak.  
 
De als zorgkantoor aangewezen Wlz-uitvoerder krijgt met de aanwijzing de eigenstandige taak 
voor alle verzekerden in de regio, ongeacht bij welke Wlz-uitvoerder zij zijn ingeschreven. Dit 
betekent dat hij zelf verantwoordelijk is voor de uitvoering van de bij amvb nader aan te duiden 
administratie en/of controletaak en hiervoor rechtstreeks onder het toezicht valt van de NZa. 
Indien een zorgkantoor op onderdelen niet goed functioneert, zal de NZa het zorgkantoor daar 
rechtstreeks op aanspreken. 
 
Wlz-uitvoerders besteden taken vrijwillig uit aan zorgkantoren 
Voor de taken die de Minister niet rechtstreeks aan een andere partij heeft opgedragen (verder ook 
'overige taken' genoemd), zijn de Wlz-uitvoerders zelf verantwoordelijk. Dit geldt dus voor het 
uitvoeren van de zorgplicht en de overige werkzaamheden die niet bij of krachtens de wet aan 
derden of - per regio - aan de zorgkantoren zijn opgedragen. De Wlz-uitvoerders kunnen deze 
taken vrijwillig uitbesteden. Aangezien de Minister voor de administratie en/of controle per regio 
33 
 

bevestigt, overgaan tot het aanwijzen van een andere Wlz-uitvoerder om de zorgkantoorrol op zich 
te nemen. De regering verwacht daarom dat de Wlz-uitvoerders hun taken zullen blijven 
uitbesteden aan een zorgkantoor. Op die manier hebben cliënten en zorgaanbieders één duidelijk 
aanspreekpunt. 
 
Minister stelt regels  
Om de kwaliteit van de dienstverlening te verbeteren en de administratieve lasten die gepaard 
gaan met de zorginkoop te verminderen, wordt in de Wlz de mogelijkheid gecreëerd om bij amvb 
regels te stellen aan de tot de taak van de Wlz-uitvoerders behorende zorginkoop en 
zorgbemiddeling. Dit wordt hieronder uitgebreid toegelicht. Indien de Wlz-uitvoerders deze taken in 
een regio uitbesteden aan een zorgkantoor dat deze taken namens hen verricht, dienen zij in de 
overeenkomst van opdracht uiteraard te bedingen dat het zorgkantoor de desbetreffende regels in 
acht neemt. Dat geldt overigens niet alleen voor de regels die in zo’n amvb zullen worden 
neergelegd en niet alleen voor uitbesteding aan zorgkantoren, maar voor alle regels die de Wlz-
uitvoerders bij de uitvoering van hun taken in acht dienen te nemen: besteden zij taken uit, dan 
moeten zij ervoor zorgen dat de regels die zij in acht zouden hebben te nemen indien zij de taken 
zelf zouden hebben verricht, ook aan de opdrachtnemer worden opgelegd en door die 
opdrachtnemer in acht worden genomen. De NZa zal hier op toezien.  
 
Regels over zorgbemiddeling (cliëntondersteuning) 
Zoals hiervoor al is toegelicht heeft de Wlz-uitvoerder op grond van deze wet een zorgplicht voor 
de bij hem ingeschreven verzekerden die volgens de indicatie van het CIZ op zorg zijn 
aangewezen. Dit betekent dat hij verplicht is om de geïndiceerde zorg te (laten) leveren, dan wel 
desgewenst een pgb te verstrekken. Tevens impliceert de zorgplicht dat de Wlz-uitvoerder (in de 
praktijk dus: het zorgkantoor) de cliënt naar zorg bemiddelt. Op dit moment geven zorgkantoren 
daar beperkt invulling aan door op hun website informatie te plaatsen over het gecontracteerde 
zorgaanbod. Slechts in uitzonderingsgevallen vindt zorgbemiddeling op cliëntniveau plaats. Veelal 
neemt een cliënt rechtstreeks contact op met een gecontracteerde zorgaanbieder en is het 
zorgkantoor onbekend voor de cliënt. De zorgaanbieder vult dan in feite de zorgbemiddelingstaak 
van het zorgkantoor in. Zolang de cliënt hiermee uit de voeten kan, is dit een prima manier van 
werken. Indien de cliënt echter behoefte heeft aan uitgebreidere zorgbemiddeling, moet hij 
daarvoor te allen tijde een beroep kunnen doen op het zorgkantoor. Op basis van deze wet heeft 
hij daar recht op. Het kan bijvoorbeeld gaan om hulp bij het zoeken van een geschikte 
zorgaanbieder in de buurt (informatie en advies) en het tot gelding maken van zijn verzekerd 
pakket op zorg, bemiddeling bij onenigheid tussen de cliënt en de zorgaanbieder over de te leveren 
zorg of cliëntondersteuning bij de zorgplanbespreking. Kortom, het zorgkantoor heeft als taak 
ervoor te zorgen dat de cliënt de zorg die hij nodig heeft daadwerkelijk ontvangt. Het wetsvoorstel 
bevat de mogelijkheid om bij amvb regels te stellen over de invulling van de zorgbemiddelingstaak. 
Van die mogelijkheid zal gebruik worden gemaakt indien de zorgkantoren deze taak onvoldoende 
oppakken.  
 
De regering acht het wenselijk dat zorgkantoren de zorgbemiddelingsrol proactief oppakken en 
zorgen dat cliënten weten dat ze voor ondersteuning altijd bij het zorgkantoor kunnen aankloppen. 
Hiervoor is het van belang dat zorgkantoren over actuele data beschikken over het zorgaanbod, 
zoals wachtlijstinformatie. Het kan onwenselijk zijn dat het zorgkantoor de zorgbemiddeling laat 
verrichten door zorgaanbieders, omdat zorgaanbieders op sommige momenten een ander 
(eigen)belang dienen. Nagegaan zal daarom worden in welke mate dit bij amvb verboden zal 
worden. 
 
Regels over zorginkoop 
Ook kunnen bij amvb regels worden gesteld over het zorginkoopproces en de inhoud van de 
inkoopovereenkomsten. In de AWBZ worden op dit moment al inkooprichtlijnen opgesteld en wordt 
gestreefd naar landelijke kwaliteitscriteria. Zorgverzekeraars Nederland (ZN) stelt hiervoor jaarlijks 
de Zorginkoopgids AWBZ op. Dit is een handreiking voor de leden en kent geen formele status 
binnen de branche. In de praktijk wordt de inkoopleidraad slechts op hoofdlijnen gevolgd en varen 
zorgkantoren hun eigen koers. Het proces van zorginkoop in de AWBZ wordt door zorgaanbieders 
daardoor als een forse administratieve belasting ervaren. Aan ZN en de Wlz-
35 
 

onder andere voor de eerste zes maanden dat cliënten in een instelling verblijven. Na de eerste 
zes maanden geldt de lage eigen bijdrage alleen voor mensen die nog een thuiswonende 
partner hebben. Als er sprake is van partneropname, dan betaalt het echtpaar de hoge eigen 
bijdrage, die is berekend op basis van het gezamenlijke inkomen en vermogen.  
 Volledig pakket thuis: Voor mensen die gebruik maken van een volledig pakket thuis geldt de 
lage eigen bijdrage. Zij betalen een eigen bijdrage voor zowel de verschillende tot het verblijf 
behorende diensten als voor de zorg, maar niet voor het wonen. Zij voorzien immers zelf in 
hun woonruimte. 
 Pgb: Het voornemen is om een bruto pgb uit te keren en de cliënt vanwege ondermeer 
kostenbewustzijn en remmende werking zelf de eigen bijdragen te laten betalen. Nu wordt de 
eigen bijdrage vantevoren ingehouden en krijgt een cliënt een netto pgb. Dit voornemen 
behoeft verdere uitwerking en voor het pgb zal daarmee nog moeten worden bekeken wat de 
adequate wijze van het vaststellen en heffen van een eigen bijdrage wordt. 
  
Betalen voor vrijwillige aanvullende diensten net als in de AWBZ 
Voor cliënten die zorg met verblijf of een vpt afnemen kan de Wlz-aanbieder extra producten en 
diensten aanbieden die niet onder het verzekerd pakket van de Wlz vallen, bijvoorbeeld een dagje 
uit. De zorgaanbieder mag hiervoor kosten in rekening brengen. Cliënten zijn niet verplicht om 
deze producten of diensten af te nemen. Aanbieders mogen, net als in de AWBZ, niet zelf een 
eigen bijdrage heffen voor producten en diensten die onder de Wlz-zorg vallen. Bij 
onduidelijkheden over het verzekerd pakket kan het CVZ/Zorginstituut Nederland als 
pakketbeheerder duiding geven.  
 
Cumulatie eigen bijdragen Wlz, Wmo en Zvw 
Het CAK voert een anticumulatieregeling uit tussen de eigen bijdragen voor de Wmo en de AWBZ. 
Hiermee wordt voorkomen dat de eigen bijdragen uit deze twee domeinen te hoog opstapelen. 
Deze regeling vervalt, omdat er geen recht op extramurale zorg in de Wlz is opgenomen en iemand 
niet gelijktijdig gebruik kan maken van de Wlz en de Wmo. Uitzonderingen op dat laatste zijn dat 
Wlz-cliënten wel gebruik kunnen maken van de algemene voorzieningen voor sociaal vervoer en 
mantelzorgondersteuning. Daarvoor wordt door gemeenten echter geen eigen bijdrage geheven, 
dus bestaat geen risico van cumulatie van eigen bijdragen. Wat wel gehandhaafd blijft, is de 
anticumulatie bij partners. Als één van de partners is opgenomen in een Wlz-instelling, zijn beide 
partners geen eigen bijdrage Wmo verschuldigd. Anticumulatie tussen de Wlz en de Zvw is niet aan 
de orde, omdat er, anders dan het eigen risico, geen eigen betalingen worden voorzien voor de 
zorg die wordt overgeheveld naar de Zvw. 
 
Hoofdstuk 3 Kwaliteit  
 
Cliënten die recht op zorg hebben vanuit de Wlz vormen een heterogene groep mensen. Dit geldt 
zowel voor ouderen als voor de mensen met een lichamelijke, verstandelijke en/of zintuiglijke 
beperking. Hun mogelijkheden en zorgbehoeften lopen onderling sterk uiteen. Tegelijkertijd is de 
zorg die zij nodig hebben intensief, vraagt deze een hoge mate van professionaliteit en wordt deze 
op allerlei momenten van de dag verleend. De focus ligt niet op genezen, maar op het bereiken van 
een zo hoog mogelijke kwaliteit van leven.  
  
De regering wil bereiken dat mensen zorg ontvangen die aansluit bij hun doelen, wensen en 
mogelijkheden. De cliënt hoeft zich dus niet primair aan te passen aan de zorgverlening, maar de 
zorg moet ondersteunend zijn aan het leven dat de cliënt nastreeft. De kwaliteit van leven van 
ouderen bijvoorbeeld, kan verbeterd worden als de zorg zich meer richt op het leven dat de cliënt 
gewend was te leiden, of gegeven zijn of haar beperkingen nu wenst te leven. Hierbij hoort het 
verbinden van formele en informele zorg, maar ook aandacht voor (culturele) achtergrond en 
levensbeschouwelijke identiteit. Bij mensen met een lichamelijke, verstandelijke en/of zintuiglijke 
beperking en vooral bij jongeren is veel winst te behalen in de kwaliteit van leven als er meer 
aandacht is voor de ontwikkelingsmogelijkheden die deze mensen nog hebben. Uiteraard gaat het 
hierbij om ontwikkeling naar vermogen. Kortom: het individu is het uitgangspunt bij het denken 
over kwaliteit.  
 
37 
 

Zvw en de Wlz en in sommige gevallen ook op de zorg en ondersteuning als bedoeld in de Wmo 
2015 en de Jeugdwet.  
 
Ook de Wlz bevat verschillende artikelen waarmee de regering beoogt de kwaliteit van zorg te 
bevorderen. Deze artikelen worden in onderstaande paragrafen toegelicht. Hierbij wordt ingegaan 
op de positie van de cliënt in relatie tot de zorgaanbieder en het zorgkantoor. Tot slot wordt 
ingegaan op de relatie tussen de aanbieder en het zorgkantoor. 
Naast deze driehoek is er ook de relatie tussen extern toezicht, instelling en de zorgaanbieder die 
binnen deze instelling werkzaam is, waarbinnen (de kwaliteit van) de te leveren en geleverde zorg 
wordt getoetst en verantwoord. Hierop wordt in hoofdstuk 5 nader ingegaan.  
 
3.1 Cliënt – zorgaanbieder/zorgverlener  
 
Kwaliteit van zorg komt in de kern tot stand in de relatie tussen zorgverlener en cliënt. Vanuit dit 
oogpunt bezien, kan worden geconcludeerd dat de kwaliteit van leven van cliënten die recht 
hebben op Wlz-zorg verbeterd kan worden. Voor ouderen, bijvoorbeeld, is het belangrijk dat de 
zorg zich meer richt naar het leven dat de cliënt gewend was te leiden voordat deze een recht had 
op de zorg uit de Wlz. Voor mensen met een lichamelijke, verstandelijke en/of zintuiglijke 
beperking is het belangrijk dat er oog is voor ontwikkeling naar vermogen.  
 
Het investeren in de relatie tussen cliënt en zorgverlener is een van de speerpunten uit de 
Kwaliteitsagenda. Omdat het echter ook van belang is dat de cliënt kan terugvallen op een aantal 
wettelijk verankerde rechten, zijn in de Wlz zijn vier instrumenten voorzien die de positie van de 
cliënt ten opzichte van de zorgverlener dan wel de zorgaanbieder waarborgen of verstevigen:  
• het zorgplan is wettelijk verankerd in de Wlz; 
• er wordt meer ruimte geboden voor op de cliënt gericht maatwerk doordat er niet meer in 
zzp’s wordt geïndiceerd; 
• cliënten kunnen uit drie leveringsvormen kiezen: zorg in natura met verblijf, volledig pakket 
thuis (zorg in natura thuis) en persoonsgebonden budget; 
• het pgb is een volwaardige leveringsvorm (mits aan de voorwaarden wordt voldaan) en is 
wettelijk verankerd.  
 
Zelfbeschikkingsrecht en zorgplan  
Ieder mens heeft zelfbeschikkingsrecht. Dat verandert niet als je cliënt wordt. Toch zien we te vaak 
dat er wordt gesproken in termen van het ‘mogen’ meepraten over het zorgplan, of het ‘recht’ 
krijgen op een gesprek over een aantal zaken. Om de autonomie van de cliënt écht centraal te 
zetten, zijn de bepalingen over de zorgplanbespreking uit het wetvoorstel ‘Beginselenwet AWBZ-
zorg’ dat in 2011 aan de Tweede Kamer is aangeboden en in september 2013 is ingetrokken, in de 
27
Wlz opgenomen. De zorgplanbespreking en het opstellen van het zorgplan wordt daarmee 
opnieuw wettelijk verankerd. Zorgaanbieders krijgen de plicht om met iedere cliënt een bespreking 
over de zorgverlening te organiseren en de resultaten daarvan vast te leggen in het zorgplan. Het 
perspectief, drijfveren en de mogelijkheden van een cliënt zijn het uitgangspunt, waarna het 
gesprek plaatsvindt over de wijze waarop de zorg daarbij kan aansluiten. De zorgplanbespreking 
moet worden beschouwd als een terugkerend gesprek (systematische evaluatie) waarin de dialoog 
over een zinvol leven wordt gevoerd tussen de cliënt en de zorgverlener(s). Systematische 
evaluatie dient er voor te zorgen dat de afspraken in het zorgplan aan blijven sluiten bij het 
perspectief, de drijfveren en mogelijkheden van de cliënt. Daarom is, naast de bepalingen over de 
inhoud van de zorgplanbespreking, het systematisch evalueren, bij voorkeur met de betrokken 
disciplines, vastgelegd in de wet. Daarbij is ook vastgelegd dat de cliënt of zijn vertegenwoordiger 
door de zorgaanbieder in staat wordt gesteld bij de evaluatie aanwezig te zijn. 
De betrokkenheid van mantelzorg en vrijwilligers moet onderdeel zijn van de zorgplanbespreking.  
 
De dialoog tussen de verzekerde en de zorgverlener wordt versterkt doordat de verzekerde recht 
heeft op een bespreking om afspraken te maken over: 
                                                           
27
Zie Kamerstukken II 2012/13, 33109, nrs. 12 en 13. 
39 
 

in de Wlz aangepast. Het CIZ zal in de Wlz niet meer in een zzp maar in een zorginhoudelijk profiel 
indiceren. Dit biedt zowel voor de cliënt als voor de zorgverlener ruimte voor maatwerk. 
 
Keuzevrijheid leveringsvormen  
Daar waar cliënten hiertoe in staat zijn, moeten zij ruimte krijgen zoveel mogelijk zelf 
verantwoordelijkheid te nemen. Keuzevrijheid speelt hierin een belangrijke rol. In paragraaf 2.4 is 
al toegelicht welke keuzevrijheid cliënten hebben ten aanzien van de leveringsvormen. Anders dan 
in de AWBZ, worden het vpt en het pgb wettelijk verankerd in de Wlz. Daarmee worden het 
volwaardige leveringsvormen naast zorg in natura met verblijf. Cliënten hebben recht op verblijf, 
maar zij kunnen er voor kiezen om daar geen gebruik van te maken. Indien cliënten wel kiezen 
voor verblijf, mogen zij zelf kiezen naar welke van de gecontracteerde zorgaanbieders zij gaan, al 
zal de instelling waar de cliënt wil gaan wonen, natuurlijk wel plaats moeten hebben. Indien 
cliënten zelf in hun wonen voorzien, hebben zij keuze uit het vpt en het pgb. Bij het vpt kan de 
cliënt een integraal pakket waar hij woont laten leveren. Bij het pgb krijgt de cliënt daarnaast de 
mogelijkheid om de zorg naar eigen inzicht te organiseren en zelf in te kopen. De cliënt is dan niet 
afhankelijk van het gecontracteerde zorgaanbod. 
 
3.2 Cliënt – zorgkantoor 
 
Zoals gezegd komt kwaliteit van zorg in de kern tot stand in de relatie tussen cliënt en 
zorgverlener. Dit is echter geen op zichzelf staand proces. Diverse partijen hebben daar invloed op. 
Het zorgkantoor is daar een van, en heeft een belangrijke rol voor cliënten wanneer zij vragen of 
klachten hebben over de uitvoering van de Wlz. De regering vindt het belangrijk dat mensen die 
Wlz-zorg krijgen betrokken worden bij de uitvoering van de Wlz. Om hierin te voorzien heeft de 
regering in de Wlz een aantal instrumenten opgenomen die de positie van de cliënt in relatie tot de 
Wlz-uitvoerder en het zorgkantoor waarborgen en versterken: 
• het zorgkantoor heeft zorgplicht, waaronder cliëntondersteuning, jegens de verzekerden in de 
regio die recht hebben op langdurige zorg;  
• de statuten van de Wlz-uitvoerders moeten waarborgen bieden voor invloed van verzekerden op 
het beleid; 
• het pgb is een volwaardige leveringsvorm;  
• er zijn meer waarborgen dat ook zorg die ingekocht kan worden met een pgb en vpt kwalitatief 
verantwoord is. 
 
Zorgplicht en service aan verzekerden 
Het zorgkantoor heeft een zorgplicht. Het moet ervoor zorgen dat de bij hem ingeschreven 
verzekerden hun recht op zorg tot gelding kunnen brengen. Tot die taak behoort ervoor zorgen dat 
passende zorg daadwerkelijk aan hen wordt verleend. Deze laatste service noemen we 
zorgbemiddeling. Service van het zorgkantoor aan de cliënt is een belangrijk speerpunt voor de 
regering om de positie van de cliënten ten opzichte van het zorgkantoor te versterken. Nu is bij de 
meeste cliënten onbekend dat zij bij het zorgkantoor kunnen aankloppen voor ondersteuning, 
bijvoorbeeld bij het kiezen van de juiste zorgaanbieder, de zorgplanbespreking of bij onenigheid 
met de zorgaanbieder over de geleverde zorg. De regering wil dat zorgkantoren deze 
zorgbemiddelingstaak proactiever oppakken. Dit is toegelicht in paragraaf 2.6. 
 
Cliëntondersteuning als onderdeel van de zorgplicht 
Op basis van dit wetsvoorstel zal het zorgkantoor ervoor zorgen dat cliëntondersteuning 
beschikbaar is voor cliënten die zorg op grond van de Wlz nodig hebben. Dit valt onder zijn 
zorgplicht. Het is de taak van het zorgkantoor om de cliënten in hun regio te ondersteunen bij het 
tot gelding brengen van hun recht op zorg. Het gaat daarbij onder meer om het verstrekken van 
informatie over het gecontracteerde zorgaanbod en over de verschillen tussen de gecontracteerde 
zorgaanbieders, wachttijden en om informatie over het vpt en pgb. Desgevraagd dient het 
zorgkantoor een cliënt naar een geschikte zorginstelling te bemiddelen. Op basis van de Wlz 
kunnen hieraan bij algemene maatregel van bestuur nadere regels worden gesteld. 
 
Omdat het zorgplan een belangrijke rol inneemt in de dialoog tussen de zorgverlener en de cliënt, 
kan de cliënt, als hij dat wenst, ook daarbij gebruik maken van cliëntondersteuning.  
41 
 

het belang van de cliënt beoordeelt het zorgkantoor in de Wlz daarom vooraf of de zorg op 
verantwoorde wijze geleverd kan worden. Er zal in overleg met Zorgverzekeraars Nederland en Per 
Saldo tot een eenduidige handleiding en set voorwaarden worden gekomen op basis waarvan een 
pgb wel of niet kan worden toegekend. Indien nodig wordt dit in lagere regelgeving ten aanzien 
van het pgb vastgelegd. 
 
3.3 Zorgkantoor – zorgaanbieder 
 
De regering vindt het van belang dat het zorgkantoor zorgvuldig invulling geeft aan zijn zorgplicht. 
Als het zorgkantoor niet aan zijn zorgplicht voldoet, dan moeten hieraan consequenties kunnen 
worden verbonden. Om hierin te voorzien is in de Wlz een nieuw instrument opgenomen. De wet 
biedt de mogelijkheid om een opdracht aan de Wlz-uitvoerder te geven door bij amvb bij de 
zorginkoop in acht te nemen regels te stellen aan bijvoorbeeld kwaliteit, de afstemming van de 
zorg op de behoeften van de cliënt en de wijze waarop bij de zorgverlening mantelzorgers en 
vrijwilligers betrokken kunnen worden.  
 
De opdracht aan de Wlz-uitvoerder  
In de Wlz wordt de langdurige zorg ingekocht door het zorgkantoor. Dit zorgkantoor koopt de zorg 
in namens de Wlz-uitvoerder waarbij recht op zorg bestaat. Gezien deze taak, is het essentieel dat 
de Wlz-uitvoerder een duidelijk doordachte visie heeft op de wijze waarop hij zijn taak gaat 
uitvoeren.  
 
De regering gaat ervan uit dat de Wlz-uitvoerder het zorgkantoor opdracht geeft om zorg in te 
kopen die zoveel mogelijk af is afgestemd op de behoeften, mogelijkheden en beperkingen van de 
verzekerden, dat de kwaliteit van zorg die zij inkopen van niveau is en dat zij met zorgaanbieders 
in gesprek gaan en blijven om te verkennen wat er nodig is om de kwaliteit te verbeteren. De 
zorginkoop zou erop gericht moeten zijn dat verzekerden met betrekking tot de zorgverlening 
zoveel keuze- en zelfbeschikkingsmogelijkheden hebben als binnen de grenzen van deze wet 
redelijkerwijs mogelijk is. Daarnaast gaat de regering ervan uit dat het zorgkantoor de opdracht 
krijgt om inzicht te verwerven en te behouden in de mate van tevredenheid van verzekerden over 
de aan hen op grond van deze wet verleende zorg. Ook de wijze waarop mantelzorgers en andere 
vrijwilligers bij de zorgverlening worden ingeschakeld en de wijze waarop wordt voorzien in 
betrokkenheid van de samenleving is hierbij van belang. Het is een taak van het zorgkantoor om 
onder andere via de zorginkoop samenhangende zorg te regelen en de positie van de cliënt te 
versterken. Via de zorginkoop dient er een op de cliënt afgestemd en gedifferentieerd aanbod van 
door zorgaanbieders te verlenen zorg tot stand te komen.  
Indien uit toezicht van de NZa blijkt dat Wlz-uitvoerders hier onvoldoende werk van (laten) maken, 
kunnen via algemene maatregel van bestuur regels worden gesteld over de wijze waarop de Wlz-
uitvoerders de zorgplicht dienen te vervullen. Hiermee kan de regering invloed uitoefenen op de 
relatie tussen de Wlz-uitvoerder en de zorgaanbieder.  
 
3.4 Flankerend beleid 
 
De regering beseft terdege dat kwaliteitsverbeteringen niet alleen via regelgeving kunnen worden 
gerealiseerd. Het vergt een omslag in het denken en een andere manier van naar de cliënt en diens 
zorgvraag kijken en samenwerken met familie en verwanten. Dit zijn cultuuraspecten. En 
cultuurveranderingen kosten tijd.  
 
De eerder genoemde Kwaliteitsagenda dient dit proces te faciliteren, waarbij er een aantal 
inhoudelijke speerpunten wordt gekozen, die vervolgens zowel via de Wlz als via flankerend beleid 
worden ingevuld. Hoewel de uitwerking hiervan, samen met veldpartijen, in de komende maanden 
vorm krijgt, kan al wel worden aangegeven dat het versterken van professionaliteit van 
medewerkers, en daarmee de opleidingen en na- of bijscholing van zorgverleners, een belangrijke 
rol zal spelen. Immers, dat de Wlz uiteindelijk alleen van toepassing zal zijn op mensen met de 
zwaarste zorgvraag, stelt eisen aan het opleidingsniveau van het personeel. Uiteraard is het aan de 
beroepsgroepen zelf om hiervoor nieuwe beroepsprofielen op te stellen die richtinggevend zijn voor 
de gewenste deskundigheid van medewerkers die onder de Wlz complexe zorg gaan leveren. 
43 
 

informele zorg en ondersteuning en veel mantelzorgers hebben, kunnen derhalve voor de Wlz 
kwalificeren. Hiervoor is gekozen, omdat in de Wlz sprake is van een verzekerde recht op 
intensieve zorg welke zoveel mogelijk in een integraal pakket wordt geleverd. Van de sociale 
omgeving mag in deze gevallen niet (meer) worden verwacht dat zij (het geheel van) die zorg op 
zich nemen. 
 
Om het belang van mantelzorg bij de verlening van Wlz-zorg te benadrukken, is echter wel 
geregeld dat in het zorgplan en tijdens de zorgplanbespreking aandacht wordt besteed aan de 
betrokkenheid van mantelzorgers. Tevens is geregeld dat bij amvb regels kunnen worden gesteld 
over de wijze waarop mantelzorgers en vrijwilligers daadwerkelijk bij de zorgverlening betrokken 
kunnen worden. Zo’n amvb zal worden opgesteld indien de zorgkantoren hierover zelf onvoldoende 
afspraken met de zorgaanbieders maken.  
 
De continue zorg voor een Wlz-cliënt kan erg zwaar zijn. Het kan daarom nodig zijn dat een 
mantelzorger af en toe wordt ontlast. Het tijdig en volledig overnemen van de zorg van een 
mantelzorger draagt eraan bij dat hij of zij de mantelzorg op een goede manier kan volhouden. 
Vooral intensieve mantelzorg bij de Wlz-cliënten doet een groot beroep op de draagkracht van de 
mantelzorger. In paragraaf 2.4 over de leveringsvormen is al toegelicht dat het binnen de Wlz 
mogelijk is dat iemand die thuis bij zijn mantelzorger woont en gebruik maakt van een pgb of vpt, 
bijvoorbeeld een dag in de week logeert in een instelling, zodat de mantelzorger op adem kan 
komen. Ook kan een Wlz-cliënt tijdelijk worden opgenomen in een instelling indien de mantelzorger 
even niet in staat is om de benodigde mantelzorg te leveren. Indien iemand een indicatie heeft 
voor de Wlz, kan door de mantelzorger geen beroep worden gedaan op respijtzorg of andere 
maatwerkvoorzieningen uit de Wmo. Mede om die reden is van belang dat bij de (periodieke) 
bespreking van het zorgplan ook aandacht wordt besteed aan de betrokkenheid van de 
mantelzorger, zodat de zorg- en ondersteuningstaken die de desbetreffende mantelzorger op zich 
neemt, zijn draagkracht niet (dreigt te) overschrijden. Mantelzorgers kunnen wel bij gemeenten 
een beroep doen op daar bestaande algemene voorzieningen waarvoor zij als mantelzorger in 
aanmerking komen. De gemeente is vrij in de keuze welke voorzieningen zij treft, waardoor deze 
voorzieningen zullen verschillen per gemeente. Het kan daarbij bijvoorbeeld gaan om 
ondersteuning in de huishouding, lotgenotencontact en praktische hulp bij het invullen van 
formulieren.  
 
In paragraaf 2.4 is toegelicht dat het pgb ook kan worden gebruikt om niet-professionals uit het 
sociale netwerk van de betrokkene financieel voor hun diensten te belonen. Dit draagt bij de aan 
de ondersteuning van mantelzorgers van Wlz-gerechtigden. 
 
Vrijwilligers 
Ook vrijwilligers leveren een belangrijke bijdrage in de ondersteuning van cliënten. De diversiteit 
van het vrijwilligerswerk in de zorg is groot. Voorbeelden zijn het optreden als gastvrouw en het 
begeleiden van cliënten naar buiten. Vrijwilligers kunnen in sommige gevallen ook professionele 
zorg bieden, waarbij dat nadrukkelijk de keuze van de vrijwilliger zelf is.  
 
Het is van belang de informele ondersteuning en zorg te versterken, te verlichten en te verbinden. 
Versterken, omdat de positie van informele ondersteuning en zorg goed moet worden verankerd in 
de vernieuwde Wmo en de Wlz. Verlichten, omdat juist vanwege de grote waarde van het geven 
van hulp en ondersteuning mantelzorgers en vrijwilligers ondersteuning verdienen. Verbinden, 
omdat de samenwerking tussen mantelzorgers, vrijwilligers, professionele zorg en de mensen die 
zorg en ondersteuning nodig hebben, beter kan en moet. De professional zal de mantelzorger en 
de vrijwilliger als gelijkwaardige partner in ondersteuning en zorg moeten zien.  
 
Zorgplanbespreking 
Het is voor goede zorg essentieel dat mantelzorgers worden betrokken bij de zorgplanbespreking 
en bij het opstellen van het zorgplan. Familieleden kunnen namelijk veel over de cliënt vertellen en 
weten welke zaken hij (of zij) belangrijk vindt in het leven. Zo wordt voorkómen dat belangrijke 
informatie wordt gemist. Tijdens deze bespreking kan tevens afgesproken worden hoe familie en 
naasten samen met de zorgverleners een integraal hulp- en ondersteuningspakket vorm geven. 
45 
 

28
20 juli 2013 biedt hiervoor veel aanknopingspunten. Ook ervaringen vanuit de Regelarme 
Experimenten kunnen hierbij behulpzaam zijn.  
 
Hoofdstuk 5 Wie is waarvoor verantwoordelijk? 
 
5.1 Overzicht 
 
Voor een doelmatige uitvoering van de wet is het belangrijk dat helder is wie waarvoor 
verantwoordelijk is. Onderstaande tabel vat de verantwoordelijkheden samen die met dit 
wetsvoorstel worden belegd of reeds op grond van andere wetgeving bestaan bij de verschillende 
partijen. De tabel biedt doch geen volledig overzicht; de nadruk ligt op de verantwoordelijkheden 
die het meest relevant zijn voor dit wetsvoorstel. In de volgende paragrafen worden de 
verantwoordelijkheden toegelicht. Naast deze verantwoordelijken zijn er natuurlijk nog andere 
partijen van belang voor een goede werking van het stelsel van langdurige zorg. Zo vormen de 
zorgverzekeraars en gemeenten belangrijke samenwerkingspartners, om voor de cliënt de 
overgang tussen de domeinen zo soepel mogelijk te laten verlopen.  
 
Verantwoordelijke  Verantwoordelijkheid 
Cliënt en zijn sociale  Waar mogelijk zoveel mogelijk zelfredzaamheid en samenredzaamheid 
omgeving betrachten. 
 Wensen en behoeften kenbaar maken in zorgplanbespreking 
 Mantelzorg verlenen 
 Kiezen tussen de verschillende leveringsvormen 
 Bij zorg zonder verblijf: woonomgeving + woonlasten  
 Bij pgb: zorginkoop en kwaliteit van zorg, woonomgeving + woonlasten 
 Financieel: eigen bijdrage  
Minister  Systeemverantwoordelijk 
 Aanwijzen zorgkantoren voor administratie en/of controle 
 Stelt bij amvb en ministeriële regelingen nadere regels vast die in de 
Wlz zijn gedelegeerd 
 Stelt macrobudgettair kader vast 
 Stelt beleidsregels indicatiestelling vast 
SVB  Vaststellen verzekeringsstatus personen 
 Registreren gemoedsbezwaarden 
 Verrichten van betalingen voor het pgb en budgetbeheer 
(trekkingsrecht, inclusief ondersteuning in de werkgeversrol van 
budgethouders)  
CIZ  Beoordeelt of mensen recht hebben op Wlz-zorg en in welk 
zorginhoudelijk profiel de cliënt valt (indicatiebesluit richting cliënt). 
 Oordeel over de noodzaak van opneming en verblijf of de voortzetting 
van het verblijf van de Wet zorg en dwang. 
Wlz-uitvoerder*  Doelmatige en kwalitatief verantwoorde uitvoering van de Wlz  
o Aangewezen regionale Wlz-uitvoerder (zorgkantoor): administratie 
en controle  
o Wlz-uitvoerder voor eigen verzekerden: uitvoeren zorgplicht 
Zorgaanbieder  Leveren van verantwoorde en doelmatige zorg 
 Zorgplanbespreking houden en zorgplan opstellen met 
cliënt/vertegenwoordiger, en regelmatig actualiseren 
 Bevorderen betrokkenheid mantelzorgers  
CAK  Vaststellen, opleggen en innen eigen bijdragen 
 Betalen aan zorgaanbieders 
Zorginstituut   Bevorderen doelmatige en rechtmatige uitvoering van de wet door Wlz-
uitvoerders en CAK 
 Adviseren over de inhoud van het verzekerde pakket  
                                                           
28
 Kamerstukken 2012/13, 30169 en 30597, nr.28. 
47 
 

5.3 De Minister van VWS 
 
De ministeriële verantwoordelijkheid voor de wet omvat zowel de algemene verantwoordelijkheid 
voor het systeem als de specifieke aan de Minister toegekende (directe) verantwoordelijkheid zoals 
die voortvloeit uit de wet en de daarop gebaseerde wettelijke voorschriften. Om hieraan invulling te 
geven, vergewist de Minister van VWS zich ervan dat het systeem goed werkt en die resultaten 
oplevert die beoogd zijn. In verband daarmee rapporteert de NZa bijvoorbeeld op grond van de 
Wmg aan de Minister over de recht- en doelmatige uitvoering van de AWBZ. Dat blijft ook bij de 
Wlz het geval. Mede op grond van deze informatie kan de Minister zich een oordeel vormen over de 
werking van de Wlz en daarover verantwoording afleggen aan de Staten-Generaal.  
 
Net als in de AWBZ heeft de Minister de bevoegdheid om zorgkantoren aan te wijzen die de 
administratie en/of controle uitvoeren in een regio voor alle verzekerden in een regio. Op een 
aantal punten wordt de bevoegdheid van de Minister ten opzichte van de AWBZ uitgebreid. De 
regering acht het wenselijk dat de Minister meer regie kan nemen bij het verbeteren van de 
kwaliteit van de uitvoering van de Wlz. Zo kan de Minister bij amvb regels stellen aan de 
zorginkoop door Wlz-uitvoerders. Ook kan de Minister als ultimum remedium een 
uitbestedingsverbod instellen aan zorgkantoren die slecht functioneren. Dit is in paragraaf 2.6 
uitgebreid toegelicht. Algemeen geldt dat de Wlz diverse delegatiebepalingen bevat, waarmee de 
Minister de bevoegdheid krijgt om bij amvb en ministeriële regelingen nadere regels te stellen aan 
bijvoorbeeld het pgb, de eigen bijdragen, de woningaanpassingen voor minderjarigen etcetera. 
Voorts zal de Minister, anders dan in de AWBZ, voortaan zelf het macrobudgettaire kader voor de 
Wlz vaststellen. Dit wordt toegelicht in hoofdstuk 7. 
Ten slotte, de Minister stelt voor het jaar 2015 nog de beleidsregels indicatiestelling vast. Op 
termijn, als het CIZ de status van publiekrechtelijk ZBO heeft, zal het CIZ deze taak voor zijn 
rekening nemen. 
 
5.4 De SVB 
 
De regering acht het wenselijk dat er één instantie is die vaststelt of iemand Wlz-verzekerd is. 
Aangezien de kring van verzekerden voor de volksverzekeringen (vrijwel) gelijk is en de SVB ook 
voor de andere volksverzekeringen de verzekeringsstatus vaststelt, is de SVB hierin 
gespecialiseerd. Om tot een eenduidige vaststelling te komen, is ervoor gekozen om de SVB de 
exclusieve bevoegdheid te geven om de Wlz-verzekeringsstatus van personen vast te stellen, op 
exact dezelfde wijze als dat nu voor de AWBZ gebeurt. Bovendien kunnen gemoedsbezwaarden, 
net als voor de AWBZ, bij de SVB een ontheffing krijgen van de verplichtingen die horen bij de 
verzekering. Nadat de SVB de ontheffing heeft verleend, meldt SVB de gemoedsbezwaarde aan bij 
een Wlz-uitvoerder.  
 
Een nieuwe taak is dat de SVB in opdracht van zorgkantoren werkzaamheden in het kader van het 
pgb zal verrichten. Tot de uitvoerende taken van de SVB behoren naast het verrichten van de 
betalingen voor persoonsgebonden budgetten ook het registreren, adviseren, afdragen van 
belasting, administreren, toetsen op de door het zorgkantoor gestelde voorwaarden, controle op 
wet- en regelgeving en het faciliteren van verplicht werkgeverschap. Het zorgkantoor blijft 
inhoudelijk eindverantwoordelijk voor goede besteding van het pgb en voor bijvoorbeeld de 
zorginhoudelijke toets op ondermeer budgetplan en zorgcontracten. Dit gebeurt op dezelfde wijze 
als voor de Wmo 2015 en Jeugdwet. Op deze manier is er zowel voor de Wmo 2015, Jeugdwet als 
voor de Wlz één instantie die de trekkingsrechten voor het pgb uitvoert. Dit vermindert de 
administratieve lasten bij burgers en verkleint de kans op fraude. 
5.5 Het CIZ 
 
De Zvw voorziet in zorgverzekeringen, die de zorgverzekeraars risicodragend uitvoeren. Hoewel de 
zorgverzekeraars het vaak aan de behandelaars (artsen, fysiotherapeuten, enzovoorts) overlaten 
om te bepalen of er behoefte bestaat aan de op grond van een zorgverzekering verzekerde zorg, 
hebben zij de mogelijkheid om de claimbeoordeling zelf te verrichten. De Wlz, daarentegen, is een 
risicoloos uitgevoerde volksverzekering die alle Nederlandse ingezetenen van rechtswege 
49 
 

voorbereid en op 1 januari 2015 zal die volledig zijn beslag hebben gekregen. Deze omvangrijke 
exercitie is zonder omzetting van de arbeidscontracten al zo ingewikkeld dat heel veel 
inspanningen moeten worden getroost om het doel op tijd te bereiken. Dat dat zeker niet lukt als 
tegelijkertijd ook het Algemeen Rijksambtenarenreglement (ARAR) van toepassing moet zijn op de 
werknemers van het CIZ, staat vast. Daar komt bij dat de kosten die een dergelijke operatie met 
zich brengt hoger liggen dan de kosten die thans worden gemaakt voor de privaatrechtelijke 
arbeidsovereenkomsten. Het ligt voor de hand om eerst de uitkomst van de transitie van 2014 af 
te wachten, om vervolgens te bezien welke organisatievorm (agentschap, zbo zonder eigen 
rechtspersoonlijkheid of aansluiten bij een andere organisatie) het beste bij de uit het 
reorganisatieproces ontstane organisatie en dan aanwezige feitelijke situatie past.  
 
Dit betekent dat voor de werknemers van het CIZ die op het moment van inwerkingtreding van 
deze wet in dienst zijn van het CIZ en als zodanig op een lijst van de Minister van VWS zijn 
geplaatst, geen wijziging wordt gebracht in de arbeidsrechtelijke positie.  
 
30
In het Sociaal Akkoord van 11 april 2013 is neergelegd dat sociale partners ernaar streven dat er 
één onafhankelijk indicatieorgaan komt, dat verantwoordelijk wordt voor de keuring van de mate 
van arbeidsgeschiktheid. Dit zou een samenvoeging van UWV en CIZ betekenen. Het kabinet heeft 
in de kamerbrief over de resultaten van het Sociaal Akkoord aangegeven de samenvoeging van 
Uitvoeringsinstituut werknemersverzekeringen (UWV) en CIZ nader te bezien. Hiernaar wordt 
momenteel een verkenning gedaan. 
 
In de afgelopen jaren is, mede door de behoefte om de indicatiestelling te vereenvoudigen en 
administratieve lasten tegen te gaan, steeds meer invloed aan zorgaanbieders gegeven in het 
indicatieproces. Daardoor is een vermenging van verantwoordelijkheden ontstaan waaraan met 
deze wet een halt wordt toegeroepen. Niet langer zullen zorgaanbieders in de bepaling of een 
verzekerde recht heeft op zorg uit de Wlz een rol spelen (behoudens voor het verstrekken van 
noodzakelijke informatie). Die rol is voorbehouden aan het CIZ. Het CIZ zal die een persoonlijke 
beoordeling van de verzekerde laten plaatsvinden. Het indicatiebesluit dat wordt verstrekt bevat de 
uitspraak of er al dan niet sprake is van een recht op zorg, alsmede de aard, inhoud en (globale) 
omvang daarvan. De daadwerkelijke vormgeving van de noodzakelijke zorg vindt plaats in het 
gesprek tussen de cliënt en de zorgaanbieder van voorkeur. 
 
Het CIZ krijgt een stevigere positie in het kader van de fraudeaanpak. Zo zullen hulpverleners met 
een beroepsgeheim het CIZ desgevraagd gegevens over hun patiënten dienen te verstrekken 
indien die patiënten een indicatie voor de Wlz hebben aangevraagd of indien sprake is van een 
mogelijke herindicatie. Dit wordt toegelicht in hoofdstuk 9 en de artikelsgewijze toelichting. 
 
5.6 De Wlz-uitvoerders 
 
In paragraaf 2.6 is beschreven hoe de Wlz wordt uitgevoerd. Gekozen is voor een model dat 
aansluit bij de uitvoeringspraktijk in de AWBZ van uitvoering door zorgverzekeraars die hun taken 
op basis van vrijwilligheid uitbesteden aan regionaal opererende zorgkantoren. Deze werkwijze is 
met het onderhavige wetsvoorstel op onderdelen verbeterd, zonder grote wijzigingen aan te 
brengen in de huidige taak- en verantwoordelijkheidsverdeling.  
 
De belangrijkste taken van de zorgkantoren zijn in de ogen van de regering gerelateerd aan de 
zorglevering. De regering vindt het wenselijk dat de zorgkantoren hier steviger op inzetten ten 
opzichte van de AWBZ. In onder andere paragraaf 2.6 is beschreven welke additionele 
instrumenten hiervoor in de Wlz zijn geïntroduceerd. Zorgkantoren informeren burgers over het 
(beschikbare) aanbod en de kwaliteit van zorg in de regio en helpen burgers die om bemiddeling 
vragen, bij het vinden van een zorgaanbieder. Bij de zorginkoop letten ze sterk op de door de 
zorgaanbieders te leveren kwaliteit. Zorgkantoren maken jaarlijks hun zorginkoopbeleid kenbaar 
aan zorgaanbieders en maken met die aanbieders productieafspraken over prijs, volume en 
kwaliteit. Daarnaast controleren zorgkantoren of gedeclareerde zorg overeenkomt met 
                                                           
30
 Kamerstukken II 2012/13, 33566, nr. 15, pp. 8 en 14.  
51 
 

AWBZ. Wel zal als gevolg van de overhevelingen naar de Zvw een verschuiving van 
werkzaamheden plaatsvinden van de langdurige zorg naar het Zvw-domein.  
Het Zorginstituut heeft een belangrijk aandeel in het op peil houden van de kwaliteit, 
toegankelijkheid en betaalbaarheid van de Nederlandse gezondheidszorg. Het Zorginstituut 
bevordert de rechtmatige en doelmatige ketenuitvoering door de Wlz-uitvoerders, het CIZ en het 
CAK.  
Het Zorginstituut adviseert over de inhoud en omvang van het verzekerde pakket. Aan deze 
adviezen liggen naast zorginhoudelijke ook financiële en maatschappelijke overwegingen ten 
grondslag. Naast adviezen brengt het Zorginstituut ook standpunten uit waarin het in specifieke 
gevallen nader uitlegt of bepaalde zorg wel of niet verzekerd is. Ook geeft het Zorginstituut bij 
voorgenomen maatregelen advies over de consequenties voor de uitvoering en de processen in de 
Wlz-uitvoeringsketen. Daarnaast signaleert het Zorginstituut op systeemniveau knelpunten in de 
keten en zoekt het in nauw overleg met de ketenpartijen (CIZ, Wlz-uitvoerders, zorgaanbieders en 
het CAK) naar oplossingen. Het gaat hierbij onder andere om afspraken, richtlijnen of beleidsregels 
over gegevensuitwisseling (waaronder Wlz-brede zorgregistratie; AZR), registratie, het 
betaalverkeer tussen CAK en zorgaanbieders, de eigen bijdrage en de informatievoorziening 
(waaronder kwartaal- en jaarstaten voor zorgkantoren en het handboek gegevensuitwisseling Wlz).  
De taken van het Zorginstituut en die van de NZa zijn complementair aan elkaar en liggen in 
elkaars verlengde. De Nza stelt regels over declaratie van zorg door zorgaanbieders aan Wlz-
uitvoerders. Het Zorginstituut stelt regels over de betalingen aan zorgaanbieders. De NZa is onder 
andere belast met het toezicht op de doelmatige en rechtmatige uitvoering door de Wlz-uitvoerders 
en het CAK. De focus van het Zorginstituut ligt, zoals eerder opgemerkt, op het bevorderen van de 
doelmatige en rechtmatige ketenuitvoering door Wlz-uitvoerders, het CIZ en het CAK. Vanwege 
deze complementariteit werken het Zorginstituut en de NZa nauw samen.  
Naast bovenstaande taken beheert het Zorginstituut het Fonds langdurige zorg, geeft het advies 
over de premie en doet het betalingen aan zorgkantoren (beheerskosten) en het CAK in verband 
met door zorgaanbieders geleverde zorg. Het Zorginstituut keert eventuele 
beschikbaarheidbijdragen uit aan zorgaanbieders op grond van de Wet marktordening 
gezondheidszorg (WMG) en voert regelingen uit voor specifieke groepen zoals de Wlz-buitenland 
voor verdragsgerechtigden en de grensarbeiders en de subsidieregeling voor ADL-assistentie (zie 
hoofdstuk 6).  
Met de omvorming van het CVZ tot Zorginstituut krijgt het instituut er twee taakgebieden bij: het 
bevorderen van vernieuwing en verbetering van zorgberoepen en opleidingen en het stimuleren 
van permanente verbetering van kwaliteit van zorg. In het kader van deze laatste taken is het 
Zorginstituut gevraagd het initiatief te nemen in het versneld (door)ontwikkelen van 
(her)nieuw(d)e meetinstrumenten en indicatoren waarin indachtig de visie van de regering op de 
kwaliteit van zorg aandacht is voor de beleving en het welzijn van cliënten, het realiseren van 
zorgdoelen en maatwerk en zelf- en samenredzaamheid.  
De regering vindt het belangrijk dat informatie over de kwaliteit van zorg in de Wlz breed 
toegankelijk wordt gemaakt. Dit is in de eerste plaats in het belang van de zorgaanbieder zelf. 
Deze informatie biedt immers aangrijpingspunten om de eigen goede prestaties te borgen en om 
eventuele tekortkomingen te verbeteren. Daarnaast is transparantie over kwaliteit ook van belang 
voor cliënten om gerichte keuzes te kunnen maken die aansluiten bij hun wensen en behoeften. De 
regering vindt het belangrijk dat cliënten inzicht kunnen hebben in informatie over kwaliteit van de 
zorg, maar bijvoorbeeld ook over wachttijden, en dat zij deze informatie bij de aanbieders en bij de 
Wlz-uitvoerder kunnen opvragen. Hierdoor krijgen cliënten de beschikking over begrijpelijke, 
betrouwbare en te vergelijken informatie. In het toegankelijk maken van de keuze-informatie ligt 
een belangrijke rol voor het Zorginstituut.  
53 
 

zorgkantoren (dit zijn ook Wlz-uitvoerders) en het CAK. Omdat de regering er veel belang aan 
hecht dat de Wlz doelmatig wordt uitgevoerd en dat de uitvoerders voortvarend aan de slag gaan 
met de gewenste kwaliteitsverbetering in de Wlz, zal het toezicht door de NZa op onderdelen wel 
worden geïntensiveerd en anders ingericht. Dit wordt hieronder toegelicht.  
 
In de regulering blijven de taken van de NZa grotendeels hetzelfde als in de AWBZ, zoals het 
verdelen van de contracteerruimte over de regio’s, het controleren van productieafspraken, 
vaststellen van maximumtarieven voor zorg in natura et cetera. Hier wordt in paragraaf 7.1 over 
de beheersing van de uitgaven op ingegaan. Daar wordt ook toegelicht dat de Minister het 
macrobudgettair kader voortaan zelf zal vaststellen, waar dat in de AWBZ nog door de NZa werd 
gedaan. De taak van de NZa verschuift dan van uitvoerend naar adviserend. Bij conflicten tussen 
zorgaanbieders en zorgkantoren zal de NZa zich scherper uitspreken over de te volgen richting. Zo 
zal zij in het geval van eenzijdig ingediende productieafspraken een inhoudelijk oordeel uitspreken, 
in plaats van te handelen op basis van een mechanische beleidsregel. 
 
NZa spreekt Wlz-uitvoerders en zorgkantoren steviger aan 
In paragraaf 2.6 is toegelicht dat de zorgkantoren in praktijk al het werk zullen doen. Het toezicht 
van de NZa is anders ingericht voor de verschillende taken. Voor de administratie en/of controle 
zullen zorgkantoren zelf verantwoordelijk zijn. Het zorgkantoor is hiervoor direct verantwoording 
verschuldigd aan de NZa. De NZa spreekt zorgkantoren rechtstreeks aan indien zij die onderdelen 
van hun taak niet naar behoren uitvoeren. Daarnaast voeren de zorgkantoren de overige taken 
zoals de zorgplicht deels onder eigen verantwoordelijkheid uit (namelijk voor hun eigen 
verzekerden; het zorgkantoor is immers zelf ook een Wlz-uitvoerder) en deels namens de overige 
Wlz-uitvoerders. Het zorgkantoor dat deze taken uitvoert in een bepaalde regio, is verantwoording 
verschuldigd aan alle Wlz-uitvoerders die verzekerden hebben in die regio. De Wlz-uitvoerders 
blijven immers te allen tijde verantwoordelijk voor de uitvoering van de Wlz voor hun eigen 
verzekerden. De Wlz-uitvoerders (inclusief de Wlz-uitvoerder die als zorgkantoor opereert in die 
regio) zullen hierover op hun beurt verantwoording moeten afleggen aan de NZa. Daarbij kunnen 
zij bijvoorbeeld aan de NZa kenbaar maken welke acties zij hebben ondernomen om een 
zorgkantoor bij te sturen, indien het zorgkantoor een taak niet naar tevredenheid van de Wlz-
uitvoerder uitvoerde. In de meeste regio’s zullen verzekerden wonen van meerdere of zelfs alle 
Wlz-uitvoerders. Indien de NZa constateert dat in één regio de overige taken niet goed worden 
uitgevoerd, dan zal zij – anders dan bij administratie en/of controle - daarom ook alle andere Wlz-
uitvoerders met verzekerden in die regio, die hun overige taken aan het zorgkantoor hebben 
uitbesteed, aanspreken.  
 
Omdat de regering de Wlz-uitvoerders steviger in de wind wil zetten om werk te maken van een 
goede en doelmatige uitvoering van de Wlz, heeft zij de NZa verzocht in dit soort situaties steviger 
op te treden en alle Wlz-uitvoerders aan te spreken op hun verantwoordelijkheid. De 
mogelijkheden van de NZa om zorgkantoren aan te spreken worden verbeterd met het thans in 
voorbereiding zijnde wetsvoorstel ‘verbetering toezicht en opsporing Wmg’. De Wlz-uitvoerders 
krijgen er meer belang bij om er op toe te zien dat het zorgkantoor hun werkzaamheden naar 
tevredenheid uitvoert en zij zullen het zorgkantoor er eerder op aanspreken als dat niet het geval 
is. Ook zal de NZa meer publiciteit geven aan de resultaten van het jaarlijkse onderzoek. Zo 
kunnen verzekerden er eenvoudiger kennis van nemen of hun Wlz-uitvoerder goed presteert. Deze 
operationalisering van het toezicht vergt geen wetswijziging, maar vooral een andere werkwijze 
van de NZa. Nieuw is dat de NZa de geschiktheid en betrouwbaarheid van bestuurders van Wlz-
uitvoerders zal beoordelen. 
 
Stimulans doelmatigheid en kwaliteit door benchmarking 
Het rapport waarin de NZa jaarlijks de resultaten van haar onderzoek presenteert, biedt een mooi 
overzicht van de prestaties van de uitvoerders en maakt deze prestaties onderling goed 
vergelijkbaar. Ook worden voor de verschillende prestatie-indicatoren de best practices 
gepresenteerd. Eén van de twaalf prestatie-indicatoren betreft een doelmatige zorglevering binnen 
de contracteerruimte. Gezien het belang dat de regering hecht aan een doelmatige uitvoering van 
de Wlz, heeft de regering de NZa gevraagd om meer gewicht toe te kennen aan deze prestatie-
indicator, deze jaarlijks integraal te onderzoeken, eventueel meer verdiepend 
55 
 

toezicht - zowel op het niveau van de afzonderlijke zorgverzekeraar als op groepsniveau - op de 
beheerste (en integere) bedrijfsvoering en ook hierbij wordt de beheersing van de (operationele) 
risico's van de Wlz-uitvoerder betrokken.  
 
Hoofdstuk 6 Samenhang tussen de Wlz en andere domeinen 
 
De regering heeft een samenleving voor ogen die mensen meer mogelijkheden biedt om al dan niet 
met steun van hun sociale omgeving regie en verantwoordelijkheid te nemen voor het eigen leven. 
De wettelijke systemen zijn voorwaardenscheppend voor de doelstelling van de regering. De vier 
zorgdomeinen - de Jeugdwet, Zvw, Wmo 2015 en Wlz – vullen elkaar aan. Elk domein kent zijn 
eigen sturingsmechanismen, uitvoeringsmethodieken en informatiestromen. Voor een goed 
functionerende langdurige zorg is het essentieel dat de verantwoordelijkheden van betrokken 
partijen helder zijn en partijen elk vanuit hun eigen verantwoordelijkheid nauw samenwerken. 
Tevens dient voor burgers helder te zijn waar zij met hun zorgvraag terecht kunnen. Omdat er 
verschillende wettelijke systemen zijn, blijven er ook schotten tussen wetten en zijn er altijd 
schaduwgebieden in onder andere het verzekerd pakket. In dit hoofdstuk zet de regering uiteen 
hoe zij de schaduwgebieden tussen de stelsels zo beperkt mogelijk beoogt te houden. 
 
Samenwerking 
Voordat cliënten recht hebben op zorg vanuit de Wlz, hebben zij veelal zorg en/of ondersteuning 
vanuit een of meerdere van de andere drie wettelijke domeinen, te weten de Zvw, Wmo 2015 en 
de Jeugdwet, ontvangen. Dit geldt in ieder geval voor ouderen en in veel gevallen ook voor mensen 
met verstandelijke, lichamelijke en/of zintuiglijke beperkingen. Om ervoor te zorgen dat een cliënt 
zo min mogelijk last heeft van de schotten tussen de domeinen, is afstemming en samenwerking 
tussen domeinen noodzakelijk. Het leven van mensen is immers niet in stelsels op te knippen. 
Daarom wil de regering bevorderen dat gemeenten, zorgverzekeraars, Wlz-uitvoerders, 
zorgkantoren en zorgaanbieders intensief samenwerken bij het tot stand brengen van zorg en 
ondersteuning op maat. Dit is een aspect dat bij de transitie verder wordt uitgewerkt. 
  
Afwenteling tegengaan 
Zolang er sprake is van verschillende domeinen en (financiële) schotten daartussen is de grote 
uitdaging hoe te zorgen dat cliënten niet tussen wal en schip vallen en hoe afwenteling van kosten 
tussen verschillende systemen te voorkomen. Omdat de Wlz niet risicodragend wordt uitgevoerd en 
de Zvw, Wmo 2015 en Jeugdwet wel, kan er in financieel opzicht een prikkel zijn voor gemeenten 
en zorgverzekeraars om te proberen om cliënten in de Wlz onder te brengen. Om  
ongewenste afwenteling vanuit en richting de Wlz zo veel mogelijk te beperken, zijn 
toegangscriteria opgesteld waar cliënten objectief en door een onafhankelijk indicatieorgaan - het 
CIZ - aan worden getoetst. Het CIZ geeft een indicatiebesluit af. Omdat gemeenten, verzekeraars 
en zorgaanbieders belanghebbend zijn, is het niet wenselijk dat zij hier invloed op hebben. In de 
Wlz is daarom vastgelegd dat het mandaat tot het nemen van indicatiebesluiten niet wordt 
verleend aan iemand die niet werkzaam is voor het CIZ (zoals een medewerker van een 
zorginstelling, gemeente of verzekeraar). Hiervan kan alleen bij amvb en dus met toestemming 
van de Minister worden afgeweken.  
 
Om te zorgen dat zoveel mogelijk zorg aan Wlz-cliënten ook daadwerkelijk vanuit de Wlz en niet 
vanuit de Wmo, de Zvw of de Jeugdwet wordt geleverd, zijn daarnaast in de Wlz, Wmo 2015, de 
Zvw en de Jeugdwet bepalingen opgenomen. In de volgende paragrafen wordt dat per domein 
toegelicht. 
 
Assistentie bij algemene dagelijkse levensverrichtingen (ADL-assistentie) 
In de Wlz is een artikel opgenomen dat het mogelijk maakt om subsidies te verstrekken aan 
instellingen voor het verlenen van direct oproepbare ADL-assistentie. Dit subsidieartikel zorgt voor 
een adequate opvolging van de tijdelijke aanspraak ADL-assistentie (artikel 34 van het Besluit 
zorgaanspraken AWBZ). De subsidieregeling wordt uitgevoerd door het Zorginstituut. 
 
ADL-assistentie bevindt zich op het raakvlak tussen de Wlz enerzijds en de andere zorgdomeinen 
anderzijds. ADL-assistentie, wordt namelijk wel gefinancierd uit het Fonds langdurige zorg (dit 
57 
 

het bijvoorbeeld gaat om het organiseren en inkopen van woningaanpassingen voor jongeren die 
op grond van de Wlz met een pgb of vpt thuis wonen. 
 
Indicatiestelling 
Gemeenten, Wlz-aanbieders en zorgkantoren moeten ook op het gebied van indicatiestelling 
samenwerken. De indicatiestelling zelf is een aangelegenheid van het CIZ. Deze vindt onafhankelijk 
plaats, maar indien een cliënt nog geen toelating tot de Wlz heeft en cliëntondersteuning nodig 
heeft bij het aanvragen van een indicatie bij het CIZ, is de gemeente hiervoor verantwoordelijk. 
Zodra de cliënt wordt toegelaten tot de Wlz, vervalt deze verantwoordelijkheid van de gemeente en 
wordt het zorgkantoor verantwoordelijk voor de cliëntondersteuning. 
In het belang van een duidelijke afbakening zijn de toegangscriteria en het verzekerd pakket in de 
Wlz helder omschreven en in de Wlz zelf verankerd in plaats van in lagere regelgeving. Indien een 
cliënt niet aan de toegangscriteria voor de Wlz voldoet, dan zijn de cliënt, diens gemeente en diens 
zorgverzekeraar gezamenlijk verantwoordelijk voor een oplossing. Het kan niet zo zijn dat een 
cliënt, als deze geen toegang heeft tot de Wlz, tussen wal en schip valt. Indien een cliënt geen 
toegang heeft tot de Wlz en deze in het gemeentelijk domein en/of de Zvw niet de ondersteuning 
en/of zorg krijgt die deze meent nodig te hebben dan kan de cliënt daarvoor bij de gemeente of de 
zorgverzekeraar bezwaar maken.  
 
In de Wmo 2015 is de bepaling opgenomen dat een gemeente een maatwerkvoorziening kan 
weigeren indien een cliënt recht heeft op verblijf en daarmee samenhangende zorg vanuit de Wlz. 
Deze bepaling voorziet erin dat cliënten die toegang hebben tot de Wlz geen ondersteuning vanuit 
33
de gemeenten op grond van de Wmo 2015 ontvangen. Ook is opgenomen dat de gemeente een 
maatwerkvoorziening mag weigeren indien er reden is om aan te nemen dat iemand recht kan 
maken op verblijf en daarmee samenhangende Wlz-zorg, maar niet mee wil werken aan het 
verkrijgen van een indicatiebesluit van het CIZ.  
 
Er zijn echter mensen die een zware zorgbehoefte hebben en mogelijk recht zouden kunnen maken 
op Wlz-zorg, maar die dankzij forse inspanning van mensen uit hun sociale omgeving slechts een 
beperkte formele ondersteunings- en/of zorgvraag hebben. Als iemand in zo’n situatie graag thuis 
wil blijven wonen, kan het soms doelmatiger zijn dat hij door de mantelzorger(s), gemeente en 
Zvw-verzekeraar wordt geholpen dan wanneer hij Wlz-zorg thuis zou ontvangen met een vpt of 
pgb. Dat kan ook fijner zijn voor de cliënt zelf, omdat hij dan de zorgverleners kan behouden die 
hij gewend is uit de Zvw, Wmo 2015 en/of Jeugdwet. Als de cliënt in zo’n situatie geen Wlz-
indicatie wil aanvragen, omdat hij thuis wil blijven wonen, en als dat, met ondersteuning en zorg 
(door het eigen netwerk en door de gemeente vanuit de Wmo en eventueel de verzekeraar vanuit 
de Zvw) ook verantwoord is, maakt het onderzoeken van die omstandigheden deel uit van het 
reguliere onderzoek van de gemeente naar de persoonlijke omstandigheden van de cliënt. Daarbij 
kan het ook nodig zijn, dat de gemeente zich verstaat met de cliënt, zijn mantelzorgers, het CIZ en 
eventueel de zorgverzekeraar om te bespreken wat in de thuissituatie mogelijk en verantwoord is. 
Dat past in de aard van het wetsvoorstel Wmo 2015, dat bedoeld is om het mogelijk te maken 
burgers zo lang mogelijk in de eigen leefomgeving te laten wonen. Van de gemeente mag dan ook 
een uiterste inspanning worden verwacht om daaraan bij te dragen. Doel van het gesprek is om te 
onderzoeken of alle betrokkenen samen mogelijk kunnen maken wat de cliënt graag wil. Het 
zomaar weigeren, zonder onderzoek en beslissing op het verzoek, is vanzelfsprekend niet aan de 
orde. Het gesprek kan er echter niet toe leiden dat de gemeente en verzekeraar worden 
gedwongen de gehele zorgbehoefte van een potentiële Wlz-gerechtigde te compenseren. De 
gemeente en verzekeraar beslissen dus uiteindelijk zelf of zij het nog doelmatig en verantwoord 
vinden om de benodigde zorg en ondersteuning vanuit de Wmo 2015, Jeugdwet en/of Zvw voort te 
zetten. Is dat het geval, dan kan die zorg en ondersteuning worden gecontinueerd. Is dat niet het 
geval, dan zal het CIZ, indien de cliënt dat wenst, het formele indicatieproces starten en 
onafhankelijk bepalen of de cliënt recht heeft op Wlz-zorg. Indien het CIZ vaststelt dat iemand 
voldoet aan de toegangscriteria van de Wlz, ontvangt hij voortaan Wlz-zorg. Een terugverwijzing 
                                                           
33
 Binnen één huishouden kan wel gelijktijdig gebruik worden gemaakt van de Wmo 2015 en de Wlz, indien het 
huishouden uit meerdere personen bestaat van wie er één recht op zorg heeft op grond van de Wlz en een 
ander gebruik maakt van ondersteuning door de gemeente op grond van de Wmo. 
59 
 

6.2 Wlz – Jeugd 
 
Gemeenten zullen met de Jeugdwet integraal verantwoordelijk worden voor de zorg aan kinderen 
tot 18 jaar. Aanspraken uit de AWBZ die worden ondergebracht in de Jeugdwet, begeleiding, 
persoonlijke verzorging en kortdurend verblijf voor kinderen tot 18 jaar, behandeling voor (licht) 
verstandelijk gehandicapten tot 18 jaar en (een deel van) verblijfszorg voor kinderen tot 18 jaar. 
e
Indien na de 18 verjaardag een passende voorziening vanuit de andere stelsels, waaronder de 
Wlz, voorhanden is, neemt die de zorg vanaf dat moment over. Dit geldt bijvoorbeeld voor 
volwassenen met een licht verstandelijke beperking. Zoals in paragraaf 2.2.1 is toegelicht kunnen 
zij recht hebben op Wlz-zorg. Indien er geen voorziening op grond van een ander stelsel 
beschikbaar is, kan een deel van de jeugdhulp, te weten dat deel dat voorheen onder de noemer 
geïndiceerde provinciale jeugdzorg viel, tot de leeftijd van 23 jaar onder de Jeugdwet worden 
voortgezet.  
  
Kinderen onder de achttien jaar die dan al een blijvende behoefte hebben aan permanent toezicht 
en 24 uur zorg in de nabijheid, vallen niet onder de Jeugdwet maar onder de Wlz. Deze kinderen 
voldoen aan de criteria van de Wlz. Dit geldt bijvoorbeeld voor kinderen met zeer ernstige 
meervoudige beperkingen waaronder een verstandelijke beperking. 
 
Indien een cliënt recht heeft op zorg vanuit de Wlz, is de Wlz voor deze zorg voorliggend op de 
Jeugdwet. In de Jeugdwet is daarom een bepaling opgenomen die vergelijkbaar is met de bepaling 
in de Wmo 2015, die in de vorige paragraaf is toegelicht. De bepaling in de Jeugdwet houdt in dat 
de gemeente een voorziening kan weigeren indien iemand met betrekking tot de problematiek 
recht heeft op Wlz-zorg of er gegronde reden bestaat om aan te nemen dat iemand recht zou 
kunnen krijgen op Wlz-zorg, maar weigert mee te werken aan het verkrijgen van een 
indicatiebesluit voor de Wlz. De gemeente is op grond van de Jeugdwet bij Wlz-cliënten alleen 
verantwoordelijk voor zorg en ondersteuning waaraan de cliënt behoefte heeft, maar die niet 
behoort tot het verzekerd pakket in de Wlz. Een voorbeeld is de opvoedkundige hulp. Omdat in de 
Wlz geen recht bestaat op opvoedkundige hulp, ontstaat geen overlap tussen de Jeugdwet en de 
Wlz. 
 
Ook kan er vergelijkbaar met de Wmo 2015 een gesprek plaatsvinden tussen de cliënt, zijn of haar 
mantelzorgers, de gemeente, het CIZ en eventueel de verzekeraar indien iemand mogelijk recht 
zou kunnen hebben op Wlz zorg, maar graag thuis wenst te blijven wonen met ondersteuning door 
zijn of haar mantelzorgers. In dat gesprek wordt bezien of het nog mogelijk (doelmatig en 
verantwoord) is om de benodigde zorg vanuit onder andere de Jeugdwet te continueren.  
 
6.3 Wlz – Zvw 
  
Met de invoering van de AWBZ in 1968 naast de toenmalige ziekenfondsverzekering, werd de 
Nederlandse sociale ziektekostenverzekering verdeeld in twee afzonderlijke pijlers. Die verdeling 
werd gehandhaafd bij de invoering van de Zvw. Daarmee ontstond niettemin een zekere 
convergentie, omdat beide verzekeringen nu betrekking hebben op dezelfde groep van personen, 
te weten iedereen die in Nederland woont of in loondienst werkt. Daarnaast is er uiteraard sprake 
van verwevenheid tussen beide verzekeringen op het zorginhoudelijke vlak. Met de overhevelingen 
van onderdelen van de AWBZ naar de Zvw die de regering voorstaat, verschuift de grens tussen 
beide verzekeringen. Zo komen de extramurale aanspraken verpleging en persoonlijke verzorging 
in de AWBZ te vervallen en worden deze via een nieuwe aanspraak wijkverpleging ondergebracht 
in de Zvw. Ook komt de huidige grondslag psychiatrie, waarvan nu nog sprake is in de AWBZ, niet 
terug in de Wlz. Deze zorg maakt vanaf 2015 deel uit van de Zvw en de Wmo. 
  
De zorg die is gericht op genezing of behoud van lichamelijke en geestelijke functies is verzekerd in 
de Zvw. Om de samenhang van zorg te versterken, worden onderdelen van de AWBZ onder de 
Zvw gebracht. Vanuit de nieuwe aanspraak wijkverpleging in de Zvw worden verpleging en 
verzorging in samenhang geleverd aan mensen met voornamelijk lichamelijke aandoeningen 
waarbij over het algemeen sprake is van medische problematiek. Ook mensen met dementie 
worden onder de aanspraak wijkverpleging gepositioneerd. Het betreft voor het overgrote deel 
61 
 

Algemeen medisch zorg (niet vallend onder Wlz-behandeling)  
In paragraaf 2.3.3 is toegelicht dat in de Wlz onderscheid wordt gemaakt tussen Wlz-behandeling 
en algemeen medische zorg. De Wlz-behandeling komt altijd ten laste van de Wlz, ongeacht de 
plaats van levering (thuis of in een instelling). Voor de algemeen medische zorg geldt dat deze 
alleen tot het verzekerd pakket in de Wlz behoort, indien de cliënt verblijft in een instelling en daar 
tevens Wlz-behandeling ontvangt. Het gaat hierbij onder andere om geneeskundige zorg van 
algemeen medische aard (huisartsenzorg), behandeling van een psychische stoornis, 
farmaceutische zorg, hulpmiddelen, tandheelkundige zorg en kleding. Wanneer een Wlz-
gerechtigde thuis woont met behulp van een vpt of pgb komt deze zorg ten laste van de Zvw in 
plaats van de Wlz. De tarieven voor vergelijkbare producten en prestaties zijn in de Wlz en de Zvw 
zoveel mogelijk gelijk. De NZa houdt hier bij de vaststelling van de tarieven rekening mee. 
 
Daarnaast geldt dat medisch-specialistische zorg zoals die in de Zvw door medisch specialisten 
wordt geleverd, geen recht is in de Wlz, ongeacht de plaats van levering. Indien een cliënt medisch 
specialistische zorg nodig heeft (bijvoorbeeld door een cardioloog), dan kan de cliënt zich hiervoor 
tot zijn zorgverzekeraar wenden.  
 
6.4 Wlz en niet-zorg domeinen    
 
Passend onderwijs 
Ook zijn er raakvlakken tussen de Wlz en het onderwijsdomein, die relevant zijn voor jeugdigen. 
Het gaat hierbij om de groep zwaar gehandicapte kinderen die in de Wlz terecht komen en 
onderwijs krijgen aangeboden. De regering vindt het wenselijk dat deze kinderen als zij dit 
aankunnen naast dagbesteding ook een vorm van onderwijs kunnen volgen. Daarom hebben zij de 
mogelijkheid om ook gebruik te maken van passend onderwijs, zoals in het onderwijsdomein 
geregeld. In de praktijk vraagt dit om samenwerking en afstemming tussen de uitvoerders van de 
Wlz en die van het passend onderwijs. Deze afstemming kan onderdeel zijn van het zorgplan en de 
zorgplanbespreking, in die zin dat de zorgverleners kan worden gevraagd om niet alleen de zorg af 
te stemmen, maar daarbij ook de onderwijsaanbieders te betrekken. Van onwenselijke afwenteling 
van de ene wet op de andere is geen sprake.  
 
Participatiewet 
Er kan ook sprake zijn van samenloop tussen de Wlz en de toekomstige Participatiewet. De 
Participatiewet richt zich op het aan het werk helpen van mensen met arbeidsvermogen, die 
aangewezen zijn op ondersteuning. De mogelijke samenloop met de Wlz speelt daarom vooral bij 
de gehandicaptenzorg en minder bij de ouderenzorg. Het kan gebeuren dat er Wlz-gerechtigden 
zijn die te maken krijgen met de sollicitatieplicht uit de Participatiewet. Het uitgangspunt is immers 
dat iedereen die kan werken, moet werken. De regering verwacht echter dat het om beperkte 
aantallen zal gaan. Veel mensen in de Wlz hebben geen mogelijkheden om nog te werken en zij 
zullen daarom vooral onder de Wajong of onder andere arbeidsongeschiktheidsregelingen vallen. 
Of iemand te maken krijgt met de Participatiewet, heeft verder geen invloed op de toegang of het 
verzekerd pakket dat iemand heeft in de Wlz.  
 
Hoofdstuk 7 Financiële houdbaarheid  
 
7.1 Beheersing uitgaven  
 
Zoals in hoofdstuk 1 van deze toelichting is geschetst, is een betere financiële beheersbaarheid één 
van de belangrijke overwegingen van de regering om een integraal nieuw wetsvoorstel in te 
dienen. Zolang het verzekeringsrisico bij de overheid ligt, zijn de financiële prikkels tot 
kostenbeheersing bij de uitvoerders relatief beperkt. Daarom moeten hiervoor extra waarborgen 
worden ingebouwd. Dit gebeurt op diverse manieren.  
 
Reguleren van de toegang tot zorg 
De financiële beheersbaarheid van de Wlz wordt in de eerste plaats geborgd door een goede 
regulering van de toegang tot de zorg. Daarom worden de indicatiecriteria in de Wlz zelf geregeld. 
63 
 

Lopende het zorgjaar zijn er verschillende instrumenten om de uitgaven binnen het macrokader te 
beheersen. Ten eerste onderzoekt de NZa medio het zorgjaar of de gehanteerde verdeling van het 
beschikbare macrobudget over de regio’s nog steeds voldoet met het oog op de ontwikkeling van 
de indicatiestelling. Ten tweede bestaat de zogeheten knelpuntenprocedure, waarbij het 
zorgkantoor moet aantonen dat het onvoldoende zorg kan contracteren om problematische 
wachtlijsten te voorkomen. De NZa toetst objectief of er aanleiding is om meer middelen in een 
bepaalde regio beschikbaar te stellen.  
Op basis van het onderzoek naar de uitgavenontwikkeling adviseert de NZa de Minister over de 
eventuele inzet van de herverdelingsmiddelen en de verdeling daarvan over de regio’s. Deze 
herverdelingsmiddelen worden vooraf binnen het macrokader gereserveerd en kunnen na 
instemming van de Minister worden ingezet. 
 
Na afloop van het jaar voert de NZa een nacalculatie uit op de gerealiseerde zorgproductie. De 
bovengrens voor de bekostiging van de zorgproductie wordt gevormd door de productieafspraken 
tussen het zorgkantoor en de zorgaanbieder. Eventuele overproductie wordt niet vergoed. 
Overschrijdingen van het budgettaire kader van de contracteerruimte worden hiermee voorkomen. 
 
Versnelling (tussentijdse) informatievoorziening  
Tijdige en accurate financiële informatie is nodig voor een goede uitgavenbeheersing. Daarom 
heeft de Minister van VWS een stuurgroep ingesteld (Kamerstukken II 2012/13, 29 248 nr. 254) 
om de informatievoorziening te verbeteren. Deze stuurgroep richt zich primair op de 
informatievoorziening in de curatieve zorg. Afgesproken is de verbetering van de 
informatievoorziening in de langdurige zorg te betrekken bij de uitwerking van de hervormingen in 
de langdurige zorg. Voor een adequate uitgavenbeheersing van de Wlz is het nodig dat begin maart 
na afloop van een jaar voldoende nauwkeurige informatie over de realisatie van de uitgaven in het 
afgelopen jaar beschikbaar is. Zo kan het uitgavenbeeld in de zorg betrokken worden bij de 
budgettaire voorjaarsbesluitvorming in het kabinet.  
 
In de AWBZ levert de NZa voor 1 maart gegevens over de productieafspraken tussen zorgkantoren 
en zorgaanbieders van het voorgaande jaar. Daarmee is er al kort na afloop van het jaar inzicht in 
de uitgavenontwikkeling van de AWBZ. In de Wlz zal geleidelijk worden overgestapt van 
bevoorschotting op basis van productieafspraken naar betalingen op basis van declaraties van 
daadwerkelijk geleverde zorg (7.3 Bekostiging van zorgaanbieders). Daarmee is het mogelijk om 
kort na afloop van het jaar te beschikken over financiële informatie over de gerealiseerde 
zorgproductie. Onder de Wlz zal daarom op termijn uiterlijk 1 maart door het Zorginstituut een 
opgave van de kosten van de gerealiseerde productie in het voorafgaande jaar moeten worden 
gedaan. Het Zorginstituut zal gevraagd worden om dit concreet uit te werken.  
 
Persoonsgebonden budget en contracteerruimte 
Zoals hiervoor is aangegeven, wordt het pgb opgenomen in het macrokader en beschikbaar gesteld 
naast de (regionale) budgettaire kaders van de contracteerruimte (zorg in natura). De 
beheersbaarheid van het totale budgettaire kader van de Wlz wordt hierdoor versterkt. 
Zorgkantoren zullen moeten monitoren welk deel van de middelen voor welke leveringsvorm wordt 
aangewend. Als er binnen een regio een groter beroep wordt gedaan op de pgb-middelen dan 
vooraf is gereserveerd, komt dit – net als bij zorg in natura – tot uiting in het onderzoek van de 
NZa naar de uitgavenontwikkeling, dat in mei verschijnt. Bij het beschikbaar stellen van de 
herverdelingsmiddelen worden de ontwikkelingen bij zorg in natura en pgb betrokken. Het is 
daarbij toegestaan dat middelen worden verschoven tussen de contracteerruimte en het pgb-
budget.  
 
Doelmatigheidsprikkels Wlz-uitvoerders en zorgkantoren 
De Wlz zal worden uitgevoerd door Wlz-uitvoerders, die de daadwerkelijke uitvoering naar 
verwachting zullen overlaten aan zorgkantoren. De ex-ante verdeling van de middelen zal in de 
toekomst kunnen worden aangepast. Zo zullen de beschikbare middelen over minder regio’s 
worden verdeeld als wordt overgaan tot een regionale opschaling.  
 
65 
 

Tabel 7.1 Zorguitgaven Wlz 2015-2017 (x 1 miljard) 
 2015 2016 2017 
Lichte zorgzwaarte zorg in natura (V&V 1-4, 2,8 2,2 1,8 
GHZ (1-3) 
Lichte zorgzwaarte pgb 0,2 0,2 0,2 
Verblijfsgeïndiceerden extramuraal 0,7 0,4 0,4 
Hoge zorgzwaarte zorg in natura (structurele 12,1 12,2 12,1 
doelgroep) 
Hoge zorgzwaarte pgb (structurele doelgroep) 0,6 0,6 0,6 
Volledig pakket thuis 0,2 0,2 0,2 
Overige uitgaven 1,0 1,0 1,1 
TOTAAL 17,5 16,9 16,4 
 
In de eerste jaren zullen op basis van het overgangsrecht nog cliënten met een lichte zorgzwaarte 
verblijven in de Wlz. Daarnaast is er een groep die beschikt over een indicatie voor verblijf, maar 
op 1 januari 2015 thuis woont. Cliënten met een hoog zzp binnen deze groep behouden hun recht 
op zorg vanuit de Wlz. Cliënten met een laag zzp kunnen tot 1 januari 2016 alsnog kiezen voor 
verblijf op grond van de Wlz (zie hoofdstuk 16). De uitgaven van de Wlz zullen in de loop van de 
tijd gaan dalen omdat de cliënten die op basis van het overgangsrecht recht hebben op Wlz-zorg 
veelal door overlijden de Wlz zullen verlaten en nieuwe cliënten met lage zorgzwaarte niet de Wlz 
instromen. De overige uitgaven bestaan onder meer uit de posten mutatiedagen (betreft een 
kalenderdag waarop de plaats voor verblijf leeg is achtergelaten ten gevolge van overlijden of 
verhuizing van een bewoner) en vervoerskosten.  
 
Taakstelling  
De inzet van het kabinet is dat de uitgaven in de Wlz kunnen worden beperkt door een meer 
doelmatige uitvoering. Tegen deze achtergrond is een taakstelling van € 0,5 miljard in 2017 in het 
uitgavenbeeld verwerkt.  
 
Doordat de Wlz alleen bedoeld is voor de zwaardere ouderen- en gehandicaptenzorg is de 
verwachting op basis van huidig zorggebruik en de decentralisatie naar gemeenten, de 
overheveling naar de Zvw en het langer thuis wonen dat op termijn minder dan 200.000 mensen 
gebruik zullen maken van de Wlz-zorg. Door demografische ontwikkelingen zal dit aantal licht 
stijgen. Deze volumestijging wordt in de Wlz geaccommodeerd door bij het vaststellen van het 
budgettaire kader rekening te houden met de demografische groei. Afwijkingen van deze norm 
worden jaarlijks in de begroting van VWS toegelicht. Tegenover de lichte stijging op basis van 
demografische ontwikkelingen staat de eerste jaren nog een daling van de groep cliënten die 
gebruik maken van overgangsrecht. Doordat veel minder cliënten gebruik maken van Wlz-zorg kan 
de uitvoering van de wet ook eenvoudiger en goedkoper. Het aantal regionale budgettaire kaders 
en regionale uitvoerders kan op termijn worden beperkt en de inkoop kan verbeterd worden door 
standaardisering. Hierdoor dalen administratieve lasten en kosten van zorgaanbieders en 
zorgkantoren. Uit onderzoek naar de administratieve lasten van zorgaanbieders in de AWBZ blijkt 
36
dat een forse ombuiging op administratieve lasten mogelijk is.  
 
Daarnaast verwacht de regering dat een belangrijk deel van de ombuiging kan worden gerealiseerd 
door het terugdringen van de (regionale) verschillen in indicatiestelling, zorggebruik en 
inkoopprijzen. Onderzoeken tonen aan dat er grote (onverklaarbare) regionale verschillen 
37
bestaan. Door de rol van het CIZ te versterken, streeft de regering ernaar de regionale 
verschillen in indicatiestelling terug te dringen. Verder wordt ook de opbouw van de zorg in natura 
en pgbtarieven tegen het licht gehouden. De verschillen in de prestaties van instellingen vormen 
voor de regering ook aanleiding om de NZa te verzoeken de (maximum)tarieven systematisch 
onder de loep te nemen. In de praktijk blijkt dat de ene instelling ruim met de tarieven uit kan, 
terwijl deze voor een andere instelling niet toereikend zijn. Gemiddeld behalen instellingen echter 
                                                           
36
 Op weg naar minder administratieve lasten, Onderzoek Casemix en HHM, 29 november 2011. 
37 
Onder andere onderzoek van Cebeon (2007 en 2010) en Ape (2010). 
67 
 

Figuur 7.1 Geldstromen AWBZ 
 
 
 
Geldstromen Wlz 
In de Wlz blijft het Zorginstituut de fondsbeheerder en het CAK blijft het betaalkantoor. Om de 
cliëntvolgende bekostiging verder te versterken, zal op termijn niet meer gefinancierd worden op 
basis van voorschotten. In de Wlz wordt geleidelijk overgestapt op betalingen op basis van 
declaraties van de geleverde zorg aan de cliënt. Daarmee vindt op termijn de bekostiging volledig 
plaats op het niveau van de cliënt. Het CAK zal de betalingen dan baseren op gecontroleerde en 
goedgekeurde declaraties door het zorgkantoor.  
 
Figuur 7.2 Geldstromen Wlz  
 
 
Bij de invoering van de Wlz zal er nog steeds voor een deel sprake zijn van niet-cliëntgebonden 
kosten. Bij deze kosten is er geen directe relatie met de cliënt, waardoor deze niet op cliëntniveau 
kunnen worden gedeclareerd. Een voorbeeld is de vergoeding van kapitaallasten, die via de 
stapsgewijze invoering van de normatieve huisvestingscomponent (nhc) pas in 2018 volledig 
geïntegreerd zal zijn in het zorgtarief. Voor het grootste deel van de niet-cliëntgebonden kosten 
zullen de betalingen door het CAK nog steeds plaatsvinden op de huidige wijze via bevoorschotting. 
Het Zorginstituut geeft op basis van NZa-tariefbeschikkingen en door de NZa goedgekeurde 
budgetformulieren betaalopdrachten aan het CAK. Het CAK voorziet de zorgaanbieders maandelijks 
van voorschotten die op de gebruikelijke wijze worden verrekend bij de nacalculatie door de NZa.  
 
7.4 Financiering en koopkrachteffecten 
 
Fonds langdurige Zorg  
De Wlz zal net als de AWBZ worden gefinancierd uit inkomensafhankelijke premie, de bijdrage in 
39
de kosten van kortingen (BIKK) , eigen bijdragen van de gebruikers van zorg die onder de Wlz 
valt en – in geval van exploitatietekorten – een rijksbijdrage. Deze inkomsten worden gestort in 
een fonds, dat wordt beheerd door het Zorginstituut. Dit fonds krijgt de naam Fonds langdurige 
zorg (Flz). 
 
                                                           
39
 Zie artikel 15 van de Wet financiering sociale verzekeringen. 
69 
 

 
De inspanning van Rijk en gemeenten is er op gericht de regeldruk voor burgers en zorgaanbieders 
en de uitvoeringslasten/beheerskosten voor uitvoerders zoveel mogelijk te beperken. Dit gaat 
immers ten koste van het primaire proces: het verlenen van zorg. Dit is extra belangrijk omdat de 
regering daarmee een deel van de aangekondigde taakstelling van de Wlz vanaf 2017 wil 
realiseren. Hoe meer bespaard kan worden op de kosten die samenhangen met de regeldruk, hoe 
minder besparingen ten koste gaan van de zorg. Tegelijkertijd zijn er stevige waarborgen nodig 
voor doelmatigheid en kwaliteit, waardoor een bepaalde mate van administratieve lasten altijd zal 
blijven bestaan.  
 
De kans op een succesvolle omslag in denken en handelen is groter naarmate de nieuwe regels 
voor burgers en professionals beter werkbaar en uitvoerbaar zijn. Dit betekent dat onnodige 
drempels of irritaties in de regels achterwege moeten blijven.  
 
Hieronder volgt eerst een beschrijving van de eenmalige regeldruk die gepaard gaat met de 
invoering van de nieuwe wet. Daarna volgt een toelichting op de wijze waarop dit wetsvoorstel 
bijdraagt aan een structurele vermindering van de administratieve lasten. Hierbij wordt 
onderscheid gemaakt tussen de regeldruk voor burgers en zorgaanbieders en uitvoeringslasten 
voor zorgkantoren.  
 
8.1 Eenmalige regeldruk 
 
Dit wetsvoorstel gaat gepaard met eenmalige regeldruk. Dit is het gevolg van de invoering van de 
wet (kennisname) en de overdracht van zowel informatie(stromen) als werkzaamheden die 
hiermee gepaard gaan.  
 
Kennisnemen van ontwikkelingen 
Om te zorgen dat de eenmalige lasten beperkt blijven tot een minimum, worden cliënten, hun 
vertegenwoordigers en cliëntenorganisaties nadrukkelijk betrokken bij de totstandkoming van deze 
wet. Op deze manier groeien zij mee met de ontwikkeling van de wet en komen zij niet voor 
verrassingen te staan. Ook wordt veel aandacht geschonken aan communicatie over de wijzigingen 
die de Wlz met zich meebrengt. Er zal daarom gestart worden met een grote landelijke 
communicatiecampagne, enerzijds door gebruik te maken van de media en anderzijds vanuit een 
actieve benadering van cliënten door organisaties die reguliere contacten hebben met cliënten.  
 
Hergebruik bekende gegevens 
Er wordt geborgd dat relevante dossierinformatie door zorgkantoren, verzekeraars en het CIZ 
wordt overgedragen aan de nieuwe rechtspersonen (Wlz-uitvoerders). Hierdoor wordt voorkomen 
dat de overheid ‘naar de bekende weg vraagt’ en worden cliënten en vertegenwoordigers niet 
belast met nieuwe vragen.  
Om te zorgen dat de Wlz geruisloos en zonder een onnodige stijging van regeldruk kan worden 
ingevoerd, voert de regering regie op de transitie. Hiervoor is een transitieplan opgesteld, dat de 
nodige handreikingen zal bieden. De begeleiding bij de transitie is vraaggestuurd en zal daarom 
helpen de ervaren lasten verder te beperken. 
 
Dit wetsvoorstel behelst onder andere ook beperkte wijzigingen in de uitvoeringsstructuur ten 
opzichte van de AWBZ. Hoewel het voorstel uiteindelijk een vereenvoudiging van administratieve 
processen met zich meebrengt, zal het in eerste instantie leiden tot een toename van de 
uitvoeringslasten. De wijziging in de uitvoeringsstructuur krijgt immers haar vertaling in een 
wijziging van de administratieve structuur. Indien verzekeraars de uitvoering van de AWBZ nu nog 
niet in een afzonderlijke rechtspersoon hebben ondergebracht, zullen incidentele investeringen 
gedaan moeten worden voor het oprichten van een dergelijke Wlz-uitvoerder. En de uniformering 
van het inkoopbeleid door zorgkantoren, kan incidenteel leiden tot regeldruk bij die zorgkantoren, 
waarvan de inkoopcriteria nog niet aansluiten bij de landelijk te hanteren criteria. 
 
De cliënten die straks niet meer onder de Wlz, maar binnen de Wmo 2015, Jeugdwet of Zvw vallen, 
blijven wat betreft de regeldruk ten gevolge van dit wetsvoorstel buiten beschouwing. Ook cliënten 
71 
 

Ook de inkoop van de ouderenzorg wordt verder vereenvoudigd en geüniformeerd. Dit gebeurt via 
de in paragraaf 2.6 beschreven Zorginkoopgids en landelijke kwaliteitscriteria en kan, zoals 
hiervoor aangegeven, ook bij amvb worden opgelegd. Hierbij zij ook verwezen naar de door de 
Tweede Kamer tijdens de behandeling van de begroting VWS 2013 aanvaarde motie Van Dijk die 
onder andere verzoekt om meer overzichtelijke, eenduidige en heldere kwaliteitsinzichten voor 
43
cliënten en zorgaanbieders.  
 
Ook dient zoveel mogelijk hergebruik van eerder aangeleverde gegevens plaats te vinden. 
Voorkomen moet worden dat bijvoorbeeld aan de NZa informatie moet worden aangeleverd in een 
net iets ander format, als deze informatie overeenkomt met de gegevens die zijn verstrekt in het 
kader van een eerder ingediende offerte voor het zorgkantoor. Ook het eenmalig aanleveren van 
bewijsstukken die niet jaarlijks wijzigen, kan als goed voorbeeld van hergebruik van gegevens 
gelden.  
 
Op grond van het voorliggende wetsvoorstel is het mogelijk om meerjarige zorginkoopcontracten 
overeen te komen. De regering is ervan overtuigd dat meerjarige contracten een vliegwiel zijn voor 
kwaliteit en innovatie in de zorg. Partijen weten met een meerjarige basisafspraak over en weer 
waar zij aan toe zijn de komende jaren. Daarin kunnen afspraken gemaakt worden over de inhoud 
van zorg, de visie van de zorgaanbieder en het basisbudget gekoppeld aan de geïndiceerde zorg. 
Dat biedt duidelijkheid en zekerheid voor de zorgaanbieders en zijn cliënten, maar ook voor de 
financiers. Er kunnen investeringen in de toekomst worden gedaan. Ook kan onder andere tegen 
een lager rentetarief worden geleend voor investeringen, krijgen meerjarige innovatieprogramma´s 
een betere kans van slagen, kan beter gestuurd worden op de inhoud van de zorg en kunnen 
betere afspraken over ketenzorg worden gemaakt. Indien partijen tot meerjarige afspraken 
besluiten, wordt een wezenlijke bijdrage geleverd aan de reductie van administratieve lasten. 
Belemmering voor het overeenkomen van meerjarige afspraken bleek het feit dat de zorgkantoren 
de afgelopen jaren telkens jaarlijks werden aangewezen, maar ook de jaarlijks wijzigende 
financiële kaders c.q. het beschikbare budget. De aanwijzing van de zorgkantoren voor de 
administratie- en/of controletaak kan in beginsel meerjarig worden verleend. Of dit ook op korte 
termijn daadwerkelijk kan, is mede afhankelijk van het voorstel dat ZN doet om het aantal regio’s 
te verminderen. Financiële kaders zullen aan (jaarlijkse) wijzigingen onderhevig blijven. Niettemin 
zijn meerjarige afspraken over een basisbudget mogelijk en daarnaast kunnen jaarlijks aanvullende 
afspraken worden gemaakt over bijvoorbeeld innovatie, groei en andere mutaties. Zorgkantoren 
kunnen een (meerjarig) basisbudget baseren op een bepaald percentage van de historische 
productieafspraken met de betreffende zorgaanbieder. Overigens zal een meerjarig contract niet 
ongeclausuleerd zijn. Indien bijvoorbeeld de meerjarig gecontracteerde zorgaanbieder enig jaar 
bewezen slechte kwaliteit van zorg levert, dient dat niet zonder gevolgen blijven voor de 
overeenkomst. Het zorgkantoor dient voor dergelijke gevallen een beëindigingsclausule in een 
meerjaren zorgovereenkomst op te nemen.  
 
Doordat Wlz-uitvoerders en zorgkantoren te maken krijgen met een minder gedetailleerde 
verantwoordingsplicht tegenover de NZa, zullen zij ook minder verantwoordingsinformatie van 
zorgaanbieders verlangen. De experimenten met regelarme instellingen (ERAI) hebben laten zien 
dat dit mooie resultaten op kan leveren. In de experimenten met regelarme instellingen wordt ook 
proefondervindelijk ervaring opgedaan met een andere wijze van kwaliteitsverantwoording. In de 
experimenten wordt het welbevinden van de cliënt als vertrekpunt genomen: wat is goede zorg en 
hoe kan deze gemeten worden zodat aangesloten wordt bij de beleving van de cliënt? De in het 
experiment opgedane ervaringen zullen worden betrokken bij de ontwikkeling van de 
kwaliteitsindicatoren. Datzelfde geldt voor de vereenvoudiging van de inkoop van intramurale zorg. 
Binnen ERAI wordt door verschillende aanbieders ook daarop geëxperimenteerd. De experimenten 
kennen een looptijd tot eind 2014. De ervaringen en resultaten daarvan zullen vanzelfsprekend 
worden gebruikt om onder andere het proces van de inkoop van langdurige zorg verder te 
vereenvoudigen.  
 
                                                           
43
 Kamerstukken II 2012/13, 33400 XVI, nr. 61. 
73 
 

zorgstelsel nodig is wordt door fraude en oneigenlijk gebruik bedreigd. Verrijking ten koste van de 
premiebetaler zet voorts de solidariteit onder het zorgstelsel onnodig onder druk. De regering is 
daarom van oordeel dat fraude hard dient te worden bestreden. De Minister en Staatssecretaris 
van VWS hebben bij brief van 15 mei 2013 de Tweede Kamer geïnformeerd over de aanpak van 
45
zorgfraude. In deze brief wordt onder andere ingegaan op het bestaan van fraude in de zorg, 
welke stappen al zijn ondernomen en wat de extra inzet zal zijn om fraude te bestrijden. Ook is 
aangekondigd dat bezien zou worden of en op welke wijze het CIZ nadere 
handhavingbevoegdheden zou kunnen krijgen. Bij brief van 16 september 2013 heeft de Tweede 
46
Kamer de eerste voortgangsrapportage fraudebestrijding ontvangen. Die laatste brief omvatte 
een plan van aanpak van de bestrijding van fraude en oneigenlijk gebruik in de zorg. De 
rijksoverheid is verantwoordelijk voor het stelsel van de langdurige zorg als geheel. De Minister 
van VWS heeft hierin een systeemverantwoordelijkheid. Het is belangrijk dat het systeem zo is 
ingericht, dat fraude zoveel mogelijk wordt voorkomen en dat er instrumenten zijn om fraude kan 
worden opgespoord en dat hierop kan worden gehandhaafd. Bij de vormgeving van het verzekerd 
pakket, indicatiestelling, bekostiging, et cetera, in de Wlz, is hiermee zoveel mogelijk rekening 
gehouden. Daarnaast zijn aan specifieke partijen specifieke taken toebedeeld om fraude tegen te 
gaan. Het gaat hierbij in het bijzonder om het CIZ, de zorgkantoren en de NZa. In onderstaande is 
beschreven op welke wijze verschillende actoren, de rijksoverheid, het CIZ, de zorgkantoren, de 
SVB en de NZa, in de Wlz een rol spelen bij het tegengaan van fraude en oneigenlijk gebruik. 
 
Gegevensuitwisseling 
Fraude vormt natuurlijk niet alleen een risico binnen de grenzen van de Wlz. Ook op de 
grensgebieden tussen de Wlz, de Wmo 2015, de Jeugdwet en de Zvw kan sprake zijn van fraude. 
Dat er samenhang is tussen de zorg die vanuit verschillende domeinen wordt geleverd, is een feit. 
In de Wlz is de afbakening tussen de domeinen zo scherp mogelijk vormgegeven maar er blijft 
altijd een schaduwgebied. Er zal daarom gegevensuitwisseling nodig zijn tussen verschillende 
uitvoerders, zoals gemeenten, zorgverzekeraars, zorgkantoren, het CIZ et cetera. Stel bijvoorbeeld 
dat iemand een indicatie aanvraagt bij het CIZ en dat het CIZ een positief indicatiebesluit afgeeft 
waarmee deze persoon recht op zorg krijgt op grond van de Wlz. Dan is het belangrijk dat het 
zorgkantoor weet dat het een zorgplicht heeft voor die persoon en dat de gemeente en 
zorgverzekeraar weten dat zij binnenkort niet meer verantwoordelijk zijn voor (een deel van) de 
zorg en ondersteuning voor deze persoon. Door gegevens bij elkaar te brengen en uit te wisselen 
kan eventuele fraude worden opgespoord. 
 
9.1 De rol van de rijksoverheid bij het tegengaan van fraude 
 
Het zorgstelsel is gebaseerd op een uitvoering door partijen die zelf hun verantwoordelijkheid 
nemen en de geldende wetgeving goed uitvoeren. Het is de taak van de rijksoverheid om de 
benodigde wet- en regelgeving zo vorm te geven, dat fraude en oneigenlijk gebruik zo veel 
mogelijk worden voorkomen. Het gaat in dit verband niet alleen om de AWBZ, die met dit 
wetsvoorstel wordt vervangen door de Wlz, maar ook om de Zvw, de Wmo 2015, de Jeugdwet en 
de Wmg. Deze wetgeving is continu aan verandering onderhevig, omdat de zorg zelf dat ook is. 
Gewenste veranderingen vragen daarom voortdurende aandacht en inspanningen van de betrokken 
partijen. Bij die wijzigingen van zorgwetgeving mogen uitvoeringsproblemen die oneigenlijk 
gebruik en fraude in de hand kunnen werken, niet uit het zicht raken. De Minister en 
Staatssecretaris van VWS hebben de Tweede Kamer daarom toegezegd om alle nieuwe wet- en 
regelgeving bij de consultatie van betrokken partijen te laten toetsen op fraudegevoeligheid. In dit 
verband worden de beleidsanalyses en de voorgestelde regels nadrukkelijk door de uitvoerende 
partijen bezien op mogelijke uitvoeringsproblemen die kunnen leiden tot oneigenlijk gebruik of 
zelfs fraude. Ten tijde van de consultatie van dit wetsvoorstel werd het format voor deze 
fraudetoets wordt nog verder ontwikkeld tot een eenduidige structuur, die uiteindelijk op alle 
nieuwe wet- en regelgeving kan worden toegepast. Vooruitlopend op het vaste format van de 
fraudetoets, is de consultatieversie van dit wetsvoorstel door externe partijen getoetst op 
                                                           
45 
Kamerstukken II 2012/13, 28828, nr. 30. 
46
 Kamerstukken II 2013/14, 28828, nr. 50. 
75 
 

indicatiesteller en potentiële Wlz-gebruikers en het vormgeven van het CIZ als publiekrechtelijk 
zelfstandig bestuursorgaan. Dit laatste is het gevolg van het weghalen van de verantwoordelijkheid 
voor de indicatiestelling bij de gemeenten. 
 
Voorkomen van upcoding 
Het objectief vaststellen wie voor langdurige zorg in aanmerking komt, is een belangrijke pijler van 
het zorgsysteem. In de laatste jaren is een praktijk ontstaan waarin in de werkwijze van het CIZ 
vereenvoudigingen zijn aangebracht en waarbij het CIZ bij de indicatiestelling zelfs meer afstand 
heeft genomen in die zin, dat het de indicatie soms heeft gemandateerd aan zorgaanbieders. Deze 
aanpak houdt in dat besluiten zijn afgegeven via standaardindicatieprotocollen, herindicaties via 
taakmandaat of via de indicatiemelding verblijf 80-plus. Uit onderzoek van het CIZ naar de omvang 
van upcoding bij deze gemandateerde vormen van indicatiestelling in de AWBZ, blijkt dat 
instellingen die zelf, via taakmandaat, hun cliënten indiceren vaker zwaardere zorg (of hogere 
zorgzwaartepakketten) indiceren dan strikt noodzakelijk (upcoding). Het onderzoek van het CIZ is 
47
op oktober 2013 naar de Tweede Kamer gezonden. Het CIZ heeft onderzoek gedaan naar het 
fenomeen upcoding, waarbij onder upcoding wordt verstaan dat de geobjectiveerde zorgbehoefte 
van de cliënt niet overeenkomt met de inhoud van het door de zorgaanbieder aangevraagde 
indicatiebesluit. Het kan zijn dat er eigenlijk een ander recht op zorg bestaat (zoals een lager zzp) 
of er zelfs helemaal geen recht op zorg is.  
 
In de Wlz zal het in beginsel niet mogelijk zijn om de indicatiestelling te mandateren. Per 1 januari 
2015 zal iedere indicatiestelling door de CIZ plaatsvinden na een persoonlijk contact met de 
aanvrager van het indicatiebesluit. Overigens zijn ook vooruitlopend op dit wetsvoorstel in de 
AWBZ al maatregelen genomen om upcoding en ongewenst strategisch gedrag vanuit aanbieders 
te voorkomen. Zo heeft het CIZ het toetsingspercentage van de standaardindicatieprotocollen en 
de herindicaties in taakmandaat verhoogd en zijn de indicatiemeldingen 80+ ook onder het regime 
van toetsing gebracht.  
 
Verstrekking medische gegevens door medische beroepsbeoefenaren 
Het CIZ heeft medische informatie nodig van degene voor wie het indicatiebesluit wordt 
aangevraagd. In voorkomende gevallen betreft dit specifieke medische gegevens. Vraagt het CIZ 
deze op bij hulpverleners, dan weigeren dezen soms het CIZ met een beroep op het medisch 
beroepsgeheim de desbetreffende gegevens te verstrekken. Het medisch beroepsgeheim is een 
groot goed. Het is van belang om de burger een onbelemmerde toegang tot de voorzieningen van 
de gezondheidszorg te bieden. Het medisch beroepsgeheim gaat echter uit van volledige integriteit 
van alle zorgaanbieders, terwijl de praktijk laat zien dat ook zij partij kunnen zijn bij het 
veroorzaken of in stand houden van oneigenlijk gebruik of zelf frauduleus handelen in de zorg. In 
dit wetsvoorstel wordt geregeld dat zorgaanbieders het CIZ die persoonsgegevens, waaronder 
medische gegevens (en derhalve ook psychologische rapportages), over de cliënt moeten 
verstrekken, die voor het CIZ noodzakelijk zijn om een cliënt goed te kunnen te (her)indiceren. Het 
gaat hierbij zowel om informatie die noodzakelijk is voor (her)indicaties op aanvraag, als om 
gegevens die noodzakelijk zijn om te komen tot een ambtshalve herindicatie in gevallen waarin het 
CIZ vermoedt dat er sprake is van onregelmatigheden.  
 
Ambtshalve herindiceren  
De Wlz voorziet in de mogelijkheid om in bepaalde gevallen de indicatie voor zorg ambtshalve te 
herzien of in te trekken. In verband met het tegengaan van fraude en oneigenlijk gebruik, is deze 
bevoegdheid van het CIZ vooral gericht op de situatie waarin een indicatiebesluit is afgegeven op 
grond van onjuiste of onvolledige gegevens die door de verzekerde of derden zijn aangeleverd. In 
zo’n geval zou het CIZ immers waarschijnlijk tot een andere beslissing zijn gekomen indien het de 
beschikking had gehad over de juiste gegevens. Indien de gegevens opzettelijk onjuist of 
onvolledig zijn verleend, meestal met het oog op financieel gewin, zal sprake kunnen zijn van een 
48
strafbaar feit. Een voorbeeld hiervan was de zogenaamde Marque-zaak , waarin valselijk medische 
                                                           
47
 Kamerstukken II 2012/13, 28828, nr. 51. 
48
 Zie over de Marque-zaak Kamerstukken II 2013/14, 33 750 XVI, nr. 8, p. 14, en Kamerstukken II 2013/14, 17 
050, nr. 439, p. 8. 
77 
 

9.5 Toezicht door de NZa 
 
De bekostiging van de zorg wordt zo ingericht, dat een aanbieder wordt geprikkeld om doelmatig 
zorg te verlenen. Om de risico’s op fraude bij de zorglevering te beperken, is het belangrijk dat de 
NZa in het nieuwe kostenonderzoek dat zij op verzoek van de Minister zal uitvoeren (zie paragraaf 
2.4), aandacht heeft voor de medische herkenbaarheid van de prestaties.  
De omzetplafonds die de NZa in het kader van artikel 50 van de Wmg oplegt aan zorgaanbieders 
bij zorg in natura is een belangrijke barrière voor zorgfraude. De NZa bepaalt het plafond op basis 
van de productieafspraken tussen aanbieder en uitvoerder. Het wetsvoorstel handhaaft deze 
systematiek. Daarmee heeft de aanbieder voor de ingekochte zorg geen prikkel om meer te 
declareren dan de afspraak. Immers, boven de vastgestelde grens levert dat geen direct financieel 
voordeel op. In die zin werpt het budgetsysteem een effectieve belemmering voor fraude op. 
 
9.6 Opsporing en strafketen  
 
Hoewel de wet- en regelgeving zo veel mogelijk zal worden vormgegeven dat fraude wordt 
voorkomen en daar ook flankerend beleid voor is, zal fraude toch voorkomen. Het is dan van 
essentieel belang dat de daders ook daadwerkelijk worden opgespoord, vervolgd en bestraft. De 
pakkans heeft immers een groot aandeel in de afschrikwekkende werking van het strafrecht. Een 
aantal partijen speelt een rol bij het strafrechtelijk tegengaan van zorgfraude. De politie behandelt 
de meer eenvoudige zaken die passen binnen de prioriteringsafspraken die voortvloeien uit het 
convenant Aanpak Verzekeringsfraude. Het OM is belast met de vervolging van verdachten. 
Daarvoor wordt samengewerkt met de politie en met andere opsporingsdiensten. Het OM heeft ook 
tot taak om te zorgen dat het vonnis van de rechter wordt uitgevoerd. In het Convenant 
Verzekeringsfraude, gesloten door het Verbond van Verzekeraars, ZN, politie, OM en de 
zorgverzekeraars, is een aantal thema’s benoemd waarvoor men in voorkomende gevallen om de 
inzet van strafrechtelijke opsporings- en vervolgingscapaciteit zal vragen. 
De FIOD is belast met een aantal opsporingsonderzoeken naar ernstige zorgfraude die door NZa-
toezicht aan het licht komen of die door het Kenniscentrum fraudebeheersing in de zorg van ZN bij 
het landelijk verzamelpunt van de NZa zijn gemeld. Bij de Inspectie SZW is een aparte eenheid 
ingericht (Fraudeteam pgb Inspectie) om fraude met persoonsgebonden budgetten op te sporen.  
 
Hoofdstuk 10 Gegevensuitwisseling  
 
10.1 Inleiding 
 
De bestuursorganen die belast zijn met de uitvoering van de Wlz, alsmede de toezichthouders, 
zullen hun taken alleen op een effectieve manier kunnen uitvoeren indien zij beschikken over de 
juiste informatie. Zeker in een sociaal domein als de zorg is het van belang dat de gegevens 
waarover partijen kunnen beschikken betrouwbaar en toereikend zijn. Niet alleen is de burger op 
individueel niveau gediend bij een uitvoeringspraktijk die tijdig gebruik maakt van de juiste en 
relevante gegevens, maar ook het zorgsysteem als stelsel is hierbij gediend. Een stelsel waarin 
gebruik wordt gemaakt van relevante en actuele gegevens is minder gevoelig voor 
uitvoeringsproblemen die kunnen leiden tot verspilling, onbedoeld gebruik of fraude. Dit kan 
voorkomen dat het zorgstelsel verder onder druk komt te staan door dergelijke verspillende 
verschijnselen die ook de solidariteit in de zorg kunnen aantasten. Aan de andere kant betekent 
het gebruik van persoonsgegevens, door de overheid of daarbuiten, een inperking van het 
grondrecht van bescherming van de persoonlijke levenssfeer (artikel 10, tweede en derde lid, van 
de Grondwet, artikel 8 van het EVRM, artikel 8 Handvest van de grondrechten van de Europese 
Unie). Bij het gebruik van bijzondere persoonsgegevens, zoals medische gegevens, is er dan ook 
een zeker spanning tussen een verantwoorde uitvoering van de wet (effectiviteit) en de genoemde 
grondrechten (privacy). Vanwege de voor een goede uitvoering van het wetsvoorstel noodzakelijke 
verwerking van persoonsgegevens is het noodzakelijk de gegevensverwerking in het wetsvoorstel 
zorgvuldig te normeren en te reguleren teneinde een te grote inbreuk op de persoonlijke 
levenssfeer en risico’s voor de bescherming van die gegevens te voorkomen. De in deze wet 
voorgestelde bepalingen omtrent de gegevensuitwisselingen tussen uitvoerende organen vormen 
de uitkomst van een belangenafweging tussen deze belangen.  
79 
 

Niet alleen het doel moet het gebruik van persoonsgegevens rechtvaardigen, maar ook de wijze 
waarop de gegevens worden gebruikt moet gerechtvaardigd zijn.  
 
In artikel 8 van de Wbp is een limitatief aantal gronden opgenomen die het begrip 
‘gerechtvaardigd’ nader invullen. Zo is verwerking van persoonsgegevens op grond van artikel 8 
van de Wbp toegestaan indien betrokkene voor de verwerking zijn ondubbelzinnige toestemming 
heeft verleend (onderdeel a), de verwerking noodzakelijk is om een wettelijke verplichting na te 
komen waaraan de verantwoordelijke onderworpen is (onderdeel c) of de gegevensverwerking 
noodzakelijk is voor de goede vervulling van een publiekrechtelijke taak door een bestuursorgaan 
(onderdeel e). Persoonsgegevens mogen alleen worden verwerkt als de verwerking op één of meer 
van de gronden van artikel 8 Wbp is gebaseerd. De daarop volgende artikelen bevatten verdere 
voorschriften omtrent de verwerking van persoonsgegevens. 
 Artikel 16 van de Wbp verbiedt in beginsel de verwerking van bijzondere persoonsgegevens 
over iemands gezondheid. In de daarop volgende artikelen zijn echter uitzonderingen mogelijk 
gemaakt. Voor dit wetsvoorstel zijn met name de artikelen 21, 23 en 24 van de Wbp van 
belang. 
 Artikel 21 van de Wbp bevat specifieke uitzonderingen op het verbod van artikel 16 voor zover 
het gaat om persoonsgegevens betreffende de gezondheid. De bepaling geeft in onderdeel a 
van het eerste lid hulpverleners, instellingen of voorzieningen voor gezondheidszorg of 
maatschappelijke dienstverlening het recht om gezondheidsgegevens van iemand te 
verwerken, voor zover dat noodzakelijk is voor een goede behandeling of verzorging van de 
betrokkene dan wel voor het beheer van de betreffende instelling of beroepspraktijk 
noodzakelijk is. Onderdeel f van het eerste lid geeft bestuursorganen of instellingen die te 
hunnen behoeve werkzaam zijn dat recht, voor zover dat noodzakelijk is voor een goede 
uitvoering van wettelijke voorschriften die voorzien in een verzekerd pakket dat afhankelijk is 
van de gezondheidstoestand van de betrokkene.  
 Ook artikel 23 van de Wbp kent uitzonderingen op het verwerkingsverbod van artikel 16. In het 
kader van een volksverzekering voor langdurige zorg als de Wlz is met name van belang dat 
het verbod niet geldt als de verwerking geschiedt met uitdrukkelijke toestemming van 
betrokkene (eerste lid, onderdeel a) of, indien het vragen van toestemming niet mogelijk is, 
indien de gegevens noodzakelijk zijn ter verdediging van vitale belangen van de betrokkene 
(eerste lid, onderdeel d). Ook met het oog op een zwaarwegend maatschappelijk belang geldt 
het verbod niet, indien passende waarborgen worden geboden ter bescherming van de 
persoonlijke levenssfeer en dit bij wet wordt bepaald (eerste lid, onderdeel f). 
 
10.3 Toetsing aan het juridisch kader 
 
De Wlz biedt een wettelijke basis voor de uitvoering van taken in het kader van deze 
volksverzekering voor (zwaardere vormen van) langdurige zorg, alsmede voor de verwerking van 
persoonsgegevens, waaronder bijzondere persoonsgegevens, die voor die uitvoering noodzakelijk 
zijn. Daarmee is de beperking van de persoonlijke levenssfeer, in overeenstemming met het 
IVBPR, het EVRM en de Grondwet, bij de wet voorzien.  
 
De Wlz-uitvoerder voert de Wlz uit voor zover de uitvoering niet bij of krachtens de Wlz aan 
anderen is opgedragen. In beginsel voort de Wlz-uitvoerder de wet uit voor de bij hem 
ingeschreven verzekerden uit, maar in de praktijk zullen zal één Wlz-uitvoerder als zorgkantoor de 
wet in een bepaalde regio uitvoeren voor alle verzekerden in die regio. Voor zijn eigen verzekerden 
verwerkt de desbetreffende Wlz-uitvoerder dan persoonsgegevens als verantwoordelijke in de zin 
van de Wbp, voor de verzekerden van andere Wlz-uitvoerders doet hij dat als bewerker in de zin 
van laatstbedoelde wet (de andere Wlz-uitvoerders blijven de verantwoordelijken). Daarnaast 
zullen de zorgkantoren de persoonsgegevens die zij voor de bij amvb nader te omschrijven 
administratie- en controlewerkzaamheden gebruiken, als verantwoordelijke in de zin van de Wbp 
verwerken. Zij verrichten dergelijke werkzaamheden immers op eigen titel. Aan de vereisten van 
artikel 8, onderdelen c en e, van de Wbp voldaan gezien de publiekrechtelijke taak van de Wlz-
uitvoerders. Zij kunnen die hun taken immers alleen naar behoren uitvoeren indien de verwerking 
van persoonsgegevens mogelijk wordt gemaakt. Het zal daarbij voor een essentieel deel gaan om 
bijzondere persoonsgegevens, vooral gegevens betreffende de gezondheid van de verzekerde. Het 
81 
 

In de afgelopen jaren is beleid ontstaan over de wijze waarop experimenten moeten worden 
vormgegeven. Dit beleid houdt in dat de verwachting moet bestaan dat een bepaalde regeling 
effectief zal zijn, maar dat de overtuiging of het directe bewijs daarvan ontbreekt. De verwachting 
moet daarbij bestaan dat het experiment de effecten van de voorgenomen regeling daadwerkelijk 
inzichtelijk kan maken. Experimenten zijn per definitie tijdelijk van aard en bevatten monitoring en 
evaluaties van de effecten. 
 
In de Wlz is een experimenteermogelijkheid opgenomen. Om na te gaan of de Wlz doeltreffender 
kan worden uitgevoerd, kan bij amvb worden afgeweken van een deel van de artikelen in deze wet 
en kunnen regels worden gesteld: 
 waarmee de samenwerking tussen Wlz-uitvoerders (waaronder zorgkantoren), zorgaanbieders, 
gemeenten, het CAK, het CIZ en de NZa kan worden verbeterd; 
 waarmee de innovatie en kwaliteit van de langdurige zorg worden verbeterd; 
 over een andere verantwoording over de uitgaven van het Flz; 
 over het verstrekken van inlichtingen over de resultaten van het experiment; 
 over de wijze waarop wordt vastgesteld of het met het experiment nagestreefde doel is 
behaald; 
 over de voorwaarden die tijdens het experiment van toepassing zijn op personen of instanties 
die in het experiment een rol vervullen; en 
 over de omstandigheden waaronder het experiment tussentijds kan worden ingetrokken op 
grond van een daartoe strekkende aanwijzing van de Minister van VWS. 
 
Hoofdstuk 12 Internationaalrechtelijke aspecten 
 
12.1 Mensenrechten 
 
Het College voor de Rechten van de Mens is van mening dat de Wlz de rechten van burgers zal 
verslechteren. De AWBZ voorziet immers in verzekerde rechten op zorg, terwijl de Wmo 2015, 
waar een deel van de extramurale zorg van de AWBZ naartoe zal gaan, de gemeenten een grote 
vrijheid zal geven om te bepalen wie voor de in die wet genoemde voorzieningen in aanmerking zal 
komen en wat deze inhouden. Daarmee staat de overheveling op gespannen voet met de uit 
51
diverse mensenrechtenverdragen voortvloeiende verplichting om de gezondheidszorg voor de 
bevolking zo mogelijk te verbeteren (en zeker niet te verslechteren). Het College heeft geadviseerd 
om een en ander beter te beargumenteren. 
 
Vooropgesteld wordt dat dit commentaar van het College voor de Rechten van de Mens eerder ziet 
op de herziening van de langdurige zorg als geheel, dan op de Wlz in het bijzonder. De Wlz 
verbetert de zorg voor diegenen die aan de indicatievereisten voldoen - dat wil zeggen voor de 
meest zorgbehoevenden - immers juist, onder meer omdat de zorg door middel van de 
zorgplanbespreking meer op de cliënt zal worden toegesneden en omdat het volledig pakket thuis 
en het persoonsgebonden budget wettelijk worden verankerd. 
 
Indien we vervolgens de gehele herziening van de langdurige zorg in beschouwing nemen, dan kan 
niet worden ontkend dat het weer beheersbaar maken van de langdurige zorg één van de redenen 
voor deze herziening is. Zouden de kosten voor de langdurige zorg verder blijven stijgen, dan 
ontstaat, mede gezien het feit dat ten gevolge van de economische crisis ook andere lasten 
zwaarder op het inkomen van burgers drukken, het risico dat de gezonden niet meer willen 
bijdragen aan de zorg voor de zwakkeren. In het ergste geval leidt het wegvallen van deze 
solidariteit ertoe, dat er in het geheel geen langdurige zorg voor de meest kwetsbaren meer is. De 
regering is daarom van mening dat de ingrepen noodzakelijk zijn om, zoals artikel 4 van het 
IVESCR stelt, het algemeen welzijn in onze democratische samenleving in stand te houden. Juist 
omdat het hier gaat om het recht op gezondheid dat door de door het College bedoelde 
mensenrechtenverdragen wordt beschermd, is de herziening daarbij zo vormgegeven, dat de kern 
(of, in termen van laatstgenoemd artikel 4, de 'aard') van het recht op langdurige zorg behouden 
                                                           
51
 Zie onder meer artikel 2 juncto 12 van het Internationale verdrag inzake economische, sociale en culturele 
rechten (IVESCR). 
83 
 

 Een dergelijke belemmering van het vrij verkeer kan gerechtvaardigd worden door dwingende 
reden van algemeen belang, zoals het de noodzaak een financieel houdbare en voor iedereen 
toegankelijke gezondheidszorg te garanderen (Kohll en Decker), maar die uitzonderingsgrond 
is bij extramurale zorg doorgaans niet aanwezig (Müller-Fauré); 
 Om een belemmering van het vrij verkeer te rechtvaardigen moet er – naast een dwingende 
reden van algemeen belang - sprake zijn van een maatregel die niet verder gaat dan 
noodzakelijk en moet het resultaat niet bereikt kunnen worden door minder beperkende 
maatregelen (proportionaliteitsvereiste). 
 Een vereiste van voorafgaande toestemming bij intramurale zorg beperkt het vrij verkeer van 
diensten, maar deze beperking kan gerechtvaardigd zijn – want daar kunnen de financiële 
houdbaarheid en toegankelijkheid wèl in het gedrang komen - mits de toestemming alleen op 
de medische gronden in het individuele geval geweigerd kan worden (zorg niet tijdig 
voorhanden in eigen land) (Smits-Peerbooms). 
 
In het arrest van het Hof van Justitie van de EU van 19 april 2007 inzake Stamatelaki / OAEE 
(Zaak C-444/05) lag een Griekse wettelijke regeling onder vuur die vergoeding van zorg uitsloot 
indien de zorg was genoten in een particuliere instelling – in binnen- of buitenland – waarmee geen 
overeenkomst was gesloten. Volgens het Hof was deze maatregel niet proportioneel om het doel 
van een financieel houdbare en voor iedereen toegankelijke gezondheidszorg te garanderen. 
 
Leggen we een contracteerverbod van zorginstellingen in andere EU-lidstaten naast de 
jurisprudentielijn van het Hof van Justitie van de EU, dan lijkt een dergelijk verbod hetzelfde lot 
beschoren. Er zou dan immers sprake zijn van een belemmering van het vrij verkeer van diensten. 
Indien de zorg bij zorgaanbieders in een andere lidstaat in beginsel niet vergoed wordt, zouden 
verzekerden worden belemmerd in hun mogelijkheden om zorg in te roepen bij die zorgaanbieders. 
Bovendien worden die buitenlandse zorgaanbieders belemmerd in hun mogelijkheden om zorg te 
bieden aan Nederlandse verzekerden. 
Weliswaar kan de belemmering worden gerechtvaardigd op grond van een dwingende reden van 
algemeen belang, vanwege de noodzaak een financieel houdbare en voor iedereen toegankelijke 
zorg te garanderen. Een complete uitsluiting gaat echter te ver, gezien het bovengenoemde arrest 
Stamatelaki, omdat hetzelfde doel kan bereikt worden door de vergoeding van intramurale zorg in 
een andere EU-lidstaat te onderwerpen aan een vereiste van voorafgaande toestemming. 
 
12.3 Verhouding tot EU regels voor de interne markt 
 
12.3.1 Dienstenrichtlijn 
 
De langdurige zorg is uitgezonderd van de werkingssfeer van Richtlijn 2006/123/EG betreffende de 
diensten op de interne markt (hierna: de Dienstenrichtlijn) voor zover het activiteiten betreft die 
vallen onder het begrip “de diensten van de gezondheidszorg” uit die richtlijn. Ook de Dienstenwet 
is dan niet van toepassing op de langdurige zorg (artikel 2, derde lid, onder a, onderdeel 2° van de 
Dienstenwet). In het arrest van het Hof van Justitie van de EU van 11 juli 2013 inzake Fermarbel 
(zaak C-57/12) heeft het Hof geoordeeld dat het begrip “de diensten van de gezondheidszorg” naar 
de bewoording van de betreffende richtlijnbepaling (art. 2, tweede lid, onder f), alsook naar het 
doel en de strekking daarvan en naar de context van het stelsel van de Dienstenrichtlijn, ruim 
moet worden opgevat. De langdurige zorg is daarmee in beginsel uitgezonderd. 
 
Toch kunnen bepaalde activiteiten van langdurige zorg als gevolg van datzelfde arrest buiten het 
bereik vallen van het begrip “de diensten van de gezondheidszorg”. Voor die gevallen kan niet 
worden uitgesloten dat de Dienstenrichtlijn (en derhalve de Dienstenwet) van toepassing is. Het 
gaat dan om activiteiten die door de betreffende aanbieder als hoofdactiviteit (of onderdeel 
daarvan) worden verricht, zonder dat kan worden vastgesteld dat deze diensten daadwerkelijk tot 
doel hebben de gezondheidstoestand van patiënten te beoordelen, te behouden of te herstellen, of 
zonder dat deze diensten worden verstrekt door een gezondheidwerker (zoals gedefinieerd in 
Richtlijn 2011/24 betreffende de toepassing van de rechten van patiënten bij grensoverschrijdende 
gezondheidszorg). Dat betekent dat bijvoorbeeld voor het vervoer naar een plaats waar de 
verzekerde gedurende een dagdeel begeleiding of behandeling ontvangt, mogelijk wel onderworpen 
85 
 

verzekerden recht hebben. Zoals hierboven vermeld, is dat geen economische activiteit. Wel kan 
de regering zich voorstellen dat in de toekomst mogelijk taken worden opgedragen waarbij de 
vraag zich kan voordoen of deze moeten worden aangemerkt als een economische activiteit. Om 
die reden is een artikel in het wetsvoorstel opgenomen, op grond waarvan bij algemene maatregel 
van bestuur taken van Wlz-uitvoerders kunnen worden aangewezen als diensten van algemeen 
economische belang. Aldus kan volledig zeker worden gesteld dat de Wlz-uitvoerders ook deze 
taken kunnen uitvoeren zonder dat sprake zal zijn van (verboden) staatssteun of van het vervalsen 
van de mededinging.  
Het voorgaande brengt ook mee, dat zorgverzekeraars, die de mogelijkheid krijgen om aan de 
eigen verzekerden – via een afzonderlijke rechtspersoon (de Wlz-uitvoerder) binnen hun groep – 
langdurige zorg via de volksverzekering aan te bieden, geen bijzondere of uitsluitende rechten 
worden toegekend. Zoals hierboven is vermeld, is het aanbieden van die zorg geen economische 
activiteit, zodat van een bijzonder of uitsluitend recht als bedoeld in artikel 106 VWEU tot het 
verrichten van die activiteit geen sprake is.  
Hoofdstuk 13 Juridisch kader en rechtsbescherming 
 
Dit wetsvoorstel voorziet in een aantal bevoegdheden voor verschillende bestuursorganen om 
besluiten te nemen. De procedure voor bezwaar en beroep is in het nieuwe stelsel als hieronder 
uiteengezet. In het algemeen geldt dat, voordat een belanghebbende tegen een besluit beroep kan 
instellen bij de bestuursrechter, hij bezwaar dient te maken bij het bestuursorgaan dat het besluit 
heeft genomen (artikel 7:1 Awb). 
 
a. Beschikkingen gericht aan de verzekerde 
Voor wat betreft de verzekerde kan een globaal onderscheid gemaakt worden tussen besluiten 
omtrent de toegang tot de Wlz, de leveringsvormen en de eigen bijdrage. De bepalingen over de 
handhaving van het zorgplan en de zorgplanbespreking zijn niet direct gericht op de verzekerde, 
maar op de zorgaanbieders (zie onder b), al kan een cliënt die van mening is dat deze bepalingen 
door zijn zorgaanbieder onvoldoende worden nagekomen, daar nadat hij tevergeefs bij de 
zorgaanbieder heeft aangeklopt, ook bij het zorgkantoor over klagen. Bij besluiten die direct 
gericht zijn tot de verzekerde gaat het om de volgende beschikkingen:  
 de beschikking waarin de SVB vaststelt of iemand verzekerde is; 
 het indicatiebesluit van het CIZ waarin over de toegang en het verzekerd pakket wordt 
besloten;  
 het besluit van de Wlz-uitvoerder/het zorgkantoor over de leveringsvorm (zorg met verblijf, vpt 
of pgb); 
 het eigenbijdragebesluit van het CAK. 
 
Er is voor gekozen om bij deze besluiten niet af te wijken van het gebruikelijke regime. Met 
betrekking tot een beslissing op bezwaar in het kader van deze besluiten is beroep in eerste aanleg 
mogelijk bij de rechtbanken. Hoger beroep is mogelijk bij de Centrale Raad van Beroep (CRvB). 
Het werkterrein van de CRvB strekt zich onder andere uit tot de behandeling van geschillen op het 
terrein van wetgeving voor oorlogsgetroffenen en de sociale zekerheid (financiële 
tweepartijengeschillen). De andere volksverzekeringen worden ook door de CRvB behandeld in 
hoger beroep, alsmede de vraag of iemand onder de kring van verzekerden valt. 
 
b. Besluiten op grond van hoofdstuk 10, paragraaf 4 (zorgplan) 
 Tegen de volgende beschikkingen staat beroep open bij de rechtbank Rotterdam:  
 het besluit van de Minister van VWS om de zorgaanbieder een schriftelijke aanwijzing of bevel 
te geven als er geen zorgplan(bespreking) plaatsvindt; 
 Het besluit van de toezichthoudende ambtenaar om een last onder dwangsom op te leggen als 
de inzageplicht van artikel 10.4.1, eerste lid, niet wordt nageleefd;  
 Het besluit van de Minister van VWS om een last onder bestuursdwang op te leggen in het 
kader van handhaving van het zorgplan.  
 
87 
 

versie van het wetsvoorstel. Omwille van de leesbaarheid is ervoor gekozen de gewijzigde 
onderdelen niet volledig in dit hoofdstuk te herhalen. In het onderstaande is alleen ingegaan op de 
hoofdlijnen van de uitgebrachte adviezen. Voor het overige wordt verwezen naar de rest van deze 
toelichting. 
 
14.1 Cliënten, het veld en gemeenten 
 
14.1.1 Perspectief cliënten  
 
Gezamenlijke cliëntenorganisaties  
De Chronisch Zieken en Gehandicapten Raad Nederland (CG-Raad), Het Platform VG, de 
Nederlandse Patiënten Consumenten Federatie, Per Saldo, de Centrale Samenwerkende 
Ouderenorganisaties en het Landelijk Platform GGZ vragen in hun gezamenlijke reactie aandacht 
voor de toegang tot de Wlz, de aansluiting op de Wmo 2015, het zorgplan, de rol van de 
verzekeraar, de positie van burgers en de bekostiging, kwaliteit en financiering van de zorg. Zo 
pleiten de patiëntenorganisaties voor een onafhankelijke indicatiestelling, bezwaar- en 
beroepsmogelijkheden in dat kader en uitbreiding van de doelgroep van de Wlz met mensen met 
een GGZ- of LVG-grondslag. Ook stellen zij voor voldoende capaciteit te borgen voor tijdelijke 
opvang voor mensen met een intensieve zorgvraag, een onafhankelijke cliëntenondersteuning en 
goede ondersteuning voor mantelzorgers. Tevens hebben zij voorgesteld de verantwoordelijkheden 
van de zorgverzekeraars te herzien en af te zien van risicodragendheid in de zorg voor mensen die 
langdurig beperkt zijn. Wat betreft de bekostiging plaatsen de cliëntenorganisaties een voorbehoud 
bij de indeling van de zorgzwaarte in drie zwaarteklassen. Voorgesteld is tevens om duidelijker te 
beschrijven wat wel en wat niet onder de Wlz-verzekerde zorg valt. Ook pleiten de 
cliëntenorganisaties voor een systeem van persoonsgebonden en persoonsvolgende bekostiging en 
zijn concrete voorstellen gedaan met betrekking tot het persoonsgebonden budget.  
 
ANBO 
Belangenorganisatie voor senioren, ANBO, heeft in haar reactie op het conceptwetsvoorstel 
aangegeven dat alleen sprake kan zijn van verbetering van de kwaliteit van langdurige zorg als de 
aansluiting tussen Wmo, Wlz en Zvw goed verloopt. Hiertoe dienen gemeenten, zorgverzekeraars 
en aanbieders goed met elkaar samen te werken en afspraken te maken over integrale zorg. ANBO 
heeft vragen gesteld over het voornemen uit de consultatieversie van de wet om de premie voor de 
langdurige zorg niet omlaag te brengen wanneer grote delen van de AWBZ worden overgeheveld 
naar andere domeinen. 
 
Het LSR 
Het Landelijk Steunpunt (mede-)zeggenschap (het LSR) is verheugd dat het zorgplan een 
belangrijke functie krijgt bij de indicatie van zorg en dat hiermee het belang van de individuele 
cliënt centraal wordt gesteld. Het zorgplan is volgens het LSR een goed middel om aan te sluiten 
bij de wensen en behoeften van cliënten. Om het zorgplan te kunnen benutten voor toekenning 
van zorg, is het volgens het LSR van belang dat een aantal randvoorwaarden, waaronder een 
goede onafhankelijke cliëntondersteuning, goed geregeld is.  
Het LSR vraagt zich af of de representant voldoende deskundigheid in huis heeft voor het bepalen 
van de zorgzwaarte volgens de voorgestelde indeling in drie klassen. Het LSR vraagt zich tevens af 
of er in de Wlz nog wel sprake is van een verzekerd recht en/of voldoende en juiste zorg voor de 
cliënt nog wel gewaarborgd is, indien er zoveel cliënten met een zware zorgvraag zijn in die 
betreffende regio, dat het voor de regio beschikbare geld tekort schiet. Het LSR pleit dan ook voor 
voldoende bezwaar- en beroepsmogelijkheden voor beslissingen over de toegang tot de Wlz en de 
toegang tot zorg. Voorts pleit het LSR ervoor om specifieker te omschrijven welke groepen toegang 
hebben tot de Wlz. 
 
LOC zeggenschap in zorg 
LOC zeggenschap in zorg waardeert het uitgangspunt van de nieuwe wet, waarin kwaliteit van 
leven een belangrijke factor vormt, maar ziet op een aantal punten geen verbetering ten opzichte 
van de AWBZ. LOC zou graag zien dat de financiering binnen de nieuwe wet totaal 
persoonsvolgend en persoonsgebonden is, waardoor de wensen van cliënten meer centraal komen 
89 
 

 
De in de consultatieversie opgenomen veranderingen op het terrein van de indicatiestelling en de 
bekostiging zijn volgens Actiz ingrijpende wijzigingen voor de cliënt die ook de bedrijfsvoering van 
zorgaanbieders (en uitvoerders) wezenlijk treffen. Vanwege de samenloop met een aantal andere 
belangrijke ontwikkelingen pleit Actiz voor een stapsgewijze implementatie. Actiz vindt dat vooraf 
duidelijk en bekend moet zijn waar de cliënt op grond van de volksverzekering recht op kan 
hebben. Actiz pleit ervoor dat het CIZ een indicatiebesluit afgeeft dat passend is bij het 
cliëntprofiel, zoals dat nu ook het geval is. Daarbij past een pakket met een zorgzwaarte. Het 
vereenvoudigen van zorgzwaarteklassen is volgens Actiz een onderwerp voor de toekomst. Actiz 
pleit ervoor de zorgzwaartepakketten bij de bekostiging vooralsnog te handhaven.  
 
Actiz mist het perspectief van vereenvoudiging en vermindering van administratieve lasten dat met 
het wetsvoorstel wordt beoogd en pleit voor vereenvoudiging en uniformering van de 
zorginkoopbestekken en meerjarige zorginkoopcontracten. De (tussen-)resultaten van het 
experiment regelarme zorginstellingen moeten volgens Actiz betrokken worden bij de inrichting van 
de Wlz. 
 
Actiz is van mening dat bij meer eigen verantwoordelijkheid en autonomie van de burger past dat 
diens positie wordt versterkt. Zo is Actiz voorstander van de wettelijke verankering van de keuze 
voor het pgb en het vpt. Actiz pleit ervoor meer ruimte voor de cliënt te laten als het gaat om de 
keuze tussen naturazorg of pgb en experimenten te starten rondom persoonsvolgende bekostiging 
voor naturazorg waarbij de cliënt bestedingsmacht heeft. Actiz vindt het van belang dat de cliënt 
kan kiezen voor de zorgaanbieder van zijn voorkeur. Daarbij past volgens Actiz niet een verbod op 
betaling van overproductie. 
Actiz pleit ervoor dat Wlz-cliënten die in verzorgingshuizen verblijven vooralsnog behandeling op 
basis van de Zvw kunnen blijven ontvangen. Actiz vindt dat met de consultatieversie van het 
wetsvoorstel teveel financieel risico bij de aanbieder komt te liggen en dat de cliënt het risico loopt 
onvoldoende passende zorg en ondersteuning te ontvangen. Daarnaast is het volgens Actiz de 
vraag of het financieel kader voor de wet aansluit op de zorgvraag en de zorgomvang. Actiz maakt 
zich daarnaast zorgen over de aansluiting van nieuwe wetgeving rond de Wmo 2015, thuiszorg en 
Wlz, en daarmee van de zorg en ondersteuning voor mensen die het betreft. 
 
VGN 
Vereniging Gehandicaptenzorg Nederland (VGN) onderschrijft de keuze van de regering om de 
levenslange en levensbrede zorg en ondersteuning aan de meest kwetsbare mensen met een 
beperking in een collectieve verzekering onder te brengen, maar heeft er onvoldoende vertrouwen 
in dat het wetsvoorstel leidt tot een eenvoudig systeem met minder administratieve lasten. Het 
perspectief dat in de consultatieversie van de wet is geschetst om, zonder onderscheid naar 
sectoren, de uitvoering onder te brengen bij zorgverzekeraars voor eigen verzekerden en de zorg 
uit de Wlz over te hevelen naar de Zvw, past volgens VGN niet bij de aard van de zorg en 
ondersteuning die in de gehandicaptenzorg wordt geboden.  
 
VGN vindt het niet gewenst om de bepaling van de zorgzwaarte over te laten aan de representant. 
De representant krijgt in dat model volgens VGN te veel macht, omdat hij zowel de prijs, het 
volume als de kwaliteit van de zorg bepaalt. Alle risico zou hierdoor bij de zorgaanbieder komen te 
liggen. Volgens VGN wordt hierdoor bovendien de ruimte die de zorgaanbieder en de cliënt krijgen 
om samen de zorginhoud te bepalen in een zorgplan, ernstig beperkt. VGN pleit er om die reden 
voor de zorgzwaarte onafhankelijk te laten bepalen gelijktijdig met de toegang. Ook pleit VGN 
ervoor persoonsvolgende bekostiging in de wet op te nemen.  
 
VGN pleit ervoor de representanten de wettelijke opdracht te geven meerjarige 
zorginkoopafspraken te maken, tenzij er gegronde redenen zijn dit niet te doen. VGN heeft tevens 
voorgesteld de representanten de opdracht te geven om voor de gehandicaptenzorg tot een 
landelijk uniform inkoopbeleid te komen.  
 
 
 
91 
 

behandeling en overbruggingszorg hebben GGZ Nederland en RIBW alliantie ervoor gepleit dat 
onder psychiatrische behandeling ook specialistische psychiatrische begeleiding wordt begrepen. 
 
Federatie Opvang  
De Federatie Opvang heeft in haar reactie aandacht gevraagd voor burgers die meerdere 
aandoeningen hebben, niet goed in een hokje zijn onder te brengen en in veel gevallen zorg mijden 
of onaangepast gedrag vertonen dat kan leiden tot verwaarlozing, verloedering en 
maatschappelijke teloorgang. De Federatie Opvang zou graag zien dat vooruitlopend op de nieuwe 
wet aan de hand van actuele casuïstiek wordt nagedacht hoe uitzonderingsregels achteraf 
voorkomen kunnen worden. 
 
De Federatie Opvang heeft gevraagd hoe de afbakening tussen de Wlz, Wmo 2015 en Zvw wordt 
vormgegeven als het gaat om mensen met een psychiatrische problematiek, teneinde te 
voorkomen dat mensen van het kastje naar de muur worden gestuurd en afwenteling tussen deze 
domeinen plaatsvindt. In dit verband heeft de Federatie tevens gevraagd wat er bij de herinrichting 
van het stelsel gebeurt met cliënten met een dubbele grondslag (verstandelijke of somatische 
beperkingen gecombineerd met psychiatrische problematiek). Ook is gevraagd naar de redenering 
achter de voorliggendheid van de Zvw op de Wlz en van de Wlz op de Wmo. De Federatie heeft ook 
om verduidelijking gevraagd over zzp’s GGZ 1 en 2 voor jongeren tot en met 22 jaar, voor mensen 
die niet beschikken over een burgerservicenummer en voor illegalen en vreemdelingen zonder 
verblijfsvergunning. Met betrekking tot laatstgenoemde categorie is de vraag gesteld of de zorg 
aan illegale vreemdelingen die wordt geleverd vanwege medische noodzaak of vanwege opname in 
een gedwongen kader uit de Wlz moet worden vergoed en/of er een verbinding is met de wat 
ingevolge de Zvw geldt voor onverzekerbare vreemdelingen. Ook heeft de Federatie gevraagd hoe 
de wet bevordert of vereist dat gemeenten en zorgverzekeraars/Wlz-uitvoerders samenwerken, of 
zorgaanbieders onder de Wlz een toelating op grond van het CIBG moeten hebben en of cumulatie 
van wettelijk vastgestelde eigen bijdragen in de Wmo 2015, Wlz en Zvw en de eigen bijdrage voor 
opvanginstellingen is uitgesloten. 
 
V&VN 
De beroepsvereniging van zorgprofessionals (V&VN) heeft gevraagd of gezondheidsinformatie die 
wel relevant is voor de zorgverlening maar niet voor de toegang tot de Wlz, alleen beschikbaar 
komt bij de zorgaanbieder c.q. zorgverlener en niet bij het CIZ of de Wlz-uitvoerder.  
De vereniging ondersteunt experimenten ter bevordering van innovatie, maar acht het van belang 
dat er ook inhoudelijke garanties worden geboden voor goede zorg. Ook heeft de vereniging 
aandacht gevraagd voor een zorgvuldige invoering van de wet. De aangekondigde transitie vraagt 
volgen V&VN tijd om medewerkers om te scholen en nieuwe medewerkers op te leiden. Ook de 
beschikbaarheid van veel extra wijkverpleegkundigen heeft tijd nodig. Voorts heeft de vereniging 
gevraagd naar de mogelijkheid van tijdelijke opname om overbelasting van mantelzorgers te 
voorkomen. Ook heeft de vereniging kritische vragen gesteld over de beoogde rol en 
verantwoordelijkheid van de representant. Voorts heeft de vereniging een voorstel gedaan voor 
herziening van de passage in de toelichting over zelfzorg. 
 
KNMG 
Enkele bij de Koninklijke Nederlandsche Maatschappij tot bevordering der Geneeskunst (KNMG) 
aangesloten organisaties, waaronder NVAG, Verenso en KAMG-VIA hebben gereageerd op het 
wetsvoorstel.  
 
De Nederlandse Vereniging Artsen Beleid Management Onderzoek (NVAG) heeft in haar reactie 
belang gehecht aan nascholing en opleiding van zorgverleners aan wie eisen van kwaliteit gesteld 
moeten worden. De NVAG vraagt of de voor- en nadelen van de indicatiestelling door het CIZ 
voldoende zijn onderzocht om tot voortzetting in de huidige vorm te besluiten. Ook vraagt de 
NVAG zich af of het verzamelen van gegevens wel in overeenstemming is met de Wet op de 
52
geneeskundige behandelingsovereenkomst (WGBO) . 
 
                                                           
52
 De WGBO is te vinden in afdeling 5 van titel 7 van Boek 7 van het BW.  
93 
 

verantwoordelijkheden van zorgverzekeraars in de gekozen uitvoeringsconstructie, de 
voorliggendheid van de Wlz en de afbakening ten opzichte van de Wmo 2015 en de Zvw. De 
verzekeraars hebben aangegeven dat het belangrijk is dat zij niet verantwoordelijk worden 
gemaakt voor de (regionale) uitvoering van de Wlz als zij niet beschikken over de juiste positie, 
instrumenten en informatie om hieraan invulling te kunnen geven. De zorgverzekeraars betwijfelen 
daarnaast of de beoogde strikte regulering van de toelating tot de Wlz mogelijk is. Door naast 
intramuraal verblijf ook zorg thuis in de eigen omgeving onder de Wlz te brengen, is de afbakening 
tussen de Wlz, de Wmo 2015 en de Zvw onhelder en het risico op afwenteling volgens de 
verzekeraars aanzienlijk. Dit risico wordt volgens de zorgverzekeraars versterkt indien bij de 
toegangsbepaling geen rekening gehouden wordt met de sociale omgeving van de cliënt en niet 
wordt getoetst of zorg uit andere domeinen kan worden geleverd. De zorgverzekeraars hechten 
eraan dat de wet voldoende mogelijkheden verschaft om waar nodig relevante informatie uit te 
wisselen van Wlz-uitvoerders met gemeenten en zorgverzekeraars en omgekeerd. Tevens hechten 
zij eraan dat ruim voor de invoering van de wet volledige duidelijkheid bestaat over de 
solvabiliteitseisen voor de zorgverzekeraars die optreden als uitvoerder van de wet.  
 
14.2.2 CIZ 
 
Het CIZ staat achter de doelstellingen die ten grondslag liggen aan de wet. Wel constateert het CIZ 
knelpunten in de uitvoering. De invoerings- en overgangsbepalingen die samenhangen met de 
decentralisatie van taken naar gemeenten, zoals omschreven in de Wmo 2015 en de Wlz, zijn voor 
het CIZ personeels- en systeemtechnisch niet uitvoerbaar. Het CIZ heeft tevens aangegeven dat de 
toegangscriteria uit de consultatieversie van de wet niet voldoende zijn om een goede afbakening 
met de Wmo 2015 te maken. Volgens het CIZ zal dit leiden tot onnodige heen en weer 
verwijzingen in de uitvoering, tot een grotere doelgroep voor de nieuwe wet en tot hogere 
uitvoeringslasten voor de indicatiestelling. Het CIZ mist verder een voldoende geconcretiseerde 
uitwisseling van informatie tussen ketenpartijen om een soepele overgang naar de nieuwe situatie 
mogelijk te maken. Ook is het CIZ voorstander van een onafhankelijk vastgestelde duiding van de 
zorgzwaarte bij de start van het recht op langdurige zorg. Dit biedt volgens het CIZ een goede 
basis voor het gesprek tussen de cliënt en de zorgaanbieder over de invulling van het zorgplan en 
voor de besprekingen tussen de zorgaanbieder en de representant. De voorgenomen omvorming 
van stichting tot zelfstandig bestuursorgaan per 2015 stelt het CIZ naar eigen zeggen voor 
onoverkomelijke problemen. 
 
Op verzoek heeft het CIZ de consultatieversie van de Wlz getoetst op fraudegevoeligheden. 
Volgens het CIZ moeten de toegangscriteria helder zijn geformuleerd en voldoende houvast bieden 
om op eenduidige wijze de toegang te bepalen voor het recht op langdurige zorg. Ook heeft het 
CIZ aangegeven dat bij een versterkte poortwachtersfunctie eigenstandig medisch onderzoek 
hoort. Voorts pleit het CIZ ervoor om de inzage van het identificatiedocument onderdeel te laten 
zijn van het face-to-face indicatieonderzoek door het CIZ en voor standaardverificatie van het 
burgerservicenummer van de cliënt door de Wlz-uitvoerder. Ook heeft het CIZ aangegeven op 
verzoek van de Wlz-uitvoerder ambtshalve te willen herindiceren bij een uit controle gebleken 
twijfel aan de terechtheid van de indicatie. 
 
14.2.3 CVZ/Zorginstituut 
 
De kern van de reactie van het CVZ; per 1 april 2014: Zorginstituut, op de consultatieversie van 
het wetsvoorstel heeft betrekking op vier punten: de relatie tussen de Wmo 2015 en de Wlz, de 
toegang tot de Wlz, de complexiteit van de leveringsvormen en het tijdpad voor 
uitvoeringstechnische zaken. Volgens het CVZ is het belangrijk dat gemeenten en zorgverzekeraars 
een prikkel ervaren om cliënten zo lang mogelijk thuis te laten wonen met zorg en begeleiding 
vanuit de Wmo 2015 en de Zvw. Dit kan volgens het CVZ door de introductie van een financiële 
compensatie, bijvoorbeeld op basis van shared savings. Volgens het CVZ moet verder worden 
voorkomen dat mensen die met inzet van hun sociale omgeving nog verantwoord en doelmatig 
thuis kunnen blijven wonen, zich moeten wenden tot de Wlz. Het CVZ pleit er dan ook voor om bij 
de toegang tot de Wlz de mogelijkheden van het cliëntsysteem, ondersteund door de Wmo en een 
versterkte eerste lijn, mee te wegen. Verder adviseert het CVZ om de vormgeving van de Wlz zo 
95 
 

opgenomen verantwoordelijkheidsverdeling en het ontbreken van een objectieve bepaling van de 
zwaarteklasse volgens de NZa grote gevolgen voor de regulering en het toezicht.  
Ook voor de cliënt voorziet de NZa een risico met betrekking tot de toegang tot de Wlz. Door de 
scheiding van het toegangsbesluit van het zorgzwaartebesluit is onduidelijk op welke zorg de cliënt 
recht heeft. Ook kent de Wlz, aldus de NZa, door de gewijzigde bekostigingsstructuur met een 
klein aantal zwaarteklassen, mogelijkheden tot risicoselectie. Specialiseren in zwaardere 
cliëntencategorieën wordt hierdoor minder aantrekkelijk.  
 
De NZa constateert daarnaast risico’s op het terrein van regulering. Een van die risico’s betreft de 
overschrijding van de regionale contracteerruimte via pgb-uitgaven. Daarnaast heeft de nieuwe 
wijze van indicatiestelling volgens de NZa negatieve gevolgen voor de kostenbeheersing, omdat 
een prikkel tot doelmatigheid bij het bepalen van de zorgzwaarten ontbreekt. Hierdoor zal de 
representant sneller dan wenselijk is een beroep doen op de knelpuntenprocedure. Door het 
ontbreken van een objectieve bepaling van de zorgzwaarte is het vervolgens voor de NZa niet 
mogelijk te toetsen of er aanleiding is meer middelen in de regio beschikbaar te stellen. Deze 
objectieve bepaling van de zorgzwaarte is volgens de NZa ook nodig voor de materiële controle 
door de representant. Om Wlz-uitvoerders te prikkelen te sturen op een doelmatige uitvoering van 
de Wlz, adviseert de NZa overbruggingszorg onder de Zvw te brengen. 
 
De voorgestelde bekostigingsstructuur vergroot volgens de NZa de kans op risicoselectie, 
aangezien zorgaanbieders volgens de NZa vermoedelijk sneller onderscheid zullen maken tussen 
cliënten en vervolgens cliënten die relatief dure zorg nodig hebben, zullen mijden. Bovendien is de 
overstap naar de nieuwe bekostigingsstructuur per 2015 volgens de NZa niet haalbaar. Door 
ontbrekende informatie kunnen de consequenties van een aantal maatregelen, bijvoorbeeld op het 
terrein van de invoering van de nieuwe bekostigingsstructuur en het pgb, op dit moment nog niet 
in zijn geheel door de NZa worden overzien.  
 
Het door de NZa te houden toezicht wordt volgens de NZa complex doordat verantwoordelijkheden 
en bevoegdheden van de Wlz-uitvoerder en de representant niet goed op elkaar aansluiten. 
Bovendien is het volgens de NZa nog de vraag of de gekozen constructie wetstechnisch aansluit op 
de Algemene wet bestuursrecht. Ook vraagt de NZa zich af of de Wlz-uitvoerder de representant 
wel kan aansturen op zorgtoewijzing, (doelmatige) zorginkoop of toekenning van pgb, wanneer 
daartoe de wettelijke instrumenten ontbreken.  
 
De Wlz kent volgens de NZa, naast eerdergenoemde risico’s, nog een aantal risico’s op fraude en 
misbruik. Zo blijft volgens de NZa in de zorglevering het risico op upcoding en onderbehandeling 
bestaan, evenals het risico op onterechte inkoop en declaratie. Daarnaast blijft er een risico op 
onterechte indicatiestelling en is de opzet van het pgb volgens de NZa nog steeds fraudegevoelig. 
Ook bestaan er ongewenste mogelijkheden voor zorgverzekeraars en gemeenten om kosten af te 
wentelen op de Wlz.  
 
14.2.7 DNB 
 
In haar reactie op de consultatieversie van de Wlz heeft DNB aangegeven dat niet-risicodragende 
uitvoering van de Wlz in een aparte rechtspersoon waarvan ook de zorgverzekeraar deel uitmaakt, 
leidt tot additionele operationele risico’s voor de groep waarvan de verzekeraar en de Wlz-
uitvoerder deel uitmaken. Hierbij kan volgens DNB gedacht worden aan reputatierisico’s, risico’s 
ten aanzien van de beheerste en integere bedrijfsvoering en de specifieke risico’s die samenhangen 
met de governance en intragroepverhoudingen. Op dit moment is het voor DNB lastig een 
inschatting te geven van de geaggregeerde aanvullende solvabiliteitseisen die zou kunnen 
voortvloeien uit de verschillende risico’s die de Wlz-uitvoerders binnen de verschillende 
zorgverzekeringsgroepen met zich meebrengen.  
 
De DNB heeft voorts concrete tekstvoorstellen gedaan voor de memorie van toelichting bij het 
wetsvoorstel, waarmee de rol van de DNB nauwkeuriger wordt beschreven.  
 
97 
 

verstrekken. Het medisch beroepsgeheim van artikel 7:457 BW geldt namelijk niet voor zover een 
wettelijk voorschrift het een beroepsbeoefenaar verplicht gegevens over zijn patiënten te 
verstrekken. 
 
Voorts heeft het CBP enkele kanttekeningen bij de bepalingen, in de consultatieversie, waarmee 
werd geregeld dat het Wlz-uitvoerder die persoonsgegevens zou kunnen verwerken, die 
noodzakelijk waren om te komen tot een zorgzwaartebesluit.  
 
14.3.3 De Raad voor de rechtspraak 
 
De Raad voor de rechtspraak merkt op in de memorie van toelichting een hoofdstuk over de 
rechtsbescherming te hebben gemist. Daarnaast is het de Raad niet duidelijk welke rechtsmiddelen 
de verzekerde ten dienste staan als het zorgplan onvoldoende wordt uitgevoerd. Ook vraagt de 
Raad op welk moment de medische beoordeling van het CIZ in rechte kan en moet worden 
aangevochten. De Raad voor de rechtspraak heeft er bezwaar tegen dat het beroep in zaken die 
voortvloeien uit hoofdstuk 8 jo. hoofdstuk 10, paragraaf 4 van het wetsvoorstel bij de rechtbank 
Rotterdam worden geconcentreerd. Het gaat hier volgens de Raad namelijk om reguliere 
handhavingszaken waarvoor geen bijzondere expertise is vereist. Ten slotte adviseert de Raad voor 
de rechtspraak om het artikel waarin een versnelde afhandeling van geschillen van uitsluitend 
geneeskundige aard is geregeld, te schrappen of beter toe te lichten.  
 
14.2.4 Het OM 
 
Het OM heeft geadviseerd enkele in het wetsvoorstel opgenomen strafbepalingen te schrappen, in 
het ene geval omdat de strafbaarstelling ook in het Wetboek van Strafrecht is geregeld, en in het 
andere geval omdat een bestuursrechtelijk optreden meer aangewezen is. Ook stelt het OM voor 
om de bepaling te schrappen die opsporingsbeambten het recht geeft elke plaats te betreden die 
voor de opsporing nodig is. Dat staat namelijk ook al in het Wetboek van Strafvordering. De 
overblijvende strafbare feiten dienen naar de mening van het OM, indien opzettelijk gepleegd, een 
misdrijf op te leveren in plaats van een overtreding.  
 
14.3.5 Actal  
 
Actal geeft aan geen oordeel te kunnen geven over de regeldruk omdat deze in de memorie van 
toelichting niet wordt berekend. Ook de kwalitatieve omschrijving van de regeldruk is volgens Actal 
onvolledig. Daarnaast is Actal kritisch ten aanzien van de opmerking dat de effecten op de 
regeldruk worden meegenomen bij de eerste evaluatie van de wet, zonder dat daarbij is 
aangegeven wat er vervolgens met de bevindingen zal gebeuren. Alles overwegende adviseert 
Actal om het wetsvoorstel in zijn huidige vorm niet in te dienen. 
  
Actal adviseert om de effecten van regeldruk kwantitatief in beeld te brengen en daarbij aan te 
geven hoe deze regeldruk in de oordeelsvorming over het doelbereik van het wetsvoorstel is 
betrokken. Actal adviseert tevens de kwalitatieve toelichting uit te breiden met de negatieve 
effecten op de regeldruk en om de eenmalige effecten van regeldruk zowel kwalitatief als 
kwantitatief in beeld te brengen, met daarbij het voorstel de inverdientijd voor deze 'kosten' over 
maximaal vier jaar uit te spreiden. Ook de effecten voor regeldruk als gevolg van het toezicht 
moeten volgens Actiz worden verduidelijkt en cijfermatig onderbouwd worden.  
 
Actal adviseert tevens om de risico's op (ervaren) regeldruk in de overgangsfase volledig in kaart 
te brengen en - in de toelichting - aan te geven hoe deze risico's worden voorkomen. In dit 
verband wordt geadviseerd om in overleg met uitvoeringsorganisaties te zorgen dat de algemene 
en gerichte voorlichting en informatievoorziening over de wet duidelijk maakt wat de reikwijdte van 
de 'verplichting' van het sociale netwerk is tot het verlenen van hulp en ondersteuning bij 
langdurige zorg. Ook adviseert Actal ervoor te zorgen dat relevante (dossier)informatie over 
burgers door representanten, verzekeraars en het CIZ aan de nieuwe uitvoerders wordt 
overgedragen, zodat burgers bij de nieuwe uitvoerders niet opnieuw een aanvraag hoeven in te 
dienen en daarbij niet reeds bekende informatie hoeven te verstrekken. Actal adviseert verder 
99 
 

Leveringsvormen 
Door meerdere geconsulteerde partijen is ook gevraagd naar de ratio van de leveringsvormen pgb 
en vpt naast zorg met verblijf in een instelling. Bepleit is om – in het belang van een scherpe 
afbakening tussen de Wlz en de Wmo – de leveringsvorm in de Wlz te beperken tot zorg met 
verblijf. Tegelijkertijd pleiten andere partijen voor volledige persoonsgebonden en 
persoonsvolgende bekostiging ter verdere versterking van de keuzevrijheid van cliënten.  
 
De regering heeft ervoor gekozen cliënten met een Wlz-indicatie de keuze te laten of zij de zorg in 
een instelling, dan wel thuis met een pgb of vpt, wensen te ontvangen. De regering vindt 
keuzevrijheid voor cliënten belangrijk, omdat de zorg daarmee beter op hun individuele wensen en 
mogelijkheden kan worden afgestemd. De bekostiging in de Wlz is in die zin dan ook volledig 
persoonsvolgend. In de paragrafen 2.4 en 2.5 is dit nader toegelicht.  
 
Afbakening, doelgroepen en verzekerd pakket 
Meerdere partijen hebben om een heldere afbakening gevraagd van de zorg die op grond van de 
Wlz wordt geboden en zorg en ondersteuning uit andere domeinen. Gevraagd is tevens naar 
omschrijving van cliëntgroepen waarvoor Wlz-zorg bestemd is. In dit verband is ook gewezen op 
de afbakening van de Wlz ten opzichte van de andere domeinen en het risico op afwenteling naar 
de Wlz. Het gaat daarbij om een heldere afbakening van rechten op grond van de Wmo 2015, de 
Jeugdwet, de Zvw en de Wlz, zodat voor alle betrokken partijen helder is vanuit welk domein in 
een ondersteunings- of zorgvraag van burgers moet worden voorzien. In hoofdstuk 6 is nader 
ingegaan op de afbakening en de samenhang van de Wlz met de andere domeinen. Door meerdere 
partijen is tevens gevraagd waarom het ondersteuningsaanbod door gemeenten en wat de sociale 
omgeving van de cliënt zou kunnen doen niet worden meegewogen bij de indicatiestelling voor de 
Wlz. Meerdere partijen hebben er bovendien voor gepleit om de langdurige GGZ onder de Wlz te 
brengen.  
 
In de memorie van toelichting is verduidelijkt dat de wet ziet op cliënten die vanwege een 
somatische of psychogeriatrische beperking of een verstandelijke, lichamelijke of zintuiglijke 
handicap blijvend behoefte hebben aan permanent toezicht of 24-uur per dag zorg in de nabijheid. 
In paragraaf 2.2 zijn de argumenten gegeven waarom de toegangscriteria voor de Wlz volledig zijn 
gebaseerd op zorginhoudelijke criteria en geen afgeleide zijn van het ondersteuningsaanbod van 
gemeenten of van wat de sociale omgeving van de cliënt kan doen. Consequentie van het bepalen 
van de toegang tot de Wlz op basis van zorginhoudelijke criteria, is dat de toegang functioneel is 
en niet gebaseerd op specifieke doelgroepen.  
 
Tevens is in paragraaf 2.2 uiteengezet om welke reden de regering ervoor kiest om de langdurige 
GGZ onder te brengen in de Zvw. De grondslag psychiatrie biedt als zodanig geen recht op Wlz-
zorg. De zorg voor cliënten met louter een psychische stoornis maakt geen onderdeel uit van de 
wet. De langdurige GGZ wordt deels overgeheveld naar de Zvw en deels naar de Wmo 2015. Dit 
geldt echter niet voor mensen die naast hun somatische of psychogeriatrische aandoening of 
beperking of naast hun verstandelijke, lichamelijke of zintuiglijke handicap op grond waarvan zij 
een Wlz-indicatie hebben gekregen, bijkomende psychische problemen hebben. Zij komen wèl in 
aanmerking voor behandeling van hun psychische problemen in de Wlz indien zij op grond van die 
aandoening, beperking of handicap voldoen aan de gestelde criteria.  
 
De zorg voor licht verstandelijk gehandicapte kinderen wordt ondergebracht in het jeugddomein. 
Indien na het bereiken van de achttienjarige leeftijd behoefte is aan integrale behandelzorg in een 
verblijfssetting met permanent toezicht of 24 uur zorg in de nabijheid, kan deze zorg worden 
gecontinueerd dan wel ingezet op grond van de Wlz. Na deze behandelperiode kan de cliënt zijn 
aangewezen op een andere vorm van zorg vanuit de Wlz danwel kan de cliënt worden ondersteund 
door de gemeente en/of zorgverzekeraar. 
 
Meerdere partijen hebben gevraagd om een heldere omschrijving van het verzekerde pakket in de 
Wlz. In paragraaf 2.3 is naar aanleiding hiervan verhelderd wat onder de Wlz-verzekerde zorg valt. 
Daarbij is aangegeven dat de regering op termijn streeft naar een integraal pakket voor iedereen 
met een Wlz-indicatie. In paragraaf 2.4 is nader ingegaan op tijdelijk opname van cliënten met een 
101 
 

dat artikel, zoals het CBP vraagt, bepaald dat het soort gezondheidsgegevens waar het om kan 
gaan, bij ministeriële regeling zal worden aangeduid.  
 
Rechtsbescherming 
Op advies van de Raad voor de rechtspraak is een hoofdstuk 'Rechtsbescherming' aan deze 
toelichting toegevoegd.  
 
Indien een cliënt van mening is dat zijn zorgaanbieder de bepalingen over de zorgplanbespreking 
of het zorgplan niet (goed) nakomt, zal hij daarover wel eerst moeten klagen bij de zorgaanbieder 
zelf. Doet die niets, dan is in het wetsvoorstel Wkkgz aanvullend geregeld dat de cliënt naar de 
geschilleninstantie kan indien de klacht niet naar behoren door de aanbieder wordt behandeld. 
Wanneer de klachtafhandeling door de zorginstelling niet goed verloopt kan een cliënt vanaf medio 
2014 terecht bij het Landelijk Meldpunt Zorg (LMZ). Cliënten kunnen daar terecht voor advies en 
begeleiding wanneer ze klachten hebben over de kwaliteit van zorg. Daarnaast kan een cliënt 
klagen bij het zorgkantoor. Deze dient er in het kader van zijn zorgplicht immers voor te zorgen 
dat de cliënt die zorg krijgt, waarop hij is aangewezen. Omdat de zorgkantoren in hun 
inkoopovereenkomsten dienen te bedingen dat de zorgaanbieders aan de artikelen over de 
zorgplanbespreking en het zorgplan voldoen (indien er een amvb over de zorginkoop komt, zal dit 
daarin worden geregeld), zal het zorgkantoor naar aanleiding van zo'n signaal van een verzekerde 
vervolgens de zorgaanbieder aan kunnen spreken. Onderneemt ook het zorgkantoor naar 
aanleiding van het signaal van de cliënt geen actie, dan zal deze daartegen bij het zorgkantoor in 
bezwaar kunnen komen en vervolgens in beroep bij de rechtbank en in hoger beroep bij de 
Centrale Raad van Beroep. Te verwachten is echter dat dergelijke zaken niet vaak voor zullen 
komen. Overigens zal de Minister een zorgaanbieder die vaker niet aan zijn verplichtingen inzake 
de zorgplanbespreking of het opstellen van het zorgplan voldoet, een aanwijzing kunnen geven.  
 
Aangezien in het wetsvoorstel niet meer wordt geregeld dat de Wlz-uitvoerder een 
zorgzwaartebesluit neemt (in plaats daarvan bepaalt het CIZ aard, inhoud en (globale) omvang 
van de benodigde zorg), is het verstrekken van medische gegevens door het CIZ aan de Wlz-
uitvoerder niet meer aan de orde. Indien een verzekerde het niet eens is met de medische 
gegevens die het CIZ aan zijn indicatiebesluit ten grondslag legt, dient hij bij het CIZ in bezwaar te 
komen. Daarna staat beroep bij de rechtbank en hoger beroep bij de Centrale Raad van Beroep 
open.  
 
Ten slotte is op verzoek van de Raad voor de rechtspraak is het artikel waarin een versnelde 
afhandeling van geschillen van uitsluitend geneeskundige aard was geregeld, geschrapt.  
 
Strafbepalingen 
Naar aanleiding van het advies van het OM is besloten de strafbepalingen, die in de 
consultatieversie uit de AWBZ waren overgenomen, geheel te laten vervallen. Voor zover het niet 
nakomen van bij of krachtens de Wlz geregelde verplichtingen niet op grond van het Wetboek van 
Strafrecht reeds een overtreding of misdrijf oplevert (wat bijvoorbeeld het geval zal zijn bij 
fraude), ligt bestuursrechtelijke handhaving door de NZa op grond van de Wmg meer in de rede. 
Bij deze beslissing heeft mede een rol gespeeld dat de overblijvende strafbare feiten waar het OM 
over spreekt, bij of krachtens amvb te regelen strafbare feiten waren. Van de mogelijkheid om bij 
of krachtens een op grond van de AWBZ gestoelde amvb overtredingen aan te wijzen, is in de 
AWBZ op dit moment echter geen gebruik gemaakt. Niet aannemelijk is, dat dit onder de Wlz wel 
wenselijk zou gebeuren.  
 
Fondsen en informatiebeleid 
Mede naar aanleiding van het advies van de Algemene Rekenkamer zijn de bepalingen om te 
komen tot een goede afwikkeling van het AFBZ herschreven. Voorts is in paragraaf 2.6 van deze 
toelichting beargumenteerd waarom de Wlz-uitvoerders privaatrechtelijke zbo’s zullen zijn.  
 
De Algemene Rekenkamer vraagt opnieuw aandacht voor de democratische besluitvorming en 
verantwoording over de premiemiddelen en heeft gevraagd om bij de oprichting van het Flz na te 
denken over de wijze waarop de begroting, controle en verantwoording van de premiemiddelen is 
103 
 

De gehandicaptenzorg is een sector met een relatief kleine groep cliënten met een levenslange 
zorgvraag, waardoor de zorgvraag relatief goed voorspelbaar is. Het zorgaanbod is bovendien 
geconcentreerd (beperkt aantal aanbieders). Door de beperkte omvang en stabiliteit van de 
doelgroep, hecht de regering eraan dat wordt toegewerkt naar een uniform landelijk inkoopkader 
voor de zorg. Er zijn verschillende eindmodellen denkbaar voor deze sector. Integrale zorg voor de 
relatief kleine groep gehandicapten kan mogelijk volledig landelijk wordt ingekocht door één 
inkoper (publiek of privaat). Dit bespaart administratieve lasten, vermindert regionale verschillen 
en geeft daarmee meer zekerheid aan cliënten. Maar ook regionale uitvoering (door gemeenten) of 
risicodragende uitvoering voor eigen verzekerden met een goed vereveningsmodel is niet 
uitgesloten. Over het meest geschikte model heeft de regering haar gedachten nog niet 
opgemaakt.  
 
De zwaardere ouderenzorg is geconcentreerd in de laatste levensjaren van mensen. Daardoor is de 
doorstroom hoog vergeleken met de gehandicaptenzorg. Ook gaat het om veel meer mensen. Voor 
de ouderen die recht hebben op zorg op grond van de Wlz, geldt dat zij doorgaans ook veel gebruik 
maken van curatieve zorg op grond van de Zvw. Daarom is het voor deze doelgroep belangrijk dat 
er samenwerking en afstemming bestaat tussen de uitvoerders van Wlz en de Zvw. De regering 
onderzoekt de mogelijkheden om op termijn de ouderenzorg risicodragend over te hevelen naar de 
Zvw. Hiermee zou een schot worden weggenomen. Dit kan niet alleen zorginhoudelijke kwaliteit 
bevorderen, maar ook leiden tot verdere doelmatigheidswinst. Zorgverzekeraars worden dan 
integraal verantwoordelijk en krijgen de mogelijkheid om te sturen op de totstandkoming van 
zorgketens over de grenzen van de huidige domeinen heen. Verwacht wordt dat door 
onderbrenging van de ouderenzorg in één domein betere integrale, cliëntgerichte zorgtrajecten tot 
stand komen. De eventuele overheveling van aanspraken naar de Zvw verstevigt ook de relatie 
tussen de verzekerde en zijn verzekeraar. De verzekerde heeft één duidelijk aanspreekpunt als hij 
verzekerde zorg nodig heeft. Daarnaast kan hij voor ondersteuning in zijn zelfredzaamheid blijven 
aankloppen bij de gemeente. Verzekerden kunnen via de vrije verzekeraarkeuze in het 
toekomstperspectief meer invloed uitoefenen op het zorginkoopbeleid van de verzekeraar en 
daardoor op de kwaliteit van de zorg die zij ontvangen. Door goede afspraken te maken met 
zorgaanbieders, een doelmatige organisatie en goede service proberen zorgverzekeraars de beste 
kwaliteit tegen de gunstigste prijs te leveren en zo de meeste klanten voor zich te winnen.  
 
Het is op korte termijn niet mogelijk om de zwaardere langdurige zorg te splitsen, de ouderenzorg 
risicodragend uit te laten voeren door privaatrechtelijke verzekeraars en voor de 
gehandicaptenzorg eventueel in een ander domein onder te brengen. Zo is de overheveling van de 
zware ouderenzorg of zelfs de zware, langdurige gehandicaptenzorg naar de Zvw lastig op korte 
termijn te realiseren, onder andere vanwege het ontbreken van een adequaat 
risicovereveningsmodel dat daarvoor nodig is. Overheveling naar de Zvw zonder adequate 
risicoverevening, kan leiden tot risicoselectie. Dat druist in tegen het doel van bescherming van de 
meest kwetsbaren. Overhevelen zonder risicodragendheid bij verzekeraars vormt daarentegen juist 
een budgettair risico voor de overheid. Ook de wijze van financiering van de Zvw vormt een 
aandachtspunt indien in budgettair opzicht omvangrijke delen van de zware langdurige zorg 
zouden worden overgeheveld naar de Zvw. 
 
Bovengenoemd toekomstperspectief, oftewel de tweede fase, wordt daarom nog niet met de 
inwerkingtreding van deze wet gerealiseerd. In de HLZ-brief is aangekondigd dat een beslissing 
over fase twee niet voor 2017 wordt genomen. De tweede fase voor de ouderenzorg kan pas 
worden ingezet als de zorgverzekeraars meer ervaring hebben met een doelmatige uitvoering van 
de Wlz, overtuigend door zorgverzekeraars wordt aangetoond dat deze stap leidt tot aanvullende 
doelmatigheid en als zij klaar zijn om deze zorg vanaf de start (volledig) risicodragend voor de 
eigen verzekerden uit te voeren. Hiervoor is een adequaat en stabiel vereveningsmodel vereist, dat 
de komende jaren wordt ontwikkeld en getest. Ook kan de ouderenzorg pas overgeheveld worden 
naar de Zvw als de Wlz een beperktere omvang heeft gekregen door het extramuraliseringsbeleid 
dat reeds is ingezet, zodat onder andere de begeleiding van mensen met een relatief lichte zorg- of 
ondersteuningsvraag onder gemeentelijke verantwoordelijkheid valt en alleen mensen met een 
zware zorgvraag recht hebben op zorg met verblijf. De inhoud van fase twee in de 
105 
 

Jeugdwet. Indien het gaat om zorg voor mensen met een licht verstandelijke beperking (de huidige 
zzp’s lvg 1 t/m 5) wordt deze zorg tot de leeftijd van 18 jaar onderdeel van de Jeugdwet. Vanaf 18 
jaar valt deze zorg onder de Wlz. Dit is nader toegelicht in paragraaf 2.2.1. 
 
Mensen met een indicatie voor verblijf die ook daadwerkelijk in een instelling verblijven 
De regering vindt het belangrijk dat mensen die een indicatie voor verblijf hebben en daadwerkelijk 
al in een instelling verblijven, deze indicatie en het daarmee verbonden recht op verblijf in een 
instelling, levenslang behouden. De regering eerbiedigt het verblijfsrecht van deze groep cliënten 
(met uitzondering van de groepen die hierboven zijn beschreven). Zij worden voor het recht op 
verblijf en daarmee gepaard gaande zorg gelijkgesteld met mensen die na invoering van de Wlz op 
grond van de indicatiecriteria toegang krijgen tot Wlz-zorg, ook wanneer deze reeds in een 
instelling verblijvende cliënten niet aan die toegangscriteria zouden voldoen (de “lage zzp’s”). Uit 
het oogpunt van rechtszekerheid geeft dit de huidige cliënten die in een AWBZ-instelling verblijven 
het meeste houvast. Ook de zorgaanbieders hebben hier voordeel en meer zekerheid bij. Zij 
hebben hierdoor de zekerheid dat cliënten die op de datum van inwerkingtreding van deze wet al 
op basis van een zzp bij hen wonen, de instelling niet hoeven te verlaten. Ook na afloop van de 
indicatieduur van het oorspronkelijke AWBZ-indicatiebesluit hoeven deze cliënten de instelling niet 
te verlaten. De regering heeft hierop één uitzondering gemaakt, namelijk voor meerderjarige LVG-
ers. Op het moment dat de indicatieduur van het oorspronkelijke AWBZ-indicatiebesluit verstrijkt, 
zal er herindicatie plaatsvinden. Een deel van de populatie zal dan alsnog in de Wlz blijven omdat 
zij aan de toelatingscriteria voldoet, een ander deel zal voortaan een beroep doen op de 
gemeenten en/of zorgverzekeraars.  
 
Mensen die een indicatie voor verblijf hebben maar thuis wonen en daar de zorg krijgen 
De cliënten die onder de AWBZ een indicatie voor verblijf hebben gekregen maar op het moment 
waarop de Wlz in werking treedt nog thuis niet in een instelling wonen, wordt de keuzemogelijkheid 
geboden om alsnog te gaan verblijven in een instelling. Het gaat hierbij om circa 70.000 mensen 
55
met verschillende zzp’s; zowel lage als hoge. Het betreft mensen die hun zzp-indicatie hebben 
laten omzetten in functies en klassen van extramurale zorg of om cliënten die gebruik maken van 
een pgb of een vpt.  
 
In het overgangsrecht wordt het volgende geregeld.  
Cliënten met een hoog zzp behouden hun recht op zorg op grond van de Wlz en kunnen binnen de 
Wlz er ook voor kiezen om de zorg zowel binnen als buiten een instelling geleverd te krijgen. 
Indien zij niet in een instelling willen verblijven, kunnen zij kiezen voor een vpt of pgb (onder de 
voorwaarden van de Wlz), omdat de mogelijkheid van omzetting in functies en klassen niet langer 
meer mogelijk is. Voor de groep cliënten met een laag zzp creëert de regering de mogelijkheid om 
gedurende een jaar de keuze te maken voor zorg in natura met verblijf op grond van de Wlz. Deze 
groep cliënten behoudt dus het recht om in een instelling te verblijven, mits er binnen een jaar 
wordt gekozen voor daadwerkelijk verblijf in een instelling. Er is voor hen geen mogelijkheid te 
kiezen voor een pgb of vpt, omdat voor hen extramurale zorg vanuit de Wmo en Zvw passend is. 
Als de cliënt daadwerkelijk in een instelling gaat verblijven, dan blijft de indicatie en het daarmee 
verbonden verblijfsrecht in beginsel levenslang behouden.   
De mensen met een indicatie voor een laag zzp die ervoor kiezen om thuis te blijven wonen, vallen 
na het moment van keuze onder de verantwoordelijkheid van de gemeenten en de 
zorgverzekeraars. De regering is van mening dat mensen zo lang mogelijk thuis in de eigen 
omgeving zorg en ondersteuning moeten ontvangen. Deze groep cliënten heeft een lichte 
zorgvraag die prima past bij de taken en verantwoordelijkheden van de gemeenten en 
zorgverzekeraars. De regering ziet daarom geen rechtvaardiging deze groep onder de Wlz te 
houden indien zij afzien van het verblijven in een instelling. Deze groep kan een beroep doen op de 
                                                           
55
 Het gaat om:  
 Lage zzp’s: verpleging en verzorging (VV) zzp 1 tot en met 4, verstandelijk gehandicapt (VG) zzp 1 tot en 
met 3 voor volwassenen, lichamelijk gehandicapt (LG) zzp 1 en 3, zintuiglijk gehandicapt auditief en 
communicatief (ZGAUD) zzp 1 en zintuiglijk gehandicapt visueel (ZGVIS) zzp 1; 
 Hoge zzp’s: zzp VV 5 tot en met 10, zzp VG 4 tot en met 8, sterk gedragsgestoord licht verstandelijk 
gehandicapt (SGLVG) zzp 1, zzp LG 2 en 4 tot en met 7, zzp ZGAUD 2 tot en met 4 en zzp ZGVIS 2 tot en 
met 5 en LVG zzp 1 tot en met 5 voor volwassenen. 
107 
 

 In hoofdstuk 2.3 is beschreven hoe de zorgaanspraken in de Wlz luiden. Onderdeel hiervan zijn 
de mobiliteitshulpmiddelen. Beschreven is dat de mobiliteitshulpmiddelen per 2015 niet langer 
vanuit de Wmo maar vanuit de Wlz worden gefinancierd (voorzover het Wlz-gerechtigden 
betreft). Voor cliënten die tot 2015 zorg genoten vanuit de AWBZ, die per 2015 onder de Wlz 
vallen en die gebruik maken van een mobiliteitshulpmiddel, kan dit hulpmiddel vanaf 2015 uit 
de Wlz komen. Op grond van artikel 11.1.5 worden hiertoe regels gesteld in een ministeriële 
regeling. 
 In hoofdstuk 2.4 is beschreven dat de Wlz drie leveringsvormen kent en dat aan die 
leveringsvormen voorwaarden worden gesteld. Cliënten die in de AWBZ een vpt of pgb hadden 
en die hun vpt of pgb in 2015 in de Wlz willen behouden, moeten per 2015 aan deze nieuwe 
leveringsvoorwaarden voldoen. Concreet betekent dit dat de zorg op verantwoorde wijze in de 
thuissituatie moet kunnen worden geleverd. Is dat niet het geval, dan moeten cliënt en 
zorgkantoor maatregelen treffen om te zorgen dat dit wel mogelijk is. 
 
Cliënten kunnen ook te maken krijgen met wijzigingen in tariefstelling. De meeste cliënten zullen 
hiervan niet direct iets merken. Bekostiging van de zorg verloopt immers via de zorgkantoren en 
de zorgaanbieders. Cliënten die hiervan wel direct effect kunnen ondervinden, zijn cliënten met een 
pgb. Het maximumbudget voor het pgb wordt immers afgeleid van de tarieven voor zorg in natura 
(zie paragraaf 2.5). Naast de nieuwe instroom, die niet relevant is voor het overgangsrecht, 
kunnen per 2015 vier verschillende groepen pgb-houders in de Wlz worden onderscheiden:  
1. Cliënten die voor 1 januari 2013 op basis van een verblijfsindicatie een pgb toegekend hebben 
gekregen en waarvan het pgb reeds werd afgebouwd en die het pgb onder de Wlz behouden.  
2. Cliënten die voor 1 januari 2013 op basis van een verblijfsindicatie een pgb toegekend hebben 
gekregen en waarvoor een budgetgarantie was bepaald (de uitzonderingen op de afbouw uit 
categorie 1) en die het pgb onder de Wlz behouden 
3. Cliënten die in 2013 en 2014 op basis van een verblijfsindicatie een pgb toegekend hebben 
gekregen die het pgb onder de Wlz behouden 
 
Cliënten die voor 1 januari 2013 op basis van een verblijfsindicatie een pgb toegekend hebben 
gekregen en waarvan het pgb reeds werd afgebouwd en die het pgb onder de WLZ behouden 
Er is op dit moment in de AWBZ een groep budgethouders met een verblijfsindicatie voor wie het 
pgb is gebaseerd op hogere tarieven dan de tarieven die onder de AWBZ gelden voor zorg in 
natura. Normaliter zouden pgb-tarieven juist lager moeten zijn dan tarieven voor zorg in natura, 
maar met zowel de invoering als bijstelling van de ZZP-tarieven in eerdere jaren zijn de pgb-
verblijfstarieven niet aangepast en voor pgb-houders budgetgaranties afgegeven. Het verschil 
tussen wat de pgb-tarieven voor deze groep cliënten nu zijn, inclusief budgetgaranties, en wat de 
pgb tarieven zouden moeten zijn als afgeleide van de natura-tarieven onder de Wlz kan zal flink 
kunnen verschillen tot duizenden euro’s.  
56
In het Begrotingsakkoord 2013 was reeds afgesproken dat het pgb-tarief voor deze groep de 
komende jaren stapsgewijs zou worden afgebouwd. Op 5 juli 2013 is hierover een brief aan de 
57
Tweede Kamer gestuurd. Bij de invoering dan de Wlz worden deze afspraken geëerbiedigd. 
 
In 2013 is als eerste stap hun pgb met 5% verlaagd. Ook in 2014 wordt hun pgb met 10% 
verlaagd. Voor deze circa 13.500 budgethouders is het volgende verdere afbouwtraject 
afgesproken: 
 in 2015 wordt hun pgb opnieuw met 10% verlaagd t.o.v. het pgb-budget van 2014; 
 in 2016 wordt voor enkele groepen budgethouders die met de stappen in 2013, 2014 en 
2015 nog altijd boven de te gelden tarieven pgb WLZ zitten (vooral cliënten met een zzp op 
basis van een verstandelijke beperking) het restant afgebouwd.  
 
Cliënten die voor 1 januari 2013 op basis van een verblijfsindicatie een pgb toegekend hebben 
gekregen en waarvoor een budgetgarantie was bepaald en die het pgb onder de Wlz behouden 
                                                           
56
 Kamerstukken II 2011/12, 33280, nr. 1, p. 22 
57
 Kamerbrief over pgb: alternatief 10-uurscriterium en afbouwtraject verblijfsgeïndiceerden, 5 juli 2013, 
Kamerstukken II 2012/13, 30597, nr. 367. 
109 
 

de kapitaallasten (2014 70%, 2015 50%, 2016 30% en 2017 15%) een gedeeltelijke compensatie 
voor eventuele leegstand. Voor het overige geldt dat de gefaseerde invoering (geleidelijke 
vermindering van het aantal zzp’s en de invoering alleen voor nieuwe cliënten) eveneens zorgt 
voor een geleidelijke overgang voor zorginstellingen. 
 
Het langer thuis wonen sluit aan bij een trend die al langer zichtbaar is en waarop instellingen zich 
hebben kunnen voorbereiden. Tussen 1980 en 2010 is het aantal verzorgingshuisplaatsen met 
ongeveer 70.000 afgenomen, terwijl het aantal 80-plussers in dezelfde tijd meer dan verdubbeld is.  
Voor instellingen kan het langer thuis wonen van mensen betekenen dat ze te maken kunnen 
krijgen met leegstand.  
 
Zorginstellingen kunnen eventueel een deel van hun gebouw dat niet meer wordt gebruikt, 
verhuren. Naast het leveren van zorg aan cliënten die thuis zorg krijgen (gecombineerd met het 
verhuren van woonruimtes) kunnen de zorginstellingen zich ook richten op het leveren van zorg 
aan de zwaardere doelgroepen (de doelgroepen die in de Wlz terechtkomen). Ook sanering van de 
capaciteit zal aan de orde kunnen komen. 
 
16.3 Overgangstraject voor uitvoerende organen 
 
Hoofdstuk 11 van de wet regelt de overgangsbepalingen voor uitvoerende organen. Dit betreft 
vooral het CIZ, en de Wlz-uitvoerders. Voor het CIZ wordt voorzien in een overgang van personeel 
van de Stichting CIZ naar het zelfstandig bestuursorgaan CIZ. Tevens wordt geregeld dat 
archiefbescheiden, wettelijke procedures, rechtsgedingen en dergelijke van de stichting CIZ, 
worden overgedragen aan het zbo CIZ.  
 
16.4 Inwerkingtreding en transitie 
 
Om daadwerkelijk tot implementatie van de Wlz over te kunnen gaan, moet de Wlz in 
onderliggende regelgeving worden uitgewerkt. Hiervoor moeten in 2014 door veel partijen 
voorbereidingen worden getroffen. De regering wil deze partijen en ook de cliënten zo snel 
mogelijk duidelijkheid geven.  
 
Een duidelijk transitieplan moet organisaties helpen de hervormingen in de langdurige zorg goed 
uit te voeren. Het transitieplan wordt door de regering breed ingestoken, dat wil zeggen dat er een 
integraal plan wordt gemaakt voor de Wmo 2015, de Zvw en de Wlz, waarbinnen elk domein een 
apart transitieplan en spoorboekje kent. Daarnaast bevat het transitieplan een communicatieplan. 
Een goed transitieplan is temeer belangrijk omdat de voorbereidingstijd voor invoering van de Wlz 
erg kort is. In transitie is daarom aandacht voor voorbereidingen die vooruitlopend op 2015 
getroffen moeten worden.  
 
De regering streeft naar inwerkingtreding van de WLz per 1 januari 2015. Het is de ambitie van de 
regering om de Wlz uiterlijk een half jaar voor in voering in het Staatsblad te publiceren. Daarnaast 
zal diverse organisaties gevraagd worden om beleidsregels te publiceren, direct na publicatie van 
de Wlz in het Staatsblad. Hierbij gaat het ondermeer om de beleidsregels indicatiestelling.  
 
De regering streeft ernaar om lagere regelgeving die samenhangt met de Wlz zo snel mogelijk na 
de indiening van het wetsvoorstel bij de Tweede Kamer der Staten-Generaal gereed te hebben 
zodat beide Kamers het wetsvoorstel en de relevante lagere regelgeving integraal kunnen bezien. 
Op deze manier wordt recht gedaan aan wijzigingen die het domein van de langdurige zorg in zijn 
geheel ondergaat en kan het debat over de onderdelen in samenhang en over de volle breedte 
worden gevoerd. 
 
Daar waar mogelijk probeert de regering, omdat er in het kader van de hervorming van de 
langdurige zorg per 2015 voor alle partijen (cliënten, aanbieders, uitvoeringsorganisaties et cetera) 
erg veel verandert, een fasering in de invoering aan te brengen. Voor de Wlz betekent dit dat 
onder andere de bekostiging nog niet per 2015 wordt aangepast. In hoofdstuk 2.5 is beschreven 
dat de regering de zzp’s als bekostigingstaal wil behouden, maar dat zij wel grootscheeps 
111 
 

met de zorgkantoren, wordt in het algemeen deel van deze toelichting veelal gezegd dat de 
zorgkantoren iets (moeten) doen. Voor zover het zorgkantoor taken voor de andere Wlz-
uitvoerders verricht, doet het dat echter slechts als opdrachtnemer van die Wlz-uitvoerders. 
Laatstgenoemden behouden dus de volle verantwoordelijkheid voor de hun bij en krachtens de wet 
opgedragen taken en zullen het zorgkantoor erop moeten aanspreken indien dat de aan hem 
uitbestede taken niet naar behoren verricht. Deze artikelsgewijze toelichting sluit aan op wat in de 
wetsartikelen is geregeld en heeft het daarom telkens waar de Wlz-uitvoerders een taak wordt 
opgedragen over wat de Wlz-uitvoerders (moeten) doen.  
 
HOOFDSTUK 1 
 
Artikel 1.1.1 
 
ADL-woning 
Een ADL-woning is een sociale huurwoning die deel uitmaakt van een cluster rolstoeldoorgankelijke 
van woningen die tot stand zijn gekomen met subsidies uit de Regeling Geldelijke Steun 
Huisvesting Gehandicapten of het Algemeen Fonds Bijzondere Ziektekosten. Het gaat dus om 
woningen waarvoor het toenmalige CVZ tot 2009 bouwsubsidie heeft verstrekt). De woningen zijn 
aangepast aan de behoeften van personen met een lichamelijke beperking en zijn dus gelijkvloers 
en rolstoeldoorgankelijk. Ook zijn de woningen voorzien van alarmeringssystemen zodat bij nood 
hulp kan komen met een zeer korte responstijd. 
Een ADL-cluster bestaat uit woningen die eigendom zijn van een wooncorporatie en liggen 
verspreid in een wijk of appartementencomplex. De voornaamste exploitant van de ADL-assistentie 
voor bewoners van deze woningen is Fokus (bedient bewoners van 1400 woningen). 
 
Begeleiding 
Onder begeleiding worden activiteiten verstaan waarmee een persoon wordt ondersteund bij het 
uitvoeren van algemene dagelijkse levensverrichtingen en bij het aanbrengen en behouden van 
structuur in en regie over het persoonlijk leven. Begeleiding is er derhalve op gericht om de 
zelfredzaamheid van de verzekerde te handhaven of te bevorderen. Hierdoor kan worden 
voorkomen dat de verzekerde verwaarloost.  
In de algemene maatregel van bestuur op grond van artikel 3.3.1, tweede lid, kunnen de aard, 
inhoud en omvang van de de verzekerde zorg nader worden geregeld. Voor wat betreft begeleiding 
zal dit inhouden dat nader kan worden bepaald dat het bij ondersteuning ook gaat om oefening 
met (praktische)vaardigheden of handelingen en het aanbrengen van structuur of het voeren van 
regie. De activiteiten zijn in de Wlz gericht op bevordering, behoud of compensatie van de 
zelfredzaamheid, zoals het leren en toepassen van kennis, communicatie, mobiliteit en 
tussenmenselijke interacties en relaties. Het gaat daarbij niet om de elementen die bij het Wmo-
domein horen als begeleiding gericht op de maatschappelijke participatie. 
 
Burgerservicenummer  
Met “burgerservicenummer” wordt bedoeld het nummer als bedoeld in artikel 1, onderdeel b, van 
de Wet algemene bepalingen burgerservicenummer. Met het burgerservicenummer kan met behulp 
van een persoonsnummer een sluitend stelsel voor een doelmatig gebruik en beheer van 
persoonsgegevens worden gerealiseerd. Het gebruik van dit nummer vond sinds de 
inwerkingtreding van de Wet gebruik burgerservicenummer in de zorg (30 380) in 2008 reeds 
plaats in de AWBZ. Het “sociaal-fiscaalnummer”, dat voorheen in de AWBZ relevant was voor niet-
ingezetenen van Nederland die niet waren ingeschreven in de Gemeentelijke Basisadministratie 
Persoonsgegevens (GBA), wordt sinds de inwerkingtreding van de Aanpassingswet basisregistratie 
personen (Stb. 2013, nr. 316) niet meer gebruikt. 
 
CAK 
Met de wet tot wijziging van de Algemene Wet Bijzondere Ziektekosten en enkele andere wetten, in 
verband met de instelling van het zelfstandig bestuursorgaan CAK is aan artikel 1 van de AWBZ 
een onderdeel n ingevoegd. Hierin werd het CAK omschreven met de aanduiding “CAK” als een 
zelfstandige aanduiding en niet als afkorting (van “centraal administratieorgaan”. De omschrijving 
bevat een verwijzing naar het artikel in de Wlz waar het CAK wordt genoemd: artikel 6.1.1. 
113 
 

Mantelzorger 
De verlening van langdurige zorg zal doorgaans plaatsvinden door “professionele” zorgverleners, 
dat wil zeggen personen die de zorg vanuit een beroep of bedrijf leveren. Deze zorgverleners 
geven de zorg vanuit een instelling of op zelfstandige basis. Zie de toelichting op de begrippen 
“zorgaanbieder”, “zorgverlener” en “solistisch werkende zorgverlener”. Het kan echter ook 
voorkomen dat een verzekerde met een pgb zorg inkoopt bij personen die de zorg niet bedrijfs- of 
beroepsmatig verlenen. Het kan van de omstandigheden van het geval afhangen of een persoon 
die vanuit een persoonsgebonden budget wordt betaald de zorg beroepsmatig verleent. Vaak zal 
het bij personen die uit de sociale kring van de verzekerde komen (meestal directe familieleden) zo 
zijn dat zij de zorg niet uit beroep of bedrijf leveren. Zij zijn dan ook geen solistisch werkende 
zorgverleners. Om deze groep personen te onderscheiden van de personen die de zorg 
beroepsmatig verlenen, wordt de term “mantelzorger” gebruikt. Het begrip “mantelzorgers” wordt 
dus gebruikt in gevallen waarin een zorgverlenende persoon juist vanuit die persoon en de 
verzekerde bestaande sociale relatie zorg verleent, zonder tegenprestatie. In artikel 3.3.3, tweede 
lid, worden de mantelzorgers genoemd zodat duidelijk is dat zij moeten worden meegenomen bij 
de beoordeling of de verzekerde de zorgverleners voldoende aan kan sturen en dus een 
persoonsgebonden budget tot verantwoorden zorgverlening zal leiden.  
 
Persoonsgebonden budget 
Een persoonsgebonden budget (pgb) is een subsidie waarmee de verzekerde zelf de benodigde 
zorg in kan kopen, in plaats van zorg in natura. Het gaat om een volwaardige leveringsvorm binnen 
de Wlz. Op grond van de artikel 3.3.3 gelden voorwaarden voor het verantwoord en doelmatig 
gebruik van een pgb.  
 
Persoonlijke verzorging 
Bij persoonlijke verzorging gaat het om de ondersteuning bij of het overnemen van activiteiten op 
het gebied van de persoonlijke verzorging, gericht op het opheffen van een tekort aan 
zelfredzaamheid. Er vindt ondersteuning bij zelfzorg, het stimuleren om dit zelf te doen of te doen 
aanleren, of het overnemen van de zelfzorg plaats. Het begrip “zelfzorg” wordt nader toegelicht in 
de artikelsgewijze toelichting bij artikel 3.2.1, eerste lid. 
 
Sociale verzekeringsbank 
De Sociale verzekeringsbank wordt genoemd in artikel 3 van de Wet structuur 
uitvoeringsorganisatie werk en inkomen. De begripsomschrijving stond sinds inwerkingtreding van 
de wet van 26 februari 2011 tot wijziging van de Algemene Wet Bijzondere Ziektekosten en de 
Zorgverzekeringswet, houdende maatregelen tot opsporing en verzekering van personen die 
ondanks hun verzekeringsplicht geen zorgverzekering hebben en beperking van het aantal 
zorgverzekeringen tot één per verzekeringsplichtige (opsporing en verzekering onverzekerden 
zorgverzekering) (32 150) in de AWBZ. Met die wet heeft de SVB in plaats van de zorgverzekeraars 
als taak te beoordelen of iemand AWBZ-verzekerd is en een verklaring van niet verzekerd zijn af 
kan geven. In de Wlz krijgt de SVB bovendien een taak bij de uitvoering van de persoonsgebonden 
budgetten.  
 
Verblijf 
Met “verblijf” wordt bedoeld verblijf in een instelling als bedoeld in artikel 3.1.1, eerste lid, onder a. 
verblijf houdt als aanspraak dus in het daadwerkelijke “wonen” in een instelling met inbegrip van 
voorzieningen die bij dat verblijf horen. Deze voorzieningen worden ook nadrukkelijk genoemd in 
artikel 3.1.1, eerste lid, onder a. In enkele artikelen (3.3.2, eerste lid, en 11.1.1) wordt de 
werkwoordsvorm “verblijft” gehanteerd. In die artikelen wordt niet verwezen naar het recht 
“verblijf”, maar op daadwerkelijk verblijf/ woonachtig zijn in een instelling.  
 
Verpleging 
De handelingen die gericht zijn op herstel of voorkoming van verergering van een aandoening, 
beperking of handicap, wordt verpleging genoemd. Het gaat niet alleen om het uitvoeren van 
verpleegkundige handelingen door de verpleegkundige, maar ook om begeleiding of voorlichting bij 
de zelfzorg. 
115 
 

takenpakket van het CVZ met taken op het gebied van de kwaliteit van zorg en vernieuwing van 
beroepen en opleidingen was naamswijziging van het CVZ noodzakelijk. Met de naam “Nederlands 
Zorginstituut” wordt recht gedaan aan het nieuwe werkterrein van het instituut.  
 
Zorgplan 
Het begrip “zorgplan” is ontleend aan de Wkkgz, maar enigszins toegespitst op hetgeen met het 
wetsvoorstel Beginselenwet AWBZ-zorg (33 109) specifiek daarover zou worden geregeld en nu in 
hoofdstuk 8 van deze wet is opgenomen. Het zorgplan is de schriftelijke of elektronische weergave 
van al hetgeen met een cliënt is besproken over de aanpak en doeleinden van de zorgverlening en 
over de wijze waarop de cliënt de zeggenschap over het eigen leven invulling wenst te geven. 
Artikel 8.1.1 noemt de te bespreken onderwerpen. 
 
Zorgaanbieder, zorgverlener, solistisch werkende zorgverlener  
Het begrippen “zorgaanbieder” speelt een centrale rol in dit wetsvoorstel. Zorgaanbieders kunnen 
zowel instellingen zijn als solistisch werkende zorgaanbieders. Wat onder “instelling” wordt 
verstaan wordt toegelicht bij dat begrip. De toevoeging van het begrip “solistisch werkende 
zorgverlener” is dus het onderscheidende element ten opzichte van het instellingsbegrip. Met een 
solistisch werkende zorgverlener wordt de persoon bedoeld die weliswaar niet in dienst of via een 
instelling zorg verleent, maar dat zelfstandig vanuit zijn beroep doet. Hierbij kan de vraag 
opkomen of een persoon die zich uit een persoonsgebonden budget laat betalen beroepsmatig zorg 
verleent. Aan zorgverlening vanuit een persoonsgebonden budget ligt vaak een 
arbeidsovereenkomst of opdracht ten grondslag. Toch is deze vraag is niet altijd op voorhand te 
beantwoorden en zal het afhankelijk zijn van de omstandigheden van het geval. Een relevante 
factor is onder meer of er sprake is van een familierelatie.  
 
In hoofdstuk 8 van dit wetsvoorstel wordt op een aantal punten onderscheid gemaakt tussen de 
zorgaanbieder en de persoon die daadwerkelijk de zorg verleent. De verplichting van de 
zorgaanbieder vertaalt zich daar in regels waar de zorgverlener zich in de dagelijkse 
uitvoeringspraktijk aan zal hebben te houden. Ook zijn er regels die zich er zelfs tegen verzetten 
dat een ander dan de zorgverlener optreedt of, zonder expliciete wettelijke basis, kennisneemt van 
gegevens. Ook zijn er bepalingen die voorschrijven dat bepaalde zaken niet geschieden dan nadat 
de zorgaanbieder daarover heeft overlegd met een ander; ook hier gaat het natuurlijk om overleg 
tussen zorgverleners. Het is daarom van belang om een apart begrip te hebben voor de 
zorgverleners die in persoon en uit hoofde van beroep de zorg verlenen. Als zorgverlener geldt 
degene die persoonlijk beroepsmatig zorg verleent (dus niet als mantelzorger of vrijwilliger). Dit 
omvat zowel zorgverleners die als solistisch werkend zorgaanbieder zijn te beschouwen, als 
personen die in dienstverband of op een andere juridische basis persoonlijk in opdracht van een 
zorgaanbieder werken. Het begrip beperkt zich niet tot zogenoemde Big-geregistreerde 
beroepsbeoefenaren.  
 
Zorgverzekeraar en Wlz-uitvoerder 
In dit wetsvoorstel wordt geregeld dat de Wet langdurige zorg wordt uitgevoerd door een 
rechtspersoon die geen zorgverzekeraar is, en die behoort tot een groep van rechtspersonen, 
waarvan ook een zorgverzekeraar deel uitmaakt. Deze rechtspersoon wordt de Wlz-uitvoerder 
genoemd. De Wlz-uitvoerder moet rechtspersoonlijkheid bezitten om rechtsbetrekkingen te kunnen 
aangaan met zorgaanbieders en verzekerden en ook overigens voor de bedrijfsvoering 
rechtshandelingen kunnen verrichten. In de omschrijving van de Wlz-uitvoerder is geen beperking 
aangebracht in de in aanmerking komende vormen van rechtspersoonlijkheid, al zal bijvoorbeeld 
de onderlinge waarborgmaatschappij, als verschijningsvorm van de vereniging, niet in aanmerking 
komen. De onderlinge waarborgmaatschappij moet namelijk ingevolge artikel 2:53 BW ten doel 
hebben verzekeringsovereenkomsten af te sluiten met haar leden, en daarvan is bij de verzekering 
van rechtswege bij de AWBZ geen sprake. 
 
 
 
 
 
117 
 

De verzekerde die een indicatie heeft voor zorg op grond van de Wlz, maar geen geneesmiddelen 
nodig heeft, ontvangt uiteraard geen farmaceutische zorg. Dit wordt in de aanhef van artikel 3.2.1, 
eerste lid, tot uitdrukking gebracht door de formulering dat het recht bestaat “voor zover de 
verzekerde naar aard, inhoud en omvang op die zorg is aangewezen”. 
Bij de concretisering van de in artikel 3.1.2 genoemde vormen van zorg in het zorgplan, gaat het 
er met andere woorden niet om dat al die vormen daarin een plaats krijgen, maar dat daarin 
worden opgenomen de vormen van zorg waarop de betrokkene is aangewezen. Deze concretisering 
in het specifieke geval verschilt van de huidige systematiek in de AWBZ en het daarop gebaseerde 
Besluit zorgaanspraken, dat erop steunt dat in het indicatiebesluit steeds wordt aangegeven welke 
vorm van zorg in welke omvang is geïndiceerd. Het indicatiebesluit op grond van de Wlz bevat die 
gegevens niet; concretisering geschiedt in het zorgplan. 
 
Het recht op zorg kan omvatten: verblijf in een instelling, persoonlijke verzorging, begeleiding 
verpleging, behandeling, mobiliteitshulpmiddelen en vervoer. 
 
Verblijf 
De verzekerde die geïndiceerd is voor langdurige zorg heeft aanspraak op verblijf in een instelling. 
Het verblijf omvat niet alleen de woonruimte zelf, maar ook eten en drinken en het schoonhouden 
van de woonruimte.  
Bij verblijf in een instelling krijgt de verzekerde vaak zorg die in sterke mate samenhangt met de 
ruimte waarin de zorg wordt geleverd. De artikelen 3.3.2 en 3.3.3 bieden echter de mogelijkheid 
om de zorg ook af te nemen zonder daadwerkelijk verblijf in een instelling. In die gevallen omvat 
het recht op verblijf derhalve niet de woonruimte. Zie ook de toelichting op de artikelen 3.3.2 en 
3.3.3.  
 
Persoonlijke verzorging, begeleiding verpleging, behandeling 
Hieronder wordt hetzelfde verstaan als op dit moment onder het regime van de AWBZ. De 
opsomming in onderdeel d is ontleend aan de artikelen 8 en 15 van het huidige Besluit 
zorgaanspraken (Bza). Zie ook de toelichting bij artikel 1.1.1. De medisch specifieke behandeling 
die onder de AWBZ in artikel 8 Bza is opgenomen, is geregeld in het eerste lid, onder c. In het 
algemene deel van deze toelichting is de medisch specifieke behandeling ook aangeduid als “Wlz-
behandeling”. In onderdeel d is de “artikel 15-behandeling” opgenomen. Daarbij gaat het om met 
het verblijf gepaard gaande behandeling, waaronder wordt begrepen geneeskundige zorg van 
algemeen medische aard, niet zijnde paramedische zorg, behandeling van een psychische stoornis 
indien de behandeling integraal onderdeel uitmaakt van de behandeling van een van de in artikel 
3.1.1 genoemde aandoeningen of beperkingen, farmaceutische zorg, hulpmiddelen, noodzakelijk in 
verband met de in de instelling gegeven zorg, tandheelkundige zorg, en kleding, verband houdende 
met het karakter en de doelstelling van de instelling.  
 
Mobiliteitshulpmiddelen 
Het individuele gebruik van een rolstoel is ten opzichte van artikel 15 Bza uit deze opsomming 
gehaald. In plaats daarvan is voor het het individueel gebruik van mobiliteitshulpmiddelen een 
separaat onderdeel e opgenomen in artikel 3.1.1, eerste lid. Bij of krachtens algemene maatregel 
van bestuur zal nader worden bepaald op welke mobilitietshulpmiddelen het hier gaat. Dit is nodig 
om de afbakening met mobiliteitshulpmiddelen die vanuit de Zvw of Wmo 2015 geleverd kunnen 
worden, te voorkomen. 
 
Vervoer 
In onderdeel f is het recht op vervoer op overeenkomstige wijze als in artikel 10 van het Besluit 
zorgaanspraken neergelegd. Het gaat om het vervoer van en naar een instelling waar de 
verzekerde begeleiding ontvangt, voor zover dit niet in de instelling van verblijf wordt verleend en 
het vervoer medisch noodzakelijk is. 
 
Tweede lid 
Op grond van het tweede lid kan bij algemene maatregel van bestuur de aard, inhoud en omvang 
van de verzekerde zorg en de overige diensten nader worden geregeld. 
 
119 
 

“redelijkerwijs” 
Bij de in het eerste lid genoemde beoordeling of de verzekerde redelijkerwijs is aangewezen op 
zorg, wordt de normale, dagelijkse zorg die partners, ouders, inwonende kinderen of andere 
huisgenoten geacht worden elkaar onderling te bieden, in aanmerking genomen. In paragraaf 2.2.1 
van het algemeen deel van deze toelichting is reeds ingegaan op deze “gebruikelijke zorg”. Het CIZ 
kan middels beleidsregels (die in de AWBZ op grond van de artikel 11 van het Zorgindicatiebesluit 
en in de Wlz op grond van artikel 21 van de Kaderwet door de Minister kunnen worden vastgesteld) 
invulling geven aan de wijze waarop de indicatiestelling plaatsvindt. De weging van gebruikelijke 
zorg zal via de beleidsregels kunnen worden meegenomen door het CIZ.  
 
Ad 1: de grondslagen 
De zogenaamde grondslagen voor het recht op zorg zijn bekend uit de AWBZ. De psychiatrische 
grondslag is niet opgenomen in de aanhef van artikel 3.2.1, eerste lid, en geeft dus niet langer 
aanspraak op zorg ten laste van deze wet. Dit houdt verband met de overheveling van de zorg die 
uit deze grondslag voortvloeit naar de Zvw, waarop is ingegaan in paragraaf 6.3 van de memorie 
van toelichting. Hieraan zij toegevoegd dat dit niet uitsluit dat ten laste van de Wlz zorg voor een 
psychische stoornis wordt verleend aan een verzekerde die recht heeft op zorg op grond van deze 
wet in verband met een andere grondslag. 
 
Ad 2: de behoefte aan permanent toezicht 
Het onder 2 genoemde criterium geeft aan dat het gaat om een behoefte aan zorg die zo intensief 
is dat die in veel gevallen alleen in een instelling verantwoord kan worden verleend. De zorg kan 
echter onder omstandigheden ook elders worden verleend, zoals nader wordt toegelicht bij artikel 
3.3.2. Indien de zorgbehoefte is gebaseerd op (ten minste) één van de genoemde grondslagen, 
verlangen de onderdelen a en b dat daarbij tevens sprake is van de in de onderdelen genoemde 
zorg. Onderdeel a bepaalt dat de verzekerde die aangewezen is op permanent toezicht ter 
voorkoming van escalatie of ernstig nadeel voor de verzekerde een aanspraak heeft op zorg op 
grond van de Wlz. In het tweede lid van artikel 3.2.1 wordt met begripsbepalingen inhoudt 
gegeven aan de cruciale begrippen “permanent toezicht” en “ernstig nadeel voor de verzekerde”.  
 
“permanent toezicht”  
Onder “permanent toezicht” wordt verstaan dat onafgebroken toezicht en actieve observatie 
gedurende de gehele dag nodig is, dat tijdig ingrijpen mogelijk maakt. Doordat de verzekerde zorg 
nodig heeft op zowel te plannen data en tijdstippen als op ongeplande tijden, vaak ook in de 
nachtelijke uren, volstaat toezicht op afstand of een meer passieve observatie niet. Bij de personen 
die een behoefte aan permanent toezicht hebben kan elk moment iets (ernstig) mis gaan (“ernstig 
nadeel voor de verzekerde”, zie hieronder). Permanent toezicht heeft verschillende functies, 
afhankelijk van de soort problematiek. Het kan gaan om verzekerden met cognitieve beperkingen 
op het gebied van onder andere regievoering en regelvermogen. Hierdoor erkent en onderkent de 
verzekerde niet of niet altijd de noodzaak aan zorg op de relevante momenten. Hij is dus niet in 
staat om zelf hulp in te roepen en hulp af te wachten. Gedragsproblematiek speelt daarbij vaak een 
rol. De verzekerde kan echter ook fysieke problemen hebben waardoor onverwacht “gevaar” voor 
hem of de omgeving optreedt, zoals bijvoorbeeld het geval kan zijn bij intensieve chronische 
ademhalingsondersteuning. Het bieden van fysieke zorg kan nodig zijn om tijdig ingrijpen mogelijk 
te maken of om complicaties bij een ziekte te voorkomen. Ook indien zorg zeer frequent en ook op 
ongeregelde tijden moet worden geleverd en de verzekerde zelf niet tijdig hulp kan inroepen, kan 
permanent toezicht nodig zijn. Permanent toezicht houdt derhalve in dat de observatie niet alleen 
actief is, maar impliceert tevens dat de afstand tussen verzekerde en zorgverlener zeer beperkt is. 
Dat is niet alleen nodig om de zorgverlening verantwoord te laten zijn, maar ook uit het oogpunt 
van doelmatigheid. Hierdoor zal de verzekerde in een woonomgeving moeten verblijven die daar 
geschikt voor is. De afstand tussen de verzekerde en de zorgverlener speelt niet zelfstandig een 
rol. Ook de mogelijkheden om technische hulpmiddelen (domotica), zoals camera’s, kunnen een 
actieve observatie en tijdige zorgverlening mogelijk maken. 
 
“ernstig nadeel voor de verzekerde” 
In de Wet zorg en dwang psychogeriatrische en verstandelijk gehandicapte cliënten (hierna: Wet 
zorg en dwang) wordt het begrip “ernstig nadeel voor de verzekerde” gebruikt in plaats van het 
121 
 

verzekerden ook de verpleegkundige zorg die de verzekerde zelf moet kunnen bieden, zoals 
wondverzorging of het toedienen van medicatie. Het vermogen om die handelingen zelf te 
verrichten kan, indien relevant, immers medebepalend zijn bij de beantwoording van de vraag of 
de verzekerde 24 uur per dag in de nabijheid beschikbaar moet zijn. Strikt genomen is er bij 
volledige overname van de zelfzorg geen sprake meer van zelfzorg, omdat niet verwacht kan 
worden dat de verzekerde zichzelf de zorg kan bieden. Het begrip zelfzorg geeft echter richting aan 
de activiteiten die moeten worden meegenomen om een verlies aan zelfredzaamheid te 
beoordelen. De zelfredzaamheid op deze punten, in andere woorden het vermogen om deze 
handelingen zelf te verrichten, is bij de verzekerden die onder onderdeel b, onder 1°, vallen, zo 
beperkt dat die handelingen voortdurend begeleid of overgenomen moeten worden. Problemen met 
betrekking tot de mobiliteit, het bewegen en verplaatsen (in en rond huis) zijn feitelijk inbegrepen.  
 
In het eerste lid, onderdeel b, onder 2°, gaat het om de verzekerde die een behoefte aan 24 per 
dag zorg in de nabijheid heeft vanwege (vooral) cognitieve beperkingen, zoals gevorderde 
dementie, complexe niet-aangeboren hersenletsel of een ernstige verstandelijke handicap. Net als 
bij de toelichting op het begrip “permanent toezicht” is gedaan, moet ook hierbij worden 
opgemerkt dat deze beperkingen en aandoeningen niet op zichzelf beslissend zijn om aan te 
nemen dat er regieproblemen zijn die 24 uur zorg in de nabijheid noodzakelijk maken om ernstig 
nadeel voor de verzekerde te voorkomen. Het gaat om een weging van de omstandigheden van het 
individuele geval, waarbij de mate van ernst van een bepaalde beperking of aandoening mede 
bepalend kan zijn, maar altijd in relatie tot de andere omstandigheden. Om duidelijk te maken op 
welke terreinen van de zelfredzaam deze regieproblemen problemen veroorzaken, is een 
omschrijving van het begrip “regieproblemen” opgenomen in het tweede lid. 
 
“regieproblemen” 
Met regieproblemen wordt in het eerste lid, onderdeel b, onder 2°, bedoeld dat de verzekerde 
beperkingen heeft in het vermogen om een adequaat oordeel te vormen over dagelijks 
voorkomende situaties. Het gaat in dit onderdeel echter niet om dagelijks voorkomende situaties 
(ADL), maar om de zelfredzaamheid op het gebied van bepaalde gebieden: de sociale 
redzaamheid, probleemgedrag, psychisch functioneren of geheugen en oriëntatie. Regieproblemen 
kunnen zich immers voordoen op alle terreinen van de zelfredzaamheid, zoals die onder andere 
onderscheiden worden door de wetenschappelijk gevalideerde International Classification of 
Functioning (ICF). De ICF onderscheid de volgende gebieden: het leren en toepassen van kennis, 
algemene taken en eisen, communicatie, mobiliteit, zelfverzorging, huishouden, tussenmenselijke 
interacties en relaties, belangrijke levensgebieden (opleiding, beroep en werk, economisch leven, 
waaronder ook vrijwilligerswerk), en maatschappelijk, sociaal en burgerlijk leven. Voor de 
beoordeling of een verzekerde aanspraak heeft op grond van onderdeel b, onder 2°, zijn echter 
niet al deze gebieden relevant. Begeleiding bij de belangrijke levensgebieden, gericht op 
maatschappelijk, sociaal en burgerlijk leven zijn vooral typisch voor hulp die vanuit de Wmo kan 
worden geboden. Het is daarom niet zinvol om de behoefte op zorg op grond van de Wlz op die 
gebieden te baseren. Voor de regieproblemen in de zin van het eerste lid, onderdeel b, onder 2°, 
gaat het om de gebieden die ook genoemd worden in artikel 6 van het te vervallen Besluit 
zorgaanspraken AWBZ, namelijk “sociale redzaamheid”, “probleemgedrag”, “psychisch 
functioneren” en “geheugen en oriëntatie”. Het is, in aanvulling op het eerste lid, onderdeel b, 
onder 1°, juist het probleem bij de regievoering op deze gebieden dat zal maken dat een 
verzekerde 24 uur per dag zorg in de nabijheid nodig heeft en waardoor hij zelf niet in staat zal zijn 
om op relevante momenten hulp in te schakelen.  
 
Bij de beide gronden van het eerste lid, onderdeel b is sprake van een noodzaak dat de afstand 
tussen verzekerde en zorgverlener beperkt is. Actieve observatie is weliswaar niet permanent 
nodig, maar de hulp moet snel beschikbaar zijn.  
 
Ad 3 
De Wlz is bedoeld om te voorzien in de behoefte aan zorg van mensen die levenslang en 
levensbreed op, doorgaans intensieve, zorg zijn aangewezen. In het tweede lid is dit uitgewerkt 
met de formulering dat het moet gaan om een zorgbehoefte die niet alleen intensief is, maar ook 
blijvend, van niet voorbijgaande aard, is. Aldus wordt zorg die op genezing gericht is, zoals 
123 
 

aanspraak, waarin nauwkeurig is omschreven op welke zorg in welke omvang aanspraak bestaat. 
Ook is in regelgeving (Regeling zorgaanspraken AWBZ en Zorgindicatiebesluit) de aanspraak 
gekoppeld aan de zzp’s. Dit leidde onbedoeld tot claims van verzekerden die meenden dat hun 
minder zorg werd verleend dan waarop zij volgens het zzp “recht hadden”. De regering acht dit 
ongewenst, en heeft om die reden het voornemen hierin verandering te brengen. Aan de andere 
kant is de behoefte aan (door de NZa vastgestelde) prestatiebeschrijvingen als bekostigingstaal 
onverminderd groot. In artikel 3.2.2 wordt daarom voorgesteld om het CIZ het recht op zorg op 
aanvraag van de verzekerde in een indicatiebesluit vast te laten stellen. Het recht op zorg zal 
ingevolge artikel 3.2.1, eerste of derde lid, bestaan voor zover de verzekerde daar naar aard, 
inhoud en omvang op is aangewezen of, alleen met betrekking tot verblijf, voor zover iemand 
echtgenoot is van iemand die om somatische of psychogeriatrische redenen in een instelling 
verblijft. Anders dan in de huidige AWBZ-praktijk zal de indicatie niet inhouden dat het 
bijbehorende zpp (als bekostigingstaal) een recht geeft op een bepaald aantal uren zorg. De in de 
zzp’s genoemde uren zijn gemiddelden die bedoeld zijn voor de bekostiging en niet de werkelijke 
behoefte van de verzekerde weergeven.  
 
Tweede lid 
In het tweede lid van dit artikel is, net als in artikel 9b, eerste lid, van de AWBZ bepaald dat de 
verzekerde bij de aanvraag zijn burgerservicenummer moet vermelden.  
 
Derde lid  
Artikel 4:2, tweede lid, Awb bepaalt dat de aanvrager de gegevens en bescheiden verschaft die 
voor de beslissing op de aanvraag nodig zijn en waarover hij redelijkerwijs de beschikking kan 
krijgen. De reden dat het voorgestelde derde lid in aanvulling daarop regels stelt over de 
informatieverschaffing is om vast te leggen dat het meewerken aan een onderzoek door het CIZ 
wordt begrepen onder het verschaffen van informatie (vergelijk bijvoorbeeld ook artikel 27, tweede 
lid, van de Wet werk en inkomen naar arbeidsvermogen).  
 
Vierde lid 
Dit lid biedt een grondslag om bij of krachtens amvb regels te stellen over de werkwijze van het 
CIZ en over de inrichting en geldigheidsduur van het indicatiebesluit. Deze grondslag blijft 
noodzakelijk om de werkwijze rond de indicatiestelling te normeren, zoals tot op heden is gedaan 
in het Zib. Doordat deze regels bij of krachtens amvb kunnen worden gesteld, wordt enerzijds 
voldaan aan de eisen van kenbaarheid van de meer specifieke eisen die aan het indicatieproces 
worden gesteld, maar is het anderzijds mogelijk om een bepaalde flexibiliteit te faciliteren met 
betrekking tot deze vereisten. De regels die zullen worden gesteld zullen in ieder geval zien op de 
procedure van aanvraag van een indicatiebesluit, het onderzoek dat daaraan ten grondslag ligt, 
alsmede de inhoud en vormgeving van het indicatiebesluit. Ook over de geldigheidsduur van het 
indicatiebesluit zullen regels worden gesteld. Dit is met name van belang voor de verzekerden met 
een licht verstandelijke handicap die mogelijk tijdelijk aangewezen zullen zijn op Wlz-zorg (zie ook 
paragraaf 2.2.2 van het algemene deel van deze toelichting).  
Op grond van artikel 21 van de Kaderwet zelfstandige bestuursorganen komt aan de Minister van 
VWS de bevoegdheid toe om beleidsregels te stellen over de wijze waarop een zelfstandig 
bestuursorgaan als het CIZ zijn activiteiten uitvoert. Deze beleidsregels zullen een nadere 
uitwerking geven van de wijze waarop de indicatiestelling plaatsvindt. Met ingang van 1 januari 
2007 wordt door de Minister reeds gebruik gemaakt van deze bevoegdheid met de op grond van 
artikel 11 van het Zib gestelde Beleidsregels indicatiestelling. In die beleidsregels staan onder meer 
de specifieke wegingskaders die van belang zijn voor de indicatiestelling. 
 
Artikel 3.2.3 
Dit artikel voorziet in de mogelijkheid om in bepaalde gevallen de indicatie voor zorg te herzien dan 
wel in te trekken. Het herzien en intrekken van het indicatiebesluit is een discretionaire 
bevoegdheid van de Wlz-uitvoerder. Hiermee wordt ruimte gegeven om de te nemen beslissingen 
af te stemmen op de specifieke omstandigheden van het geval. Uit jurisprudentie van onder andere 
de Afdeling bestuursrechtspraak van de Raad van State volgt dat een bestuursorgaan ook zonder 
specifieke wettelijke grondslag ambtshalve de bevoegdheid toekomt een eerder genomen besluit in 
te trekken, als het bijvoorbeeld genomen is aan de hand van onjuiste of onvolledige gegevens. 
125 
 

komen. Bepaald kan worden dat in die gevallen de zorg wordt geweigerd, de zorg op een later 
tijdstip ingaat, een hogere bijdrage van de verzekerde wordt gevorderd dan krachtens artikel 
3.2.4, eerste lid, is vastgesteld, of een vergoeding van gemaakte kosten geheel of gedeeltelijk 
wordt geweigerd. In de huidige AWBZ was een gelijk artikellid de grondslag voor het Besluit 
wachttijd bijzondere ziektekosten. Het is de bedoeling dat onder meer de bepalingen van dat 
besluit onderdeel worden van een Besluit langdurige zorg.    
 
Artikel 3.2.6 
De Wet forensische zorg wijzigt met artikel 7.10 de AWBZ onder meer door een artikel 9c in te 
voegen. Met die wet hoort forensische zorg niet meer tot de AWBZ-aanspraken. Indien iemand in 
een penitentiaire inrichting, een TBS-instelling of een instelling voor gesloten jeugdzorg is 
opgenomen, blijft hij echter wel verzekerd voor de AWBZ en ook dus voor de Wlz. Dat komt 
doordat de Wlz, net als de AWBZ, een verzekering van rechtswege is. Betrokkene behoudt derhalve 
ook het recht op zorg in de zin van de Wlz. Het ingevoegde artikel 9c AWBZ regelt echter dat 
verzekerde zijn aanspraken op AWBZ-zorg in dit geval niet tot gelding zal kunnen brengen. Met 
artikel 3.2.6 wordt de inhoud van artikel 9c van de AWBZ overgenomen, zodat een recht op zorg 
niet tot gelding kan worden gebracht gedurende de periode waarin de verzekerde in een 
penitentiaire inrichting, een TBS-instelling of een instelling voor gesloten jeugdzorg (gesloten 
accommodatie) verblijft. 
 
Artikel 3.2.7 
Dit artikel komt overeen met het huidige artikel 7, eerste en derde lid, van de AWBZ. Voor 
militairen in werkelijke dienst en militairen die buiten gewoon verlof met behoud van militaire 
inkomsten hebben, wordt derhalve geen wijziging voorgesteld. Wel wordt voorgesteld de 
afzonderlijke regeling voor gezinsleden van militairen, die in artikel 7, tweede lid, in combinatie 
met artikel 19 van het Besluit zorgaanspraken AWBZ is neergelegd, niet meer in de Wlz te laten 
terugkeren. De reden hiervoor is dat de aanspraken van gezinsleden in militaire dienst inmiddels 
niet meer via de militair lopen. 
 
Artikel 3.3.1 
Eerste en tweede lid 
De verzekerde die recht heeft op Wlz-zorg heeft in beginsel de keuzevrijheid om deze zorg op 
verschillende wijzen geleverd te krijgen. Grofweg gaat het om de keuze om de zorg te krijgen met 
zorg in natura (door de Wlz-uitvoerder gecontracteerde zorg), of de zorg met een 
persoonsgebonden budget zelf in te kopen. Het tweede lid bepaalt (net als in artikel 10, eerste lid, 
van de AWBZ) dat de verzekerde voor het tot gelding brengen van zijn recht op zorg in natura kan 
kiezen uit de door de Wlz-uitvoerder gecontracteerde zorgaanbieders. De keuzevrijheid van de 
verzekerde die zijn recht op zorg met verblijf tot gelding wil brengen, wordt begrensd door het 
aanbod van door de Wlz-uitvoerder gecontracteerde instellingen. De verzekerde heeft er geen 
recht op dat de Wlz-uitvoerder een niet gecontracteerde instelling alsnog contracteert voor verblijf. 
Hiermee zou immers de onlangs afgeschafte verplichting voor uitvoerders om alle zorgaanbieders 
die dat wensen te contracteren, worden vervangen door een verplichting om alle aanbieders te 
contracteren ten aanzien waarvan de verzekerde de wens daartoe te kennen geeft. Het zonder 
meer voorop stellen van de wens van de verzekerde in dit opzicht, zou teveel afbreuk doen aan de 
doelstelling om Wlz-uitvoerders te prikkelen zorg van een zo goed mogelijke kwaliteit voor een zo 
laag mogelijke prijs in te kopen bij zorgaanbieders.  
 
Artikel 3.3.2 
Eerste lid 
Zoals in paragraaf 2.4 van het algemeen deel van deze toelichting is uiteengezet, kan zorg in 
natura ingevolge de Wlz ook buiten een intramurale instelling worden ontvangen. Dit draagt bij aan 
de keuzemogelijkheden van de verzekerde. Dit uitgangspunt geldt echter niet onverkort. Ook met 
zorg die op een andere plaats dan in een instelling wordt verleend, zijn aanzienlijke kosten 
gemoeid. De middelen daarvoor moeten besteed worden aan passende en adequate zorg. Het is 
met andere woorden naar het oordeel van de regering niet aanvaardbaar als zorg zonder verblijf 
wordt gefinancierd, indien om zorginhoudelijke redenen de kwaliteit van de zorg tekortschiet. De 
alternatieve “leveringsvormen” staan in de artikelen 3.3.2 en 3.3.3. Kenmerkend voor beide 
127 
 

Anders dan bij het vpt is het bij een pgb niet mogelijk om het “verblijf” in de zin van artikel 3.1.1, 
eerste lid, onder a, tot gelding te brengen. Het eerste lid van artikel 3.3.3 noemt echter 
nadrukkelijk de mogelijkheid om het pgb te gebruiken voor huishoudelijke hulp dat een onderdeel 
vormt van dat recht op verblijf. Sinds 2009 is het op grond van de Regeling subsidies AWBZ ook al 
mogelijk om met een pgb huishoudelijk hulp in te kopen. Uiteraard zal de Wlz-uitvoerder, bij de 
bepaling van de hoogte van het benodigde budget, bezien in welke mate de verzekerde is 
aangewezen op de huishoudelijke hulp. Indien de gezinssituatie van de verzekerde zo is dat de 
huishoudelijke hulp van rekening van familie of huisgenoten moet komen, maakt huishoudelijke 
hulp geen deel uit van het recht op grond van artikel 3.1.1, eerste lid.  
 
Met het persoonsgebonden budget kunnen de zorgvormen “persoonlijke verzorging”, “begeleiding” 
en “verpleging” (artikel 3.1.1, eerste lid, onder b) en “vervoer” (onder f) worden ingekocht. Het 
persoonsgebonden budget komt daarmee in plaats van de zorg in natura voor die zorgvormen. Op 
grond van de AWBZ en de Regeling subsidies AWBZ is het voor verzekerden momenteel niet 
mogelijk om het recht “behandeling” vanuit het persoonsgebonden budget zelf in te kopen. De 
inkoop van “behandeling” blijft ook in de Wlz niet mogelijk met een pgb, om de volgende redenen. 
De behoefte aan behandeling, zowel de specifieke behandeling als de algemene medische 
behandeling, is zeer slecht op voorhand in te schatten en kan enorm variëren van persoon tot 
persoon of bij een en dezelfde persoon in de tijd. De verstandelijk gehandicapte verzekerde kan 
bijvoorbeeld een belangrijke persoonlijke levensgebeurtenis (“life event”) meemaken, of in een 
periode komen waarin veel gezondheidsproblemen tegelijk bestaan. Het is onwenselijk dat de 
verzekerde dan volstaat met minder dan de noodzakelijke behandeling omdat het budget niet 
toereikend is. Daar komt bij dat behandeling geen zorg is die in de regels door een ander dan een 
professional met bepaalde vaardigheden kan worden verleend. Omdat het niet mogelijk is om met 
een persoonsgebonden budget vormen van behandeling in te kopen, zal de verzekerde voor die 
zorg gebruik moeten maken van zorg in natura, alsook voor de mobiliteitshulpmiddelen.  
Het pgb wordt aan de verzekerde in de vorm van een trekkingsrecht verleend. De verzekerde krijgt 
niet langer een bedrag op zijn rekening overgemaakt waaruit hij de zorgverleners zelf betaalt, 
maar een “tegoed” aan zorg dat wordt beheerd door de Sociale verzekeringsbank en waaruit de 
zorgverleners op aangeven van de verzekerde worden betaald. De verzekerde sluit, net als in het 
huidige pgb, zelf overeenkomsten met de zorgverleners. Zie ook de toelichting op het achtste lid. 
 
Tweede lid 
Het persoonsgebonden budget wordt alleen verleend indien daarmee zal worden voorzien in 
toereikende zorg van goede kwaliteit (onderdeel a). Bij of krachtens algemene maatregel van 
bestuur kunnen op grond artikel 3.3.2, derde lid, hierover regels worden gesteld. Indien deze 
regels worden gesteld zijn zij derhalve van toepassing op zowel het vpt als het pgb.  
 
Uit een aantal uitspraken van rechtbanken en de Centrale raad van Beroep (hierna: CRvB) is 
gebleken dat aan het zorgkantoor op grond van artikel 4:35, eerste lid, aanhef en onder b en c, 
van de Awb, niet de bevoegdheid toekwam om, ter voorkoming van oneigenlijk gebruik en fraude, 
een persoonsgebonden budget op voorhand te weigeren in de situatie dat de verzekerde niet in 
staat werd geacht om voldoende regie over de zorg en het budget te kunnen voeren (zie onder 
andere Rechtbank Rotterdam van 26 april 2012, LJN: BW4961). De Regeling subsidies AWBZ 
kende deze weigeringsgrond niet. Uit de toelichting bij artikel 4:35 van de Awb blijkt dat de aan 
een subsidie verbonden verplichtingen zekere capaciteiten en bekwaamheden bij de 
subsidieontvanger veronderstellen. In bepaalde gevallen kan het bovendien zo kan zijn dat 
aangenomen mag worden dat een verzekerde deze capaciteiten mist. Dit mag echter volgens de 
rechtspraak niet betekenen dat op voorhand wordt aangenomen dat de verzekerde het gebrek aan 
regie niet zou kunnen compenseren door middel van hulp van derden. De CRvB heeft in hoger 
beroep in die zaak bovendien aangegeven dat de kring van derden die hulp kan verlenen niet 
beperkt mag worden tot wettelijk vertegenwoordigers, partners of inwonende kinderen. Van belang 
is of de betrokken derde de capaciteiten heeft om de hulp te bieden. (CRvB 10 juli 2013, 
ECLI:NL:CRVB:2013:784). Het tweede lid, onder b, bepaalt dat de Wlz-uitvoerder het 
persoonsgebonden budget alleen verleent indien de verzekerde naar het oordeel van de Wlz-
uitvoerder in staat is op eigen kracht, of met behulp van een vertegenwoordiger (een wettelijke 
vertegenwoordiger, zoals ouders, een curator, een bewindsvoerder of een mentor, of een 
129 
 

voor gekozen om de belangenafweging op het niveau van de wet zelve te beperken zodat er 
gebonden bevoegdheden ontstaan bij de toepassing van artikel 3.3.3, derde lid.  
De in het derde lid voorgestelde specifieke regeling komt echter niet in de plaats van de regeling in 
artikel 4:35 van de Awb. Weliswaar wordt met de voorgestelde regeling beoogd af te wijken van 
het regime van de Awb op het punt van de discretionariteit, maar de voorgestelde regeling beoogt 
overigens slechts aan te vullen op de weigeringsgronden van de Awb. Het gaat in artikel 3.3.3, 
tweede lid, dus niet om een limitatieve opsomming van situaties waarin de subsidie geweigerd mag 
worden. Indien een weigering van een persoonsgebonden budget niet gebaseerd kan worden op 
artikel 3.3.3, tweede lid, maar wel een van de weigeringsgronden van artikel 4:35 van de Awb van 
toepassing is, kan de Wlz-uitvoerder in voorkomend geval een persoonsgebonden budget weigeren 
met toepassing van dat artikel. 
 
Vierde lid  
In de brief over de hervorming van de langdurige zorg van 25 april 2013 heeft het kabinet 
aangegeven dat een van de voorwaarden waaronder een persoonsgebonden budget mogelijk moet 
blijven, is dat aan het persoonsgebonden budget lagere kosten zijn verbonden dan aan zorg in 
natura. In dit lid wordt bepaald dat het persoonsgebonden budget ten hoogste een deel van de 
zorgcomponent uit een zzp bedraagt, volgens bij algemene maatregel van bestuur te stellen regels.  
 
Vijfde lid 
Om redenen van uniformiteit en doelmatigheid en ter voorkoming van fraude is ervoor gekozen de 
betaling van de door de Wlz-uitvoerders verleende budgetten centraal te doen plaatsvinden door 
de Sociale Verzekeringsbank. In afwijking van artikel 4:89, eerste lid van de Awb, geschiedt de 
betaling van het pgb niet door bijschrijving op de rekening van de verzekerde, maar houdt de Wlz-
uitvoerder het budget in rekening-courant bij de SVB aan. Tot de uitvoerende taken van de SVB 
behoren naast het verrichten van de betalingen voor persoonsgebonden budgetten ook het 
registreren, adviseren, afdragen van belasting, administreren, toetsen op de door de Wlz-
uitvoerder gestelde voorwaarden en het faciliteren van verplicht werkgeverschap. Dit brengt met 
zich dat Wlz-uitvoerders de SVB informatie zullen moeten verstrekken omtrent de verleende 
budgetten en dat de SVB aan de Wlz-uitvoerders rekenschap zal moeten afleggen over de 
uitvoering. De kosten die de SVB voor de uitvoering van de in het vijfde lid geregelde taak maakt, 
zullen ingevolge de in artikel 12.3.1, onderdeel L, voorgestelde wijziging van artikel 90, tweede lid, 
van de Wet financiering sociale verzekeringen uit het Fonds langdurige zorg worden gefinancierd. 
 
Zesde lid 
Artikel 4:37 van de Awb biedt het bestuursorgaan dat de subsidie verleent de mogelijkheid om aan 
de subsidieontvanger verplichtingen op te leggen met betrekking in dat artikel genoemde 
onderwerpen. Artikel 4:38 bepaalt dat ook andere verplichtingen opgelegd kunnen worden die 
strekken tot verwezenlijking van het doel van de subsidie. Ter precisering van die bepalingen en de 
grondslag in het eerste lid, geeft het zesde lid van artikel 3.3.3 aan dat de bij of krachtens het 
eerste lid te stellen regels in ieder geval betrekking hebben op: 
a. de gevallen waarin en de voorwaarden waaronder de verzekerde aan wie een persoonsgebonden 
budget wordt verstrekt, de mogelijkheid heeft om zorg te betrekken van een mantelzorger of een 
natuurlijke persoon die niet beroeps- of bedrijfsmatig zorg verleent, of die persoon vanuit het 
persoonsgebonden budget te betalen;  
b) verplichtingen die aan de verzekerde worden opgelegd met betrekking tot taken van de 
verzekerde als werkgever of opdrachtgever die voortvloeien uit de besteding van het 
persoonsgebonden budget; 
c) de gevallen waarin, onverminderd het tweede en derde lid, verzekerden worden uitgesloten van 
de verlening van een persoonsgebonden budget; 
d) de wijze waarop de Sociale verzekeringsbank het trekkingsrecht en het budgetbeheer uitvoert, 
en 
e) de vorm en inhoud van het door de verzekerde te overleggen budgetplan.  
 
De op grond van dit lid gestelde regels kunnen voor verschillende categorieën van verzekerden 
verschillend worden vastgesteld (zevende lid). 
131 
 

algemene maatregel van bestuur, te stellen op grond van dit lid, zal worden bepaald dat voor zover 
de zorg waarop de verzekerde op grond van deze wet recht heeft spoedeisend is, binnen het 
grondgebied van het Europese deel van Nederland niet binnen een redelijke termijn kan worden 
verleend en de Wlz-uitvoerder voorafgaand aan het buiten Nederland ontvangen van de zorg 
daarvoor toestemming heeft verleend, recht heeft op gehele of gedeeltelijke restitutie van de 
kosten, voor zover die in de Nederlandse marktomstandigheden passend zijn te achten. Op dit 
moment zijn dergelijke regels gesteld in artikel 20 van het Besluit zorgaanspraken. 
 
Derde lid 
Dit lid bepaalt dat een door de verzekerde verschuldigde eigen bijdrage in mindering wordt 
gebracht op de vergoeding die hij op grond van het tweede lid ontvangt. In de AWBZ is dit 
geregeld in artikel 12, derde lid. 
 
Vierde lid 
Het voorgestelde vierde lid bepaalt in onderdeel a dat bij algemene maatregel van bestuur regels 
kunnen worden gesteld over de gevallen waarin en voorwaarden waaronder de verlening van een 
persoonsgebonden budget als bedoeld in artikel 3.3.3 buiten Nederland tijdelijk kan worden 
voortgezet. Thans is deze grondslag te vinden in artikel 10, derde lid, onderdeel b, van de AWBZ. 
Het voorgestelde nieuwe onderdeel brengt geen beperking aan tot tijdelijke voortzetting van het 
pgb binnen Europa. Opmerking hierbij verdient dat het pgb niet het karakter van een vrij 
besteedbare uitkering heeft, maar moet worden aangemerkt als een verstrekking in 883/2004. Een 
dergelijke verstrekking is niet exporteerbaar. Voorts is degene die zich in een andere land vestigt 
niet langer een ingezetene, en niet langer verzekerd. 
Het ligt in de bedoeling bij de opstelling van de algemene maatregel van bestuur de regeling op dit 
punt in het Besluit zorgaanspraken als uitgangspunt te nemen. Daarin is ook het aspect van de 
tijdelijkheid uitgewerkt.  
In onderdeel b van het voorgestelde vierde lid wordt de mogelijkheid gecreëerd om regels te 
stellen gesteld over indicatiestelling in het buitenland, net als in het huidige artikel 10, derde lid, 
onderdeel d, van de AWBZ. 
 
De voorgestelde regeling verschilt daarmee op de volgende punten van artikel 10, derde lid, van de 
AWBZ: 
1. Onderdeel a van dat lid is niet overgenomen in artikel 3.3.4. Dit onderdeel bepaalt dat bij 
algemene maatregel van bestuur kan worden bepaald wanneer een verzekerde zijn recht op zorg 
tot gelding kan brengen bij een niet gecontracteerde aanbieder. Verzekerden kunnen hun recht 
slechts tot gelding brengen bij gecontracteerde aanbieders 
2. Onderdeel c van dat lid is evenmin overgenomen in artikel. De reden daarvoor is dat het derde 
lid van artikel 3.3.4 al de grondslag geeft voor bij algemene maatregel van bestuur te stellen 
regels. 
3. In het vijfde lid is als onderdeel c opgenomen de mogelijkheid bij algemene maatregel van 
bestuur regels te stellen over de op grond van het derde lid op de vergoeding in mindering te 
brengen eigen bijdrage. De AWBZ biedt daarvoor thans de grondslag in artikel 12, vijfde lid. 
 
HOOFDSTUK 4 
 
Artikel 4.1.1 
Eerste, tweede, derde en vierde lid 
De eerste drie leden van dit artikel zijn ontleend aan artikel 33 van de AWBZ. In de huidige AWBZ 
vindt de uitvoering van de wet plaats door een zorgverzekeraar die zich aanmeldt voor de 
uitvoering. De zich aanmeldende zorgverzekeraar is onderworpen aan toezicht op grond van de 
Wft. Dit wetsvoorstel wijzigt die situatie. De rechtspersoon die zich aanmeldt voor de uitvoering 
van de Wlz is immers geen zorgverzekeraar, maar een andere rechtspersoon. Daaruit vloeit voort 
dat de beoordeling dat die rechtspersoon op zijn taak is berekend (anders dan in de huidige 
situatie) nog niet heeft plaatsgevonden in het kader van de Wft. Deze beoordeling, die het karakter 
heeft van een toelatingsbeslissing, dient derhalve alsnog te geschieden. Het eerste lid schrijft voor 
dat een Wlz-uitvoerder deel moet uitmaken van een groep (als bedoeld in artikel 24b van Boek 2 
van het Burgerlijk Wetboek) waarvan ook een of meer zorgverzekeraars deel uitmaken. Een 
133 
 

een kalenderjaar toch een overschot op de uitvoering van de Wlz heeft dat uitgekeerd zou kunnen 
worden indien de Wlz dat niet verbood. Artikel 4.1.2, onderdeel a, verbiedt dat daarom. 
Overschotten op de uitvoering dienen te worden toegevoegd aan de reserve en voor zover het 
maximum voor deze reserve wordt overschreden terug te worden gestort in het Flz.  
 
Met de onderdelen b en c van het eerste lid van dit artikel wordt aan de invloed van verzekerden 
op het beleid op dezelfde wijze invulling gegeven als in artikel 28 van de Zvw. Invloed van 
verzekerden op het beleid bij de uitvoering van de verzekering, is een belangrijk uitgangspunt van 
de sociale verzekering. Dit uitgangspunt is neergelegd in verscheidene door Nederland 
geratificeerde internationale verdragen die normen stellen over de vorm en inhoud van de sociale 
verzekering. Het betreft de ILO-verdragen nrs. 102 (Verdrag betreffende minimumnormen van 
sociale zekerheid), 121 (Verdrag betreffende uitkeringen bij bedrijfsongevallen en beroepsziekten) 
en 130 (Verdrag betreffende de geneeskundige verzorging en uitkeringen bij ziekte) en de 
Europese Code inzake sociale zekerheid van de Raad van Europa.  
Voor de huidige zorgverzekeraars is dit uitgangspunt verwoord in de Zvw door het voorschrift dat 
zorgverzekeraars in de statuten waarborgen bieden voor een redelijke mate van invloed van de 
verzekerden op het beleid. Dit wetsvoorstel voorziet erin dat ook in de AWBZ voor de realisering 
van dit uitgangspunt een bepaling wordt opgenomen.  
 
Artikel 4.1.3 
Dit artikel is de tegenhanger van artikel 4.1.1. waar artikel 4.1.1 regels stelt over de toelating van 
een Wlz-uitvoerder, heeft artikel 4.1.2 betrekking op de beëindiging van de uitvoering van de Wlz 
op verzoek van de uitvoerder.  
 
Eerste en derde lid 
In het eerste lid is geregeld dat de Wlz-uitvoerder de uitvoering van de wet niet rauwelijks kan 
staken, maar het voornemen tot beëindiging van de uitvoering aan de NZa moet melden. Dit geeft 
de mogelijkheid tot het treffen van de nodige maatregelen om in de zorg van de bij de Wlz-
uitvoerder ingeschreven verzekerden te kunnen blijven voorzien. Op grond van het derde lid kan 
de Wlz-uitvoerder met inachtneming van bij algemene maatregel van bestuur te stellen regels 
worden verplicht de uitvoering te continueren zolang las voor een goede afwikkeling nodig is. 
 
Tweede lid 
In dit lid is geregeld dat de (procedurele) verplichtingen die op de aanmelding van toepassing zijn, 
eveneens van (overeenkomstige) toepassing zijn bij de afmelding. 
 
Artikel 4.1.4 
Aangezien de activiteiten van de Wlz-uitvoerder niet kunnen worden aangemerkt als verzekeren in 
de zin van de Europese schadeverzekeringsrichtlijnen, en de Wlz-uitvoerder geen 
schadeverzekeraar is, is de Wft niet van toepassing. Daarom luidt het voorgestelde artikel anders 
dan artikel 39 van de AWBZ. Het voorgestelde eerste lid van artikel 4.1.4 komt overeen met de 
tekst van artikel 49 van de AWBZ, zoals dat voor de inwerkingtreding van de Invoerings- en 
aanpassingswet Zorgverzekeringswet op 1 januari 2006 luidde. 
 
Het toezicht is erop gericht te voorkomen, dat een Wlz-uitvoerder niet aan zijn verplichtingen kan 
voldoen. Desalniettemin kan een faillissement van een Wlz-uitvoerder nooit helemaal worden 
uitgesloten. Het sociale karakter van de Wlz komt onder meer hierin naar voren, dat artikel 4.1.4 
bepaalt dat in dit soort gevallen het Zorginstituut de vorderingen die de verzekerden op de Wlz-
uitvoerder heeft, volledig voldoet. Dit geldt ook voor de vorderingen die zorgaanbieders op de Wlz-
uitvoerder hebben. De reden hiervoor is, dat de Wlz-uitvoerders hun verzekerden zorg laten 
leveren door door die Wlz-uitvoerders gecontracteerde zorgaanbieders en dat die zorgaanbieders 
hun rekeningen direct aan de Wlz-uitvoerder zenden. In dat licht bezien is het logisch, dat als de 
Wlz-uitvoerder niet meer bij machte is te betalen, de vorderingen van de zorgaanbieders alsnog 
door het Zorginstituut worden voldaan. 
 
 
 
135 
 

De Wlz-uitvoerder dient er naar te streven dat er binnen redelijke afstand van waar de cliënt wil 
gaan wonen of binnen redelijke afstand van zijn huis meerdere gecontracteerde zorgaanbieders 
zijn die de benodigde zorg op redelijke termijn kunnen verlenen. Is dat het geval, dan geeft de 
0
Wlz-uitvoerder op grond van onderdeel b, onder 2 , de cliënt de mogelijkheid daar tussen te 
kiezen. De formulering van dit subonderdeel impliceert dat de Wlz-uitvoerder de verzekerde 
daartoe desgewenst informeert over de verschillende geschikte aanbieders, de verschillen 
daartussen en de wachttijden. 
 
0
Onderdeel b, onder 3 , geeft de Wlz-uitvoerder de taak om een verzekerde die in een instelling wil 
gaan wonen of een vpt zal ontvangen desgewenst naar een zorgaanbieder te bemiddelen die de 
0
zorg binnen redelijke termijn kan verlenen. Ook hier geldt (ingevolge onderdeel b, onder 1 , 
uiteraard weer) dat de aanbieder op redelijke afstand dient te liggen van waar betrokkene wil gaan 
wonen dan wel, in geval van een vpt, de zorg bij hem thuis kan verlenen.  
 
Onderdeel c geeft aan wat de zorgplicht inhoudt indien iemand voor een pgb in aanmerking komt. 
Dit beperkt zich in wezen tot de plicht ervoor te zorgen dat het geld dat nodig is om de door de 
budgethouder gecontracteerde zorgaanbieders te betalen, tijdig ter beschikking staat van de SVB 
(die ingevolge de trekkingsrechten immers de daadwerkelijke uitbetalingen verricht).  
 
Tweede lid 
Op grond van het tweede lid kunnen bij amvb regels worden gesteld over de wijze waarop de Wlz-
0
uitvoerder hun informatieplicht, bedoeld in het eerste lid, onderdeel a, of b, onder 2 , dan wel hun 
0
bemiddelingsactiviteiten, bedoeld in het eerste lid, onderdeel b, onder 3 , invullen.  
 
Zoals in hoofdstuk 5 van het algemeen deel van deze toelichting is aangegeven, wordt overwogen 
om te bepalen dat zorgbemiddeling niet mag worden uitbesteed aan zorgaanbieders. Dit zal in de 
hier bedoede amvb geregeld kunnen worden.  
 
Het tweede lid geeft geen mogelijkheid om regels te stellen over de wijze waarop de Wlz-
0
uitvoerder voldoet aan het eerste lid, onderdeel b, onder 1 , of aan onderdeel c. De artikelen 4.2.2 
(over zorginkoop) en 3.3.3 (over het pgb) voorzien daar namelijk al voldoende in.  
 
Artikel 4.2.2 
Eerste lid 
Artikel 4.2.2 geeft een uitwerking van de wijze waarop de Wlz-uitvoerder zijn plicht, bedoeld in 
0
artikel 4.2.1, eerste lid, onderdeel b, onder 1 , dient uit te voeren: hij dient daartoe zorg in te 
kopen bij zorgaanbieders. Zorgaanbieders zijn, ingevolge artikel 1.1.1 zowel zorginstellingen als 
solistisch werkende zorgverleners. Het inkopen van zorg geschiedt door middel van schriftelijke 
overeenkomsten die voldoen aan hetgeen bij of krachtens voorliggend artikels wordt bepaald.  
 
Aangezien een Wlz-uitvoerder altijd verzekerden zal hebben die hun zorg in natura wensen te 
ontvangen, en derhalve zijn zorgplicht altijd het sluiten van zorginkoopovereenkomsten met 
zorgaanbieders zal omvatten, begint het eerste lid met de melding dat hij dit 'ter uitvoering van 
zijn zorgplicht' dient te doen in plaats van 'ter uitvoering van artikel 4.2.1, eerste lid, onderdeel b, 
0
onder 1 '. Dat laatste is specifieker, maar minder leesbaar.  
 
De inhoud van artikel 4.2.2 is grotendeels gelijk aan die van de artikelen 15 en 16 AWBZ. 
 
Het is de taak van Wlz-uitvoerders om binnen de door de overheid vastgestelde financiële kaders 
te voorzien in de zorgvraag van hun verzekerden door hen zorg te bieden van goede kwaliteit voor 
een daarbij aansluitende prijs. Daarbij past niet dat op Wlz-uitvoerders de verplichting zou blijven 
rusten om te contracteren met alle zorgaanbieders die de wens daartoe te kennen geven. 
Omgekeerd is het dan ook niet langer aangewezen om zorgaanbieders te verplichten met alle Wlz-
uitvoerders die daarom verzoeken een contract af te sluiten. Om die reden zijn de artikelen 16b en 
artikel 16c van de AWBZ, waarin de zogenaamde contracteerplicht en de omgekeerde 
contracteerplicht waren geregeld, niet overgenomen in dit wetsvoorstel.  
 
137 
 

aangegeven, vloeit hun belangrijkste taak voort uit hun zorgplicht. Daarnaast dienen zij echter 
bijvoorbeeld ook na te gaan of een verzekerde die dat wenst, een vpt of pgb kan worden verleend, 
dienen zij controlewerkzaamheden te verrichten en dienen zij bezwaren met betrekking tot het tot 
gelding brengen van het recht op zorg te behandelen en op te treden in beroepszaken. 
 
Tweede lid en derde lid 
In het tweede lid wordt geregeld dat de administratie en/of controle van de zorg per (bij amvb te 
bepalen) regio wordt verricht door een door Onze Minister (bij beschikking) aan te wijzen Wlz-
uitvoerder. In ieder geval de administratie zal aan aangewezen Wlz-uitvoerders worden 
opgedragen. Of, en in welke mate controle rechtstreeks aan die uitvoerders zal worden opgelegd, 
zal bij de amvb worden bepaald. De Wlz-uitvoerders die de administratie en/of controle op grond 
van dit lid opgedragen krijgen, verrichten deze onder eigen verantwoordelijkheid en voor alle 
verzekerden in de regio.  
 
Zoals in hoofdstuk 5 is aangegeven, verwacht de regering dat de Wlz-uitvoerders die in een 
bepaalde regio niet voor het verrichten van de administratie en/of controle zijn aangewezen, hun 
werkzaamheden aan de aangewezen Wlz-uitvoerder uitbesteden. Die zal daarmee het 'zorgkantoor' 
gaan heten. Het gaat daarbij om werkzaamheden in kader van de uitvoering van de zorgplicht (de 
 60
artikelen 4.2.1 en 4.2.2) en om de werkzaamheden bedoeld in het eerste lid. Het zorgkantoor zal 
derhalve zowel werkzaamheden verrichten waarvoor het zelf eindverantwoordelijk is (namelijk voor 
zover het de administratie en/of controle uitvoert voor de zorg van alle verzekerden in de regio en 
voor zover het de taken, bedoeld in de artikelen 4.2.1, 4.2.2 en het eerste lid uitvoert voor de 
eigen verzekerden in de regio) als werkzaamheden verrichten waarvoor de overige Wlz-uitvoerders 
eindverantwoordelijk zijn (namelijk voor zover het in de regio de taken, bedoeld in de artikelen 
4.2.1, 4.2.2 en het eerste lid, verricht namens de overige Wlz-uitvoerders). Dat laatste laat 
overigens onverlet dat het zorgkantoor de verantwoordelijkheid heeft om de aan hem uitbestede 
taken goed te verrichten, zodat ook het zorgkantoor aangesproken zal kunnen worden bij een 
slechte taakuitoefening.  
In de amvb en de aanwijzing kunnen ook nadere voorwaarden aan de bij de amvb geregelde 
administratie- of controletaken worden gesteld.  
 
Zoals uit het algemeen deel van de memorie van toelichting blijkt, bestaat het voornemen om het 
aantal zorgkantoorregio's op langere termijn te verminderen. Dat kan betekenen dat de 
administratie en/of controle van de zorg in bepaald deel van Nederland onder de reikwijdte van een 
ander zorgkantoor komt te vallen. Daarnaast kunnen er ook andere redenen zijn op grond waarvan 
er voor een regio een andere Wlz-uitvoerder voor de administratie en/of controle moet worden 
aangewezen (bijvoorbeeld indien een Wlz-uitvoerder ophoudt te bestaan of in het in het vierde lid 
beschreven geval). De laatste zin van het tweede lid geeft de mogelijkheid om in de amvb of in de 
aanwijzingen regels te stellen om in dergelijke gevallen van 'wijziging van zorgkantoor' regels te 
stellen om een goede overdracht - van bijvoorbeeld persoonsgegevens van de betrokken cliënten 
en van de zorginkoopcontracten - te bereiken.  
 
Het derde lid maakt het mogelijk om bij amvb regels aan uitbesteding van taken door de Wlz-
uitvoerders te stellen. Gedacht kan bijvoorbeeld worden aan een regel die het de Wlz-uitvoerders 
gebiedt om de zorgbemiddeling slechts aan het zorgkantoor uit te besteden onder de voorwaarde 
dat dat de bemiddeling niet op zijn beurt aan een zorgaanbieder uitbesteedt. Indien de overige 
Wlz-uitvoerders hun taak om ervoor te zorgen dat hun verzekerden de zorg krijgen waarop zij zijn 
0
aangewezen (art. 4.2.1, eerste lid, onderdeel b, 1 ) en daarmee onder meer de zorginkoop aan het 
zorgkantoor uitbesteden, zal in wezen sprake zijn van "dooruitbesteding". Immers, de Wlz voorziet 
in een naturaverzekering, wat betekent dat een verzekerde met een CIZ-indicatie (tenzij hij een 
pgb krijgt) jegens de Wlz-uitvoerder waarbij hij ingeschreven is, recht heeft op de geïndiceerde 
zorg. Deze heeft de plicht om ervoor te zorgen dat zijn verzekerde deze zorg tijdig krijgt. Ter 
                                                           
60
 Het sluiten van zorginkoopovereenkomsten namens de overige Wlz-uitvoerders zal plaats moeten vinden op 
basis van een volmacht aan het zorgkantoor, het nemen van beschikkingen namens deze Wlz-uitvoerders zal 
aan het zorgkantoor moeten worden gemandateerd, en feitelijke werkzaamheden kunnen op grond van een 
overeenkomst van opdracht door het zorgkantoor worden verricht. In de wetstekst en in deze toelichting wordt 
voor al deze juridische vormen van overdracht van bevoegdheid het woord 'uitbesteden' gebruikt.  
139 
 

Vijfde lid 
Die lid leidt ertoe dat uitbestedingsovereenkomsten - waaronder de zorginkoopovereenkomsten - 
die in strijd met de daarvoor bij en krachtens de wet gestelde regels zijn gesloten, nietig zijn.  
 
Artikel 4.2.4  
Dit artikel komt overeen met artikel 34 van de AWBZ. In paragraaf 7.1 van de memorie van 
toelichting wordt aandacht besteed aan de mogelijkheden om de doelmatigheid van de uitvoering 
te verbeteren. 
 
Artikel 4.2.5  
Eerste lid 
Het eerste lid van het voorgestelde artikel bepaalt dat de Wlz-uitvoerder ter zake van de uitvoering 
van deze wet een administratie voert die gescheiden is van de overige activiteiten die plaatsvinden 
in de groep als bedoeld in artikel 24b van Boek 2 van het Burgerlijk Wetboek, waartoe de Wlz-
uitvoerder behoort. De reden van deze wijziging ten opzichte van het huidige artikel 35 AWBZ is, 
dat laatstgenoemd artikel ervan uitgaat dat de zorgverzekeraar zowel zorgverzekeringen aanbiedt 
als de AWBZ uitvoert. Omdat de uitvoering van Zvw en Wlz als gevolg van het onderhavige 
wetsvoorstel in verschillende rechtspersonen dient plaats te vinden, is dit niet langer aan de orde. 
 
Tweede lid 
Wlz-uitvoerders hebben op grond van artikel 4.2.1, eerste lid, de taak de Wlz uit te voeren (voor 
zover deze uitvoering niet aan andere rechtspersonen is opgedragen). Zoals in het voorgaande is 
aangegeven, zullen naar verwachting de Wlz-uitvoerders die in een regio geen zorgkantoorfunctie 
hebben, het werk in die regio uitbesteden aan de als zorgkantoor aangewezen Wlz-uitvoerder. Het 
tweede lid brengt met zich dat de Wlz-uitvoerders naast hun eigen Wlz-taken en de Wlz-taken die 
zij als zorgkantoor in opdracht van andere Wlz-uitvoerders verrichten, geen andere 
werkzaamheden mogen verrichten, tenzij deze taken hen bij of krachtens een andere wet worden 
opgedragen. Bij dat laatste kan op dit moment met name worden gedacht aan een verplichting om 
gegevens te verstrekken die noodzakelijk zijn voor de uitvoering van zo'n andere wet. Het tweede 
lid leidt ertoe dat een Wlz-uitvoerder geen zorgverzekeringen als bedoeld in de Zvw of aanvullende 
verzekeringen zal kunnen aanbieden en uitvoeren. 
 
Artikelen 4.3.1 en 4.3.2 
Deze artikelen komen overeen met de huidige artikelen 36 en 37 van de AWBZ. Op grond van 
artikel 4.3.2, eerste lid, onderdeel a, is de aangewezen Wlz-uitvoerder de rechtspersoon die tot 
naleving is verplicht. 
 
Artikel 4.4.1 
In dit onderdeel worden de Wlz-uitvoerders uitgezonderd van de werkingssfeer van de Kaderwet 
zelfstandige bestuursorganen (Kaderwet zbo’s). De Wlz-uitvoerder heeft, voor zo ver 
publiekrechtelijke taken worden uitgevoerd, de hoedanigheid van een (privaatrechtelijk) zelfstandig 
bestuursorgaan, net als de zorgkantoren die de huidige AWBZ uitvoeren. De Kaderwet zbo’s is bij 
inwerkingtreding niet van toepassing geworden op de bestaande zorgkantoren. 
De NZa vervult als toezichthouder op grond van de Wmg een belangrijke rol bij het toezicht op 
zorgverzekeraars en Wlz-uitvoerders.  
Zonder nadere regeling zou op de Wlz-uitvoerder het bepaalde in Hoofdstuk 4, Afdeling 3, van de 
Kaderwet zbo’s van toepassing zijn geworden. Artikel 37 van de Kaderwet bepaalt dat de artikelen 
26 tot en met 35 van toepassing zijn indien een zelfstandig bestuursorgaan uitsluitend de 
opgedragen wettelijke taken en daaruit onmiddellijk voortvloeiende werkzaamheden uitvoert.  
De genoemde artikelen hebben betrekking op de verantwoordelijkheid van de Minister bij begroting, 
het beheer en verantwoording, en regelen aangelegenheden als het goedkeuren en vaststellen van 
de begroting van het zelfstandig bestuursorgaan, de opstelling van het jaarverslag enz. Deze 
onderwerpen vinden echter al sinds jaar en dag een gelijkwaardig equivalent in regels die zijn 
gesteld bij of krachtens de AWBZ, de Wmg, de Wet financiering sociale verzekeringen (Wfsv) en 
het daarop gebaseerde Besluit Wfsv. Die regels worden uitgevoerd door de NZa en het 
Zorginstituut. Deze sectorspecifieke regels zijn – op vergelijkbare wijze als in de huidige AWBZ – 
141 
 

Hoofdstuk 2 van de Kaderwet zbo’s geeft enkele bepalingen omtrent de vormgeving van 
publiekrechtelijke zbo’s zoals het CIZ. Het onderhavige wetsvoorstel bevat hierdoor zelf geen 
bepalingen over onder meer benoeming en ontslag van leden of over hun nevenfuncties. De 
Minister van VWS heeft reeds op grond van artikel 12 van de Kaderwet de bevoegdheid en taak om 
leden van het CIZ te benoemen en eventueel te schorsen en te ontslaan. De Minister is hierdoor in 
staat om de kwaliteit van het bestuur van het CIZ te beïnvloeden. Artikel 13 van de Kaderwet 
bepaalt bovendien dat een lid van een publiekrechtelijk zbo geen nevenfuncties mag vervullen die 
ongewenst zijn met het oog op een goede vervulling van zijn functie of de handhaving van zijn 
onafhankelijkheid of van het vertrouwen daarin. Hoewel het vervullen van andere functies door 
CIZ-leden niet per definitie ongewenst is, moet vermeden worden dat een andere, tegelijkertijd 
beklede (neven)functie in de weg staat aan een goede functievervulling bij het CIZ. Het hebben of 
aanvaarden dergelijke functies moet daarom ook bij de Minister worden gemeld, zodat ook voldaan 
kan worden aan de verplichte openbaarheid van de nevenfuncties. De leden van het CIZ kunnen in 
ieder geval geen lidmaatschap hebben van het Zorginstituut, van de Nederlandse Zorgautoriteit, 
van het bestuur van een zorg- of Wlz-uitvoerder-, of van het bestuur van een gemeente. 
In het derde tot en met zesde lid worden, in aanvulling op de bepalingen van hoofdstuk 2 van de 
Kaderwet zbo’s, enkele eisen gesteld aan de vormgeving van het CIZ. Dit betekent dat het CIZ, net 
als het CAK, uit ten hoogste drie leden kan bestaan, onder wie in ieder geval een voorzitter. De 
voorzitter van het CIZ zal het CIZ in en buiten rechte vertegenwoordigen. De bestuursleden van 
het CIZ worden benoemd op grond van de deskundigheid die nodig is voor de uitoefening van de 
taken van het CIZ alsmede op grond van maatschappelijke kennis en ervaring. Zij zullen derhalve 
in ieder geval voldoende deskundigheid moeten hebben van de (langdurige) zorg en de bestuurlijke 
omgeving waarin het CIZ zich bevindt. De leden van het CIZ worden, wederom in lijn met de leden 
van het CAK, benoemd voor ten hoogste vier jaar. Omdat het ongewenst is om een onbeperkte 
herbenoeming van de CIZ-leden mogelijk te maken, kan een eventuele herbenoeming ten hoogte 
twee maal en telkens voor ten hoogste vier jaar plaatsvinden. 
 
Artikel 7.1.2 
Eerste lid 
Zelfstandige bestuursorganen hebben als kenmerk dat zij niet onder volledige politieke 
verantwoordelijkheid werkzaam zijn. Om die reden hebben zij een gesloten huishouding, hetgeen 
inhoudt dat hun taken en bevoegdheden zijn beperkt tot die taken en bevoegdheden waarvoor het 
betreffende zbo is ingesteld. Het CIZ kan dus niet zelfstandig zijn taken en bevoegdheden 
uitbreiden, beperken of delegeren. In het geval een zbo een (neven)activiteit wenst uit te oefenen 
die niet onmiddellijk voortvloeit uit de wettelijke taak en daar ook niet onlosmakelijk mee is 
verbonden, is het uitgangspunt dat de betreffende activiteit ten minste de goedkeuring of 
instemming van de Minister behoeft. Artikel 8 van de Kaderwet biedt daar enige ruimte voor, 
omdat dat artikel het aanvaarden van een mandaat met de goedkeuring van de betrokken minister 
mogelijk maakt. De Minister kan de goedkeuring onthouden wegens strijd met het recht of op de 
grond dat de te mandateren bevoegdheid naar het oordeel van de Minister een goede 
taakuitoefening door het zelfstandig bestuursorgaan kan belemmeren. Artikel 32 van de Kaderwet 
geeft bovendien aan dat in voor bepaalde beslissingen de voorafgaande instemming van de 
betrokken minister nodig is, waaronder het door dat zelfstandig bestuursorgaan oprichten van dan 
wel deelnemen in een rechtspersoon. Hiermee kan worden voorkomen dat het CIZ activiteiten gaat 
ontplooien die niet behoren tot de terreinen waarop het CIZ taken heeft. 
Artikel 7.1.2, eerste lid, bepaalt dat het CIZ de taak heeft om op onafhankelijke wijze de 
indicatiebesluiten te nemen als bedoeld in artikel 3.2.2, eerste lid. Het CIZ doet dit op aanvraag 
door of namens de verzekerde, zonder daar kosten voor in rekening te brengen.  
 
Tweede lid 
Naast de taken die het CIZ heeft bij de uitvoering van deze wet, is het CIZ ook belast met taken in 
het kader van de Wet zorg en dwang psychogeriatrische en verstandelijk gehandicapte cliënten (31 
996, hierna: Wet zorg en dwang). De Wet zorg en dwang biedt een uniforme regeling voor het 
verlenen van zorg aan mensen met een psychogeriatrische aandoening, zoals dementie, of een 
verstandelijke beperking, ook als zij daar niet mee instemmen. De Wet zorg en dwang voorziet in 
een uitgebreide procedure die moet worden gevolgd voordat dwang of onvrijwillige zorg kan 
worden toegepast. De Wet zorg en dwang geeft nadrukkelijk taken en bevoegdheden aan een 
143 
 

Artikel 7.2.1  
Hoofdstuk 3 van de Kaderwet voorziet in enkele algemene bepalingen over de 
informatievoorziening en de sturing en toezicht. Meer specifiek worden algemene bepalingen 
gegeven over het werkprogramma, de begroting, het jaarverslag, de jaarrekening en het budget 
van zbo’s. Die bepalingen zijn rechtstreeks van toepassing op het CIZ als publiekrechtelijk zbo. In 
aanvulling daarop staan in paragraaf 7.2 enkele artikelen die specifiek betrekking hebben op het 
van het CIZ. Daarbij is zoveel mogelijk aangesloten bij de bepalingen over het CAK omdat ook CAK 
een publiekrechtelijk zbo is dat op grond van dit wetsvoorstel wordt ingesteld.  
Dit houdt onder meer in dat het CIZ jaarlijks vóór 1 november een werkprogramma en een 
begroting aan de Minister van VWS stuurt (artikel 7.2.1, eerste lid). Over het werkprogramma zijn 
in de Kaderwet geen bepalingen opgenomen. Artikelen 6.2.1, tweede tot en met vijfde lid, dat 
betrekking heeft op het werkprogramma en de begroting van het CAK, wordt met artikel 7.2.1, 
tweede lid, van overeenkomstige toepassing verklaard op het CIZ. Het werkprogramma van het 
CIZ behoeft derhalve de goedkeuring van de Minister en bevat een omschrijving van de activiteiten 
die het CIZ wil gaan verrichten. Zoals reeds is vermeld in paragraaf 5.6 is het werkprogramma 
voor de Minister van belang vanuit de politieke en budgettaire verantwoordelijkheid van de Minister 
voor het goed functioneren van het zbo, in dit geval het CIZ. Het werkprogramma bevat een 
omschrijving van alle werkzaamheden die het CIZ in het volgende kalenderjaar wil verrichten, 
zodat de Minister daar een volledig beeld van heeft. Het gaat dus niet alleen om een omschrijving 
van de taken die rechtstreeks uit artikel 7.1.2 voortvloeien, maar ook van de taken die via 
mandaat bij het CIZ zijn belegd. 
Net als het CAK moet ook het CIZ op grond van artikel 26 van de Kaderwet jaarlijks aan de 
Minister een begroting moet toezenden. De artikelen 27 en 28 van de Kaderwet geven aan wat de 
inhoud en vormgeving van de begroting moet zijn. Artikel 6.2.1, vierde lid, is uiteraard alleen van 
overeenkomstige toepassing voor zover het de beheerskosten van het CIZ betreft. Het CIZ heeft 
immers geen taak op grond van de Wtcg. De beheerskosten die betrekking hebben op eventuele 
activiteiten die in mandaat worden uitgevoerd, maken logischerwijs wél onderdeel uit van de 
bedoelde beheerskosten. 
Met het derde lid wordt artikel 6.2.3 van overeenkomstige toepassing verklaard op het CIZ. Dat 
artikel is inhoudelijk gelijk aan het huidige artikel 51b van de AWBZ dat reeds op het CAK van 
toepassing is. 
 
Artikel 7.2.2 
Het CIZ maakt kosten voor de uitvoering van zijn wettelijke taken. Vanuit ’s Rijks kas ontvangt het 
CIZ daarom een bedrag voor de beheerskosten die onder andere gemaakt worden voor de 
huisvesting, het personeel en ICT. Net als bij de beheerskosten van het CAK controleert de Minister 
de beheerskosten, omdat ook deze kosten afkomstig zijn uit de begroting.  
Artikel 7.2.2 bepaalt dat de Minister het budget voor beheerskosten vaststelt vóór 1 december van 
het jaar, voorafgaand aan het jaar waarop het budget betrekking heeft. Het werkprogramma en de 
begroting van het CIZ worden derhalve eerder aan de Minister gestuurd (artikel 7.2.1, eerste lid).  
Artikel 6.2.2 is van overeenkomstige toepassing op het budget voor de door het CIZ te maken 
beheerskosten. Dit houdt in dat het budget voor beheerskosten wordt gedekt uit ’s Rijks kas 
(artikel 6.2.2, tweede lid) en dat het CIZ over ten hoogste een derde gedeelte van het in het 
budget opgenomen bedrag voor beheerskosten dat laatstelijk voor hem voor een geheel jaar is 
vastgesteld, in het geval het budget niet is vastgesteld voor 1 januari van het kalenderjaar waarop 
de begroting betrekking heeft (artikel 6.2.2, derde lid). Het CIZ mag bovendien met betrekking tot 
de beheerskosten geen verplichtingen aangaan of uitgaven doen die leiden tot overschrijding van 
het in het budget opgenomen bedrag voor de beheerskosten (artikel 6.2.2, vierde lid). Aan de 
Minister komt, doordat artikel 6.2.2, vijfde lid van overeenkomstige toepassing wordt verklaard, de 
bevoegdheid het in het budget opgenomen bedrag voor de beheerskosten te wijzigen. 
 
Artikel 7.2.3 
De artikelen 6.2.4 tot en met 6.2.6 stellen regels met betrekking tot het werkprogramma, de 
begroting, het budget, het jaarverslag, de jaarrekening en de te vormen egalisatiereserve van het 
CAK. Deze artikelen hoeven niet te worden herhaald voor wat betreft het CIZ, maar worden van 
overeenkomstige toepassing verklaard op het CIZ. In het eerste lid van artikel 7.2.3 wordt artikel 
6.2.5 van overeenkomstige toepassing verklaard op het werkprogramma, de begroting, het 
145 
 

voor aspecten van de inrichting van het leven die in de overige onderwerpen mogelijk niet zijn 
vervat.  
 
De mogelijkheid om dagelijks te douchen, tijdige hulp bij toiletgang en het tijdig verwisselen van 
incontinentiemateriaal 
Als de verzekerde dat wil, moet hij dagelijks kunnen douchen, ook als hij daarbij vanwege zijn 
beperking hulp nodig heeft. De wens van de verzekerde staat hierbij centraal. Dagelijks douchen is 
voor de verzekerde vanzelfsprekend geen plicht. Het gaat erom dat er afspraken over gemaakt 
worden. Als de verzekerde dat liever heeft, kan hij ook hulp krijgen bij het op een andere manier 
wassen. Als de verzekerde naar het toilet moet, moet hij niet op een toiletronde hoeven te 
wachten, maar moet hij snel geholpen worden als hij het niet alleen kan. Ook moet 
incontinentiemateriaal tijdig verwisseld worden. Met “tijdig” wordt bedoeld, tijdig voor de 
individuele verzekerde in zijn specifieke situatie.  
 
Voldoende en gezonde voeding en drinken  
Het uitgangspunt is dat de verzekerde genoeg te eten en te drinken krijgt. Als hij niet zelf kan eten 
en drinken, moet de hulp zodanig zijn dat hij de gelegenheid en tijd krijgt om voldoende voeding 
en vocht binnen te krijgen. Eten dat smakelijk is, zullen verzekerden met meer smaak en dus beter 
op eten. Het eten moet gezond zijn volgens de gangbare normen en het ligt in de rede dat de 
maaltijden voldoende gespreid zijn over de dag. Het spreekt vanzelf dat uitdroging en 
ondervoeding worden voorkomen en op de houdbaarheidsdatum van eten en drinken wordt gelet. 
 
Een schone en verzorgde leefruimte  
De instelling is het thuis van de verzekerden. De verzekerden moeten zich er dan ook 
daadwerkelijk thuis voelen. Een verzorgde leefruimte, zowel de eigen kamer, als de 
gemeenschappelijke ruimten, is daarbij een belangrijk aspect. De kamer, het sanitair en de 
gemeenschappelijke leefruimte moeten schoon zijn en er verzorgd uitzien. Er moet ruimte zijn voor 
bezoek; de verzekerde moet zich thuisvoelen met de medewerkers en met medebewoners. 
 
Respectvolle bejegening, passend bij de eigenheid van de verzekerde, en veilige en aangename 
sfeer 
Een verzorgde leefruimte en een aangename en veilige sfeer zijn onderdeel van het domein woon- 
en leefsituatie in de termen van de kwaliteitskaders. De zorgverleners hebben aandacht voor hoe 
het met de verzekerde gaat, geven antwoord op zijn vragen en zijn beleefd. Er moet een sfeer zijn 
waarin verzekerden het durven te zeggen als iets niet naar hun zin gaat. Mensen hebben respect 
en aandacht voor elkaar in al hun verscheidenheid, ook als het gaat om verschillen in etniciteit, 
ras, levensovertuiging, culturele achtergrond of seksuele geaardheid. Respectvolle en passende 
bejegening en het hierna volgende beleven van godsdienst of levensovertuiging behoren tot het 
domein van het mentaal welbevinden. Met de formulering “passend bij de eigenheid van de 
verzekerde” wordt gedoeld op de noodzaak dat ook rekening gehouden wordt met diens seksuele 
geaardheid.  
 
Beleven van godsdienst of levensovertuiging  
Verzekerden moeten de mogelijkheid hebben hun godsdienst of levensovertuiging te beleven. Op 
grond artikel 6 van de Wkkgz is het voor zorgaanbieders die verblijfszorg leveren verplicht om 
geestelijke verzorging aan te bieden. Het kunnen beleven van godsdienst of levensovertuiging is 
ruimer. Het geeft bewoners van instellingen de mogelijkheid om te bidden voor het eten, een 
hoofddoekje of keppeltje te dragen of feesten te vieren. Bij de zorg en bijvoorbeeld de voeding zal 
zoveel mogelijk met de godsdienst of de levensovertuiging rekening moeten worden gehouden.  
 
Een zinvolle daginvulling en beweging  
Wie liever helpt bij het koffie schenken dan bingo speelt, moet in principe die gelegenheid krijgen. 
Er zijn voldoende activiteiten en verzekerden en familieleden worden daarover geïnformeerd. 
Mensen die dat willen, krijgen hulp bij een actieve deelname aan de samenleving. Mensen worden 
gestimuleerd om te (blijven) bewegen. Wie nog kan lopen, hoeft niet in een rolstoel naar de 
activiteiten te worden gebracht. De zeggenschap over de dagindeling, de daginvulling en aandacht 
147 
 

8.1.3, vierde lid). Het vijfde lid van artikel 8.1.3 bepaalt bovendien dat, ook als de verzekerde niet 
bereid is met de zorgaanbieder te overleggen, de zorgaanbieder toch in een zorgplan moet 
vastleggen welke inhoudelijke doelen hij met de zorgverlening in een bepaalde periode wil bereiken 
en op welke wijze hij zoveel mogelijk rekening houdt met wat de wensen van de verzekerde 
zouden kunnen zijn. Ook in dat geval maken de beschreven doelen deel uit van het zorgplan. 
Aan de wensen van de verzekerde die in een instelling verblijft moet zoveel mogelijk tegemoet 
worden gekomen. De zorgaanbieder moet de weloverwogen wensen van de verzekerde 
respecteren, tenzij dat in redelijkheid niet van de zorgaanbieder verlangt kan worden. De wensen 
van de verzekerden vinden dus wel een grens in wat redelijk is gezien de mogelijkheden van de 
verzekerde, de eisen van goed zorgverlenerschap en van de rechten van andere verzekerden of 
een goede en ordentelijke gang van zaken binnen de instelling (artikel 8.1.1, derde lid). Het vierde 
lid van artikel 8.1.1 maakt bovendien duidelijk dat de zeggenschap van de verzekerde over zijn 
eigen leven niet in kan houden dat de verzekerde recht kan krijgen op meer zorg dan waarop hij 
redelijkerwijs is toegewezen. De daadwerkelijke behoefte aan zorg en welzijnaspecten van het 
recht op zorg blijft leidend.  
 
Op grond van het vijfde lid van artikel 8.1.1 zal de zorgaanbieder overeenkomstig de in het 
zorgplan neergelegde afspraken daarover, in nieuwe besprekingen met de verzekerde of diens 
vertegenwoordiger tenminste tweemaal per jaar de afspraken in het zorgplan moeten evalueren en 
bijwerken. De evaluatie van het zorgplan vindt bij voorkeur plaats in aanwezigheid van de 
betrokken disciplines (bijvoorbeeld de verpleeghuisarts). Indien één of meerdere van de betrokken 
disciplines niet aanwezig kunnen zijn, worden deze voorafgaand aan de zorgplanbespreking 
geraadpleegd. Het zesde lid van artikel 8.1.1 geeft de verzekerde of degene die hem daarbij 
vertegenwoordigt (dit zijn gezien de definitie van 'vertegenwoordiger' in artikel 1.1.1 de personen, 
bedoeld in artikel 8.1.2, eerste lid) bij de initiële bespreking alsmede bij de evaluatie- en 
actualisatiebesprekingen van het zorgplan desgevraagd recht op cliëntondersteuning. Het is de 
Wlz-uitvoerder die hiervoor moet zorgen. 
 
Artikel 8.1.2 
Dit artikel geeft aan dat de verplichtingen van de aanbieder die voortvloeien uit de artikelen 8.1.1 
en 8.1.3 in verschillende gevallen moeten worden nagekomen jegens andere personen dan de 
verzekerde. Artikel 8.1.2 stelt regels over de betrokkenheid van de wettelijke vertegenwoordigers 
bij het tot gelding brengen van rechten jegens de zorgaanbieder door of voor bepaalde groepen 
van jeugdigen en wilsonbekwamen. In deze bepaling zijn, in iets andere bewoordingen, de eerste 
vijf leden van artikel 7:465 BW overgenomen, die aangeven in welke gevallen de zorgaanbieder de 
verplichtingen jegens een ander moet nakomen in plaats van de verzekerde, of naast hem bij de 
uitvoering van deze artikelen wordt betrokken. De regering heeft aangekondigd dat het 
voornemens is de rechten betreffende het inzagerecht van nabestaanden, de bewaartermijn van 
het medisch dossier en de verplichting om in het dossier aantekening te maken van beslissingen, 
waarvoor de cliënt wilsonbekwaam wordt geacht, nog deze kabinetsperiode nader wettelijk te 
regelen in een afzonderlijke wijziging van de Wet op de geneeskundige behandelovereenkomst 
(WGBO).  
 
Het eerste lid regelt dat bij de bespreking van het zorgplan van personen die niet volwassen zijn of 
die niet in staat zijn te achten tot een redelijke waardering van hun belang, ook andere personen 
moeten worden betrokken. In de onderdelen tot en met e zijn vijf verschillende situaties 
uitgewerkt. Zo is in onderdeel b vastgelegd dat, indien een verzekerde tussen de twaalf en zestien 
jaar is, niet alleen met hem moet worden gesproken, maar ook met zijn ouders of voogd. De 
zorgaanbieder moet in beginsel beide ouders bij de zorgplanbespreking betrekken. Indien één van 
de ouders niet aanwezig is, zal het afhangen van de omstandigheden van het geval welke 
inspanning de zorgaanbieder moet leveren om met de ontbrekende ouder in contact te treden. Bij 
ingrijpende vraagstukken zal deze inspanning groter moeten zijn dan bij niet ingrijpende zaken. 
Ingevolge artikel 8.1.2 moet de zorgaanbieder zijn verplichtingen jegens minderjarigen jonger dan 
twaalf jaar of jegens wilsonbekwame ouderen nakomen jegens de ouders, voogd, mentor, etc. Dat 
de verzekerde in voorkomend geval niet in staat wordt geacht tot een redelijke waardering van zijn 
belangen inzake een bepaalde kwestie, hoeft er echter niet aan in de weg te staan dat de 
verzekerde toch zoveel mogelijk bij de bespreking wordt betrokken. Het is zelfs wenselijk de 
149 
 

Artikel 9.1.1 biedt een soortgelijke bepalingen voor het gebruik van het BSN door Wlz-uitvoerders 
in het kader van de Wlz. De artikelen 4 en 6 tot en met 9 worden in artikel 9.1.1, eerste lid, van 
overeenkomstige toepassing verklaard op de Wlz-uitvoerders. De artikelen 10 tot en met 12 
worden in gewijzigde vorm overgenomen. Hierdoor is de Wlz-uitvoerder bevoegd en verplicht om in 
zijn administratie het BSN van zijn verzekerden te gebruiken voor de uitvoering van deze wet. De 
Wlz-uitvoerder zal het BSN aan de hand van een identificerend document vaststellen, gebruiken en 
opnemen in de administratie. De Wlz-uitvoerder bewaart het burgerservicenummer gedurende 
zeven jaren na het einde van de inschrijving van de verzekerde (artikel 2:10, derde lid, Burgerlijk 
Wetboek, zie ook artikel 68 Zvw).  
  
Tweede lid 
In artikel 5 van de Wet gebruik burgerservicenummer in de zorg wordt bepaald wanneer de 
zorgaanbieder de identiteit en het van de cliënt vaststelt. Dit lid geeft een soortgelijke bepaling die 
specifiek ziet op de Wlz-uitvoerder en zijn taken. De Wlz-uitvoerder stelt de identiteit en het BSN 
van de verzekerde op grond van dit lid vast indien de persoon zich ter inschrijving bij de Wlz-
uitvoerder meldt of voor zover dat redelijkerwijs nodig is ter uitvoering van artikel 12 van de Wet 
algemene bepalingen burgerservicenummer. 
 
Derde lid 
Dit lid bepaalt dat bij gegevensuitwisseling tussen de Wlz-uitvoerders en de in de artikelen 9.1.2 
tot en met 9.1.5 genoemde personen en instanties het BSN wordt gebruikt, voor zover die 
personen en instanties tot gebruik van dat nummer bevoegd zijn. Dit lid komt overeen met artikel 
52, vierde lid, van de AWBZ en artikel 86, vierde lid, van de Zvw. Welke personen en instanties 
bevoegd zijn om het BSN in de zorgsector te gebruiken is kenbaar via de registers die op grond 
van hoofdstuk 3 van de Wet gebruik burgerservicenummer zijn ingesteld. 
 
Vierde en vijfde lid 
Deze leden bieden grondslagen om regels te stellen over het gebruik van het BSN in de Wlz-keten. 
Het vierde lid bepaalt dat bij ministeriële regeling kan worden bepaald aan welke beveiligingseisen 
de het gebruik van het burgerservicenummer door de Wlz-uitvoerder, alsmede de opname daarvan 
in zijn administratie, moet voldoen. Op grond van het eerste lid zijn de artikelen 4 en 8 van de Wet 
gebruik burgerservicenummer in de zorg van overeenkomstige toepassing verklaard zodat de 
zorgaanbieder bevoegd om deze gegevensverwerking te verrichten. Artikel 10 van de Wet gebruik 
burgerservicenummer in de zorg biedt een grondslag voor regels over opname in van het BSN in 
de administratie van de zorgaanbieder en het vermelden van het BSN aan een zorgaanbieder, een 
indicatieorgaan (het CIZ) of een zorgverzekeraar, waaronder begrepen de Wlz-uitvoerder (resp. 
artikelen 8 en 9 van de Wet gebruik burgerservicenummer in de zorg). Het vierde lid biedt een 
soortgelijke grondslag voor het stellen van regels. 
 
Het vijfde lid biedt een grondslag om bij algemene maatregel van bestuur vormen van zorg als 
bedoeld in artikel 3.1.1, alsmede categorieën van Wlz-uitvoerders en in de artikelen 9.1.2 tot en 
met 9.1.4 genoemde personen en instanties te kunnen uitzonderen van de toepassing van het 
bepaalde bij of krachtens eerste tot en met derde lid. Artikel 2 van de Wet gebruik 
burgerservicenummer in de zorg biedt een deels overlappende grondslag. Het vierde lid is ruimer in 
de zin dat de regels ook betrekking kunnen hebben op andere personen en instanties dan 
aanbieders, indicatieorganen en zorgverzekeraars in de zin van die wet. 
 
Zesde lid 
In dit lid is bepaald dat het CIZ de identiteit van de verzekerde controleert bij de aanvraag van een 
indicatiebesluit. Aldus is gewaarborgd dat de gegevens die het CIZ beoordeelt, betrekking hebben 
op de te indiceren persoon. 
 
Artikel 9.1.2  
Eerste en achtste lid 
In dit artikel wordt de gegevensverstrekking tussen de ketenpartijen van de Wet langdurige zorg 
geregeld. In de huidige AWBZ wordt voor de gegevensuitwisselingen tussen de ketenpartijen, het 
CIZ, de zorgverzekeraar, de zorgaanbieder en het CAK via de AZR-systematiek vormgegeven. AZR 
151 
 

voorziening voor gezondheidszorg, termen uit 21 Wbp) waarop doorgaans een medisch 
beroepsgeheim rust. De regeling in artikel 457, eerste lid, van Boek 7 van het Burgerlijk Wetboek 
(BW) brengt met zich mee, dat de derde bij wie die gegevens berusten vervolgens nog kan 
besluiten de betreffende gegevens niet te verstrekken, ondanks de gegeven toestemming. Dit kan 
er in de praktijk toe leiden dat gegevens toch niet beschikbaar komen, ook in gevallen waarin de 
zorgverlener zelf voorwerp van onderzoek is. Het laten voortduren van die situatie is met het oog 
op een juiste allocatie van de schaarse financiële middelen ongewenst. Misbruik en fraude dienen 
zoveel mogelijk voorkomen te worden. Om die reden bepaalt het voorgestelde tweede lid dat in 
een dergelijk geval de zorgverlener geen eigen, zelfstandige afwegingsruimte toekomt. De derde 
volzin van artikel 457, eerste lid, van Boek 7 van het BW bepaalt reeds dat gegevens kunnen 
worden verstrekt zonder toestemming, of zonder toets op de persoonlijke levenssfeer van een 
ander, indien het bij of krachtens de wet bepaalde daartoe verplicht. Het thans voorgestelde 
tweede lid is een dergelijke wettelijke verplichting. Op grond van dit lid zijn deze personen 
verplicht om gegevens, waaronder betreffende de gezondheid, aan het CIZ te verstrekken, voor 
zover die nodig zijn voor de indicatiestelling. Hiermee wordt derhalve voorzien in een wettelijke 
grondslag om de verstrekking zonder inachtneming van de beperkingen, bedoeld in de eerste twee 
volzinnen van artikel 457, eerste lid, van Boek 7 van het Burgerlijk Wetboek te laten geschieden. 
Hierdoor wordt gewaarborgd dat gegevens die noodzakelijk zijn voor de beoordeling van het recht 
op prestaties ingevolge de Wlz altijd beschikbaar kunnen zijn, en de beoordeling van dat recht niet 
afhankelijk is van de vraag welke gegevens de verzekerde of de zorgverlener wel of niet wenst te 
verstrekken. 
De regering acht deze inbreuk op de persoonlijke levenssfeer van de verzekerde gerechtvaardigd. 
Bij deze afweging betrekt de regering de volgende aspecten: 
 de verstrekking beperkt zich tot gegevens die noodzakelijk zijn voor de beoordeling van 
een wettelijk recht die (mede) afhankelijk is van de gezondheidstoestand van de 
verzekerde; 
 alleen verzekerden die voldoen aan de wettelijke voorwaarden behoren in aanmerking te 
komen voor prestaties op grond van de wet; zowel de schaarse financiële middelen als de 
noodzaak om het draagvlak voor deze volksverzekering te behouden vergen een adequate 
aanpak van misbruik en fraude; 
 het belang van een juiste allocatie van de beschikbare middelen is zo groot, dat het 
proportioneel is aan de voorgestelde inbreuk op de persoonlijke levenssfeer; 
 het hiervoor genoemde belang kan niet op een andere wijze, die het recht op de 
persoonlijke levenssfeer minder belast, worden gerealiseerd. 
 
Zie ook paragraaf 9.2 van het algemeen deel van deze toelichting. 
 
Derde lid 
Dit lid komt overeen met artikel 53, tweede lid, van de AWBZ. Het geeft de mogelijkheid voor het 
CIZ en de zorgaanbieder of elkaar persoonsgegevens te verstrekken, waaronder medische 
persoonsgegevens, voor zover de verzekerde daartoe uitdrukkelijk toestemming heeft verleend. 
Het gaat hierbij om gegevens die niet noodzakelijk zjijn voor de uitvoering van de taken die 
genoemd zijn in het eerste lid. Hierdoor kan een zorgaanbieder zo snel mogelijk het indicatiebesluit 
ontvangen, dat hij nodig heeft om de zorgverlening te kunnen aanvangen. In het geval de 
verzekerde al weet naa welke zorgverlener hij zou willen, wordt tijdsverlies vermeden. Omdat niet 
gesteld kan worden dat deze onmiddellijk toezending van onder meer het indicatiebesluit voor dit 
doel noodzakelijk is voor de uitvoering van de Wlz, is er voor gekozen om deze 
gegevensverstrekking alleen plaats te laten hebben in het geval de verzekerde daar uitdrukkelijk 
mee heeft ingestemd. 
 
Vierde lid 
Het geval kan zich voordoen dat een zorgaanbieder zorg heeft verleend, anders dan op grond van 
een overeenkomst met de Wlz-uitvoerder. Dit kan plaatsvinden door zorginkoop via een pgb, of 
door restitutie als vergoeding van de zorg die in het buitenland is ontvangen.   
 
 
 
153 
 

uitvoerder, aangegeven dat de gegevensuitwisseling tussen een Wlz-uitvoerder en de gemeente 
kan plaatsvinden met het doel de zorg vanuit de Wlz met de ondersteuning of hulp vanuit de Wmo 
2015 of de Jeugdwet af te stemmen alsmede dubbele verstrekkingen te voorkomen. Voor de 
afstemming van Wlz-zorg op de ondersteuning vanuit de Wmo 2015 of de hulp vanuit de Jeugdwet 
is de nadrukkelijke toestemming van de verzekerde vereist. Voor deze gegevensuitwisseling wordt 
dus aangesloten bij het vereiste van voorafgaande toestemming zoals dat in de Wmo 2015 geldt. 
Het staat de verzekerde daardoor vrij om toestemming te geven voor de afstemming tussen zorg 
vanuit de Wlz en hulp vanuit het gemeentelijk domein. Indien de verzekerde deze toestemming 
niet geeft, kan dit uiteraard wel gevolgen hebben voor de integraliteit van de zorgverlening.  
 
Voorafgaande toestemming van de verzekerde is echter niet vereist voor zover het gaat om de 
melding door het CIZ aan de gemeente dat de verzekerde een indicatiebesluit heeft gekregen dat 
hem recht geeft op Wlz-zorg. Dit wordt geregeld in artikel 4.2.5, derde lid, van de Wmo 2015, 
zoals dat lid komt te luiden na wijziging middels artikel 12.15, onderdeel E. Het is voor de 
uitvoering van de Wmo 2015 en de Jeugdwet van groot belang dat gemeenten kunnen nagaan of 
een verzekerde een toewijzend of afwijzend indicatiebesluit heeft ontvangen. Indien de verzekerde 
een recht op Wlz-zorg tot gelding kan brengen, kan de gemeente immers hulp of zorg weigeren of 
aanpassen (artikel 2.3.5, zesde lid, van de Wmo 2015 en 1.2, vierde lid, van de Jeugdwet). 
Hierdoor kan worden voorkomen dat dubbele verstrekkingen of fraude plaatsvinden. Deze 
mededeling wordt dus beperkt tot “dat-informatie”, zodat niet meer informatie wordt verstrekt dan 
nodig is om de gemeentelijke hulp te weigeren of aan te passen. Indien de gemeente de hulp wil 
blijven voortzetten, ook nadat een Wlz-indicatie is afgegeven, zal de gemeente op grond van het 
tweede lid om toestemming moeten vragen om de gegevens te ontvangen om die hulp op de Wlz-
zorg af te stemmen. Vanwege de vereiste proportionaliteit zal niet in alle gevallen waarin het CIZ 
een indicatiebesluit afgeeft, automatisch een mededeling aan de gemeente wordt gedaan. De 
gemeente wordt alleen in kennis gesteld als dat nodig is. Dit voorkomt dat gemeenten ook 
informatie verwerken in situaties waarin geen afstemming nodig is. Ook wordt voorkomen dat 
gemeenten onderling telkens gegevens dienen uit te wisselen als een verzekerde verhuist naar een 
andere gemeente.  
 
De gegevensverstrekking aan het Zorginstituut kan tevens plaatsvinden in het kader van de taak 
van het Zorginstituut om de rechtmatige uitvoering van de Wlz zelf te bevorderen, zoals geregeld 
in artikel 5.1.1 (onderdeel b). 
De SVB wordt in onderdeel c genoemd, zodat de SVB over de noodzakelijk gegevens kan 
beschikken voor de uitvoering van het trekkingsrecht (artikel 3.3.3, vijfde lid) en als 
verantwoordelijke van de verzekerdenadministratie (artikel 35 van de Wet structuur 
uitvoeringsorganisatie werk en inkomen). Bij de taken als trekkingsrechtuitvoerder zl de SVB de 
gegevens moeten krijgen die nodig zijn om de persoon te kunnen identificeren, de hoogte van zijn 
persoonsgebonden budget, de aanwendigingsrichting van het budget, de partij die het budget heeft 
toegekend, de contracten die de budgethouder sluit met de hulpverleners en de rekeningen van de 
hulpverleners. 
De NZa wordt niet genoemd in het eerste lid, omdat aan de NZa reeds op grond van artikel 61, 62 
en 66 van de Wmg de benodigde gegevens worden verstrekt.  
 
Tweede lid 
Dit lid is spiegelbepaling van het eerste lid. Het lid regelt dat de partijen genoemd in het eerste lid, 
onder a tot en met c, op hun beurt alle gegevens moeten verstrekken aan de bestuursorganen in 
de keten.  
 
Vierde lid 
De in het eerste tot en met derde lid bedoelde gegevens en inlichtingen worden op verzoek 
verstrekt in schriftelijke vorm of in een andere vorm die redelijkerwijs kan worden verlangd, binnen 
een termijn die schriftelijk wordt gesteld bij het in het eerste lid bedoelde verzoek. Dit lid komt 
overeen met artikel 54, tweede lid, AWBZ en artikel 88, tweede lid, van de Zvw. 
 
 
155 
 

praktijk kan worden voortgezet, maar het is gewenst om, indien nodig, bij ministeriële regeling 
regels te kunnen stellen waaraan de ketenpartijen zich moeten houden.  
 
Artikel 9.1.7  
Dit artikel is geënt op het bestaande artikel 57b van de AWBZ. De onderdelen van dat artikel die de 
toepasselijkheid van de Wft veronderstelden, zijn in gewijzigde vorm overgenomen in artikel 9.1.7. 
De Wft is immers niet van toepassing op deze wet. Het betreft het eerste, derde, vierde en vijfde 
lid. 
Wat betreft het vierde lid, onderdeel c, en het zesde lid wordt nog het volgende opgemerkt. 
Ingevolge artikel 91, eerste lid, onderdeel d, van de Comptabiliteitswet 2001 (Cw 2001) heeft de 
Algemene Rekenkamer de in dat artikel geregelde bevoegdheden jegens - onder meer - de Wlz-
uitvoerders. Onderdeel c van het vierde lid van artikel 9.1.7 zorgt ervoor dat degenen aan wie de 
Rekenkamer bij het uitoefenen van die bevoegdheden informatie vraagt, die informatie niet op 
grond van de in het eerste lid geregelde geheimhoudingsplicht mag weigeren. zorgt er vervolgens 
voor dat de Algemene Rekenkamer dergelijke vertrouwelijk informatie niet in zijn mededelingen als 
bedoeld in artikel 91, twaalfde tot en met vijftiende lid, Cw 2001, mag opnemen. Dat laat uiteraard 
onverlet dat de Rekenkamer bij het doen van zo'n mededeling wel rekening mag houden met de 
vertrouwelijke informatie. Anders gezegd: komt de Rekenkamer bijvoorbeeld op basis van een 
onderzoek als bedoeld in artikel 91, vierde lid, Cw 2001, bij een Wlz-uitvoerder waarin zij de 
beschikking krijgt over vertrouwelijke informatie van die uitvoerder tot de conclusie dat een 
bepaald onderdeel van de Wlz niet wordt uitgevoerd, dan kan de Rekenkamer wel in een 
mededeling opnemen dat dat deel niet wordt uitgevoerd, maar mag zij niet de vertrouwelijke 
informatie citeren of weergeven die haar tot deze conclusie hebben doen komen. 
 
Anders dan de Rekenkamer in zijn advies stelt, is het zesde lid van voorliggend artikel niet 
overbodig naast artikel 91, vijftiende lid van de Cw 2001. Laatstgenoemd artikellid regelt slecht dat 
vertrouwelijke gegevens niet opgenomen mogen worden in een rapport of verslag dat naar de 
Koning en de Staten-Generaal gaat. De geheimhoudingsplicht van het zesde lid van voorliggend 
artikel geldt voor alle mededelingen als bedoeld in artikel 91, twaalfde tot en met vijfdtiende lid, 
van de Cw 2001. 
 
Artikel 9.2.1 
Eerste lid 
Op grond van artikel 9.2.1 kunnen bij of krachtens amvb regels worden gesteld over beleidsmatige 
en beheersmatige informatie. Daarmee kan worden bepaald welke gegevens gebruikt kunnen 
worden bij de monitoring van deuitvowring van deze wet (eerste lid). Het gaat hierbij om gegevens 
die door de zorgaanbieders aan Wlz-uitvoerders, de zorgautoriteit en Onze Minister worden 
verstrekt (onderdeel a), alsmede om gegeven die door Wlz-uitvoerders aan de zorgautoriteit en 
Onze Minister worden verstrekt (onderdeel b). 
 
Tweede en derde lid 
De in het eerste lid bedoelde gegevens zijn geen persoonsgegevens als bedoeld in de Wbp. De 
regels op grond van dat lid worden bovendien niet gesteld dan nadat met door zorgaanbieders of 
de Wlz-uitvoerders voorgedragen koepelorganisaties, overleg is gevoerd over de inhoud van de 
gegevens en standaardisering van de wijze waarop de gegevens worden verstrekt (tweede lid). Bij 
of krachtens amvb kan echter worden bepaald dat het overleg plaatsvindt met andere organisaties 
en instanties. 
 
HOOFDSTUK 10 
 
Artikel 10.1.1  
 
Eerste lid 
In dit artikel wordt de mogelijkheid geboden om bij algemene maatregel van bestuur bij wijze van 
experiment tijdelijk af te wijken van de Wlz, om daarmee een doeltreffender uitvoering te bereiken. 
De afwijkingsmogelijkheid heeft geen betrekking op de kring van verzekerden en de aanspraken. 
157 
 

verzekerde naast ADL-assistentie zorg behoeft, kan hij dit betrekken vanuit de Wmo 2015 en de 
Zvw.  
 
Artikelen 10.2.1 tot en met 10.2.5 
Deze artikelen komen overeen met de artikelen 65 tot en met 65d van de AWBZ. De wijzigingen 
zijn redactioneel van aard. 
 
Artikelen 10.3.1 tot en met 10.3.3 
Deze artikelen komen overeen met de artikelen 58, 61 en 64 van de AWBZ. De wijzigingen zijn 
redactioneel van aard. 
 
Artikel 10.4.1 
Het toezicht op de naleving van hoofdstuk 8, paragraaf 1, van deze wet wordt op grond van artikel 
10.4.1 gelegd bij het Staatstoezicht op de volksgezondheid (hierna: IGZ). De 
handhavingsinstrumenten van de IGZ zijn in grote mate gelijk aan de maatregelen die de IGZ op 
grond van hoofdstuk 4 van de Wkkgz kan nemen. In het derde lid is verwoord dat de IGZ niet 
verplicht is handhavend op te treden als geen sprake is van een situatie die voor de veiligheid van 
verzekerden of de zorg een ernstige bedreiging kan betekenen, of wanneer niet anderszins het 
belang van goede zorg vereist dat wordt opgetreden (vgl. artikel 24, vijfde lid, Wkkgz).  
 
Artikel 10.4.2 en 10.4.3 
Indien de bepalingen van deze wet niet worden nageleefd, moet daartegen kunnen worden 
opgetreden. Daarom is analoog aan de Wkkgz bepaald dat de Minister een aanwijzing of de IGZ 
een bevel kan geven, indien de artikelen 8.1.1, 8.1.2 of 8.1.3 niet worden nageleefd (artikel 
10.4.2).  
In artikel 10.4.3, tweede lid, is geregeld dat de Minister bestuursdwang kan toepassen als een 
aanwijzing of bevel niet wordt opgevolgd. Artikel 10.4.3, eerste lid, maakt het mogelijk dat de 
Minister met bestuursdwang optreedt tegen een zorgaanbieder of een zorgverlener die de IGZ niet 
de vereiste inzage in stukken geeft. 
 
Artikel 10.4.4 
Op grond van artikel 10.4.4, eerste lid, is de Minister tevens bevoegd een zorgaanbieder een 
aanwijzing te geven indien het die zorgaanbieder niet voldoet aan de veplichting op grond van 
artikel 9.1.2, eerste lid, om de andere ketenpartijen de benodigde gegevens te verschaffen die zijn 
nodig hebben voor de uitvoering van hun taken. Op grond van het tweede lid kan de Minister de 
zorgaabieder een last onder dwangsom opleggen als niet wordt voldaan aan de aanwijzing. 
 
HOOFDSTUK 11 
 
§ 11.1 Overgangsrecht verzekerden 
 
Artikel 11.1.1 
In de artikelen 11.1.1 tot en met 11.1.6 wordt het overgangsrecht met betrekking tot de 
aanspraken van verzekerden geregeld. Deze overgangsregels werken aanvullend op het gestelde 
overgangsrecht in de Wet maatschappelijke ondersteuning 2015. Zie daarover paragraaf 16.1.1 
van het algemene deel van deze toelichting. 
 
Bij de vormgeving van het overgangsrecht in de Wlz staan twee vragen centraal: 
1. Beschikt de verzekerde bij inwerkingtreding van deze wet reeds over een AWBZ-indicatie 
voor verblijf? 
2. Hoe verzilvert de verzekerde de verblijfsindicatie? 
Hierna wordt uiteengezet welk overgangsrecht in artikel 11.1.1 is getroffen aan de hand van die 
twee vragen. 
 
Eerste en tweede lid 
In het eerste en tweede lid van artikel 11.1.1 wordt geregeld welke bestaande verblijfsindicaties 
blijvend worden geëerbiedigd. Verzekerden die reeds een verblijfsindicatie op grond van de AWBZ 
159 
 

Voor de verzekerden met een “laag” zorgzwaartepakket die thuis zorg wensen te (blijven) 
ontvangen staan de mogelijkheden uit de Wmo, de Zvw en de Jeugdwet open. De periode van een 
jaar zal ruim voldoende zijn voor de verzekerde om, eventueel met behulp van zijn sociale 
omgeving, een goed geïnformeerde keuze te maken. Het in de Regeling houdende wijziging van de 
Regeling zorgaanspraken AWBZ in verband met het beperken van de aanspraak op ZZP’s (Stcrt. 
2012, nr. 26775) bepaalde overgangsrecht zal in lijn met artikel 11.1.1 worden gewijzigd. In de 
toelichting bij die regeling was reeds aangekondigd dat, in het kader van uitvoering van de 
maatregelen van het Regeerakkoord 2012 (verdere extramuralisering), de wenselijkheid van dat 
overgangsrecht opnieuw zou worden bezien. Ook voor de overgangsregeling van dit lid geldt dat, 
voor zover het ziet op mensen met een zzp LVG, dit alleen van toepassing is op meerderjarigen. 
Minderjarige verzekerden met een zzp LVG vallen onder de reikwijdte van de Jeugdwet. 
 
Vierde lid 
Voor verzekerden die op het moment van inwerkingtreding van deze wet woonachtig zijn in een 
kleinschalig wooninitiatief geldt het volgende:  
 Indien de pgb-houder een indicatie heeft met een “hoog” zorgzwaartepakket, heeft hij op 
grond van artikel 11.1.1, eerste lid, recht op Wlz-zorg. Het is vervolgens aan de Wlz-
uitvoerder om te beoordelen of de zorg verantwoord geleverd kan worden met een 
persoonsgebonden budget in het kleinschalig wooninitiatief (artikelen 3.3.3).  
 Onverkorte toepassing van artikel 11.1.1, tweede lid, zou voor houders van een 
persoonsgebonden budget met een “laag” zzp met zich meebrengen dat zij alleen recht 
hebben op langdurige zorg indien zij gaan verblijven in een instelling. Het vierde lid biedt 
echter een specifieke regeling voor een bepaalde groep pgb-houders die hun pgb gebruiken 
om in een kleinschalige wooninitiatief te gaan wonen.  
De rechtvaardiging van deze uitzondering ligt in de gedachte dat cliënten niet uit de instelling 
hoeven te gaan vanwege de nieuwe wet. Het wonen in een kleinschalig wooninitiatief is hiermee 
zodanig vergelijkbaar, dat ook verzekerden in die situatie moeten worden ontzien.  
 
Vijfde lid 
Het eerste tot en met vierde lid zijn van overeenkomstige toepassing op een verzekerde die op 
grond van artikel 11.1.6 een indicatie krijgt voor verblijf. Zie voor een verdere toelichting de 
toelichting bij artikel 11.1.6. 
 
Artikel 11.1.2 
 
Eerste lid 
In artikel 11.1.1 wordt geregeld welke rechten in de Wlz kunnen worden ontleend aan een geldend 
AWBZ-indicatiebesluit, voor zover het gaat om de vraag of de verzekerde in aanmerking komt voor 
zorg op grond van de Wlz. In artikel 11.1.2 worden, in afwijking van de onmiddellijke werking, 
voor sommige groepen verzekerden, genoemd in artikel 11.1.1, specifieke regelingen getroffen 
met betrekking tot de aard, inhoud en omvang van de zorg waarop onder de Wlz recht bestaat. 
Voor de verzekerden, bedoeld in het eerste lid van artikel 11.1.1, geldt onmiddellijke werking: de 
Wlz is onverkort van toepassing, ook met betrekking tot de leveringsvormen. Voor die verzekerden 
zijn in beginsel alle leveringsvormen mogelijk, mits wordt voldaan aan de betreffende eisen die aan 
die leveringsvorm worden gesteld.  
In het eerste lid van artikel 11.1.2 wordt geregeld dat de verzekerde die op grond van artikel 
11.1.1, derde lid, gedurende een jaar kan kiezen voor verblijf in een instelling op grond van de 
Wlz, tot het moment van die keuze, maar uiterlijk tot een jaar na inwerkingtreding van deze wet, 
recht heeft op voortzetting van zijn aanspraken bij en krachtens de AWBZ. In het geval de 
verzekerde zijn aanspraak onder de AWBZ had omgezet in een pgb, houdt hij recht op voortzetting 
van dat pgb. Daarbij wordt rekening gehouden met budgetgaranties, zoals die voor bepaalde 
verzekerden worden gegeven op grond van artikel 2.6.6a van de Regeling subsidies AWBZ en in de 
Wlz worden afgebouwd op grond van artikel 11.1.4, tweede lid. 
 
Tweede lid 
In dit lid worden regels gesteld waardoor de aanspraak op ADL-assistentie die verzekerden op 
grond van artikel 34 van het Besluit zorgaanspraken AWBZ (Bza) hebben, bij de inwerkingtreding 
161 
 

recht heeft op zorg op grond van de Wlz, kan het gewenst zijn om die verzekerde de mogelijkheid 
te geven om dat hulpmiddel te blijven gebruiken. Dit kan op grond van dit artikel bij ministeriële 
regeling worden bepaald. Daarbij zal worden aangegeven om welke hulpmiddelen het gaat en 
onder welke omstandigheden de verzekerde het gebruik van het hulpmiddel voort kan zetten.    
 
Artikel 11.1.6 
Verzekerden die voor de inwerkingtreding van de Wlz een indicatie aanvragen, krijgen een 
indicatiebesluit dat zal worden beoordeeld aan de hand van de criteria van de AWBZ. Het CIZ moet 
aanvragen die op grond van de AWBZ worden gedaan dus ook afdoen naar het recht van de AWBZ. 
Met artikel 11.1.6 wordt dit nadrukkelijk bepaald voor de gevallen waarin het CIZ volgens de AWBZ 
een indicatiebesluit afgeeft voor verblijf. In het geval een verzekerde op grond van dit artikel een 
indicatie krijgt voor verblijf, geeft het overgangsrecht van artikel 11.1.1 aan welke rechten aan 
deze indicatie worden verleend. Op grond van het vijfde lid van artikel 11.1.1 is dat artikel van 
overeenkomstige toepassing op de verzekerden die een indicatiebesluit krijgen met toepassing van 
artikel 11.1.6. Op grond van artikel 7.1, tweede lid, van de Wmo 2015, wordt zo spoedig mogelijk 
een besluit worden genomen op aanvragen die leiden tot een indicatiebesluit voor extramurale 
zorg. Deze aanspraken op zorg zonder verblijf worden vervolgens op grond van artikel 7.3, eerste 
lid, Wmo 2015, geërbiedigd. 
 
§ 11.2 Overgangsrecht uitvoerders en afwikkeling Algemene Wet Bijzondere 
Ziektekosten 
 
Artikel 11.2.1 
 
Eerste lid 
Met het eerste lid wordt de AWBZ ingetrokken. Met uitzondering van het tweede lid van dit artikel 
regelt de rest van voorliggende paragraaf de gevolgen van die intrekking voor situaties die zijn 
ontstaan voor de intrekkingsdatum, de wijze waarop rechten en verplichtingen van de 
zorgverzekeraars en de verbindingskantoren overgaan op de Wlz-uitvoerders en de zorgkantoren, 
en de afwikkeling van het AFBZ. Het overgangsrecht voor de verzekerden die voor de intrekking 
van de AWBZ AWBZ-zorg genoten, is geregeld in paragraaf 11.1. 
 
Tweede lid 
In artikel de AWBZ is bepaald dat die wet wordt uitgevoerd door zorgverzekeraars als bedoeld in de 
Zvw, die zich overeenkomstig artikel 33 van de AWBZ hebben aangemeld voor de uitvoering van 
die wet. Zorgverzekeraars dienen op grond van de Wft te beschikken over een vergunning voor de 
uitvoering van het schadeverzekeringsbedrijf. Dat betekent onder meer dat degenen die het beleid 
binnen die zorgverzekeraar bepalen, geschikt moeten zijn voor hun taken en dat hun 
betrouwbaarheid buiten twijfel dient te staan (artt. 2:31 juncto 3:8 en 3.9 Wft). De 
zorgverzekeraar die de AWBZ wenst uit te voeren, is op grond van artikel 33 van de AWBZ 
verplicht zich daartoe bij de NZa aan te melden. Voor deze melding golden geen nadere eisen. 
Met dit wetsvoorstel wordt de uitvoering niet langer opgedragen aan de zorgverzekeraar, maar aan 
de Wlz-uitvoerder. Dat is een van de zorgverzekeraar te onderscheiden rechtspersoon. De Wlz-
uitvoerder die de Wlz wil uitvoeren heeft niet de hoedanigheid van zorgverzekeraar. Hij beschikt 
niet over een Wft-vergunning, en behoeft daarover ook niet te beschikken, omdat de Wft niet op 
de Wlz-uitvoerder van toepassing is.  
In verband hiermee voorziet het wetsvoorstel in het vierde, vijfde en zesde lid van artikel 4.1.1 in 
regels waaraan bij de melding moet worden voldaan. Dat betekent dat bij de inwerkingtreding van 
dit wetsvoorstel de Wlz-uitvoerder moet voldoen aan eisen waaraan de zorgverzekeraars in hun 
hoedanigheid van uitvoerder van de AWBZ thans nog niet behoeven te voldoen. 
Omdat met de voldoening aan deze eisen door de Wlz-uitvoerder en de toetsing door de NZa enige 
tijd gemoeid kan zijn, bepaalt dit artikel dat de NZa het een Wlz-uitvoerder die deel uitmaakt van 
een verzekeraarsconcern waarin voor de inwerkingtreding van deze wet de AWBZ werd uitgevoerd, 
op diens verzoek kan toestaan de Wlz gedurende maximaal een jaar uit te voeren zonder dat zij 
heeft vastgesteld dat de Wlz-uitvoerder voldoende is voorbereid op de uitvoering van de Wlz of dat 
de personen die het beleid bij die uitvoerder bepalen deskundig en betrouwbaar zijn. Dit laat 
uiteraard onverlet dat de Wlz-uitvoerder voldoende voorbereid moet zijn en dat de beleidsbepalers 
163 
 

Artikel 11.2.3 
Ingevolge de Wlz zullen de zorgverzekeraars in juridische zin geen rol meer hebben bij de 
uitvoering. De rol van de rechtspersonen, bedoeld in artikel 40 AWBZ (de verbindingskantoren), 
gaat grotendeels over op de voor een regio aangewezen Wlz-uitvoerders. Uit artikel 11.2.2, eerste 
lid, volgt dat de afwikkeling van de AWBZ plaatsvindt volgens de regels die voor de intrekking van 
de AWBZ golden. Zonder nadere maatregelen zou daar niet veel van terecht komen, aangezien de 
zorgverzekeraars als uitvoerders van de AWBZ en de rechtspersonen, bedoeld in artikel 40 AWBZ, 
niet meer zouden bestaan. Om die reden wordt in voorliggend artikel geregeld op welke nieuwe 
partijen de taken van de zorgverzekeraars in hun rol van AWBZ-uitvoerder en de taken van de 
rechtspersonen, bedoeld in artikel 40 AWBZ, overgaan. Opgemerkt wordt dat het wat het laatste 
betreft slechts gaat en kan gaan over de taken die bij of krachtens de AWBZ aan deze 
rechtspersonen zijn opgedragen (te weten: het verrichten van de administratie en/of controle en 
het verstrekken van pgb’s). Het is aan de zorgverzekeraars om vóór de inwerkingtreding van deze 
wet na te gaan of zij hun (privaatrechtelijke) uitbestedingscontracten met de zorgkantoren moeten 
vervangen of wijzigen. 
 
Eerste lid 
Dit lid bepaalt dat de uit de (afwikkeling van de) AWBZ voortvloeiende rechten en verplichtingen 
van een zorgverzekeraar (die de AWBZ uitvoerde, zie art. 11.2.2, tweede lid) van rechtswege 
overgaan op de Wlz-uitvoerder waarbij de verzekerde is ingeschreven (eerste volzin). Voor de 
afwikkeling van deze rechten wordt die Wlz-uitvoerder dan beschouwd als de zorgverzekeraar die 
de AWBZ uitvoerde (tweede volzin).  
 
Tweede, derde en vierde lid 
De rechten en plichten van een rechtspersoon als bedoeld in artikel 40 AWBZ die in het 
Administratiebesluit Bijzondere Ziektekostenverzekering en in het aanwijzingsbesluit van de 
administratie-instellingen bijzondere ziektekosten zijn opgenomen, gaan over op de Wlz-uitvoerder 
die op grond van artikel 4.2.3, tweede lid, voor een regio wordt aangewezen. Dit is de meest voor 
de hand liggende en werkbare oplossing, aangezien de regio-indeling in het eerste jaar waarin de 
62
Wlz geldt (vrijwel) gelijk zal zijn aan die in het laatste jaar van de AWBZ en ik voornemens ben 
voor dat jaar voor iedere regio zoveel mogelijk de Wlz-uitvoerder aan te wijzen die deel uitmaakt 
van de zorgverzekeraarsgroep die voorheen het zorgkantoor voor de desbetreffende regio leverde. 
 
Het derde lid leidt ertoe dat de afwikkeling van pgb-kwesties die voor de intrekking van de AWBZ 
zijn opgekomen, geschiedt onder verantwoordelijkheid van de Wlz-uitvoerder waarbij de 
verzekerde is ingeschreven. Dat hoeft derhalve niet de Wlz-uitvoerder te zijn die als zorgkantoor is 
aangewezen voor de regio waarin de verzekerde woont. Hiervoor is gekozen omdat onder de Wlz 
de Wlz-uitvoerder waar de verzekerde is ingeschreven en niet meer het zorgkantoor voor de regio 
waar de verzekerde woont, verantwoordelijk is voor verstrekking van pgb’s (waarbij het overigens 
wèl zo kan zijn dat de Wlz-uitvoerder waarbij de verzekerde is ingeschreven, tevens de 
aangewezen Wlz-uitvoerder en daarmee het zorgkantoor is voor de regio waarin de verzekerde 
woont). Evenzo worden onder de AWBZ aan een zorgkantoor gerichte pgb-aanvragen en onder de 
AWBZ door het zorgkantoor genomen pgb-besluiten beschouwd als aanvragen gedaan bij en 
besluiten genomen door deze Wlz-uitvoerder. Een en ander laat onverlet dat de op grond van het 
derde en vierde lid verantwoordelijke Wlz-uitvoerder de daadwerkelijke uitvoering van de pgb-
regels weer kan uitbesteden aan de Wlz-uitvoerders die in de regio als zorgkantoor zijn 
aangewezen. 
 
Vijfde lid 
Dit lid vloeit logisch voort uit de vorige leden. 
 
Zesde lid 
Dit lid regelt dat in zaken waarin de Nationale ombudsman een gedraging van een zorgverzekeraar 
of een zorgkantoor (persoonsgebonden budget) als bestuursorgaan AWBZ onderzoekt, de Wlz-
                                                           
62
 Niet uit te sluiten valt namelijk dat door samenvoeging van gemeenten enkele voormalige afzonderlijke 
gemeenten van de ene regio naar de andere gaan.  
165 
 

rechtspersoon als bedoeld in artikel 40 AWBZ voor een bepaalde regio opgebouwde reserve 
uitvoering AWBZ als reserve uitvoering Wlz ten goede komt aan de Wlz-uitvoerder die ingevolge 
artikel 4.2.3, tweede lid, zal worden aangewezen als het zorgkantoor voor de desbetreffende regio. 
Aangezien het mijn voornemen is om in ieder geval voor het eerste jaar waarin de Wlz van kracht 
zal zijn per regio een Wlz-uitvoerder aan te wijzen uit de zorgverzekeraarsgroep die voordien het 
zorgkantoor voor de desbetreffende regio leverde, betekent dit dat de reserves aldus bij de 
overgang van de AWBZ en de Wlz binnen de groep blijven. Het tweede lid zorg er vervolgens voor 
dat de voor de regio aangewezen Wlz-uitvoerder niet alleen zijn beheerskosten voor de Wlz ten 
laste van deze reserve kan brengen, maar ook de beheerskosten die hij maakt voor de afwikkeling 
van de AWBZ.  
 
Opgemerkt wordt dat de omvang van de reserve die overgaat, ingevolge artikel 4.6 Besluit Wfsv 
maximaal gelijk is aan 20% van het beheerskostenbudget van het zorgkantoor over het jaar 
voorafgaande aan het jaar waarin de Wlz in werking treedt. Anders gezegd: indien een 
rechtspersoon als bedoeld in artikel 40 AWBZ ultimo dat jaar een beheerskostenbudget heeft dat 
hoger is dan dit bedrag, dient het het meerdere aan het AFBZ af te storten voordat het restant 
door de voor de regio aangewezen Wlz-uitvoerder kan worden gebruikt.  
 
Ten slotte wordt nog opgemerkt dat de hier geregelde overgang van reserves niet betekent dat 
premiegeld naar het private domein kan worden weggesluisd. In artikel 4.1.2, eerste lid, wordt 
geregeld dat Wlz-uitvoerders (en dus ook de Wlz-uitvoerder die ingevolge artikel 4.2.3, tweede lid, 
voor een regio is aangewezen als zorgkantoor) geen winst mogen uitkeren, terwijl in het Besluit 
Wfsv, overeenkomstig aan wat nu in artikel 4.5, zevende lid, van dat besluit is geregeld, zal 
worden opgenomen dat een Wlz-uitvoerder die zijn aanwijzing verliest, zijn reserve in het Flz zal 
moeten storten.  
 
Artikel 11.2.5 
 
Eerste lid 
De overeenkomsten die zorgkantoren (namens de zorgverzekeraars) met zorgaanbieders in het 
kader van de AWBZ hebben gesloten, hebben betrekking op de levering van zorg door 
zorgaanbieders aan AWBZ-verzekerden in de regio. Ook onder de AWBZ zullen zorgcontracten met 
zorgaanbieders moeten worden gesloten. Mede omdat de Wlz ten opzichte van de AWBZ minder 
zorg verzekert, is het echter zeer goed mogelijk dat de Wlz-uitvoerders of de zorgaanbieders 
bestaande contracten willen opzeggen of wijzigen. Voor het geval een van beide partijen daaraan 
niet wil meewerken, bepaalt het eerste lid dat beide partijen het recht hebben bestaande 
overeenkomsten met een termijn van twee maanden op te zeggen, ook voor zover die 
overeenkomst anders bepaalt.  
 
Tweede lid 
In het tweede lid is geregeld dat de zorgaanbieders die op grond van een overeenkomst in het 
kader van de AWBZ nog een vordering hebben op de zorgverzekeraar/het zorgkantoor, hun 
declaratie uiterlijk twee jaar na het intrekken van de AWBZ aan de Wlz-uitvoerder dienen te 
zenden die de taak van het zorgkantoor in de desbetreffende regio heeft overgenomen. Hebben zij 
dit binnen deze termijn niet gedaan, dan vervalt hun vorderingsrecht. Deze afwijking van de 
algemene regeling in het Burgerlijk Wetboek is redeljike, noodzakelijk en gerechtvaardigd in het 
licht van het belang van een zorgvuldige en voortvarende afwikkeling van de AWBZ.  
 
Derde en vierde lid 
Hoewel de AWBZ een naturaverzekering is (dat wil zeggen een verzekering op grond waarvan de 
verzekerde die een indicatiebesluit heeft jegens de zorgverzekeraar aanspraak kan maken op de 
zorg die hij volgens het indicatiebesluit nodig heeft), is restitutie (vergoeding van kosten van de 
genoten zorg) niet geheel uitgesloten. Het derde lid bepaalt dat een zorgaanbieder die geen 
zorgcontract met de zorgverzekeraar (of namens hem het zorgkantoor) of, in het geval van een 
pgb, met de budgethouder heeft, zijn rekening binnen twee maanden moet zenden aan de 
verzekerde dan wel direct aan de Wlz-uitvoerder die in de relevante regio het zorgkantoor is 
opgevolgd. De termijn van twee maanden is kort, maar te rechtvaardigen nu het gaat om een in 
167 
 

moeten zijn aangekomen (en weer drie maanden later moeten zijn betaald). Verzekerden die 
AWBZ-zorg hebben ontvangen, zijn daarvoor doorgaans een eigen bijdrage verschuldigd. Artikel 
11.2.7 geeft het CAK drie jaar de tijd om deze te heffen. Zelfs indien de nota vlak voor de deadline 
van twee jaar en drie maanden bij het CAK ter betaling binnenkomt, heeft het CAK derhalve nog 
negen maanden om de eigen bijdrage daarover te innnen. Eigen bijdragen die niet binnen drie jaar 
na intrekking van de AWBZ zijn opgelegd, kunnen ingevolge dit artikel niet meer rechtsgeldig 
worden geheven. De verzekerde hoeft deze dus niet meer te betalen. Eigen bijdragen die wel voor 
deze deadline geheven zijn, kunnen wel nog nog na de deadline geïnd worden. Het CAK dient 
daartoe inningswerkzaamheden te (laten) verrichten. 
 
Artikel 11.2.8 
Uiterlijk zes jaar na de intrekking van de wet zenden de Wlz-uitvoerders en het CAK de NZa en het 
Zorginstituut een eindverslag en een financieel verslag over de afwikkeling van de AWBZ. Het gaat 
hier om verslagen over de jaren nadat de AWBZ is ingetrokken.  
 
De in onderdeel b opgenomen voorwaarden waaraan het financieel verslag dient te voldoen, zijn 
gelijk aan de voorwaarden van artikel 36, tweede lid, AWBZ.  
 
In de verslagen leggen alle in de aanhef van het artikel genoemde instanties verantwoording af 
over de afwikkelingswerkzaamheden waarvoor zij ingevolge artikel 11.2.3 verantwoordelijk zijn. 
Een Wlz-uitvoerder die voor één of meer regio's de rechtsopvolger is van het zorgkantoor, 
verantwoordt zich derhalve niet alleen over de afwikkeling van de AWBZ voor al zijn verzekerden 
(met uitzondering van de administratie- en/of controlewerkzaamheden die in dat verband zijn 
verricht voor de zorg voor zijn verzekerden in regio's waar hij niet het zorgkantoor is), maar ook 
over de afwikkeling van de administratie en/of controle van de AWBZ-zorg voor alle verzekerden in 
de regio's waarvoor hij ingevolge artikel 11.2.3, tweede lid, de verbindingskantoortaak heeft 
overgenomen. Daarnaast zal hij zich tegenover de andere Wlz-uitvoerders in de regio moeten 
verantwoorden over de afwikkelingswerkzaamheden AWBZ die hij in opdracht van die Wlz-
uitvoerders verricht. Dat laatste zullen de overige Wlz-uitvoerders bij de uitbesteding van hun 
taken bedingen. Deze overige Wlz-uitvoerders hebben die verantwoording immers nodig voor hun 
eigen verantwoording ter zake van de afwikkeling van de AWBZ.  
Voor een toelichting op het tweede lid wordt verwezen naar de toelichting op artikel 12.1.1, 
onderdeel g (artikel 31 van de Wmg). 
 
Artikel 11.2.9 
Vervolgens rapporteert de NZa binnen een jaar na ontvangst van de verslagen, bedoeld in artikel 
11.2.8, per Wlz-uitvoerder, over de rechtmatigheid van de afwikkeling van de AWBZ. Daarbij geeft 
zij bovendien per Wlz-uitvoerder een verklaring af over de rechtmatigheid van de posten die de 
Wlz-uitvoerders in hun financiële verantwoordingen, bedoeld in het vorige artikel, heeft 
opgenomen. Het artikel laat bewust in het midden of de NZa afzonderlijke 
rechtmatigheidsrapportages en –verklaringen dient te maken voor de taken die een Wlz-uitvoerder 
die ingevolge artikel 4.2.3, tweede lid, voor de regio zijn aangewezen als zorgkantoor, onder eigen 
verantwoordelijkheid uitvoert dan wel één rapportage en verklaring opstelt per Wlz-uitvoerder. 
Kiest de NZa voor het laatste, dan is het natuurlijk wel wenselijk dat in de rapportage en zonodig 
de verklaring onderscheid wordt aangebracht tussen de taken van de Wlz-uitvoerder voor zijn 
eigen verzekerden en de taken van de Wlz-uitvoerder als zorgkantoor voor de niet-eigen 
verzekerden. Indien de NZa uitgaven of besparingen op beheerskosten van een Wlz-uitvoerder als 
niet verantwoord heeft aangemerkt, vermeldt zij dat in de verklaring. 
 
Daarnaast rapporteert de NZa over de rechtmatigheid van de wijze waarop het CAK de eigen 
bijdragen AWBZ heeft afgewikkeld. Ook hierover stelt de NZa een verklaring op. 
 
Artikel 11.2.10 
Artikel 11.2.10 bepaalt dat het saldo van het AFBZ zoals dat luidt op 1 januari van het achtste jaar 
na de intrekking van de AWBZ ten bate of ten laste van 's Rijks schatkist komt. Daarmee zal het 
AFBZ zijn opgeheven.  
 
169 
 

 
Artikel 11.3.5 
Dit artikel bepaald dat de rechtspersoonlijkheid van het CIZ vier jaar na inwerkingtreding van deze 
wet vervalt. Zie ook hoofdstuk 5, paragraaf 5, van deze toelichting. Het zevende lid kan daarmee 
ook vervallen. 
 
HOOFDSTUK 12 
 
Veel van de in dit hoofdstuk voorgestelde wijzigingen strekken ertoe om in andere wetten 
verwijzingen naar de AWBZ, respectievelijk de zorgverzekeraar, te vervangen door een verwijzing 
naar de Wet langdurige zorg, respectievelijk de Wlz-uitvoerder. 
Hierna zal bij de voorgestelde wijzigingen alleen een toelichting worden gegeven bij voorstellen die 
niet louter technisch van aard zijn, dan wel voor een goed begrip nadere toelichting vereisen. 
 
§ 12.1 Volksgezondheid, Welzijn en Sport 
 
Artikel 12.1.1 (Wet marktordening gezondheidszorg) 
Onderdeel A, onder 2 
Er zij op gewezen dat door de verwijzing in artikel 1, eerste lid, onderdeel e, van de Wmg naar het 
voorgestelde artikel 1.1.1 van de Wet langdurige zorg, onder de Wlz-uitvoerder tevens wordt 
begrepen de Wlz-uitvoerder in zijn rol van op grond van artikel 4.2.3, tweede lid, aangewezen 
uitvoerder. 
 
Onderdeel B 
In artikel 16, onderdeel d, worden verwijzingen naar de AWBZ-verzekeraars en de 
verbindings/zorgkantoren gewijzigd. De verwijzing naar de AWBZ-verzekeraars wordt vervangen 
door een verwijzing naar de Wlz-uitvoerders. De verwijzing naar de verbindings/zorgkantoren, 
bedoeld in artikel 40 van de Algemene Wet Bijzondere Ziektekosten, kan komen te vervallen. 
 
Onderdeel G 
Artikel 31, onderdeel a Wmg zorgt ervoor dat de NZa regels kan stellen met betrekking tot de 
controle door Wlz-uitvoerders en, voor zover betrekking hebbend op de uitvoering van de in artikel 
6.1.2 Wlz bedoelde taken, door het CAK. Aangezien ook de rechtspersonen die de Minister van 
VWS op grond van artikel 4.2.3, tweede lid, Wlz rechtstreeks met de regionale administratie en/of 
controle zal belasten Wlz-uitvoerders zullen zijn, betekent dit dat de NZa ook regels zal kunnen 
stellen over de controle, door dergelijke rechtspersonen, op de administratie en/of 
controlewerkzaamheden waarmee zij belast zijn.  
 
Het kan wenselijk zijn dat een Wlz-uitvoerder die voor een of meer regio’s van Nederland is 
aangewezen als Wlz-uitvoerder die voor alle verzekerden in die regio(’s), dus ook voor verzekerden 
van andere Wlz-uitvoerders, de administratie en/of controle van de verleende zorg verricht, in zijn 
financieel verslag, bedoeld in artikel 4.3.1 Wlz en/of zijn uitvoeringsverslag, bedoeld in artikel 4.3.2 
van die wet, gescheiden rapporteert. Zo zou hij in het ene deel van zijn financieel verslag in 
kunnen gaan op de werkzaamheden waarvoor hij ten aanzien van zijn eigen verzekerden 
verantwoordelijk is en in het andere deel op de administratie en/of controlewerkzaamheden die hij 
verricht voor alle verzekerden in “zijn” regio(’s). Of hij zou in het ene deel kunnen rapporteren over 
de werkzaamheden die hij voor zijn eigen verzekerden verricht of laat verrichten (zowel in “zijn” 
regio(’s) als in de regio’s waarvoor hij geen aanwijzing als bedoeld in artikel 4.2.3, tweede lid, Wlz 
heeft) en in het andere deel over de administratie en/of controlewerkzaamheden die hij in “zijn” 
regio’s voor verzekerden van andere Wlz-uitvoerders verricht. Om een zo transparant mogelijke 
verslaglegging te krijgen, geeft onderdeel b geeft de NZa de bevoegdheid ter zake de beste 
indeling voor te schrijven. Een en ander laat onverlet dat Wlz-uitvoerders voor de taken die zij 
uitbesteden, in hun financieel verslag en uitvoeringsverslag zelf zullen moeten rapporteren. De NZa 
is derhalve niet bevoegd om te regelen dat dat niet hoeft. Als Wlz-uitvoerder A het uitvoeren van 
zijn zorgplicht (waaronder het contracteren van zorgaanbieders) voor zijn verzekerden die wonen 
in regio B uitbesteedt aan Wlz-uitvoerder C die ingevolge een aanwijzing als bedoeld in artikel 
4.2.3, tweede lid, verantwoordelijk is voor de administratie en/of controle van de zorg voor alle 
171 
 

Onderdeel N 
Onderdeel d van artikel 58, vierde lid, kan vervallen, omdat het onderdeel verwijst naar de 
contracteerplichten van de artikelen 16b, eerste lid, en 16c, eerste lid, van de AWBZ welke zijn 
komen te vervallen. Overigens was de contracteerplicht vanaf 1 januari 2012 reeds afgeschaft met 
een wijziging van artikel 21 van het Besluit zorgaanspraken AWBZ (Staatsblad 2011, nr. 665). Bij 
dat besluit is aangekondigd dat bij een volgende gelegenheid de AWBZ daarop zou worden 
aangepast. In de Wlz komen de contracteerplichten dan ook niet terug. De verwijzingen naar 
artikel 12, tweede en derde lid, in onderdeel d van artikel 58, vierde lid, zijn opgenomen in 
onderdeel c. 
 
Onderdeel Q  
Voor een toelichting op het voorgestelde artikel78, derde lid, van de Wmg, wordt verwezen naar de 
toelichting op artikel 4.2.1, vierde lid.  
 
Onderdeel U 
Door de toevoeging van artikel 31 Wmg aan de opsomming van artikel 81 Wmg wordt een eerder 
ontstane situatie hersteld.  
 
Artikel 12.1.2 (Zorgverzekeringswet) 
 
Onderdeel A 
In artikel 1 van de Zvw wordt de in de Wet langdurige zorg geregelde definitie van een Wlz-
uitvoerder opgenomen op de plaats van het uitgewerkte onderdeel s. 
In onderdeel w is de verwijzing naar het CAK aangepast. In de Wlz wordt het CAK genoemd in 
artikel 6.1.1, eerste lid. 
 
Onderdeel G 
De eerste in dit onderdeel voorgestelde wijziging van artikel 89, eerste lid, voorziet erin dat ook 
Wlz-uitvoerders verplicht zijn de zorgverzekeraars informatie te verschaffen indien dat noodzakelijk 
is voor de uitvoering van de zorgverzekering of van de Zvw. 
Voor de tweede wijziging wordt verwezen naar de toelichting bij artikel 9.1.3, eerste lid. 
 
Onderdeel H 
Bij het opstellen van artikel 9.1.7, dat inhoudelijk gelijk is aan artikel 57b Zvw, is geconstateerd 
dat de verwijzing, in het zesde lid, naar artikel 91, elfde tot en met veertiende lid, van de 
Comptabiliteitswet 2001 inmiddels onjuist is, aangezien inmiddels bij wet van 21 juli 2007 (derde 
wijziging van de Comptabiliteitswet 2001; Stb. 2007, 294) in artikel 91 van die wet onder 
vernummering van de latere artikelleden een nieuw zesde lid is ingevoegd. In het nieuwe artikel 
9.1.7 wordt nu verwezen naar artikel 91, twaalfde tot en met vijftiende lid, van de 
Comptabiliteitswet 2001. Voorliggende wijziging strekt ertoe een soortgelijke verwijzingsfout ook in 
de Zvw te herstellen.  
 
Artikel 12.1.3 (Invoerings- en aanpassingswet Zorgverzekeringswet) 
 
Onderdeel A 
Artikel 2.2.5 van de Invoerings- en aanpassingswet Zorgverzekeringswet (I&A-wet Zvw) regelt dat 
(met name) missionarissen die zich daartoe tijdig bij het Zorginstituut hebben aangemeld, tegen 
een maandelijkse bijdrage tijdens hun verblijf in Nederland aanspraak hebben op een vergoeding 
van de kosten van geneeskundige zorg alsof zij een zorgverzekering hebben. In geval van 
bezwaar- en beroepszaken geldt daarbij, omdat het hier gaat om een publiekrechtelijk geregelde 
vergoeding, het recht zoals dat geldt ten aanzien van besluiten inzake een aanspraak op zorg 
ingevolge de AWBZ, met uitzondering van artikel 58 van die wet. In de toekomst zal in dergelijke 
zaken het Wlz-recht gelden, met uitzondering van de opvolger van artikel 58 AWBZ, te weten 
artikel 10.3.1. 
 
Onderdeel B 
Artikel 2.5.9 is uitgewerkt en vervalt daarom. 
173 
 

Onderdeel H 
De hier genoemde artikelen zijn uitgewerkt en kunnen dus vervallen. Specifiek wat betreft het 
vervallen van artikel 3.1.7 wordt opgemerkt dat de diensten van de MEE-organisaties in de 
toekomst op grond van de Wmo 2015 door de gemeenten zullen kunnen worden ingekocht.  
 
Artikel 12.1.4 (Jeugdwet) 
In het geval een verzekerde aanspraak heeft op zorg vanuit de Wlz, is de Wlz voor deze zorg 
voorliggend op de Jeugdwet. Met onderdeel A, onder 3, wordt een vierde lid toegevoegd aan artikel 
1.2 van de Jeugdwet. Dit lid is vergelijkbaar met artikel 2.3.5, zesde lid, van de Wmo 2015. Met 
die bepalingen wordt de gemeente de mogelijkheid gebonden om een voorziening te weigeren 
indien de verzekerde met betrekking tot zijn problematiek een recht op Wlz-zorg heeft, of wanneer 
gegronde redenen bestaan om aan te nemen dat de verzekerde een indicatie voor Wlz-zorg zou 
kunnen krijgen, maar weigert mee te werken aan het verkrijgen van een indicatiebesluit. Zie 
paragrafen 6.1. en 6.2 van het algemeen deel van deze toelichting. 
 
Artikel 12.1.5 (Wet maatschappelijke ondersteuning 2015) 
 
Met onderdeel E wordt artikel 2.3.5, derde lid, van de Wmo 2015 zo gewijzigd dat het CIZ zonder 
toestemming van de Wlz-verzekerde mededeling mag doen van het feit dat het CIZ een 
indicatiebesluit heeft afgegeven dat aan de verzekerde het recht geeft op zorg vanuit de Wlz. 
 
Artikel 12.1.7 (Wet gebruik burgerservicenummer in de zorg) 
 
Onderdeel A 
In onderdeel A is bij de definitie van Wlz-uitvoerder aangesloten bij het begrip, zoals omschreven 
in de Wlz.  
 
Onderdeel d van artikel 1 van de Wet gebruik burgerservicenummer in de zorg bevat verwijzingen 
naar het CIZ en het Bureau jeugdzorg. Dit wordt gewijzigd in een verwijzing naar het CIZ, 
genoemd in artikel 7.1.1, eerste lid, Wlz.Hoewel hiermee wordt aangegeven dat het CIZ het enige 
indicatieorgaan in de zin van de Wet gebruik burgerservicenummer in de zorg is, wordt in de rest 
van de wet de meervoudsvorm “indicatieorganen” gehandhaafd. Het gaat daarbij onder andere om 
de bepalingen met betrekking tot het register van indicatieorganen. Dit heeft het voordeel, dat in 
het geval dat een indicatieorgaan zou worden toegevoegd aan onderdeel d, de wet op andere 
punten niet opnieuw behoeft te worden aangepast.  
 
Voor een toelichtinng op onderdeel A, subonderdeel 3, wordt verwezen naar de hierna volgende 
toelichting. 
 
Artikel 12.1.7, onderdeel A, subonderdeel 3, artikel 12.9 (Wet publieke gezondheid), 
artikel 12.1.10 (Geneesmiddelenwet), en artikel 13.1.1, tweede lid 
 
Deze voorgestelde wijzigingen betreffen de in het Besluit zorgaanspraken AWBZ geregelde 
aanspraken op een neonatale hielprik (artikel 17 van dat besluit) en de vaccinaties uit het 
(Rijks)vaccinatieprogramma (artikel 18 van dat besluit). Beide aanspraken worden omgezet in een 
onder verantwoordelijkheid van de Minister van Volksgezondheid, Welzijn en Sport uit te brengen 
aanbod ter zake. Dit wordt geregeld in een nieuw artikel 4a in de Wet publieke gezondheid. De 
AWBZ geldt niet voor de openbare lichamen Bonaire, Sint Eustatius en Saba. Ook artikel 4a 
zondert de eilanden uit van toepassing. Op grond van artikel 68d van de Wet publieke gezondheid 
hebben de bestuurscolleges al een plicht om een vergelijkbaar vaccinatieprogramma aan te bieden 
aan de bevolking.  
 
In verband met bovengenoemde wijziging is het tevens noodzakelijk om artikel 90 van de 
Geneesmiddelenwet aan te passen en daarin te verwijzen naar het (Rijks)vaccinatieprogramma, 
bedoeld in artikel 4a van de Wet publieke gezondheid. Tevens is artikel 1 van de Wet gebruik 
burgerservicenummer in de zorg aangepast opdat de zorg, bedoeld in artikel 4a van de Wet 
175 
 

Onderdeel D 
In de Wlz wordt geen mogelijkheid opgenomen om een nominale premie te innen, zoals dat nog 
mogelijk is op grond van artikel 17 van de AWBZ. Nu dat artikel vervalt en ook materieel niet 
terugkomt in de Wlz, kan artikel 5 van de Wfsv komen te vervallen. 
 
Onderdeel L 
 
onder 2, onder c 
In artikel 90 van de Wfsv wordt bepaald dat eigen bijdrage die verschuldigd is op grond van de Wlz 
(artikelen 3.2.4 en 11.1.3) ten gunste komt van het Flz.  
 
onder 2, onder f 
Op grond van de Wlz zal het pgb als subsidie blijven bestaan. In artikel 90, tweede lid, kan de 
verwijzing naar het pbg echter vervallen, omdat het pgb onder artikel 90, tweede lid, onderdeel a, 
van de Wfsv valt. Ook de kosten van het pgb worden immers gemaakt ten behoeve van de 
uitvoering van de Wlz en vallen onder de omschrijving van onderdeel a.  
Onderdeel f wordt geschrapt, waardoor de uitgaven ten behoeve van subsidies verstrekt voor 
zwangerschapsafbrekingen in de zin van de Wet afbreking zwangerschap niet langer ten laste van 
het fonds kunnen komen. Voortaan komen deze kosten ten laste van de begroting. In verband 
hiermee is ook het vierde lid van artikel 90 geschrapt. 
 
Onderdeel M 
Artikel 90, derde lid, van de Wfsv bepaalt dat uit het Flz middelen kunnen worden gebruikt voor 
het vormen en in stand houden van een reserve. Aan artikel 91, eerste lid, wordt een volzin 
toegevoegd op grond waarvan bij amvb kan worden bepaald dat Wlz-uitvoerders een reserve 
kunnen vormen, waarmee rekening wordt gehouden bij de vaststelling van de jaarlijkse uitkering. 
Hierdoor krijgen Wlz-uitvoerders een prikkel om de wet doelmatig uit te voeren. Bij de bedoelde 
maatregel zullen regels worden gesteld over de bestemming van de reserve, de (maximale) 
omvang ervan, en de voorwaarden waaronder de reserve mag worden aangehouden. Uitgangspunt 
is dat de gevormde reserve moet worden ingezet voor de uitvoering van de Wlz. 
 
Artikel 12.3.2 (Wet structuur uitvoeringsorganisatie werk en inkomen) 
 
Onderdeel B, onder 2, en C 
Artikel 34, vierde lid, wordt zo aangepast dat de Wlz-uitvoerder nadrukkelijk wordt genoemd. 
Hiermee kan ook de Wlz-uitvoerder de SVB verzoeken om informatie over de verzekeringsstatus 
van de verzekerde te verstrekken voor zover deze informatie noodzakelijk is voor de uitvoering van 
de Wlz. Het gaat hier om een technische wijziging omdat onder de AWBZ de verzekeraar dezelfde 
positie heeft. Ook in artikel 54 wordt de Wlz-uitvoerder als zodanig ingevoegd (onderdeel C).  
 
§ 12.4 Veiligheid en Justitie  
 
Artikel 12.4.5 (Algemene wet bestuursrecht) 
 
Onderdelen A tot en met D 
In de artikelen 2 en 9 van bijlage 2 en artikel 2 van bijlage 3 bij de Awb wordt de Wlz in plaats van 
de AWBZ opgenomen in de opsomming. Materieel brengt dit geen wijziging in de thans bestaande 
situatie. De besluiten van de Minister van VWS op grond van hoofdstuk 10, paragraaf 4, worden 
echter uitgezonderd in de artikelen 2 en 9 van bijlage 2. Dit houdt verband met de concentratie 
van die zaken bij de rechtbank Rotterdam (zie hoofdstuk 13 van het algemeen deel van deze 
toelichting).  
In artikel 7 van bijlage 2 bij de Awb (Bevoegdheidsregeling bestuursrechtspraak) wordt geregeld 
dat tegen een besluit, genomen op grond van een in dat artikel genoemd voorschrift of anderszins 
in dat artikel omschreven, beroep kan worden ingesteld bij de rechtbank Rotterdam. Met onderdeel 
B wordt paragraaf 4 van hoofdstuk 10 van de Wet langdurige zorg in de alfabetische rangschikking 
opgenomen. De rechtbank Rotterdam wordt hiermee bevoegd kennis te nemen van beroepen 
tegen besluiten op grond van die paragraaf.  
177 
 

