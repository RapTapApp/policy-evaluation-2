> Retouradres Postbus 20011 2500EA DEN HAAG  
 
CZW 
Aan de Voorzitter van de Tweede Kamer der Staten-
Postbus 20011 
Generaal 
2500EA DEN HAAG   
Postbus 20018  
2500 EA Den Haag 
Kenmerk 
2014-0000163525 
Uw kenmerk 
 
Bijlage(n) 
1 
  
Datum 24 maart 2014 
Betreft Kiescollege BES-eilanden 
 
 
 
Bij de Eerste Kamer ligt ter behandeling het wetsvoorstel houdende verklaring dat 
er grond bestaat een voorstel in overweging te nemen tot verandering in de 
Grondwet, strekkende tot het opnemen van een constitutionele basis voor de 
openbare lichamen Bonaire, Sint Eustatius en Saba en het regelen van de 
betrokkenheid van hun algemeen vertegenwoordigende organen bij de verkiezing 
van de leden van de Eerste Kamer (33 131). Uw Kamer heeft dit wetsvoorstel op 
23 oktober 2012 aangenomen. 
 
Het voorstel bepaalt onder meer dat de leden van de Eerste Kamer mede worden 
gekozen door de leden van de algemeen vertegenwoordigende organen van de 
BES-eilanden, zijnde de eilandsraden. 
 
De Eerste Kamer is thans niet bereid het aanhangige wetsvoorstel te aanvaarden, 
omdat dit voorstel het niet mogelijk maakt drie principiële uitgangspunten te 
combineren:  
 Niet-Nederlandse ingezetenen van Caribisch Nederland moeten, onder de 
zelfde voorwaarden die gelden ten aanzien van de 
gemeenteraadsverkiezingen, kiesrecht krijgen voor de 
eilandsraadsverkiezingen; 
 Niet-Nederlandse ingezetenen van Caribisch Nederland mogen geen 
invloed krijgen op de samenstelling van de Eerste Kamer; 
 Nederlandse ingezetenen van Caribisch Nederland moeten invloed krijgen 
op de samenstelling van de Eerste Kamer. 
 
De Eerste Kamer is voorstander van een nieuw grondwetsvoorstel waarin voor 
Caribisch Nederland een kiescollege voor de verkiezing van de Eerste Kamer 
wordt geregeld. De gezamenlijke brief van deze strekking van de voorzitters van 
de Commissie voor Binnenlandse Zaken en de Hoge Colleges van Staat/Algemene 
Zaken en Huis van de Koning  en van de Commissie voor Koninkrijksrelaties van 
de Eerste Kamer hierover zend ik u als bijlage. 
 
Tijdens het overleg met de Eerste Kamer heb ik gemeld, na kennis te hebben 
genomen van de argumenten van de Eerste Kamer, geen voorstander te zijn van 
de invoering van een kiescollege voor Caribisch Nederland om de volgende 
redenen. 
 
 
 
Pagina 1 van 2 
  
 

