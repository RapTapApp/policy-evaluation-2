 
 
 
 
 
 
 
 
 
> Retouradres Postbus 90801 2509 LV  Den Haag 
 
 
De Voorzitter van de Eerste Kamer 
Postbus 90801 
der Staten-Generaal 
2509 LV  Den Haag 
Binnenhof 22  
Anna van Hannoverstraat 4 
T 070 333 44 44 
2513 AA  S GRAVENHAGE 
F 070 333 40 33 
2513AA22 
www.rijksoverheid.nl 
 
 
 
Onze referentie 
2014-0000020538 
 
 
Datum  20 maart 2014 
Betreft SZW-beleid Caribisch Nederland 
 
 
In reactie op mijn brief van 19 december 2013 inzake mijn werkbezoek aan 
Caribisch Nederland heeft de voorzitter van de vaste commissie voor 
Koninkrijksrelaties mij een aantal vragen doen toekomen. Deze brief strekt tot 
beantwoording van deze vragen. 
 
Minimumloon Saba 
De commissie vraagt om een nadere toelichting op het besluit om het voorstel 
van werkgevers en bestuurscollege van Saba om het wettelijk minimumloon naar 
$ 5,50 per uur op te trekken, niet te volgen.  
 
In de afweging over het vanuit Saba gedane voorstel heeft het nog ontbreken van 
onafhankelijke statistische informatie een belangrijke rol gespeeld. Ik ben van 
mening dat het de ‘Koninklijke weg’ is om de niveaus op onafhankelijke 
statistische informatie te baseren. Zo kunnen beslissingen hierover in het kader 
van een breed afgewogen sociaaleconomische context worden genomen. Dat ik nu 
toch heb gekozen voor een autonome verhoging  moet worden begrepen in het 
licht van de vóór de transitiedatum gemaakte bestuurlijke (verbeter)afspraken.  
Een stap ineens naar $ 5,50 per uur zonder dat er onafhankelijke (statistische) 
informatie aan ten grondslag ligt, acht ik niet verantwoord. Of Sabaanse 
werkgevers die op dit moment niet de $ 5,50 per uur betalen objectief de ruimte 
hebben om een stap naar dat niveau te zetten is onduidelijk. Noodzakelijke 
handvatten vanuit kwantitatieve informatie om een substantiële verhoging in de 
mate zoals door Saba gevraagd, te kunnen onderbouwen, ontbreken goeddeels.  
 
Het CBS is begonnen met de werkzaamheden om inzicht te verschaffen in het 
Bruto Binnenlands Product (BBP), inkomens en inkomensverdeling en 
werkgelegenheid/banen. De eerste resultaten daarvan worden in de loop van 
2014 verwacht.  De kleinschaligheid van de twee bovenwindse eilanden levert 
hierbij voor het CBS een bijzonder aandachtspunt op met het oog op de 
betrouwbaarheid van de informatie. Om deze reden levert het CBS voor de 
bovenwindse eilanden niet direct een BBP-raming op, maar is CBS gevraagd een 
voorstel te maken voor een onderzoek naar de mogelijkheid voor een BBP-
raming.    
 
Overigens wijs ik erop dat werkgevers vrij zijn om een hoger bedrag dan het 
wettelijk minimumloon te betalen aan hun werknemers. Tijdens mijn werkbezoek 
van juli 2013 is mij verteld dat de genoemde $ 5,50 veelal reeds de ondergrens is 
 Pagina 1 van 5 

 
Mijn recente beslissing om, zoals hierboven genoemd, structureel € 600.000 aan 
het budget ‘integrale aanpak’ toe te voegen met het oog op het tegengaan van 
 
armoede en schuldenproblematiek, is daarvan een voorbeeld. Met dit laatste 
 
beoog ik een stimulans te geven aan het eilandelijk armoedebeleid, waarvoor zij 
Datum 
20 maart 2014 
ook vanuit de zogeheten ‘vrije uitkering’ middelen hebben. De eilanden kunnen 
 
 
hun armoede- en schuldenbeleid waar nodig op specifieke doelgroepen toespitsen.   
Onze referentie 
 
2014-0000020538 
 
Algemene ouderdomsverzekering 
De commissie vraagt of ik bereid ben om na te gaan of het mogelijk is om, 
specifiek voor Caribisch Nederland, de AOV los te koppelen van het wettelijk 
minimumloon. 
 
Onderdeel van de afspraken uit eerdergenoemd bestuurlijk overleg van april 2010 
is dat de ontwikkeling van de uitkeringen wordt gekoppeld aan de ontwikkeling 
van het minimumloon op de eilanden. Aan dat uitgangspunt wil ik beleidsmatig 
vasthouden. Het niveau van de uitkeringen dient in samenhang met het wettelijk 
minimumloon te worden bezien omdat werken moet (blijven) lonen. Hierbij dient 
ook het evenwicht binnen het stelsel in het oog te worden gehouden. Eventuele 
ruimte voor groei zou op basis van onafhankelijke statistische informatie moeten 
worden vastgesteld. Zoals gezegd zijn deze data in opbouw. Ik acht het niet 
wenselijk om vooruitlopend daarop stappen te zetten op het punt van de AOV. 
 
Daarnaast vraagt de commissie hoeveel eilandbewoners met ouderdomspensioen 
in armoede leven, wat het kost om de 30% alleenstaanden een hogere uitkering 
te geven en wat daarvan de verwachte uitvoeringskosten zijn.  
 
De eerdergenoemde armoedeanalyse biedt informatie over de positie van (onder 
meer) ouderen met alleen AOV, maar zonder deze te kwantificeren. De schatting 
van 30% alleenstaanden is gebaseerd op cijfers van de bevolkingsadministratie. 
De kosten van een AOV-verhoging voor deze groep bedragen per 1% verhoging 
van de uitkering structureel circa € 50.000. Een dergelijke maatregel impliceert 
onderscheid naar leefvorm en vergt daarmee een extra uitvoeringscapaciteit 
vanuit mijn departement – aanwezig op alle eilanden – met het oog op adequate 
handhaving. Afhankelijk van de invulling kan het hierbij gaan om één tot drie 
controleurs voor de drie eilanden tezamen. Deze keuze bepaalt de hoogte van de 
uitvoeringskosten.  
 
De aanvullende vraag van de commissie wat de kosten zijn van een beperkte 
verhoging voor alle inwoners van 65 jaar en ouder die geen aanvullend pensioen 
hebben, is niet goed te beantwoorden. Betrouwbare informatie over welk deel van 
de AOV-gerechtigden geen aanvullend pensioen heeft, is niet voorhanden. Het 
algemene beeld is dat de meerderheid van de AOV-gerechtigden geen aanvullend 
pensioen heeft, omdat een aanvullend pensioen niet algemeen gebruikelijk is in 
Caribisch Nederland (met de publieke sector als belangrijkste uitzondering). Een 
verhoging van het wettelijk ouderdomspensioen voor de totale populatie AOV-
gerechtigden zou per 1% verhoging neerkomen op een structurele kostenpost van 
circa € 170.000. 
 
 Pagina 3 van 5 

 
Het convenant heeft een looptijd tot 1 januari 2015. SZW, NuStar en het 
bestuurscollege zullen het convenant uiterlijk in november 2014 evalueren. Ten 
 
behoeve van deze evaluatie zullen alle betrokken partners periodiek overleg 
 
voeren over de uitvoering van het convenant. 
Datum 
20 maart 2014 
 
 
 
  
Onze referentie 
2014-0000020538 
De Staatssecretaris van Sociale Zaken  
 
en Werkgelegenheid, 
 
 
 
 
Jetta Klijnsma 
 
 Pagina 5 van 5 

