Aan de Voorzitter van de
Bezuidenhoutseweg 67
Tweede Kamer der Staten-Generaal
2594 AC Den Haag
Binnenhof 4
Postbus 20061
Den Haag
Nederland
www.rijksoverheid.nl
Onze Referentie
Minbuza 2014.120819
Datum 20 maart 2014
Betreft verzoek van Kamerlid Leegte over maatregelen tbv douaneversterking ter
bestrijding van handel in ivoor en daarmee samenhangende internationale
criminaliteit
Geachte Voorzitter,
Met deze brief reageer ik op het verzoek van Kamerlid Leegte over de
mogelijkheden om bij het afsluiten van handelsverdragen, expliciet maatregelen
op te nemen gericht op douaneversterking ter bestrijding van handel in ivoor en
de daarmee samenhangende internationale criminaliteit.
Internationaal handelsverbod op ivoor
De handel in diersoorten en plantensoorten, waaronder ivoor, wordt gereguleerd
door de ‘Convention on International Trade in Endangered Species of wild flora
and fauna’ (CITES), de VN-conventie voor de internationale handel in bedreigde
dier- en plantsoorten. CITES is door 180 landen ondertekend. De partijen bij dit
akkoord mogen sinds 1989 alleen met toestemming van de andere lidstaten ivoor
verkopen. Dat is voor het laatst gebeurd in 2008, toen vier Afrikaanse landen met
gezonde populaties olifanten eenmalig hun legale voorraden mochten overdoen
aan China en Japan. Sindsdien is een internationaal handelsverbod van kracht.
Nederland is groot voorstander van dit verbod.
Douaneversterking in handelsverdragen
Het versterken van douane- en administratieprocedures vervult een belangrijke
rol om de handel in ivoor wereldwijd tegen te gaan. De handelsverdragen, die de
EU mede namens Nederland, met derde landen onderhandelt, bevatten daartoe
afspraken op het gebied van douane. Het gaat daarbij om uitgangspunten om
efficiëntie, transparantie en voorspelbaarheid van douaneprocedures en wetgeving
te waarborgen.
Bovendien onderscheiden de huidige generatie van handelsverdragen zich door
een hoog ambitieniveau inzake handel en duurzame ontwikkeling. Dit is in
overeenstemming met het uitgangspunt van de Global Europe agenda dat via
vrijhandelsverdragen duurzame ontwikkeling kan worden versterkt. In deze
handelsverdragen erkennen verdragspartijen de noodzaak van duurzame
ontwikkeling en spreken partijen af om op dit punt samen te werken.
Pagina 1 van 3

Ik kom tot de slotsom dat Nederland waarde hecht aan bepalingen in
vrijhandelsverdragen gericht op douaneversterking ter bevordering van eerlijke
handel om fraude en ontduiking te bestrijden. Ik ben voornemens dit onderwerp
binnen de EU met gelijkgezinde EU-Lidstaten blijvend bij de Europese Commissie
onder de aandacht te brengen.
Ik vertrouw erop u hiermee voldoende geïnformeerd te hebben.
De Minister voor Buitenlandse Handel
en Ontwikkelingssamenwerking,
Lilianne Ploumen
Pagina 3 van 3

