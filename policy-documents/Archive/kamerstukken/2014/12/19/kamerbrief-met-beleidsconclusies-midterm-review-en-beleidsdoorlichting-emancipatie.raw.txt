 
 
>Retouradres Postbus 16375 2500 BJ Den Haag  
 
Rijnstraat 50  
De Voorzitter van de Tweede Kamer der Staten-Generaal 
 
Den Haag 
 
Postbus 20018 
 
Postbus 16375 
 
2500 BJ Den Haag 
2500 EA DEN HAAG 
www.rijksoverheid.nl 
. 
 
 
Onze referentie 
696081 
 
 
Bijlagen 
2 
Datum 19 december 2014 
Betreft Beleidsconclusies midterm review en beleidsdoorlichting Emancipatie 
 
 
 
 
 
1. Inleiding 
Op 10 mei 2013 heb ik u de Hoofdlijnenbrief Emancipatiebeleid 2013-2016 
aangeboden met de visie van het kabinet en de maatregelen op het terrein van 
emancipatie. Daarbij kondigde ik voor halverwege deze kabinetsperiode een 
midterm review emancipatie aan. 
Vandaag breng ik u op de hoogte van de uitkomsten van deze midterm review 
(MTR), die mede is gebaseerd op externe evaluaties, monitors, veldraadplegingen 
en verkenningen van nieuwe thema’s. In de MTR kunt u lezen welke acties er sinds 
2013 zijn ondernomen, hun achtergronden en resultaten. Tegelijkertijd is een 
beleidsdoorlichting (BD) uitgevoerd door de Auditdienst Rijk (ADR) naar het 
emancipatiebeleid 2011-2014 zoals opgenomen in artikel 25 van de begroting van 
OCW. De BD analyseert alleen het emancipatiebeleid van OCW zelf; de MTR 
beschrijft ook het beleid van andere departementen op het terrein van 
emancipatie. Beide analyses tezamen geven een gedetailleerd beeld van de stand 
van zaken, inclusief verbeterpunten.  
De midterm review en de beleidsdoorlichting geven geen aanleiding voor grote 
aanpassingen van het ingezette beleid en ik zet dat dan ook samen met andere 
departementen grotendeels voort. Daarbij leg ik als coördinerend bewindspersoon 
emancipatie de volgende inhoudelijke accenten: 
• Voorzetting van de aandacht voor economische zelfstandigheid; 
• Extra focus op groepen waarbij de sociale acceptatie van LHBT’s lager is dan 
gemiddeld: jongeren en migranten- en religieuze gemeenschappen; 
• Meer nadruk op sekse- en genderdiversiteit binnen het LHBT-beleid; 
• Meer aandacht voor mannen bij gendergelijkheid. 
 Pagina 1 van 11 
 

 
 
Onze referentie 
acceptatie, zeker als de activiteiten van andere departementen niet worden 
696081 
meegewogen. Ook spelen bij emancipatie veel maatschappelijke factoren een rol 
 
waarop beleid geen directe invloed kan uitoefenen en hebben de 
emancipatieprojecten van OCW vaak geen landelijk bereik. De ADR pleit voor meer 
kwantitatieve operationele doelen van projecten en externe (effect)evaluaties. 
 
3. Sterkere inzet op regie, evaluatie, verduurzaming en samenwerking 
Om dit te verbeteren zijn voor mij de volgende punten cruciaal: 
• Meer inhoudelijke sturing bij subsidieaanvragen over doelen en strategieën 
en de bijdrage van projecten aan het integrale beleid; 
• Meer focus op de samenhang tussen projecten en verschillende 
interventieniveaus. Zoals gebleken uit projectevaluaties is daar veel winst 
te behalen. Bij de toekenning van subsidies ga ik daarvoor scherpere 
voorwaarden stellen.  
• Lokaal eigenaarschap en verankering van de activiteiten in lokaal beleid is 
daarbij een belangrijk uitgangspunt;  
• In gesprekken met het veld hebben veldorganisaties aangedrongen op een 
steviger rol van de vakdepartementen bij het verankeren van 
emancipatieaspecten in eigen beleid. De midterm review en 
beleidsdoorlichting onderstrepen dit nog eens. Ik zal me daarvoor als 
coördinerend bewindspersoon emancipatie blijven inzetten; 
• Naast interventies hecht ik ook zeer aan het volgen van de voortgang in het 
emancipatiebeleid, zowel door de landelijke monitors van het SCP en CBS, 
als specifieke monitors (op thema en/of lokaal) en internationale 
benchmarks; 
• Er zijn de afgelopen jaren op de grote thema’s in het emancipatiebeleid 
evaluaties uitgevoerd, of deze lopen nog. Dat zal ik blijven doen, ook bij de 
recent gestarte projecten. Bij emancipatie zijn kwalitatieve evaluaties vaak 
meer op hun plaats, zoals de onderzoeken naar de landelijke GSA’s 
(Verwey-Jonker Instituut) en de koploperaanpak (Panteia). Daar waar het 
kan, worden effect-evaluaties uitgevoerd, zoals naar de voorlichting op 
scholen over seksualiteit en seksuele diversiteit (SCP); 
• Er zijn ook inmiddels instrumenten gecertificeerd op hun werkzaamheid, 
zoals de GSA’s op school (RIVM), een goede ontwikkeling die ik verder zal 
stimuleren; 
• Met de landelijke infrastructuur instituten rond emancipatie heb ik 
afspraken gemaakt over de indicatoren zoals kwaliteit eindproducten, 
doelgroep– en mediabereik waarop we hun inzet monitoren.  
 
 Pagina 3 van 11 
 

 
 
Onze referentie 
Uit de midterm review blijkt dat het project Eigen Kracht succesvol is (zie p. 7). Ik 
696081 
heb daarom besloten het project voort te zetten. Aangezien gemeenten de 
 
komende tijd te maken krijgen met vele andere prioriteiten, is het van belang dat 
zij gestimuleerd worden om het project Eigen Kracht in 2015 en 2016 voort te 
zetten of om hiermee te starten. Alle 35 centrumgemeenten van de 
arbeidsmarktregio’s bied ik – indien zij zich blijven inzetten of zich alsnog gaan 
inzetten voor vrouwen met een afstand tot de arbeidsmarkt – cofinanciering aan. 
De oorspronkelijke doelgroep van het project Eigen Kracht zal ik verbreden naar 
alle vrouwen met een grote afstand tot de arbeidsmarkt. Vrouwen met een 
bijstandsuitkering die met het reguliere participatiebeleid onvoldoende worden 
bereikt kunnen daardoor ook meedoen.  
 
5. Sociale acceptatie van LHBT’s door migranten- en religieuze 
gemeenschappen en jongeren 
5.1 Bi-culturele en religieuze LHBT’s 
Zoals in de midterm review is beschreven en in het SCP-onderzoek De acceptatie 
van homoseksualiteit door etnische en religieuze groepen in Nederland onlangs is 
onderstreept, ligt de sociale acceptatie van homoseksualiteit in bi-culturele en 
religieuze gemeenschappen gemiddeld beduidend lager dan bij autochtone en niet-
religieuze Nederlanders. Iedereen in Nederland heeft het recht om in vrijheid te 
kunnen zijn wie hij of zij wil zijn. Helaas geldt dat nog steeds niet overal, zo laat ook 
dit onderzoek zien. Zorgelijk vind ik vooral dat de houding van de jongere generatie 
niet veel verschilt van de oudere.  Dat betekent dat er werk aan de winkel is en 
blijft om homoseksualiteit bespreekbaar te maken. Door in de klas dit thema te 
blijven agenderen en daarover met jongeren te blijven praten. Maar vooral ook 
binnen die gemeenschappen waar dit onderwerp nog steeds een taboe is. Daar ga 
ik hen komende tijd dan ook actief in ondersteunen. Bijvoorbeeld door rolmodellen 
binnen deze groepen een platform te geven. Want die steun hebben juist zij 
keihard nodig. Zodat we met hen de boodschap uitdragen dat we pal staan voor de 
vrijheid om anders te kunnen zijn. Die vrijheid, die maak je met elkaar. Ik zie 
positieve ontwikkelingen binnen de gemeenschappen zelf. Denk aan het meevaren 
van de Turkse en Marokkaanse boten tijdens de Gay Parade en de eerste Gay 
Straight Alliance die een half jaar geleden door sleutelfiguren binnen de Turkse 
gemeenschap in Nederland is opgericht. Zij maken zich sterk voor de acceptatie van 
homoseksualiteit in hun eigen kring. Een ongelofelijk belangrijke steun in de rug 
van homoseksuele mannen, lesbische vrouwen, biseksuelen en transgenders. Een 
belangrijke eerste stap op nog een lange weg te gaan.  
 
 
 Pagina 5 van 11 
 

 
 
Onze referentie 
Ontwikkeling (SLO) voor de kerndoel-onderdelen seksualiteit en (seksuele) 
696081 
diversiteit zal tijdens die bijeenkomst dan ook gepresenteerd worden. 
 
5.2.2 Mbo 
De afgelopen twee jaar zijn, op 30 ROC’s, 60 theatervoorstellingen gegeven over 
seksuele diversiteit. Hiermee is een groep (met name allochtone jongens) bereikt 
die niet eerder over dit thema in gesprek is gegaan. Docenten Loopbaan en 
burgerschap waren zeer positief over het project, maar voelden zich onvoldoende 
toegerust om zelf aandacht te besteden aan dit onderwerp en om te zorgen voor 
inpassing in het schoolbeleid. COC, EduDivers en Theater AanZ hebben, in overleg 
met o.a. de MBO Raad, een gezamenlijk voorstel gedaan voor een vervolg dat ik 
inmiddels heb gehonoreerd. Aan de theaterinterventie zal een docententraining 
worden gekoppeld en samen met schoolbesturen zal worden gekeken naar de 
juiste ondersteuning van docenten. 
5.2.3 Themaonderzoek inspectie 
In 2015 zal de Inspectie van het Onderwijs een themaonderzoek uitvoeren naar de 
invulling die scholen in de praktijk geven aan de kerndoelonderdelen seksualiteit en 
seksuele diversiteit. Hiermee geef ik uitvoering aan de motie van Kamerleden Pia 
Dijkstra en Van Ark (Kamerstuk 30 420 nr. 197). Het onderzoek zal worden verricht 
onder een representatieve steekproef in p(s)o, v(s)o en het mbo. Het doel is in de 
eerste plaats het geven van een goed landelijk beeld van de stand van zaken en ten 
tweede het inzichtelijk maken van obstakels en randvoorwaarden. De 
onderwijsinspectie zal de uitkomsten van de Monitor Sociale Veiligheid in en rond 
scholen 2014 betrekken bij haar onderzoek. Over de bevindingen zal in de eerste 
helft van 2016 worden gerapporteerd. 
5.2.4 Gay Straight Allianties op scholen  
Via de Gay Straight Allianties op scholen en op Paarse Vrijdag worden meer dan 500 
scholen (waaronder 40 mbo-instellingen) bereikt. Op Paarse Vrijdag worden 
leerlingen opgeroepen om paars te dragen en zich op die manier uit te spreken 
voor de acceptatie van LHBT-jongeren. Ik heb de GSA’s de afgelopen vijf jaar 
ondersteund en zal dat ook in 2015 doen. Voor de verdere toekomst richt het COC 
zich in overleg met OCW op onderzoek naar inbedding van GSA’s in school(beleid) 
met het oog op de duurzaamheid.  
 
6. Sekse- en genderdiversiteit binnen het LHBT-beleid 
Ik heb uw Kamer toegezegd u te informeren over de uitkomsten van de verkenning 
naar het thema intersekse. Ik heb het SCP opdracht gegeven om een onderzoek uit 
te voeren naar de maatschappelijke knelpunten van mensen met een intersekse 
 
 Pagina 7 van 11 
 

 
 
Onze referentie 
en aanbevelingen aangaande mannenemancipatie voor beleidsmakers, organisaties 
696081 
en professionals. Daarnaast zet ik in op het bewustmaken van intermediaire 
 
organisaties rond ouders van jonge kinderen (0-6 jaar) van het belang om zich bij de 
opvoeding van jonge kinderen niet exclusief op moeders te richten. 
 
8. Samenwerking en verduurzaming 
a. Interdepartementale inzet 
In de Hoofdlijnenbrief heb ik aangegeven dat ik voor mij - naast een agenderende 
rol - ook een ondersteunende rol zie weggelegd. Dit ziet met name op het bijdragen 
aan een genderdimensie in het beleid van de andere departementen. Hiertoe heb 
ik bijvoorbeeld in de afgelopen periode intensief samengewerkt met de minister 
van SZW op het terrein van gelijke beloning en op het gebied van de combinatie 
arbeid en zorg. Ook werk ik samen met mijn collega’s van BZK, VenJ, SZW, VWS, BZ 
en Defensie in het kader van de Interdepartementale Werkgroep Overheid en 
Homoseksualiteit om de Gay Straight Allianties te versterken en de sociale 
acceptatie van LHBT’s in levensbeschouwelijke en bi-culturele kringen te vergroten. 
Ik zal met mijn collega’s specifiek aandacht vragen voor en in gesprek gaan over 
onderwerpen die de komende periode op de agenda van het kabinet staan en die 
sterk raken aan de prioritaire thema’s uit het emancipatiebeleid. Ik kan zo in een 
vroeg stadium meedenken over de effecten van nieuw beleid op de positie van 
vrouwen en LHBT’s. Enerzijds wil ik graag bevorderen dat regulier beleid - waar 
mogelijk - bijdraagt aan de emancipatiedoelen van het kabinet. Anderzijds draagt 
rekening houden met bestaande genderverschillen bij aan de effectiviteit van het 
reguliere beleid.  
 
b. Gemeenten 
Steeds meer beleidsonderwerpen zijn gedecentraliseerd naar gemeenten. Daarom 
ben ik voornemens een verkenning te laten doen naar de wijze waarop kan worden 
bevorderd dat ook op het gemeentelijk niveau (meer) rekening wordt gehouden 
met gender- en emancipatie-effecten van beleid. Hierbij zal ook de verankering 
worden betrokken van de (veelal lokale) projecten die in het kader van het 
rijksbrede emancipatiebeleid worden georganiseerd en/of gefinancierd.  
Door middel van de zogenaamde ‘Koplopergemeentenaanpak’ werk ik samen met 
gemeenten aan de verbetering van de sociale acceptatie en de sociale veiligheid 
van LHBT’s. Deze samenwerking wordt voortgezet om de lokale aanpak, waar 
mogelijk, uit te breiden of te verbeteren. De samenwerking zal doorgaan onder de 
 
 Pagina 9 van 11 
 

 
 
Onze referentie 
Daarnaast zet ik mij op Europees en internationaal niveau ook in voor de rechten 
696081 
van LHBT’s. Zo heeft Nederland de afgelopen jaren een grote rol gespeeld bij het 
 
agenderen van LHBT binnen de Raad van Europa. Het mede door OCW 
gefinancierde LHBT Project, waarbij de Raad van Europa lidstaten heeft 
geassisteerd bij de verbetering van wetgeving en beleid aangaande LHBT, is 
inmiddels succesvol afgerond. De komende jaren blijf ik de Raad van Europa hierin 
steunen. 
Binnen de kaders van de bredere kabinetsinzet zal ik het Nederlands 
voorzitterschap van de EU in de eerste helft van 2016 ten volle benutten om ook 
binnen de Europese Unie de noodzakelijke verdere stappen te zetten. 
 
9. Tot slot 
In de Hoofdlijnenbrief en tijdens het Algemeen Overleg in maart 2014 heb ik 
onderstreept, en dat herhaal ik nog maar eens, dat emancipatie continue 
onderhoud behoeft. Emancipatie is nooit af. Emancipatie in de samenleving is een 
proces; emancipatiebeleid moet dan ook dynamisch zijn. Naar aanleiding van deze 
midterm review en beleidsdoorlichting actualiseer ik de thema’s genoemd in de 
Hoofdlijnenbrief uit 2013 en scherp ze waar nodig aan.  
 
De minister van Onderwijs, Cultuur en Wetenschap, 
 
 
 
dr. Jet Bussemaker 
 
 
 
 
 
 Pagina 11 van 11 
 

