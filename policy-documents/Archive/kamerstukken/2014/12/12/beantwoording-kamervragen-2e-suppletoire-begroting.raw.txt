 
e
Antwoorden Kamervragen 2 suppletoire 
begroting Financiën en Nationale Schuld 2014  
 

 
Vraag 2 
Verwacht u dat de komende jaren de uitgaven aan inhuur externen blijft stijgen terwijl de uitgaven 
aan eigen personeel dalen? 
Vraag 12 
Passen de totale uitgaven aan inhuur externen (Belastingdienst en kerndepartement) binnen de 
norm van 10% externe inhuur? 
Vraag 13 
In hoeverre leiden de stijgingen van de uitgaven op externe inhuur tot een overschrijding van deze 
norm? 
 
Vraag 14 
Verwacht u dat de komende jaren de uitgaven aan inhuur externen blijft stijgen terwijl de uitgaven 
aan eigen personeel dalen? (§ 2.2, artikel 1 en artikel 8) 
 
Antwoord op vragen 2, 12, 13 en 14.  
Het kerndepartement blijft onder de 10% en voldoet daarmee aan de norm van 10%. Dat is ook de 
verwachting voor de komende jaren. 
Bij de Belastingdienst is het huidige beeld dat de norm van 10% externe inhuur in 2014 
overschreden zal worden met circa 1% door de hoger dan geraamde uitgaven inhuur externen en 
lagere uitgaven op eigen personeel. In 2014 is tijdelijk extra inhuur ingezet ten behoeve van de 
bereikbaarheid van de Belastingtelefoon en inzet vooruitlopend op de werving van vast personeel 
in het kader van de intensivering van het toezicht en de invordering. Structureel verwacht de 
Belastingdienst dat de uitgaven voor inhuur externen binnen de norm van 10% zullen blijven.  
  
 

 
Vraag 5 
Bij 2.1.1 staat zowel aan de uitgaven- als aan de inkomstenkant een correctie bij de belasting- en 
invorderingsrente van 160 mln. wegens een verkeerde raming. Kunt u hierop een toelichting 
geven? 
 
Vraag 6 
Kunt u de mutatie in de belasting- en invorderingsrente nader toelichten?  
 
Vraag 16 
Waarom wordt de fout waarbij de belasting- en invorderingsrente als een gesaldeerde mutatie 
werden verwerkt pas vier jaar na deze mutatie hersteld? (artikel 1) 
 
 
Antwoord op de vragen 5, 6 en 16 
Bij de introductie van de belastingrente is het budgettaire effect als één gesaldeerd bedrag in de 
raming opgenomen. Er was toen nog weinig bekend over de werkelijke verdeling over ontvangsten 
en uitgaven. Inmiddels is duidelijk geworden dat de begrotingsstand van zowel rente-ontvangsten 
als rente-uitgaven hoger is dan de feitelijke realisaties (budgettair neutraal). De posten zijn 
daarom aan de uitgaven- en inkomstenkant met € 160 miljoen bijgesteld. 
  
 

 
Vraag 8 
Kunt u nader toelichting waarom er van Argentinië geld is ontvangen? 
Vraag 33 
Kunt u nader toelichten waarom er van Argentinië geld is ontvangen? 
 
Antwoord op vragen 8 en 33.  
De betaling die door Argentinië is gedaan vloeit voort uit de betalingsregeling die Argentinië met de 
Club van Parijs heeft gesloten op 29 mei 2014. Voor een nadere toelichting verwijs ik naar mijn 
brief aan uw Kamer van 10 juni 2014. (Tweede Kamer, vergaderjaar 2013-2014, 33 750 IX, nr. 
29)  
  
 

 
Vraag 10 
Verwacht u dat de rekenrente op korte termijn nogmaals bijgesteld gaat worden? 
Antwoord op vraag 10.  
Voor de raming van de rentelasten wordt gebruik gemaakt van de door het CPB geraamde 
rentetarieven voor de korte en lange rente. Deze ramingen van de rentetarieven worden door het 
CPB gepubliceerd in het Centraal Economisch Plan (CEP) en de Macro Economische Verkenningen 
(MEV) en geactualiseerd in bijvoorbeeld de juni- en decemberraming. Als de rekenrentes worden 
bijgesteld, bijvoorbeeld naar aanleiding van de decemberraming of het CEP, dan wordt dit verwerkt 
en toegelicht in de eerste Suppletoire Begroting van het begrotingsjaar 2015. 
  
 

 
Vraag 12 
Passen de totale uitgaven aan inhuur externen (Belastingdienst en kerndepartement) binnen de 
norm van 10% externe inhuur? 
Antwoord op vraag 12. 
Zie vraag 2. 
  
 

 
Vraag 14 
Verwacht u dat de komende jaren de uitgaven aan inhuur externen blijft stijgen terwijl de uitgaven 
aan eigen personeel dalen? (§ 2.2, artikel 1 en artikel 8) 
 
Antwoord op vraag 14. 
Zie vraag 2. 
  
 

 
Vraag 16 
Waarom wordt de fout waarbij de belasting- en invorderingsrente als een gesaldeerde mutatie 
werden verwerkt pas vier jaar na deze mutatie hersteld? (artikel 1) 
 
Antwoord op vraag 16. 
Zie vraag 5. 
 
  
 

 
 
Vraag 18.  
De belastingontvangsten zijn € 630 mln. hoger. Hoe valt dit te rijmen met de € 100 mln. uit de 
najaarsnota op blz. 6? 
 
Antwoord op vraag 18 
In de Najaarsnota wordt de mutatie van de belasting- én de premieontvangsten ten opzichte van 
de Miljoenennota 2015 weergegeven. De mutatie zoals gepresenteerd in 2e suppletoire begroting 
IX betreft allereerst alleen het belastingdeel van de belasting- en premieontvangsten en ten 
e
tweede betreft het een mutatie tussen de 2 suppletoire begroting (Najaarsnota 2014) en de 1e 
suppletoire begroting ( Voorjaarsnota 2014). De twee genoemde bedragen zijn dus niet zomaar 
vergelijkbaar.  Om de bedragen vergelijkbaar te maken gaan we allereerst uit van de mutatie 
belastingen en premies volksverzekeringen uit de Najaarsnota 2014. Deze bedraagt + 0,1 miljard  
ten opzichte van de Miljoenennota 2015.  Zoals te zien is in de Najaarsnota op pagina 6 betreft 
deze post een saldo van plussen en minnen. Om een vergelijking te maken met de mutatie van de 
e
belastingontvangsten uit de 2 suppletoire begroting moet geabstraheerd worden van de mutatie 
bij de volksverzekeringen. De premies volksverzekeringen zitten besloten in de post loon- en 
inkomensheffing. Zoals te zien is op pagina 6 van de Najaarsnota is met -0,5 miljard bijgesteld. 
Daarvan betreft het belastingdeel -0,2 miljard euro en het premiedeel met -0,3 miljard. Het 
belastingdeel van de mutatie belastingen en premies volksverzekeringen uit de Najaarsnota 2014 
bedraagt dus +0,4 miljard euro en het premiedeel van deze mutatie bedraagt -0,3 miljard euro 
(opgeteld +0,1 miljard). Deze mutaties uit de Najaarsnota zijn ten opzichte van de raming bij de 
e
Miljoenennota 2015. Dat is een latere ramingstand dan in de 1 suppletoire begroting IX 
(Voorjaarsnota 2014). De mutatie van de belastingontvangsten tussen Miljoenennota 2015 en 
Voorjaarsnota 2014 bedraagt +0,2 miljard euro.  Tellen we de mutaties van de 
belastingontvangsten tussen Najaarsnota en Miljoenennota 2015 (+0,4 miljard euro) 
respectievelijk tussen Miljoenennota 2015 en de Voorjaarsnota 2014 (+0,2 miljard euro) bij elkaar 
op, dan komen we uit op 0,6 miljard euro. In miljoen euro’s is dat de 630 miljoen euro zoals 
e
gemeld in de 2 suppletoire begroting IX. 
  
 

 
Vraag 20 
De ontvangsten uit dividend van de staatsdeelnemingen worden positief bijgesteld. In de 
toelichting wordt gesproken over het niet voordoen van risico’s op portefeuilleniveau. Kunt u hier 
een toelichting op geven? Over welke staatsdeelnemingen gaat het concreet? 
 
Antwoord op vraag 20. 
Zie vraag 7.  
 

 
Vraag 22 
Heeft de meevaller dividend staatsdeelnemingen gevolgen voor de dividendraming in 2015? 
 
Antwoord op vraag  22 
De meevaller over 2014 is het gevolg van hogere gerealiseerde dividenden dan verwacht. De 
dividendraming voor 2015 wordt opgesteld mede op basis van omzet- en winstverwachtingen van 
de deelnemingen. Dit leidt vooralsnog niet tot hogere dividendverwachtingen voor de toekomst. Bij 
Voorjaarsnota 2015 zal de raming zo nodig worden herzien. 
  
 

 
 
Vraag 24 
Kunt u toelichten waarom de aflossing van ING voor een bedrag van € 1.0025.000 hier gesplitst 
wordt in twee posten? 
Antwoord op vraag 24 
De terugbetaling door ING bestaat uit twee componenten: (i) de terugbetaling van de hoofdsom (€ 
683,3 miljoen) en (ii) de door ING betaalde rente en premie, ook wel couponbetaling en 
repurchase fee genaamd, van € 341,7 miljoen. Deze splitsing vloeit voort uit het besluit om de 
nominale bedragen en de door de financiële instellingen te betalen vergoedingen in de begroting 
apart inzichtelijk te maken.  
  
 

 
Vraag 26 
Hoeveel externe adviseurs zijn er de afgelopen jaren betrokken geweest bij de uitvoeringskosten 
staatsdeelnemingen? 
Antwoord op vraag 26.  
De afgelopen drie jaar zijn er gemiddeld aan dertien adviseurs per jaar opdrachten verstrekt 
(inclusief de advieskosten in het kader van de kredietcrisis). 
  
 

 
Vraag 28 
Kunt u, nu de BIS-garantie beëindigd wordt, aangeven voor hoeveel euro de overheid nog 
garanties open heeft staan? Hoeveel procent van deze garanties zijn (internationaal)rechtelijk 
verplicht? 
 
Antwoord op vraag  28 
In de Miljoenennota 2015 is in hoofdstuk 7 een overzichtstabel 7.1 opgenomen van de door het 
Rijk verstrekte garanties. Daaruit blijkt dat er voor 2014 ongeveer € 200 mld. aan uitstaande 
garanties zijn. Hiervan komt ongeveer € 164 mld. (80%) voort uit internationale afspraken, 
bijvoorbeeld het ESM, de WAKO en de garantie aan het IMF. Met het vervallen van de DNB-BIS 
garantie daalt het totaal garantieplafond met ca € 113 mln. 
 
  
 

 
Vraag 30 
Kunt u toelichten waarom de BIS-garantie is beëindigd? 
 
Antwoord op vraag  30 
DNB heeft in het verleden voor de Nederlandse staat deelgenomen aan kredietfaciliteiten van de 
BIS. Om dit mogelijk te maken, geeft de Nederlandse Staat een garantie aan DNB, die jaarlijks 
opnieuw als stelpost wordt opgenomen in de begroting. Uit onderzoek naar de BIS-garantie is 
gebleken dat deze sinds de jaren negentig niet meer is gebruikt, ook niet bij de recente 
crisismaatregelen. Gezien deze ontwikkeling is in overleg met DNB besloten om de BIS-garantie te 
beëindigen, omdat een beroep op deze garantie onwaarschijnlijk lijkt. Mocht DNB in de toekomst 
alsnog willen deelnemen aan een kredietfaciliteit van de BIS, dan kan evengoed worden besloten 
hiervoor wederom een garantie te bieden indien het parlement toestemming verleent. 
  
 

 
Vraag 32 
Is er een mogelijkheid om de garantie Cotonou te beëindigen op korte termijn? 
 
Antwoord op vraag  32 
De garantie Cotonou III verschaft een garantie aan de EIB om eigen middelen uit te kunnen lenen 
in landen in Afrika, het Caribisch gebied en de Stille Oceaan (ACS–landen), alsmede de Europese 
“Landen en Gebieden Overzee” (LGO) in de periode 2014-2020 tot een maximum totaalbedrag van 
87,1 miljoen. Na 2020 worden geen nieuwe leningen gegarandeerd en loopt het gegarandeerde 
bedrag af met afbetaling van de betreffende leningen. Ook het Verdrag van Cotonou en het daaruit 
voortvloeiende Intern Akkoord lopen af in 2020, waardoor voortzetting van een dergelijke garantie 
hierna geen automatisme zal zijn. 
 
  
 

 
 
Vraag 34 
Het ministerie heeft besloten tot het eerder aflossen van vaste staatsschuld door middel van de 
permanente terugkoopfaciliteit voor staatsobligaties. In de toelichting wordt beschreven dat dit is 
om aflossingspieken te verminderen. Waren deze aflossingspieken tijdens de Miljoenennota 2015 of 
de Voorjaarsnota van het huidige begrotingsjaar nog niet bekend? Waarom heeft de regering 
ervoor gekozen om nu extra vaste schuld af te lossen? Welke criteria gebruikt de regering om 
schuld al dan niet vervroegd af te lossen? 
 
Vraag 39 
Aan de hand van welke criteria wordt er overgegaan tot aankoop van staatsobligaties? 
 
Antwoord op vragen  34 en 39 
De primaire reden voor het terugkopen van staatsschuld is een verbetering van het kasbeheer. 
Immers, eventuele kasoverschotten in het jaar van terugkopen worden hierdoor gereduceerd. Een 
bijkomend effect is dat aflossingspieken worden verminderd waardoor de financiering beter op de 
financieringsbehoefte kan worden afgestemd.  
Alle aflossingspieken zijn ruim (jaren) van tevoren bekend omdat ze het gevolg zijn van de uitgifte 
van obligaties in het verleden. Of het vroegtijdig terugkopen van obligaties verstandig is, wordt 
echter per moment beslist. 
In een bepaald kalenderjaar mogen er obligaties worden ingekocht die aflopen in dat zelfde 
kalenderjaar en het daaropvolgende jaar. Wil terugkopen voor de Staat aantrekkelijk zijn, dan 
moet de inkoopprijs van de obligatie vergelijkbaar zijn met de prijs waartegen de obligatie (en 
gelijksoortige schuldpapieren, zoals schatkistpapier en commercial paper) wordt verhandeld in de 
secundaire markt. Ten slotte moet de op de markt uitstaande stand van de ingekochte obligatie 
minimaal €10 miljard blijven ter waarborging van de liquiditeit van de betreffende obligatie op de 
secundaire markt.   
  
 

 
Vraag 36 
Wat is de achtergrond van de stijging op de uitgaven van € 84,7 miljoen bij het BTW 
Compensatiefonds? 
 
Antwoord op vraag 36. 
Zie antwoord op vraag 3. 
  
 

 
Vraag 38 
De externe inhuur is toegenomen. Kunt u aangeven om hoeveel uur dat gaat en welke uurprijs er 
gemiddeld word betaald? 
 
Antwoord op vraag  38 
De externe inhuur in 2014 voor het kerndepartement is vrijwel niet toegenomen ten opzichte van 
2013. Op basis van een quick scan van de facturen die is uitgevoerd, gaat het om een toename 
van ongeveer 1.200 uur, minder dan 1 fulltime functie. De gemiddelde uurprijs heeft een range 
van ongeveer € 60 tot € 150, afhankelijk van de gevraagde specialiteit. De gemiddelde uurprijs ligt 
iets boven de € 100.  
 
  
 

