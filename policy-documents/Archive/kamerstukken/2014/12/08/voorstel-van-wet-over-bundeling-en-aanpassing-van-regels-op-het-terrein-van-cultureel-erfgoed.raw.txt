 
 
 
Bundeling en aanpassing van regels op het terrein van cultureel erfgoed 
(Erfgoedwet) 
 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is de wetgeving op het 
terrein van cultureel erfgoed te bundelen, te structureren en te vereenvoudigen, en 
tevens om onder meer de omgang met museale collecties wettelijk vorm te geven, het 
vervreemden van cultuurgoederen in bezit van overheden te regelen en het stelsel van 
kwaliteitsborging in de archeologie te moderniseren; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
Hoofdstuk 1.  Algemene bepalingen 
 
Artikel 1.1.  Begripsbepalingen 
In deze wet en de daarop berustende bepalingen wordt verstaan onder: 
archeologisch monument: terrein dat deel uitmaakt van cultureel erfgoed vanwege de 
daar aanwezige overblijfselen, voorwerpen of andere sporen van menselijke 
aanwezigheid in het verleden, met inbegrip van die overblijfselen, voorwerpen en 
sporen; 
archeologische vondst: overblijfsel, voorwerp of ander spoor van menselijke 
aanwezigheid in het verleden afkomstig van een archeologisch monument; 
beschermd cultuurgoed: cultuurgoed dat: 
a. als zodanig is aangewezen op grond van artikel 3.7, eerste lid; 
b. voorkomt in een opsomming als bedoeld in artikel 3.7, derde lid; of 
c. in geval van de aanwijzing van een beschermde verzameling op grond van artikel 3.8, 
eerste lid, zolang nog geen opsomming voor die verzameling is vastgesteld, 
redelijkerwijs onder de algemene omschrijving van die beschermde verzameling valt; 
beschermde verzameling: verzameling die is aangewezen op grond van artikel 3.7, 
tweede lid; 
certificaat: certificaat als bedoeld in artikel 5.1, eerste lid; 
    W10153.K-2 1 

 
Artikel 2.1.  In goede staat houden 
Onze Minister wie het aangaat, een college van staat of een instelling zorgt dat museale 
cultuurgoederen van de Staat in beheer in goede staat zijn. 
 
Artikel 2.2.  Toegankelijkheid 
Onze Minister wie het aangaat, een college van staat of een instelling bevordert de 
toegankelijkheid van museale cultuurgoederen van de Staat in beheer. 
 
Artikel 2.3.  Veilig stellen 
1. Onze Minister wie het aangaat, een college van staat of een instelling treft 
maatregelen ter voorkoming van diefstal, verlies, beschadiging of vernietiging van 
museale cultuurgoederen van de Staat in beheer. 
2. Onze Minister wie het aangaat, een college van staat of een instelling meldt de 
vermissing of het tenietgaan van een museaal cultuurgoed van de Staat onverwijld aan 
de inspecteur. 
 
Artikel 2.4.  Registratie en administratie 
Onze Minister wie het aangaat, een college van staat of een instelling zorgt voor: 
a. registratie van de museale cultuurgoederen van de Staat in beheer; en 
b. beschrijving van de administratieve organisatie van het beheer met inachtneming van 
deze paragraaf en toepassing van de procedures die in de administratieve organisatie 
zijn vastgelegd. 
 
Artikel 2.5.  Beëindigen van het beheer 
Onze Minister wie het aangaat of een college van staat beëindigt het beheer van een 
museaal cultuurgoed van de Staat of het verstrekken van middelen aan een instelling 
ten behoeve daarvan slechts na overleg met Onze Minister. 
 
Artikel 2.6.  Rol Minister van OCW 
1. Onze Minister is belast met het privaatrechtelijk beheer van de museale 
cultuurgoederen van de Staat. 
2. Onze Minister houdt een lijst bij van alle museale cultuurgoederen van de Staat die 
aanwezig zijn bij Onze Ministers wie het aangaat, de colleges van staat en de 
instellingen aan wie museale cultuurgoederen van de Staat in beheer zijn gegeven. 
3. Onze Minister kan Onze Minister wie het aangaat, een college van staat of een 
instelling aanwijzingen geven over het beheer van museale cultuurgoederen van de 
Staat. 
4. Onze Minister kan het beheer van een museaal cultuurgoed van de Staat tijdelijk 
overnemen van Onze Minister wie het aangaat, een college van staat of een instelling 
indien het behoud van het cultuurgoed in gevaar komt. 
5. Onze Minister aanvaardt namens de Staat cultuurgoederen of verzamelingen die 
voldoen aan de criteria, bedoeld in artikel 3.7, voor zover deze onbezwaard, om niet en 
zonder belastende voorwaarden worden overgedragen. Onze Minister draagt vervolgens 
zorg voor het beheer van deze cultuurgoederen of verzamelingen. 
 
Artikel 2.7.  Nadere regels 
W 
3 

 
a. op verzoek van de desbetreffende instelling; 
b. indien de instelling niet voldoet aan de verplichtingen op grond van deze wet; of 
c. op basis van de overwegingen, bedoeld in artikel 2.8, derde lid. 
2. Bij toepassing van het eerste lid, onder c, treedt het besluit niet eerder in werking 
dan vier jaren na dagtekening van het besluit. 
 
Hoofdstuk 3.  Aanwijzing als beschermd erfgoed 
 
§ 3.1.  Aanwijzing van monument en archeologisch monument 
 
Artikel 3.1.  Aanwijzing als rijksmonument 
1. Onze Minister kan ambtshalve besluiten een monument of archeologisch monument 
dat van algemeen belang is vanwege zijn schoonheid, betekenis voor de wetenschap of 
cultuurhistorische waarde aan te wijzen als rijksmonument. 
2. Onze Minister vraagt over het besluit advies aan het college van burgemeester en 
wethouders van de gemeente waar het monument of archeologisch monument zich 
bevindt. 
3. Onze Minister vraagt over het besluit tevens advies aan gedeputeerde staten indien 
het monument of archeologisch monument zich bevindt buiten een krachtens de 
Wegenverkeerswet 1994 vastgestelde bebouwde kom. 
4. Onze Minister besluit over aanwijzing van een kerkelijk monument na overleg met de 
eigenaar. 
 
Artikel 3.2.  UOV van toepassing 
1. Op de voorbereiding van het besluit over aanwijzing als rijksmonument is afdeling 3.4 
van de Algemene wet bestuursrecht van toepassing. 
2. Het college van burgemeester en wethouders adviseert binnen acht weken. 
3. Onze Minister neemt het besluit zo spoedig mogelijk en uiterlijk binnen zes maanden. 
4. De in het derde lid bedoelde termijn vangt aan met ingang van de dag waarop het 
ontwerpbesluit ter inzage is gelegd. 
5. Onze Minister zendt een exemplaar van zijn besluit aan het college van burgemeester 
en wethouders van de gemeente waar het monument of archeologisch monument zich 
bevindt. 
 
Artikel 3.3.  Rijksmonumentenregister 
1. Onze Minister houdt een register van de rijksmonumenten bij. 
2. Het rijksmonumentenregister kan door eenieder worden geraadpleegd. 
3. Onze Minister schrijft in het register de monumenten en archeologische monumenten 
in, voor zover geen beroep tegen het besluit tot aanwijzing als rijksmonument is 
ingesteld of een beroep is afgewezen. 
4. Het rijksmonumentenregister bevat gegevens over de inschrijving en ter identificatie 
van de rijksmonumenten. 
5. Onze Minister zendt een afschrift van de inschrijving in het register aan het college 
van burgemeester en wethouders van de gemeente waar het rijksmonument zich 
bevindt of, indien het rijksmonument zich niet bevindt op het grondgebied van een 
gemeente, aan het bevoegd gezag voor een omgevingsvergunning als bedoeld in artikel 
2.1, eerste lid, onder f, van de Wet algemene bepalingen omgevingsrecht. 
W 
5 

 
2. Onze Minister stelt in een geval als bedoeld in het eerste lid zo spoedig mogelijk na 
het besluit tot aanwijzing een opsomming vast van de cultuurgoederen die tot de 
verzameling behoren. 
 
Artikel 3.9.  Toestemming eigenaar nodig voor aanwijzing 
1. Voor aanwijzing van een cultuurgoed als beschermd cultuurgoed of opneming van een 
cultuurgoed in de opsomming van een beschermde verzameling is toestemming van de 
eigenaar vereist indien deze: 
a. de vervaardiger van het cultuurgoed is of de erfgenaam van de vervaardiger; 
b. degene is die het cultuurgoed in Nederland heeft gebracht of die het binnen vijf jaar, 
nadat het in Nederland is gebracht, heeft verworven, of de erfgenaam van een van hen. 
2. Het eerste lid is ook van toepassing op de erfgenaam die het cultuurgoed anders dan 
door vererving heeft verkregen. 
3. Het eerste lid is alleen van toepassing op de erfgenaam gedurende dertig jaar of, voor 
zover het archiefbescheiden betreft, vijftig jaar na het overlijden van de erflater. 
4. Indien de eigenaar, bedoeld in het eerste lid, onder b, een rechtspersoon is, is het 
eerste lid alleen van toepassing gedurende dertig jaar of, voor zover het 
archiefbescheiden betreft, vijftig jaar nadat die rechtspersoon het cultuurgoed in 
Nederland heeft gebracht, of de eigendom van het cultuurgoed binnen vijf jaar, nadat 
het in Nederland is gebracht, heeft verworven. 
5. Het terugbrengen naar Nederland van een cultuurgoed dat zich tijdelijk buiten 
Nederland heeft bevonden, geldt niet als het in Nederland brengen, bedoeld in het 
eerste lid, onder b. 
 
Artikel 3.10.  Niet-aanwijzing 
1. Onze Minister gaat niet over tot aanwijzing als beschermd cultuurgoed of als 
beschermde verzameling indien een cultuurgoed als bedoeld in artikel 3.7, eerste lid, 
een verzameling of een deel daarvan: 
a. berust onder iemand die tijdelijk zijn woonplaats naar Nederland verplaatst; 
b. door een niet-ingezetene wordt uitgeleend voor tijdelijke tentoonstelling in Nederland; 
of 
c. wegens hiermee vergelijkbare omstandigheden naar het oordeel van Onze Minister 
niet in Nederland thuishoort. 
2. Onze Minister gaat niet eerder dan een jaar nadat de omstandigheden, bedoeld in het 
eerste lid, onder a tot en met c, zich niet meer hebben voorgedaan over tot aanwijzing 
als beschermd cultuurgoed of als beschermde verzameling. 
 
Artikel 3.11.  Register beschermde cultuurgoederen en beschermde 
verzamelingen 
1. Onze Minister houdt een register van de beschermde cultuurgoederen en beschermde 
verzamelingen bij.  
2. Het register kan door een ieder worden geraadpleegd, met uitzondering van de 
gegevens over de eigenaar of verblijfplaats van een beschermd cultuurgoed of 
beschermde verzameling. 
3. Het register bevat in ieder geval voor een: 
a. beschermd cultuurgoed: beschrijving en motivering van de aanwijzing; 
W 
7 

 
c. te vervreemden; 
d. te bezwaren; 
e. te verhuren; 
f. in bruikleen te geven; of 
g. bij boedelscheiding aan een niet-ingezetene toe te delen. 
 
Artikel 4.5.  Verbod op handeling zonder toestemming 
1. Gedurende zes weken na de verzending van de melding, bedoeld in artikel 4.4, is een 
handeling verboden zonder de toestemming van de inspecteur of van Onze Minister, 
tenzij die melding alleen het voornemen tot verplaatsing binnen Nederland betreft. 
2. Indien een handeling strekt tot het buiten Nederland brengen van een beschermd 
cultuurgoed, kan alleen Onze Minister toestemming geven. 
 
Artikel 4.6.  Verbod op handeling na bedenkingen 
1. Indien Onze Minister binnen de termijn, bedoeld in artikel 4.5, eerste lid, bij degene 
die de melding heeft gedaan schriftelijk bedenkingen tegen de handeling heeft 
aangevoerd, is die handeling verboden. 
2. De bedenkingen kunnen alleen zijn gegrond op de overweging dat er gevaar is voor 
het verlies van het beschermd cultuurgoed voor het in Nederland aanwezige 
cultuurbezit. 
 
Artikel 4.7.  Voorschriften bij bedenkingen 
1. Onze Minister kan bij het aanvoeren van bedenkingen meedelen dat het verbod niet 
geldt voor zover aan de handeling uitvoering wordt gegeven met inachtneming van door 
hem daarbij gestelde voorschriften. 
2. De voorschriften strekken alleen ter voorkoming van het verlies van het beschermd 
cultuurgoed voor het in Nederland aanwezige cultuurbezit. 
 
Artikel 4.8.  Geen bedenkingen 
1. Indien Onze Minister geen bedenkingen heeft aangevoerd, is een handeling na een 
jaar na de verzending van de melding opnieuw verboden. 
2. Onze Minister bevestigt desgevraagd binnen acht dagen schriftelijk dat hij geen 
bedenkingen heeft tegen een handeling, indien de termijn, bedoeld in artikel 4.5, eerste 
lid, is verstreken zonder dat hij bedenkingen heeft aangevoerd. 
3. Indien Onze Minister eerder aangevoerde bedenkingen intrekt, is een handeling na 
een jaar na de intrekking opnieuw verboden. 
 
Artikel 4.9.  Kennisgeving bedenkingen in Staatscourant 
1. Onze Minister geeft op een geschikte wijze en in ieder geval door plaatsing in de 
Staatscourant kennis van de bedenkingen die hij met betrekking tot een beschermd 
cultuurgoed heeft aangevoerd tegen: 
a. vervreemding; 
b. toedeling aan een niet-ingezetene; of 
c. verplaatsing naar de buiten Nederland gelegen vaste woonplaats van de eigenaar. 
2. De kennisgeving vermeldt het beschermd cultuurgoed, de handeling, bedoeld in het 
eerste lid, en de bedenkingen. 
W 
9 

 
1. Binnen een maand nadat de koopprijs ingevolge artikel 4.14 onherroepelijk is 
vastgesteld, kan Onze Minister aan de eigenaar meedelen van het aanvoeren van 
bedenkingen af te zien en kan de eigenaar aan onze Minister meedelen van het 
verrichten van de gemelde handeling af te zien. 
2. Indien aan het eerste lid geen uitvoering wordt gegeven, geldt de vastgestelde 
koopprijs als overeengekomen tussen partijen. 
 
Artikel 4.16.  Vergoeding uitgaven door Minister 
1. Onze Minister vergoedt desgevraagd uitgaven van een belanghebbende voor zover 
het nut daarvan is teniet gedaan door bedenkingen die zijn aangevoerd op grond van 
artikel 4.6. 
2. Het eerste lid is niet van toepassing indien de bedenkingen hebben geleid tot aankoop 
door de Staat van het desbetreffende beschermd cultuurgoed of een dergelijke aankoop 
achterwege is gebleven vanwege de aankoop door een derde. 
3. Onze Minister vergoedt geen uitgaven die wegens de mogelijkheid dat bedenkingen 
zouden worden aangevoerd redelijkerwijs achterwege hadden moeten blijven. 
 
§ 4.2.  Cultuurgoed van Staat, provincie of gemeente 
 
Artikel 4.17.  Advies bij vervreemding cultuurgoed of verzameling 
Over een besluit tot vervreemding van een cultuurgoed of verzameling wordt door Onze 
Minister, gedeputeerde staten of het college van burgemeester en wethouders advies 
gevraagd aan een commissie van onafhankelijke deskundigen, indien: 
a. redelijkerwijs kan worden vermoed dat het cultuurgoed of de verzameling bijzondere 
cultuurhistorische of wetenschappelijke betekenis heeft en onvervangbaar en onmisbaar 
is voor het Nederlands cultuurbezit; en 
b. vervreemding wordt overwogen aan een andere partij dan de Staat, een provincie of 
een gemeente. 
 
Artikel 4.18.  Reikwijdte advies 
De commissie adviseert over de vraag of de voorgenomen vervreemding een 
cultuurgoed of verzameling betreft van bijzondere cultuurhistorische of 
wetenschappelijke betekenis dat of die onvervangbaar en onmisbaar is voor het 
Nederlands cultuurbezit. 
 
Artikel 4.19.  Adviescommissie 
1. De commissie bestaat uit ten minste drie leden, de voorzitter inbegrepen. 
2. De deskundigheid van de commissie ziet mede op de specifieke eigenschappen van 
het cultuurgoed of de verzameling waarover om advies wordt gevraagd. 
3. De leden verrichten anders dan uit hoofde van het lidmaatschap van de commissie 
geen werkzaamheden voor het betrokken openbaar lichaam. Ook anderszins hebben 
deze leden geen belangen of functies waardoor de onafhankelijkheid van hun inbreng of 
het vertrouwen in die onafhankelijkheid in het geding kan zijn. 
 
Artikel 4.20.  Verplichting om Minister te informeren 
Indien het advies van de commissie de strekking heeft dat het een cultuurgoed of 
verzameling betreft van bijzondere cultuurhistorische of wetenschappelijke betekenis dat 
W 
11 

 
a. van beperkt archeologisch of wetenschappelijk belang zijn; 
b. niet rechtstreeks afkomstig zijn van opgravingen, vondsten en archeologische locaties 
in een lidstaat van de Europese Unie; en 
c. zich legaal op de markt bevinden. 
 
Hoofdstuk 5.  Archeologische monumentenzorg 
 
§ 5.1.  Het verrichten van opgravingen 
 
Artikel 5.1.  Opgravingsverbod 
1. Het is verboden zonder certificaat daartoe handelingen te verrichten met betrekking 
tot het opsporen, onderzoeken of verwerven van cultureel erfgoed of onderdelen 
daarvan, waardoor verstoring van de bodem, of verstoring of gehele of gedeeltelijke 
verplaatsing of verwijdering van een archeologisch monument of cultureel erfgoed onder 
water optreedt.  
2. Bij of krachtens algemene maatregel van bestuur kunnen gevallen worden geregeld 
waarop het eerste lid niet van toepassing is. Voor die gevallen kunnen bepaalde 
onderdelen van dit hoofdstuk worden uitgesloten of van overeenkomstige toepassing 
worden verklaard. 
 
Artikel 5.2.  Certificerende instellingen 
1. Een certificaat als bedoeld in artikel 5.1, eerste lid, wordt op aanvraag verstrekt door 
een instelling die door Onze Minister hiertoe is aangewezen. 
2. Onze Minister wijst een instelling slechts aan indien deze beschikt over accreditatie 
waarmee de Stichting Raad voor Accreditatie kenbaar heeft gemaakt dat er gedurende 
een bepaalde periode een gerechtvaardigd vertrouwen bestaat dat de certificerende 
instelling competent is voor het verstrekken van certificaten en dat wordt voldaan aan 
eisen met betrekking tot de onafhankelijkheid, onpartijdigheid, continuïteit of aan 
andere eisen waarmee de kwaliteit van de verstrekking kan worden bevorderd. 
3. Met accreditatie wordt gelijkgesteld accreditatie afgegeven door een daartoe 
bevoegde instelling in een andere lidstaat van de Europese Unie dan wel in een staat, 
niet zijnde een lidstaat van de Europese Unie, die partij is bij een daartoe strekkend of 
mede daartoe strekkend verdrag dat Nederland bindt, op basis van onderzoekingen of 
documenten die een beschermingsniveau bieden dat ten minste gelijkwaardig is aan het 
beschermingsniveau dat met de toetsing aan de eisen in het tweede lid wordt geboden. 
4. De Kaderwet zelfstandige bestuursorganen is niet van toepassing op instellingen die 
op grond van het eerste lid zijn aangewezen.  
 
Artikel 5.3.  Verstrekken certificaat 
Een certificerende instelling verstrekt een certificaat slechts indien de aanvrager 
voldoende aantoont opgravingen en de daarbij behorende handelingen, bedoeld in 
artikel 5.4, eerste lid, op professionele wijze te zullen verrichten. 
 
Artikel 5.4.  Voorwaarden certificaat 
1. Een certificaathouder zorgt ervoor dat bij het verrichten van een opgraving de 
verrichte handelingen en aangetroffen archeologische vondsten worden 
W 
13 

 
Artikel 5.7.  Eigendom van archeologische vondsten 
Een archeologische vondst die is aangetroffen bij een opgraving en waarop niemand zijn 
recht van eigendom kan bewijzen, is eigendom van: 
a. de provincie waar de vondst is aangetroffen; 
b. de gemeente waar de vondst is aangetroffen, indien die gemeente beschikt over een 
aangewezen depot als bedoeld in artikel 5.8, tweede lid; of 
c. de Staat, indien de vondst is aangetroffen buiten het grondgebied van enige 
gemeente. 
 
§ 5.3.  Depots voor vondsten bij het verrichten van opgravingen 
 
Artikel 5.8.  In stand houden depots 
1. Gedeputeerde staten houden een depot in stand waarin archeologische vondsten die 
zijn aangetroffen bij opgravingen binnen die provincie kunnen worden opgeslagen op 
een wijze die uit een oogpunt van behoud en toegankelijkheid verantwoord is. 
2. Op verzoek van het college van burgemeester en wethouders kunnen gedeputeerde 
staten in de desbetreffende gemeente een depot aanwijzen waarin archeologische 
vondsten die in die gemeente zijn aangetroffen bij opgravingen kunnen worden 
opgeslagen op een wijze die uit een oogpunt van behoud en toegankelijkheid 
verantwoord is. 
3. Onze Minister kan depots aanwijzen voor de opslag van archeologische vondsten 
aangetroffen bij een opgraving buiten enige gemeente en wijst in ieder geval voor de 
opslag van archeologische vondsten die verband houden met de scheepvaart één of 
meer depots aan, die naar zijn oordeel in het bijzonder geschikt zijn voor die opslag. 
4. Bij of krachtens algemene maatregel van bestuur kunnen voor een verantwoorde 
opslag van archeologische vondsten en de daarbij behorende opgravingsdocumentatie 
en rapporten eisen worden gesteld met het oog op behoud en toegankelijkheid. 
 
Artikel 5.9.  Opslag archeologische vondsten 
1. Archeologische vondsten die op grond van artikel 5.7 eigendom van een gemeente, 
provincie of de Staat zijn alsmede de daarbij behorende opgravingsdocumentatie en 
rapporten, bedoeld in artikel 5.6, derde en vierde lid, worden opgeslagen in depots als 
bedoeld in artikel 5.8. 
2. Onze Minister kan bepalen dat archeologische vondsten die verband houden met de 
scheepvaart en die zijn gevonden bij het verrichten van opgravingen alsmede de daarbij 
behorende opgravingsdocumentatie en rapporten worden opgeslagen in een depot dat is 
aangewezen voor vondsten in verband met de scheepvaart als bedoeld in artikel 5.8, 
derde lid. 
3. Onze Minister kan binnen zes maanden na de melding, bedoeld in artikel 5.6, tweede 
lid, bepalen dat een archeologische vondst die op grond van artikel 5.7 eigendom van 
een gemeente of provincie is, in verband met het belang daarvan voor het publiek, in 
beheer wordt gegeven aan een museale instelling. 
4. De Archiefwet 1995 is niet van toepassing op opgravingsdocumentatie en rapporten 
die in verband met een opgraving tot stand zijn gebracht. 
 
§ 5.4.  Meldingsplicht archeologische toevalsvondst of waarneming 
 
W 
15 

 
a. Unesco-verdrag 1970: op 14 november 1970 te Parijs tot stand gekomen 
Overeenkomst inzake de middelen om onrechtmatige invoer, uitvoer of 
eigendomsoverdracht van cultuurgoederen te verbieden en te verhinderen (Trb. 1972, 
nr. 50 en Trb. 1983, nr. 66); 
b. verdragsstaat: staat die het Unesco-verdrag 1970 heeft bekrachtigd; 
c. cultuurgoed: zaak die door elke verdragsstaat om godsdienstige of wereldlijke 
redenen is aangewezen als belangrijk voor de oudheidkunde, de prehistorie, de 
geschiedenis, de letterkunde, de kunst of de wetenschap en derhalve van wezenlijk 
belang is voor zijn cultureel erfgoed en die behoort tot de in artikel 1 van het Unesco-
verdrag 1970 opgesomde categorieën. 
 
Artikel 6.2.  Uitvoering verplichtingen Unesco-verdrag 1970 
1. Onze Minister verricht hetgeen in aanmerking komt ter uitvoering van de artikelen 2, 
5, 6, 7, 9, 10, 13, onder a, b en d, en 14 van het Unesco-verdrag 1970, behoudens voor 
zover het betreft het in artikel 10, onder a, van het Verdrag bedoelde opleggen aan 
antiekhandelaren van regels, waarvan de overtreding strafbaar is. 
2. Onze Minister kan nadere regels stellen in verband met de uitvoering. 
 
Artikel 6.3.  Verbod binnenbrengen onrechtmatig uitgevoerde of ontvreemde 
cultuurgoederen  
Het is verboden een cultuurgoed binnen Nederland te brengen dat: 
a. buiten het grondgebied van een verdragsstaat is gebracht met schending van de 
bepalingen die in overeenstemming met de doelstellingen van het Unesco-verdrag 1970 
door die verdragsstaat zijn vastgesteld ter zake van de uitvoer van cultuurgoederen uit 
die verdragsstaat of ter zake van eigendomsoverdracht van cultuurgoederen; of 
b. in een verdragsstaat is ontvreemd. 
 
Artikel 6.4.  In bewaring nemen 
1. Onze Minister kan een cultuurgoed ten aanzien waarvan een redelijk vermoeden 
bestaat dat daarmee het verbod, bedoeld in artikel 6.3, is overtreden, in bewaring 
nemen voor de tijd die onze Minister nodig acht om de verdragsstaat waaruit het 
cultuurgoed afkomstig is, in staat te stellen op dit cultuurgoed beslag te doen leggen. 
Deze tijd mag niet langer zijn dan twaalf weken. 
2. De inbewaringneming kan eenmaal voor ten hoogste twaalf weken worden verlengd. 
 
Artikel 6.5.  Op schrift stellen inbewaringneming 
1. Onze Minister stelt voorafgaand aan de inbewaringneming of een verlenging daarvan 
zijn beslissing daartoe op schrift. De schriftelijke beslissing is een beschikking. 
2. De beschikking van de inbewaringneming of verlenging daarvan wordt zo spoedig 
mogelijk bekend gemaakt aan: 
a. de bezitter van het in bewaring genomen cultuurgoed, voor zover deze bekend is; en 
b. degene die ten tijde van de inbewaringneming het cultuurgoed onder zich hield. 
3. Indien de situatie dermate spoedeisend is dat Onze Minister de beslissing tot 
inbewaringneming niet tevoren op schrift kan stellen, zorgt hij alsnog zo spoedig 
mogelijk voor opschriftstelling en voor de bekendmaking. 
 
Artikel 6.6.  Eindigen van de inbewaringneming 
W 
17 

 
 
Artikel 6.12.  Op schrift stellen inbewaringneming 
1. Artikel 6.5 is van overeenkomstige toepassing op een inbewaringneming als bedoeld 
in artikel 6.11. 
2. In aanvulling op artikel 6.5, tweede lid, wordt de beschikking van een 
inbewaringneming ook zo spoedig mogelijk bekend gemaakt aan: 
a. de autoriteiten van het desbetreffende bezet gebied; 
b. de eigenaar van het in bewaring genomen cultuurgoed, voor zover deze bekend is; en 
c. beperkt gerechtigden met betrekking tot het cultuurgoed, voor zover deze bekend 
zijn. 
 
Artikel 6.13.  Kosten inbewaringneming cultuurgoed uit bezet gebied 
1. De kosten verbonden aan de toepassing van inbewaringneming als bedoeld in artikel 
6.11, kunnen, indien daartoe aanleiding bestaat, bij beschikking van Onze Minister 
geheel of ten dele ten laste worden gebracht van degene die het verbod van artikel 6.10 
overtreedt. 
2. In elk geval zijn geen kosten verschuldigd indien: 
a. bij uitspraak die in kracht van gewijsde is gegaan, de rechtsvordering, bedoeld in 
artikel 6.15, wordt afgewezen dan wel een schadeloosstelling of billijke vergoeding als 
bedoeld in artikel 6.15, derde lid, wordt toegekend; of 
b. Onze Minister definitief van teruggave van het cultuurgoed afziet. 
3. Indien zich een geval als bedoeld in het tweede lid voordoet, nadat Onze Minister een 
beschikking als bedoeld in het eerste lid heeft gegeven, trekt hij deze beschikking in. 
4. De beschikking vermeldt het in rekening te brengen bedrag. Onder de kosten kunnen 
worden begrepen de kosten verbonden aan de voorbereiding van de inbewaringneming. 
5. Onze Minister kan van de overtreder bij dwangbevel de ingevolge de vorige leden 
verschuldigde kosten, verhoogd met de op de invordering vallende kosten, invorderen. 
6. Het dwangbevel wordt op kosten van de overtreder bij deurwaardersexploot betekend 
en levert een executoriale titel op in de zin van het Tweede Boek van het Wetboek van 
Burgerlijke Rechtsvordering. Tenuitvoerlegging vindt niet plaats zolang het geval, 
bedoeld in het tweede lid, onder a, zich nog kan voordoen. 
7. Gedurende zes weken na de dag van betekening staat verzet tegen het dwangbevel 
open door dagvaarding van Onze Minister. 
8. Het verzet schorst de tenuitvoerlegging. Op verzoek van Onze Minister kan de rechter 
de schorsing van de tenuitvoerlegging opheffen. 
 
Artikel 6.14.  Eindigen van de inbewaringneming 
1. De inbewaringneming, bedoeld in artikel 6.11, eindigt: 
a. bij teruggave van de cultuurgoederen aan de autoriteiten van het desbetreffende 
bezet gebied of voorheen bezet gebied na toewijzing van een rechtsvordering als 
bedoeld in artikel 6.15; 
b. bij afwijzing van een rechtsvordering tot teruggave als bedoeld in artikel 6.15; 
c. bij beschikking van Onze Minister, indien de autoriteiten van het desbetreffende bezet 
gebied of voorheen bezet gebied een door hen ingediend verzoek tot inbewaringneming 
van cultuurgoederen intrekken, dan wel indien zij bij inbewaringneming van 
cultuurgoederen uit eigen beweging door Onze Minister verklaren geen verzoek tot 
teruggave van cultuurgoederen in te dienen; of 
W 
19 

 
3. Onze Minister kan op aanvraag subsidie verstrekken in verband met de 
herbestemming van monumenten. 
 
§ 7.2.  Regels voor subsidieverstrekking 
 
Artikel 7.4.  Begrotingsvoorbehoud 
1. Een subsidie ten laste van een begroting die nog niet is vastgesteld, wordt verleend 
onder de voorwaarde, bedoeld in artikel 4:34, eerste lid, van de Algemene wet 
bestuursrecht. 
2. In geval van het niet vervullen van die voorwaarde worden de verleende 
subsidiebedragen verlaagd tot het bedrag van de subsidie dat na de vaststelling of 
goedkeuring van de begroting ter beschikking staat, een en ander naar rato van het 
aantal subsidieaanvragers aan wie subsidie is verleend en van de hoogte van de 
verleende subsidiebedragen. 
 
Artikel 7.5.  Subsidieplafonds 
1. Onze Minister kan een of meer subsidieplafonds vaststellen voor de verstrekking van 
subsidies. 
2. Indien Onze Minister een subsidieplafond vaststelt, wordt tegelijkertijd vermeld op 
welke wijze het beschikbare bedrag wordt verdeeld. 
 
Artikel 7.6.  Weigeringsgrond subsidie instandhouding rijksmonument 
Onverminderd artikel 4:35 van de Algemene wet bestuursrecht wordt ten behoeve van 
een rijksmonument in ieder geval geen subsidie verleend indien voor de werkzaamheden 
waarvoor subsidie wordt gevraagd een lening op grond van artikel 7.8 is verstrekt en de 
werkzaamheden waarvoor de lening is verstrekt nog niet zijn afgerond. 
 
Artikel 7.7.  Nadere regels 
1. Onze Minister stelt nadere regels voor de verstrekking van subsidies als bedoeld in de 
artikelen 7.2 en 7.3, eerste en derde lid. 
2. Onze Minister kan nadere regels stellen voor de verstrekking van subsidies als 
bedoeld in de artikelen 7.1 en 7.3, tweede lid. 
3. Bij de nadere regels kan Onze Minister bepalen dat het verstrekken van gegevens, het 
indienen van aanvragen daaronder begrepen, uitsluitend via elektronische weg kan 
geschieden. 
 
§ 7.3.  Leningen voor de instandhouding van rijksmonumenten 
 
Artikel 7.8.  Lening 
1. Onze Minister zorgt dat ter financiering van de kosten van de instandhouding van 
rijksmonumenten een lening kan worden verkregen. 
2. De voorwaarden waaronder en wijze waarop een lening wordt verstrekt, worden in de 
Staatscourant bekend gemaakt. 
3. Onze Minister kan een bedrag vaststellen dat gedurende een bepaald tijdvak ten 
hoogste beschikbaar is voor de verstrekking van leningen. 
W 
21 

 
 
§ 8.3.  Bijzondere bevoegdheden en taken toezichthouders 
 
Artikel 8.6.  Bijzondere bevoegdheden 
1. De ambtenaren, bedoeld in de artikelen 8.3 en 8.4, zijn bevoegd: 
a. met medeneming van de benodigde apparatuur, een woning binnen te treden zonder 
toestemming van de bewoner; of 
b. te vorderen dat de bewoner hun beschermde cultuurgoederen, museale 
cultuurgoederen van de Staat of cultuurgoederen als bedoeld in artikel 4.21, artikel 4.22 
of hoofdstuk 6, die in de woning aanwezig zijn, toont. 
2. Voor het toezicht op de naleving van de bepalingen van hoofdstuk 6 zijn de 
toezichthouders bevoegd: 
a. ruimten en voorwerpen te verzegelen, voor zover dat voor de uitoefening van de in 
artikel 5:17 van de Algemene wet bestuursrecht bedoelde bevoegdheden redelijkerwijs 
noodzakelijk is; of 
b. zo nodig met behulp van de sterke arm de bevoegdheid, bedoeld in artikel 5:17 van 
de Algemene wet bestuursrecht uit te oefenen. 
 
Artikel 8.7.  Bijzondere bepalingen voor toezicht op beheer collecties 
1. Onze Minister wie het aangaat, een college van staat of een instelling die museale 
cultuurgoederen van de Staat beheert, verstrekt desgevraagd de inlichtingen die de 
toezichthouders, bedoeld in artikel 8.3, voor de uitoefening van het toezicht nodig 
hebben. 
2. Onze Minister wie het aangaat, een college van staat of een instelling verleent de 
toezichthouders toegang tot de museale cultuurgoederen van de Staat in beheer en 
verleent hen desgevraagd inzage in alle daartoe bijgehouden administraties, 
documenten en andere informatiedragers. 
3. De toezichthouders melden hun bevindingen aan Onze Minister wie het aangaat, een 
college van staat of een instelling en geven daarbij zo nodig aan welke voorzieningen 
naar hun oordeel dienen te worden getroffen ten behoeve van het beheer. 
4. De toezichthouders leggen periodiek een samenvatting van de bevindingen, bedoeld 
in het derde lid, over aan Onze Minister. 
5. Dit artikel is van overeenkomstige toepassing op een instelling die op grond van 
artikel 2.8 is belast met de zorg voor het beheer van andere cultuurgoederen. 
 
Artikel 8.8.  Opsporen beschermde cultuurgoederen lidstaten EU 
1. De ambtenaren, bedoeld in artikel 8.4, eerste lid, onder a en b, zijn belast met het op 
verzoek van een lidstaat van de Europese Unie of van een andere staat die partij is bij 
de Overeenkomst betreffende de Europese Economische Ruimte opsporen van een door 
die staat in het verzoek omschreven roerende zaak die krachtens de nationale wetgeving 
van die staat een cultuurgoed is in de zin van artikel 2, onder 1, van Richtlijn 
2014/60/EU van het Europees Parlement en de Raad van 15 mei 2014 betreffende de 
teruggave van cultuurgoederen die op onrechtmatige wijze buiten het grondgebied van 
een lidstaat zijn gebracht en houdende wijziging van Verordening (EU) nr. 1024/2012 
(PbEU 2014, L 159), mits die zaak in de zin van die richtlijn op onrechtmatige wijze 
buiten het grondgebied van die staat is gebracht. 
W 
23 

 
inwerkingtreding van deze wet, indien de procedure is aangevangen voor de datum van 
inwerkingtreding van deze wet; 
b. de wijziging van een aanwijzing, bedoeld in artikel 3d, tweede lid, van de Wet tot 
behoud van cultuurbezit, zoals dat luidde voor inwerkingtreding van deze wet, indien de 
procedure is aangevangen voor de datum van inwerkingtreding van deze wet; 
c. een verzoek als bedoeld in artikel 3d, eerste lid, van de Wet tot behoud van 
cultuurbezit, zoals dat luidde voor inwerkingtreding van deze wet, waar nog niet op is 
beslist; 
d. een voornemen als bedoeld in artikel 7, eerste lid, van de Wet tot behoud van 
cultuurbezit, zoals dat luidde voor inwerkingtreding van deze wet, indien dit is gemeld 
voor de datum van inwerkingtreding van deze wet; 
e. een aanvraag als bedoeld in artikel 14 van de Wet tot behoud van cultuurbezit, zoals 
dat luidde voor inwerkingtreding van deze wet, die is ingediend voor de datum van 
inwerkingtreding van deze wet alsmede een geschil over een besluit op een dergelijke 
aanvraag. 
2. Een vergunning die is verleend op grond van artikel 14a of artikel 14b van de Wet tot 
behoud van cultuurbezit wordt geacht een vergunning als bedoeld in artikel 4.21 
onderscheidenlijk artikel 4.22 van deze wet te zijn. 
 
Artikel 9.5.  Besluiten tot inbewaringneming 
Besluiten tot inbewaringneming van cultuurgoederen op grond van de Wet tot teruggave 
cultuurgoederen afkomstig uit bezet gebied of de Uitvoeringswet UNESCO-verdrag 1970 
inzake onrechtmatige invoer, uitvoer of eigendomsoverdracht van cultuurgoederen 
worden geacht te zijn genomen op grond van deze wet. 
 
Artikel 9.6.  Opgravingsvergunning 
1. Op een opgraving die is aangevangen voor inwerkingtreding van deze wet blijft 
hoofdstuk V van de Monumentenwet 1988 zoals die wet luidde voor inwerkingtreding 
van deze wet van toepassing. 
2. Tot een jaar na inwerkingtreding van deze wet kan een opgraving zonder certificaat 
plaatsvinden, voor zover degene die de opgraving verricht voor de desbetreffende 
handelingen beschikt over een vergunning als bedoeld in artikel 45 van de 
Monumentenwet 1988 zoals die wet luidde voor inwerkingtreding van deze wet. De bij of 
krachtens de Monumentenwet 1988 gestelde regels met betrekking tot de vergunning 
blijven in dat geval van toepassing en artikel 5.6 is van overeenkomstige toepassing. 
3. Artikel 5.2, tweede lid, is tot twee jaar na inwerkingtreding van deze wet niet van 
toepassing. Indien een instelling is aangewezen op grond van artikel 5.2 en deze na die 
twee jaar niet beschikt over accreditatie, schorst Onze Minister de aanwijzing of trekt hij 
deze in. 
 
Hoofdstuk 10.  Intrekken en wijzigen andere wetten 
 
§ 10.1.  Intrekken en omhangen wettelijke regelingen 
 
Artikel 10.1.  Intrekking 
De volgende wetten worden ingetrokken: 
a. Monumentenwet 1988; 
W 
25 

 
B 
In de artikelen 86b, eerste lid, en 310c, eerste lid, wordt telkens “artikel 4 van de 
Uitvoeringswet UNESCO-verdrag 1970  inzake onrechtmatige invoer, uitvoer of 
eigendomsoverdracht van cultuurgoederen” vervangen door: artikel 6.7 van de 
Erfgoedwet. 
 
C 
In de aanhef van artikel 87a, eerste lid, wordt “artikel 1 onder d van de Uitvoeringswet 
UNESCO-verdrag 1970 inzake onrechtmatige invoer, uitvoer of eigendomsoverdracht 
van cultuurgoederen” vervangen door: artikel 6.1, onder c, van de Erfgoedwet. 
 
D 
Artikel 99, tweede lid, komt te luiden: 
2. Lid 1 geldt niet voor roerende zaken die krachtens de Erfgoedwet als beschermd 
cultuurgoed zijn aangewezen of deel uitmaken van een openbare collectie of van een 
inventarislijst als bedoeld in artikel 4.21, tweede lid, van die wet, mits het bezit na die 
aanwijzing of gedurende dit deel uitmaken is begonnen. 
 
E 
In de artikelen 238, vierde lid, en 291, derde lid, wordt telkens “artikel 7 van de Wet tot 
teruggave cultuurgoederen afkomstig uit bezet gebied” vervangen door: artikel 6.15 van 
de Erfgoedwet. 
 
F 
In artikel 310b, eerste lid, wordt “krachtens de Wet tot behoud van cultuurbezit als 
beschermd voorwerp is aangewezen of deel uitmaakt van een openbare collectie of van 
een inventarislijst als bedoeld in artikel 14a, tweede lid, van die wet” vervangen door: 
krachtens de Erfgoedwet als beschermd cultuurgoed is aangewezen of deel uitmaakt van 
een openbare collectie of van een inventarislijst als bedoeld in artikel 4.21, tweede lid, 
van die wet. 
 
Artikel 10.6.  Comptabiliteitswet 2001 
Artikel 38, derde lid, van de Comptabiliteitswet 2001 vervalt. 
 
Artikel 10.7.  Crisis- en herstelwet 
Artikel 2.10 van de Crisis- en herstelwet wordt als volgt gewijzigd: 
1. In het tweede lid wordt “hoofdstuk V, paragraaf 3, van de Monumentenwet 1988” 
vervangen door: paragraaf 5.1 van de Erfgoedwet. 
2. In het vierde lid wordt na “hoofdstuk V, paragraaf 1, van de Monumentenwet 1988” 
een zinsnede ingevoegd die luidt: zoals van toepassing op grond van artikel 9.1, eerste 
lid, van de Erfgoedwet. 
3. In het zevende lid wordt na “artikel 11 van de Monumentenwet 1988” een zinsnede 
ingevoegd die luidt “zoals van toepassing op grond van artikel 9.1, eerste lid, van de 
Erfgoedwet” en wordt “artikel 1, onderdeel c, van de Monumentenwet 1988” vervangen 
door: de Erfgoedwet. 
W 
27 

 
In artikel 6.31, tweede lid, van de Wet inkomstenbelasting 2001 wordt “een van de 
registers, bedoeld in artikel 6 of artikel 7 van de Monumentenwet  1988” vervangen 
door: het rijksmonumentenregister, bedoeld in artikel 3.3 van de Erfgoedwet. 
 
Artikel 10.11.  Wet kenbaarheid publiekrechtelijke beperkingen onroerende 
zaken 
De Wet kenbaarheid publiekrechtelijke beperkingen onroerende zaken wordt als volgt 
gewijzigd: 
 
A 
Artikel 1, onder b, onderdelen 2 en 3, komt te luiden: 
2˚. een toezending van een ontwerpbesluit door Onze Minister van Onderwijs, Cultuur 
en Wetenschap als bedoeld in artikel 3.2, eerste lid, van de Erfgoedwet, in samenhang 
met artikel 3:13, eerste lid, van de Algemene wet bestuursrecht; 
3˚. een afschrift van een inschrijving door Onze Minister van Onderwijs, Cultuur en 
Wetenschap van een als rijksmonument aangewezen monument of archeologisch 
monument in het rijksmonumentenregister, bedoeld in artikel 1.1 van de Erfgoedwet;. 
 
B 
In artikel 15, tweede lid, onder c, wordt “een onroerend monument als beschermd 
monument in het register, bedoeld in artikel 6, eerste lid, of artikel 7, derde lid, van de 
Monumentenwet 1988, heeft plaatsgevonden” vervangen door: een monument of 
archeologisch monument als rijksmonument in het rijksmonumentenregister, bedoeld in 
artikel 1.1 van de Erfgoedwet, heeft plaatsgevonden. 
 
Artikel 10.12.  Wet milieubeheer 
Artikel 4.9, vierde lid, van de Wet milieubeheer wordt als volgt gewijzigd: 
1. Aan het slot van onderdeel a wordt “en” ingevoegd. 
2. Onderdeel c alsmede “, en” aan het slot van onderdeel b vervalt. 
 
Artikel 10.13.  Wet op de economische delicten 
De Wet op de economische delicten wordt als volgt gewijzigd: 
 
A 
Artikel 1, onderdeel 2, wordt als volgt gewijzigd: 
1. “de Wet tot behoud van cultuurbezit, de artikelen 7, 8, 9, 14a en 14b,” vervalt. 
2. In de alfabetische rangschikking wordt ingevoegd: de Erfgoedwet, de artikelen 4.2, 
4.3, 4.4, 4.5, 4.6, 4.7, 4.8, 4.21 en 4.22;. 
 
B 
Artikel 1a, onderdeel 2, wordt als volgt gewijzigd: 
1. “de Monumentenwet 1988, de artikelen 11, 45, eerste lid, 53, eerste lid, en 56;” 
vervalt. 
2. In de alfabetische rangschikking wordt ingevoegd: de Erfgoedwet, de artikelen 5.1, 
eerste lid, en 5.10, eerste lid;. 
 
Artikel 10.14.  Wet op het specifiek cultuurbeleid 
W 
29 

 
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
Gegeven 
 
 
 
 
De Minister van Onderwijs,  
Cultuur en Wetenschap, 
 
 
 
  
W 
31 

 
    5.1 Inleiding 
    5.2 Uitgangspunten van de huidige regelingen 
    5.3 Nieuwe situatie 
       5.3.1 Overheveling naar de Omgevingswet 
       5.3.2 Vervallen bepalingen 
       5.3.3 Introductie van certificering  
       5.3.4 Bescherming van maritiem erfgoed 
 
6. Internationale teruggave van cultuurgoederen 
    6.1 Inleiding 
    6.2 Belang van internationale teruggave 
    6.3 Samenbrengen in één wet 
    6.4 Verschillende procedures 
 
7. Financiën 
    7.1 Inleiding 
    7.2 Beheer van de rijkscollectie 
    7.3 Instandhouding van monumenten 
 
8. Handhaving en toezicht 
    8.1 Inleiding 
    8.2 Beheer van de rijkscollectie 
    8.3 Archeologische monumentenzorg 
    8.4 Illegale handel in cultuurgoederen 
 
9. Ontvangen adviezen 
    9.1 Raad voor cultuur 
    9.2 Medeoverheden 
       9.2.1 Vereniging van Nederlandse Gemeenten (VNG) 
       9.2.2. Interprovinciaal Overleg (IPO) 
    9.3 Openbare Internetconsultatie 
       9.3.1 Archeologische monumentenzorg 
       9.3.2 Mobiel erfgoed 
       9.3.3 Musea en cultuurgoederen 
       9.3.4 Immaterieel erfgoed 
       9.3.5 Internationale Verdragen 
       9.3.6 Relatie met de Omgevingswet  
 
10. Administratieve lasten 
 
11. Uitvoerbaarheid en handhaafbaarheid 
 
 
II. ARTIKELSGEWIJS DEEL 
 
 
III. TRANSPONERINGSTABELLEN  
W 
33 

 
trots van de nieuwe Nederlandse staat en samenleving. Daarnaast waren zeer zeker ook 
de talloze initiatieven van particulieren om ons cultureel erfgoed te behouden en 
toegankelijk te maken van groot belang voor de ontwikkeling van de erfgoedzorg. 
In de afgelopen honderdvijftig jaar kreeg de zorg voor het cultureel erfgoed vooral vorm 
vanuit een grote bezorgdheid over wat er verloren ging door modernisering, 
industrialisatie en stadsuitbreiding en -vernieuwing. Veel van waarde bleek weerloos. 
Dat is nu niet meer het geval. Door de jarenlange betrokkenheid en inzet van velen, is 
de zorg voor het cultureel erfgoed een gevestigd en breed onderschreven belang 
geworden. Alom wordt thans de waarde van cultureel erfgoed in onze samenleving 
herkend en erkend. Vele tienduizenden vrijwilligers zijn actief in musea en 
erfgoedverenigingen, de Open Monumentendag trekt jaarlijks bijna een miljoen 
belangstellenden en de bezoekerscijfers van de musea nemen jaar op jaar toe.  
 
In brede kring is het besef gegroeid dat ons cultureel erfgoed een belangrijke 
maatschappelijke waarde vertegenwoordigt waaraan aandacht moet worden 
geschonken. Niet alleen om het te behouden, maar ook om het toegankelijk te maken, 
er kennis van te nemen en te benutten bij de verdere ontwikkeling van ons land. Een 
ontwikkeling die hierop van grote invloed is, betreft de digitalisering. Hieronder worden 
technologische ontwikkelingen verstaan zoals het groeiende gebruik van (mobiel) 
internet , de opbouw en ontsluiting van grote databases en allerlei innovatieve 
ontwikkelingen. Dit raakt ook het beheer en behoud van cultureel erfgoed. Naast de 
inzet van de professionals, de eigenaren en gebruikers van cultureel erfgoed en de vele 
vrijwilligers, vraagt dit om een actieve ondersteunende en beschermende rol van de 
overheid.  
 
1.2 Aanleiding voor één Erfgoedwet 
Het behoud en beheer van het Nederlandse erfgoed is geregeld in verschillende 
specifieke regelingen en wetten. Dat zijn de Regeling materieel beheer museale 
voorwerpen 2013, de Wet verzelfstandiging rijksmuseale diensten, de Monumentenwet 
1988 (Mw 1988), de Wet tot behoud van cultuurbezit (Wbc), de Uitvoeringswet 
UNESCO-verdrag 1970 inzake onrechtmatige invoer, uitvoer of eigendomsoverdracht 
van cultuurgoederen en de Wet tot teruggave cultuurgoederen afkomstig uit bezet 
gebied. Door deze in de loop der tijd tot stand gebrachte sectorale wettelijke regimes, 
kent elk erfgoedtype zijn eigen specifieke definities, procedures en 
beschermingsmaatregelen.  
Voor alle erfgoedtypen geldt dat de huidige wettelijke bepalingen aangepast of 
uitgebreid dienen te worden. Zo is in de museumbrief ‘Samen werken, samen sterker’ 
2
van 10 juni 2013 aangekondigd dat er een publiekrechtelijke regeling komt voor een 
zorgvuldige besluitvorming over het afstoten van cultuurgoederen en collecties door 
overheden, dat de huidige privaatrechtelijke beheersovereenkomsten tussen het Rijk 
(als eigenaar van de collecties) en de musea (als beheerder daarvan) worden vervangen 
door een publiekrechtelijke regeling en dat het toezicht op het beheer van de 
rijkscollectie op integrale wijze geregeld gaat worden. Daarnaast zullen de wettelijke 
bepalingen voor de (archeologische) monumenten op termijn voor een belangrijk deel 
overgaan van de Mw 1988 naar de in voorbereiding zijnde Omgevingswet, met als 
gevolg een sterk afgeslankte Monumentenwet. Ten slotte is er aanleiding om, in 
                                                
2
 Kamerstukken II 2012/13, 32 820, nr. 77. 
W 
35 

 
om voor deze instellingen de financiering van de kosten van het beheer van de 
rijkscollectie op een structurele wijze te regelen. 
 Voor de Minister van OCW wordt de verplichting in het leven geroepen om 
cultuurgoederen en (deel)collecties van hoge kwaliteit voor de rijkscollectie te 
aanvaarden indien de eigenaar niet langer in staat is zelf voor het beheer zorg te 
dragen en hij deze cultuurgoederen onbezwaard en om niet wenst over te dragen 
aan de Staat. Daarmee wordt voorkomen dat belangrijk cultuurbezit waarvoor 
niemand de zorg voor het beheer op zich neemt, verloren gaat. 
 Bij de integratie van de bepalingen van de Wbc wordt een voorziening toegevoegd 
die andere partijen dan de Staat, zoals musea, de gelegenheid geeft om zich te 
melden als mogelijke koper van een beschermd cultuurgoed dat naar het buitenland 
dreigt te verdwijnen. Daarmee worden de mogelijkheden om deze goederen voor 
Nederland te behouden, uitgebreid. 
 Het vergunningstelsel voor het verrichten van archeologische opgravingen wordt 
vervangen door een stelsel van wettelijk geregelde certificering. Door zelfregulering 
in de archeologie een meer prominente plek te geven, wordt een effectiever 
archeologisch kwaliteitsbeleid beoogd. 
 Om de verstoring van waardevolle scheepswrakken tegen te kunnen gaan en in 
algemene zin het maritieme erfgoed beter te kunnen beschermen, wordt de 
verbodsbepaling tot het verrichten van opgravingen uitgebreid en worden definities 
verduidelijkt. 
 De in de Mw 1988 geregelde procedure tot aanwijzing van rijksmonumenten wordt 
vervangen door de eenvoudigere uniforme openbare voorbereidingsprocedure zoals 
geregeld in de Algemene wet bestuursrecht (Awb). 
 Ten slotte worden de handhaving en het toezicht geharmoniseerd en wordt in dat 
kader het toezicht gelijkgetrokken voor een ieder die rijkscollectie beheert en 
worden de last onder bestuursdwang en de last onder dwangsom in het algemeen 
van toepassing verklaard. 
 
1.5 Relatie met andere wetten 
Naast het onderhavige wetsvoorstel is een wetsvoorstel opgesteld voor een 
4
Omgevingswet . In dat voorstel worden de bestaande wet- en regelgeving op het gebied 
van de fysieke leefomgeving geïntegreerd in één samenhangende wet die, naast borging 
van een veilige en gezonde leefomgeving en van een goede omgevingskwaliteit, ook een 
doelmatig beheer, gebruik en ontwikkeling van de fysieke leefomgeving mogelijk maakt 
ter vervulling van maatschappelijke functies. De Omgevingswet wordt van groot belang 
voor het cultureel erfgoed omdat daarin ook een zorgvuldige omgang met het cultureel 
erfgoed in de fysieke leefomgeving wordt geborgd. Voorts zal de bescherming van 
(archeologische) monumenten, stads- en dorpsgezichten en cultuurlandschappen voor 
een belangrijk deel in die wet een plek krijgen. De bepalingen uit de huidige Mw 1988 
die direct betrekking hebben op de besluitvorming in de fysieke leefomgeving zijn dan 
ook opgenomen in het voorstel van de Omgevingswet, dan wel zullen worden 
opgenomen in de daarop gebaseerde uitvoeringsregelgeving, en komen niet terug in het 
hier voorliggende wetsvoorstel. De omzetting van de bepalingen naar de Omgevingswet 
heeft tot gevolg dat terminologisch en systematisch wijzigingen worden doorgevoerd. Zo 
                                                
4
 Het wetsvoorstel voor de Omgevingswet is ingediend op 16 juni 2014, Kamerstukken II 2013/14, 
33 962. 
W 
37 

 
cultureel erfgoed in de bestemmingsplannen, het verlenen van vergunningen voor 
restauratie of wijziging van monumenten en voor het houden van toezicht. Dit 
wetsvoorstel brengt in deze verantwoordelijkheidsverdeling tussen de overheden, die 
zich als effectief heeft bewezen, geen wijziging. Ook in de verantwoordelijkheid van 
lokale en provinciale overheden voor bescherming van gemeentelijke en provinciale 
monumenten en collecties van lokaal of regionaal belang, brengt dit wetsvoorstel geen 
verandering. De regels die het wetsvoorstel stelt over het beheer van de rijkscollectie 
zijn niet van toepassing op musea die alleen collecties van andere overheden beheren en 
de regels over het toezicht strekken zich niet uit tot die musea. De andere overheden 
zijn verantwoordelijk voor hun eigen collecties, waarbij zij voor de vormgeving van die 
verantwoordelijkheid inspiratie kunnen vinden in dit wetsvoorstel. 
Wel stelt dit wetsvoorstel regels voor het geval overheden cultuurgoederen of 
(deel)collecties die van bijzondere cultuurhistorische of wetenschappelijke betekenis en 
onvervangbaar en onmisbaar voor het Nederlands cultuurbezit zijn, wensen te 
vervreemden. Deze regels bevatten een zorgvuldigheidsvereiste (verplicht inwinnen van 
een deskundigenadvies), en laten overigens de autonomie van de overheden om 
zelfstandig tot een beslissing te komen, intact. 
 
Het wetsvoorstel voorziet wel in een wijziging in de rol van de Raad voor cultuur. De 
huidige adviserende rol van de Raad bij individuele aanwijzingen van (archeologische) 
rijksmonumenten en beschermde cultuurgoederen, komt in dit wetsvoorstel niet terug. 
De Minister van OCW gaat deze besluiten ambtshalve nemen op grond van voorstellen 
van de Rijksdienst voor het Cultureel Erfgoed (RCE). De meerwaarde van advisering 
door de Raad, zo is in de praktijk ook gebleken, ligt niet zozeer in de advisering over 
individuele gevallen, maar meer op strategisch vlak. Zo zal de Raad gevraagd en 
ongevraagd (blijven) adviseren over de aanwijzingsprogramma’s voor monumenten die 
aan de individuele aanwijzingen ten grondslag liggen. Daarnaast kan de Raad uiteraard 
suggesties voor ambtshalve aanwijzing doen aan de Minister van OCW, indien de Raad 
een cultuurgoed signaleert dat niet verloren mag gaan voor het Nederlands cultuurbezit. 
 
1.7 Internationale verplichtingen 
Nederland heeft zich verbonden aan verschillende internationale afspraken over de 
bescherming van cultureel erfgoed. Dit betreft door Nederland geratificeerde verdragen 
van de United Nations Educational, Scientific and Cultural Organization (UNESCO), 
geratificeerde verdragen van de Raad van Europa en wetgeving van de Europese Unie. 
Deze internationale afspraken zijn in bepaalde gevallen in het verleden aanleiding 
geweest voor het opstellen van nationale wetgeving rond de bescherming van cultureel 
erfgoed. De internationale afspraken zijn van groot belang bij de bescherming van ons 
cultureel erfgoed en worden ook bij dit wetsvoorstel als belangrijke uitgangspunten 
genomen. Hieronder is een overzicht opgenomen van de internationale afspraken waar 
Nederland zich aan verbonden heeft. 
 
Voor de uitvoering van de internationale verplichtingen is niet in alle gevallen nationale 
wetgeving nodig. Voor zover wetgeving vereist is, wordt hieraan voldaan met dit 
wetsvoorstel in samenhang met onder meer de wetgeving op het terrein van de fysieke 
W 
39 

 
Europese Unie van 13 december 2013 houdende wijziging van Besluit 
2013/255/GBVB betreffende beperkende maatregelen tegen Syrië (Pb EG 335). 
 
1.8 Caribisch Nederland 
Sinds 10 oktober 2010 hebben de eilanden Bonaire, Sint Eustatius en Saba (Caribisch 
Nederland) de status van openbaar lichaam. Dit wetsvoorstel zal niet van toepassing zijn 
in Caribisch Nederland. Hiermee verandert niets aan de huidige situatie. De wetten die in 
dit wetsvoorstel zijn geïntegreerd, zijn ook niet van toepassing in Caribisch Nederland. 
Voor monumenten en archeologie bestaat een aparte wet: de Monumentenwet BES. Op 
basis van deze wet en de eilandelijke regelgeving kunnen de eilandbesturen 
monumenten een beschermde status geven. De Monumentenwet BES kent een ander 
beschermingssysteem dan de wetgeving in het Europese deel van Nederland. In het 
Europese deel is de bescherming van monumenten en archeologie vooral geborgd in de 
wetgeving over de ruimtelijke ordening en ook voor die wetgeving kent Caribisch 
Nederland een afwijkend regime. 
Ook het hoofdstuk over het beheer van collecties is niet van toepassing in Caribisch 
Nederland. Het beheer van de rijkscollectie wordt niet voorzien in een van de openbare 
lichamen en een daar gevestigde instelling zal niet door de Minister van OCW worden 
belast met het beheer van collecties. 
De implementatiewetgeving van het eerste protocol van het Haags verdrag 1954 inzake 
gewapende conflicten en het UNESCO-verdrag 1970 inzake de onrechtmatige invoer, 
uitvoer of eigendomsoverdracht van cultuurgoederen zijn niet van toepassing in 
Caribisch Nederland. De verdragen kunnen pas voor dat deel van Nederland van kracht 
worden als ook het daar geldende Burgerlijk Wetboek en Wetboek van burgerlijke 
rechtsvordering is aangepast. Vanwege het beleid van legislatieve terughoudendheid 
heeft dit nog geen aanvang gehad. Andere verdragen op het terrein van cultureel 
erfgoed gelden overigens wel in Caribisch Nederland. Het gaat dan om onder meer het 
Werelderfgoedverdrag, het UNESCO immaterieel erfgoedverdrag, het Verdrag van 
Granada en het Verdrag van Valletta. Voor zover nodig zijn deze verdragen in specifieke 
BES-wetgeving geïmplementeerd. 
 
1.9 Opzet van het wetsvoorstel 
Het wetsvoorstel is als volgt ingedeeld. 
Hoofdstuk 2: Het beheer van collecties 
Hoofdstuk 3: De aanwijzing als beschermd erfgoed 
Hoofdstuk 4: De bescherming van erfgoed 
Hoofdstuk 5: Bijzondere regels voor de archeologische monumentenzorg 
Hoofdstuk 6: De internationale teruggave van cultuurgoederen 
Hoofdstuk 7: Financiën 
Hoofdstuk 8: Handhaving en toezicht. 
 
Het algemene deel van deze memorie van toelichting volgt deze indeling. In het 
artikelsgewijze deel van deze toelichting is aangegeven hoe de opgenomen bepalingen 
zich verhouden tot de huidige wetgeving. Daarbij zijn ook aan het slot 
transponeringstabellen van de geïntegreerde wetten opgenomen. 
 
2. Beheer van collecties 
W 
41 

 
van kennis, historisch besef en identiteit, en ook een bron voor inspiratie en 
vernieuwing. Het behoud van deze publieke collectie moet dan ook afdoende 
gewaarborgd zijn opdat ook toekomstige generaties kennis kunnen nemen van deze 
cultuurgoederen. De Staat spant zich daarom in dat de collectie toegankelijk wordt 
gemaakt en dat de goede staat en veiligheid ervan zijn gewaarborgd.  
 
Het beheer van de rijkscollectie is ondergebracht bij veel verschillende beheerders. Het 
grootste deel van de rijkscollectie bevindt zich in de voormalige rijksmusea. Onder de 
voormalige rijksmusea worden de instellingen verstaan die op grond van de Wet 
verzelfstandiging rijksmuseale diensten zijn verzelfstandigd en een eigen 
7
rechtspersoonlijkheid bezitten. Daarnaast worden delen van de rijkscollectie beheerd 
door beheerders die zelf onderdeel uitmaken van het Rijk, zoals verschillende 
ministeries, colleges van staat, uitvoerende diensten en ambassades. Ook zijn er musea 
waaraan rijkscollectie in beheer is gegeven, die niet verzelfstandigd en daarom nog 
onderdeel van het Rijk zijn, zoals het Belasting & Douane Museum. Deze musea zijn 
geen zelfstandige organisaties, maar vallen direct onder de verantwoordelijkheid van de 
desbetreffende Minister. Ten slotte beheert de RCE namens de Minister van OCW de 
rijkscollectie die niet elders is ondergebracht. 
 
2.2.2 Normen voor beheer van de rijkscollectie  
Tot nu toe gelden voor het beheer van de rijkscollectie voor verschillende beheerders 
verschillende regels. Zo is het beheer door de voormalige rijksmusea geregeld via 
privaatrechtelijke beheersovereenkomsten, is voor Ministers en colleges van staat de 
Regeling materieelbeheer museale voorwerpen 2013 (Rmmv 2013) van toepassing en 
moeten Ministers ervoor zorgdragen dat museale instellingen die zij in stand houden, 
zich conformeren aan de Rmmv 2013.  
 
Dit wetsvoorstel bevat één set van normen waaraan eenieder zich dient te houden bij 
het beheer van museale cultuurgoederen van de Staat. Deze normen volgen grotendeels 
de lijn van de Rmmv 2013. De normen zijn globaal geformuleerd omdat beheer 
maatwerk is dat per categorie van beherende instellingen of cultuurgoederen kan 
verschillen. In het wetsvoorstel is het resultaat geformuleerd waar goed beheer toe 
moet leiden, namelijk dat museale cultuurgoederen van de Staat in goede staat zijn. 
Voorts zijn verplichtingen opgenomen ten aanzien van de veiligheid van de collectie, het 
toegankelijk maken van collecties, en de administratieve organisatie en registratie. Deze 
onderwerpen zijn elementaire voorwaarden voor het voeren van goed beheer. 
Vanzelfsprekend geldt dat er maatregelen worden getroffen om diefstal, verlies, 
beschadiging of vernietiging van de cultuurgoederen te voorkomen. Voor de registratie 
en administratie geldt dat duidelijk moet zijn waar de museale cultuurgoederen zich 
bevinden. Zonder deze bekendheid kan er niet voor worden ingestaan dat de 
cultuurgoederen goed worden beheerd. Van belang is ten slotte dat wordt bevorderd dat 
museale cultuurgoederen van de Staat ook worden getoond. Zo kan het publiek 
kennisnemen van de museale cultuurgoederen. In de musea zijn dat de bezoekers en in 
rijksoverheidsgebouwen de werknemers, hun gasten en bezoekers. 
Concluderend geldt dat de beheerder als een goed huisvader voor de cultuurgoederen 
zorgt. Een nadere uitwerking van de voorschriften vindt plaats bij lagere regelgeving. 
                                                
7
 Kamerstukken II 1991/92, 22 771, nr. 3. 
W 
43 

 
zorgdragen en de cultuurgoederen voor het cultuurbezit in Nederland wenst te 
behouden. 
 
2.2.4 Toezicht op het beheer van de rijkscollectie 
Zoals hierboven al opgemerkt, richten de regels voor het beheer van de rijkscollectie 
zich rechtstreeks tot een ieder die dit beheer voert. Dit betekent dat het toezicht op de 
musea die museale cultuurgoederen van de Staat beheren, niet langer gebaseerd is op 
de beheersovereenkomsten en de subsidiebeschikkingen, maar op de wet. Verder vormt 
het systeem van de Comptabiliteitswet 2001 geen beperking meer als het gaat om het 
toezicht op instellingen die worden gesubsidieerd door andere ministers dan de Minister 
van OCW. In het systeem van de Comptabiliteitswet 2001 kan alleen de desbetreffende 
minister worden aangesproken en niet de instelling die daadwerkelijk de rijkscollectie 
beheert. Dit maakt de verantwoordelijkheid voor de Minister van OCW voor het toezicht 
en de handhaving complex. Deze complexe situatie voor beheer en toezicht daarop, 
wordt met dit wetsvoorstel beëindigd. 
 
Vanwege de eigen verantwoordelijkheid van eenieder die rijkscollectie beheert, zullen 
inspecteurs die toezicht uitoefenen op de rijkscollectie hun bevindingen rechtstreeks aan 
de desbetreffende beheerder melden. Zij kunnen daarbij ook aanbevelingen geven. Pas 
na de constatering door de inspecteurs dat de gegeven aanbevelingen niet worden 
opgevolgd en het behoud van de cultuurgoederen in gevaar komt, zal de Minister van 
OCW overgaan tot het geven van aanwijzingen of het overnemen van het beheer. 
 
2.3 Museale bestel van de Minister van OCW 
 
2.3.1 Inleiding 
Behalve voor de coördinatie van het beheer van de rijkscollectie, is de Minister van OCW 
verantwoordelijk voor een aantal musea. Dat zijn in de eerste plaats de voormalige 
rijksmusea die delen van de rijkscollectie beheren, zoals het Mauritshuis, het Van Gogh 
Museum, het Kröller-Müller Museum, Naturalis Biodiversity Center en het Rijksmuseum. 
Daarnaast betreft het musea die een collectie beheren waarvoor de Staat in het verleden 
verantwoordelijkheid heeft genomen door subsidiëring van het beheer. Voorbeelden van 
deze laatstgenoemde categorie van musea zijn het Teylers Museum en het Joods 
Historisch Museum. 
 
Er zijn musea die gesubsidieerd worden door de Minister van OCW en die in de 
zogenaamde culturele basisinfrastructuur (BIS) zijn opgenomen. Deze musea vormen 
samen het museale bestel waar de Minister van OCW verantwoordelijk voor is. Behalve 
deze musea, ontvangt nog een aantal musea subsidie van andere ministers, ontvangen 
vele musea subsidie van gemeentelijke en provinciale overheden en zijn er enkele 
musea die zonder overheidssubsidie functioneren. Deze paragraaf gaat alleen in op de 
bijzondere verantwoordelijkheid die de Minister van OCW draagt voor de door hem 
gesubsidieerde musea. 
 
2.3.2 Huidige regeling museale bestel 
De voormalige rijksmusea zijn in 1993 verzelfstandigd via de Wet verzelfstandiging 
rijksmuseale diensten. Met deze verzelfstandiging werd onder andere een slagvaardiger 
W 
45 

 
om zorg te dragen voor het beheer van een collectie. Bij het besluit om een instelling 
met deze taak te belasten, spelen de volgende overwegingen een rol: het belang van de 
collectie, de in de instelling aanwezige deskundigheid, kennis en ervaring op het terrein 
van het beheren van cultuurgoederen, de geschiktheid van de gebouwen voor het 
beheer van cultuurgoederen, de toegankelijkheid voor het publiek en een doelmatige 
besteding van middelen. 
 
Voor de musea die rijkscollectie beheren, komt het besluit tot het belasten met de zorg 
voor het beheer in de plaats van de huidige beheersovereenkomsten. Het beperken van 
de reikwijdte van dit wetsvoorstel tot deze voormalige rijksmusea, zou echter geen recht 
doen aan de verantwoordelijkheid die de Minister van OCW in het verleden heeft 
genomen voor een aantal andere collecties die met zijn financiële steun tot stand zijn 
gebracht of onderhouden. Om die reden kunnen ook de musea die andere collecties dan 
de rijkscollectie beheren, belast worden met de wettelijke taak tot beheer van hun 
collectie.  
 
Een besluit waarmee een instelling wordt belast met de zorg voor het beheer van 
cultuurgoederen van een collectie, bevat een omschrijving van de desbetreffende 
cultuurgoederen. Als het daarbij om cultuurgoederen van de Staat gaat, dan is het 
besluit tegelijkertijd een verlening van bruikleen voor de desbetreffende 
cultuurgoederen. De Minister van OCW kan deze bruiklenen verlenen omdat hij het 
privaatrechtelijk beheer van de rijkscollectie voert. Als het besluit cultuurgoederen van 
andere collecties omvat, dan gelden bij het beheer van die collecties dezelfde eisen als 
voor het beheer van de rijkscollectie. Onder de zorg voor het beheer wordt hiermee dus 
verstaan dat de instelling zorgt dat de cultuurgoederen in goede staat zijn, 
veiligheidsmaatregelen worden getroffen, de administratieve organisatie en registratie 
op orde zijn en aan de andere eisen wordt voldaan die in paragraaf 2.2 zijn beschreven. 
Daarnaast geldt voor elke instelling die wordt belast met de wettelijke taak de eis dat de 
instelling voor de uitvoering van die taak planmatig beleid voert. 
 
De besluiten tot het belasten met de wettelijke taak tot het beheer van cultuurgoederen 
zijn voor onbepaalde tijd. Het wetsvoorstel kent limitatieve gronden voor het intrekken 
van deze taak. Dat zijn allereerst een verzoek daartoe door de instelling en het niet 
voldoen door de instelling aan de wettelijke verplichtingen. Ook kan de taak worden 
ingetrokken indien de Minister van OCW vanuit zijn verantwoordelijkheid voor het 
museale bestel besluit dit bestel om redenen van goed en doelmatig collectiebeheer 
anders in te richten. In dat laatste geval zal, naar analogie van de opzegtermijn van de 
beheersovereenkomsten, een periode van vier jaar in acht worden genomen waarin de 
desbetreffende instelling zich hierop kan voorbereiden. 
 
Het doel van het wettelijk regelen van het beheer van collecties door instellingen, is om 
de continuïteit in de uitvoering van deze taak zeker te stellen en daarmee het behoud 
van de desbetreffende collecties voor de toekomst. Mede om die reden creëert het 
wetsvoorstel ook continuïteit in de financiering van het beheer. De kosten die de 
instellingen hiervoor maken, zullen niet langer een integraal onderdeel vormen van de 
vierjarige subsidiecyclus van de culturele basisinfrastructuur (BIS) op basis van de Wet 
op het specifiek cultuurbeleid (Wsc), maar worden op grond van dit wetsvoorstel 
W 
47 

 
De ontwikkelingen in de waardering van ons cultureel erfgoed leiden niet tot een 
noodzaak of wenselijkheid tot aanpassing van de thans geldende wettelijke criteria voor 
de aanwijzing als beschermd erfgoed. Deze criteria komen dan ook onverkort terug in dit 
wetsvoorstel. Zij hebben zich in de praktijk bewezen als voldoende onderscheidend om 
een adequaat aanwijzingsbeleid op te baseren en voldoende algemeen om 
vernieuwingen in het denken over waardering van ons cultureel erfgoed in dat 
aanwijzingsbeleid tot uitdrukking te laten komen. 
 
Evenmin is er aanleiding voor harmonisatie van de aanwijzingscriteria voor onroerend en 
roerend erfgoed. De criteria uit de Mw 1988 en de Wbc zijn gerelateerd aan de 
verschillende doelstellingen van beide wetten. Zo heeft de Mw 1988 tot doel 
instandhouding van onroerend erfgoed. De Wbc beoogt ongewenste uitvoer van roerend 
erfgoed te voorkomen, zonder de particuliere eigendom of de handel nodeloos te 
beperken. Daarbij richt de Wbc zich op een beperkte groep cultuurgoederen die 
onvervangbaar en onmisbaar zijn. Het verschil in doelstelling blijft gehandhaafd in dit 
wetsvoorstel en komt ook tot uitdrukking in de aanwijzingscriteria. 
 
3.3 Aanwijzing van monumenten en archeologische monumenten 
Dit wetsvoorstel beoogt geen wijziging te brengen in het terughoudende 
aanwijzingsbeleid voor monumenten en archeologische monumenten. Al vanaf 2000 is 
er sprake van terughoudendheid wat betreft het aanwijzen van beschermde 
monumenten en is de aandacht vooral gericht op de afronding van de eerder ingezette 
grote inventarisatie- en selectieprojecten. In lijn daarmee werd in 2009 de 
aanwijzingsbevoegdheid zodanig aangepast dat voor gebouwen van vóór 1940 alleen 
nog ambtshalve aanwijzing van beschermde monumenten mogelijk was. In de 
10
beleidsbrief Modernisering van de Monumentenzorg is vervolgens een meer generieke 
borging van cultuurhistorische waarden in de wetgeving omtrent de ruimtelijke ordening 
aangekondigd. Kern van dit beleid is dat een monument niet als een geïsoleerd te 
beschermen object wordt gezien, maar vanuit een gebiedsgerichte benadering wordt 
beschouwd, en dat bij ontwikkelingen in het ruimtelijke domein vooraf wordt bezien hoe 
de cultuurhistorische waarden het beste beschermd en benut kunnen worden. Met de uit 
11
deze beleidsbrief voortvloeiende wetswijziging is de Mw 1988 in 2011 verder 
vereenvoudigd, waarbij naast het vervallen van de vijftigjarengrens voor monumenten, 
de mogelijkheid om een aanvraag voor aanwijzing als beschermd monument in te 
dienen, geheel is geschrapt. De aanwijzing van alle monumenten geschiedt sindsdien 
ambtshalve. De voorgenomen Omgevingswet, waarin de wetten in het domein van de 
fysieke leefomgeving worden samengebracht, sluit één op één aan bij de benadering van 
de moderne monumentenzorg om de borging van het cultureel erfgoed in regelgeving 
omtrent de fysieke leefomgeving te integreren. 
 
Bovenbeschreven beleidsontwikkelingen hebben als gevolg dat het aanwijzen van een 
rijksmonument ook in de toekomst op beperkte schaal zal plaatsvinden. Daarbij is de 
laatste jaren een aanwijzingspraktijk ontwikkeld die op basis van het voorliggende 
wetsvoorstel gecontinueerd kan worden. In de huidige praktijk geeft de Minister van 
OCW in een beleidsregel aan hoe hij met zijn bevoegdheid tot aanwijzen zal omgaan. 
                                                
10
 Kamerstukken II 2009/10, 32 156, nr. 1. 
11
 Kamerstukken II 2009/10, 32 433, nr. 3. 
W 
49 

 
monumenten. Vandaar dat het belangrijk is om, naast de inrichting van een betrouwbaar 
rijksmonumentenregister, alle beschikbare informatie over rijksmonumenten goed te 
ontsluiten. Daartoe worden ook gerekend de informatie en kennis over interieurs en 
bouwhistorische waarde, alsmede over de omgeving van monumenten. De RCE 
realiseert hiervoor een adequate digitale infrastructuur, waarmee eigenaren en 
gemeenten worden gefaciliteerd. 
 
3.4 Aanwijzing van cultuurgoederen en verzamelingen 
Het doel van het aanwijzen van cultuurgoederen en verzamelingen als beschermde 
cultuurgoederen en beschermde verzamelingen, is om cultuurgoederen en 
verzamelingen van bijzondere cultuurhistorische of wetenschappelijke betekenis die als 
onvervangbaar en onmisbaar voor het Nederlands cultuurbezit moeten worden 
beschouwd, voor Nederland te behouden. Het bijzondere kenmerk van een beschermde 
verzameling is dat niet ieder onderdeel van de verzameling op zich aan de 
aanwijzingscriteria voor een beschermd cultuurgoed hoeft te voldoen. De individuele 
cultuurgoederen die tot de verzameling behoren, hoeven dus op zichzelf niet 
onvervangbaar en onmisbaar te zijn. Bij de aanwijzing als beschermde verzameling gaat 
het om de onvervangbaarheid en onmisbaarheid van de verzameling als geheel of van 
één of meer van de cultuurgoederen die een wezenlijk onderdeel van de verzameling 
zijn. De samenhang tussen de cultuurgoederen is niet nader bepaald dan dat deze uit 
cultuurhistorisch of wetenschappelijk oogpunt bij elkaar horen. Wanneer een 
verzameling eenmaal als beschermde verzameling is aangewezen, is elk cultuurgoed uit 
de verzameling een beschermd cultuurgoed, ook al is dat cultuurgoed op zichzelf bezien 
niet onvervangbaar en onmisbaar. 
Het wetsvoorstel volgt de huidige Wbc, zowel wat betreft de aanwijzingscriteria als wat 
betreft het beschermingsregime dat in het volgende hoofdstuk aan de orde komt. Er is 
geen aanleiding de huidige regels, waarvan de effectiviteit al bij de evaluatie van de Wbc 
12
in 2000 is aangetoond, drastisch te veranderen. De wet heeft als uitgangspunt een 
zorgvuldige balans tussen het belang van de eigenaar van bijzonder roerend erfgoed en 
het behoud daarvan voor het Nederlands cultuurbezit. De lijst van beschermde 
voorwerpen is beperkt van omvang en in de loop der jaren slechts met mate gegroeid. 
De lijst biedt rechtszekerheid aan de eigenaren en vormt geen onevenredige 
belemmering van de internationale kunsthandel. 
 
Bij het aanwijzen wordt prioriteit gegeven aan cultuurgoederen en verzamelingen die 
voor het publiek toegankelijk zijn. Het overgaan van een cultuurgoed uit particulier bezit 
naar een buitenlands museum kan vanuit publieksbelang de voorkeur hebben boven het 
behoud voor Nederland zonder zichtbaarheid voor het publiek. Evenals bij de 
monumenten is bij het roerend erfgoed sprake van een terughoudend aanwijzingsbeleid. 
Het beschermingsregime kan namelijk als consequentie hebben dat de Staat een aanbod 
tot aankoop van het cultuurgoed dient te doen, terwijl de middelen in het daarvoor 
beschikbare aankoopfonds beperkt zijn. Het beleid is daarom meer gericht op het 
vergroten van de toegankelijkheid van de huidige rijkscollectie dan op uitbreiding 
daarvan. 
 
                                                
12
 Kamerstukken II 1999/2000, 26 591, nr. 20. 
W 
51 

 
blijft hiermee geborgd. Dit is mede van belang ter uitvoering van het verdrag van 
Granada.  
Het gevolg van een aanwijzing op grond van de Mw 1988 is dat de gemeente een 
beschermingsregime moet instellen. In het omgevingsrecht is hier een passender 
instrument voor: de instructie. Op grond van de voorgestelde Omgevingswet wordt het 
mogelijk voor een minister om voor de borging van nationale belangen in de fysieke 
leefomgeving een gemeente een instructie te geven. Die instructie omvat zowel het 
belang waar het om gaat als de te verrichten handelingen. De aanwijzing en 
bescherming van stads- en dorpsgezichten past goed in die procedure. De gemeente 
krijgt met de instructie namelijk de opdracht om in het omgevingsplan een 
beschermingsregime in te richten voor het gezicht. Gelet ook op het verdrag van 
Granada moet het omgevingsplan onder andere voorzien in een op de karakteristieken 
van het stads- of dorpsgezicht afgestemd verbod tot het slopen van bouwwerken. 
 
Voor de reeds aangewezen beschermde stads- en dorpsgezichten wordt in het traject 
van de Omgevingswet in overgangsrecht voorzien. Die aanwijzingen zullen als instructies 
gaan gelden en de geregelde bescherming in de bestemmingsplannen zal overgaan in de 
omgevingsplannen. 
 
3.7 Ensembles 
Zoals hierboven beschreven, houdt het wetsvoorstel de mogelijkheden uit de Mw1988 en 
de Wbc in stand om onroerende respectievelijk roerende zaken aan te wijzen als 
beschermd erfgoed. Onroerend en roerend erfgoed vormen soms ook een geheel. Dan is 
sprake van een zogeheten “ensemble”, waarmee de verwevenheid van gebouw(en), 
interieur, (groene) omgeving en ondergrond wordt aangegeven. Voor de waarde en 
beleving van het erfgoed zijn deze sterk met elkaar verbonden. 
Voor ensembles is in het wetsvoorstel geen aparte aanwijzing opgenomen. De regels 
voor de aanwijzing van rijksmonumenten bieden voldoende ruimte om recht te doen aan 
de waarde van ensembles in een ruimtelijke context, de zogeheten complexen. Zo zijn in 
veel gevallen de tuinaanleg en de diverse gebouwen die tezamen een landgoed of 
buitenplaats vormen, in onderling verband beschermd. Ook is het gebruikelijk om een 
bescherming als rijksmonument te combineren met een planologische bescherming (via 
bestemmingsplan) van de historische omgeving als geheel. Het “meebeschermen” van 
de roerende onderdelen van het interieur brengt een toename van administratieve lasten 
voor eigenaren en gemeenten mee, want ook wijzigingen met betrekking tot die 
roerende zaken worden dan vergunningplichtig. Bovendien is dit een te vergaande 
ingreep in het eigendomsrecht. De aanwijzing als rijksmonument vormt geen of 
nauwelijks een belemmering voor verkoop en heeft vaak zelfs een positief effect op de 
waarde. Een vergelijkbaar besluit ten aanzien van een roerende zaak heeft het effect dat 
verkoop nauwelijks nog mogelijk is omdat eigenaren gedwongen zijn hun inventaris 
tezamen met het gebouw te verkopen. 
Het belang van waardevolle interieurensembles wordt overigens zeker door de overheid 
erkend. Dit uit zich onder meer in financiële ondersteuning van verschillende 
woonhuismusea. Van enkele prominente interieurensembles zijn de roerende zaken als 
beschermde voorwerpen op de Wbc-lijst geplaatst. Dit om te voorkomen dat deze 
ongecontroleerd naar het buitenland kunnen worden gebracht. Gelijktijdig wordt in 
toenemende mate door de overheid in nauwe samenwerking met de private sector 
W 
53 

 
Nederland, de bedenkingen van de Minister van OCW gepubliceerd. Na de publicatie 
volgt een periode van zes weken waarin mogelijke kopers zich kunnen aanmelden bij de 
Minister van OCW. Deze termijn wordt als redelijk beoordeeld voor een particulier om 
zich te melden en tegelijkertijd niet onevenredig benadelend voor de eigenaar. In dit 
stadium hoeft nog niet duidelijk te zijn of de financiering van de voorgenomen aankoop 
van het beschermde cultuurgoed mogelijk is.  
 
De Minister van OCW geeft de aanmeldingen onverwijld door aan de eigenaar, die 
contact kan opnemen met de mogelijke kopers. De Minister van OCW heeft in deze fase 
een beperkte rol. Hij publiceert zijn bedenkingen en hij geeft aanmeldingen door. De 
Minister van OCW treedt nadrukkelijk niet op als bemiddelaar. De eigenaar is vrij om al 
dan niet in te gaan op de aanmeldingen. Pas zes weken na de publicatie in de 
Staatscourant gelden de bedenkingen van de Minister van OCW als aanbod tot aankoop 
door de Staat. Op deze wijze worden andere partijen dan de Staat nadrukkelijker 
betrokken bij het behoud van cultureel erfgoed. Tegelijkertijd wordt, met het oog op het 
belang van de eigenaar, de procedure in beginsel niet verlengd. Verlenging van de 
procedure is alleen mogelijk op verzoek van de eigenaar. 
 
De meer prominente rol van derden in deze procedure laat onverlet dat de Staat de 
bevoegdheid houdt om een beschermd cultuurgoed zelf aan te kopen om het te 
behouden voor het Nederlands cultuurbezit. Dit instrument blijft van belang; het gebruik 
ervan vergt een afweging tussen het algemeen belang van het cultureel erfgoed, het 
belang van de eigenaar, het belang van het vrije verkeer, en de beschikbare publieke 
middelen. 
 
4.3 Cultuurgoederen in bezit van overheden 
Een groot deel van het cultureel erfgoed in Nederland is in publiek bezit. Het Rijk, 
provincies en gemeenten zijn eigenaar van omvangrijke en waardevolle collecties, veelal 
in beheer ondergebracht bij musea en andere erfgoedinstellingen zoals archieven, 
bibliotheken en archeologische depots. De collecties zijn deels verworven met publieke 
middelen, in beheer bij publiek gefinancierde instellingen, en veelal toegankelijk voor 
iedereen. 
 
De afgelopen jaren waren er enkele gevallen van (dreigende) verkoop van enkele 
cultuurgoederen en verzamelingen in gemeentelijk bezit. Belangrijk is dat overheden 
zorgvuldig omgaan met aan hen toevertrouwde cultuurgoederen, waarbij voorkomen 
dient te worden dat belangwekkend cultuurgoed uit de publieke sfeer verdwijnt. Dat 
overheden zich tonen als een betrouwbaar eigenaar, is ook belangrijk voor de musea die 
hun collecties beheren: schenkingen, erfenissen en legaten vormen een belangrijke bron 
voor de uitbreiding van deze collecties. Het verkopen van cultuurbezit uit musea door 
overheden, kan potentiële schenkers afschrikken. 
  
Het wetsvoorstel bevat een waarborg voor een zorgvuldige besluitvorming over het 
vervreemden van een cultuurgoed of verzameling door het Rijk, een provincie of 
gemeente. Deze waarborg is het verplichtstellen van een advies van deskundigen bij een 
voorgenomen vervreemding. Deze verplichting van een deskundigenadvies is aan de 
orde wanneer er een redelijk vermoeden bestaat dat sprake is van een cultuurgoed of 
W 
55 

 
vernietiging van een besluit tot vervreemding, geldt uiteraard niet voor besluiten door 
de Minister van OCW zelf. Deze zal vanzelfsprekend, gelet op zijn 
beleidsverantwoordelijkheid voor het cultureel erfgoed, bij dergelijke besluiten aan de 
grootst mogelijke zorgvuldigheid zijn gehouden. 
 
4.4 Uitvoer van cultuurgoederen 
Naast de cultuurgoederen die specifiek zijn aangewezen als beschermd cultuurgoed, 
bestaan er voor een aantal categorieën cultuurgoederen algemene beperkingen. Deze 
beperkingen volgen uit Europese regelgeving en hebben betrekking op de uitvoer van 
cultuurgoederen. Zij hebben tot doel illegale handel van cultuurgoederen tegen te gaan 
en het verkeer van belangrijke cultuurgoederen te registreren. Deze beperkingen zijn 
rechtstreeks overgenomen uit de artikelen 14a en 14b van de Wbc. 
 
Ten eerste gaat het hier om het vereiste dat bepaalde cultuurgoederen alleen met 
toestemming van de eigenaar Nederland mogen verlaten. Hieronder vallen 
cultuurgoederen die deel uit maken van een openbare collectie waarvan de overheid 
eigenaar is, kerkelijke collecties en door de Minister van OCW aangewezen collecties van 
private instellingen die in overwegende mate subsidie ontvangen. Toestemming door 
een eigenaar kan op verzoek van een belanghebbende worden vervangen door een 
vergunning van de Minister van OCW. Het verbod tot buiten Nederland brengen zonder 
toestemming van de eigenaar is daarnaast van toepassing op rijksmonumenten of delen 
daarvan, archiefbescheiden en illegaal opgegraven voorwerpen. 
Ten tweede gaat het om het vereiste dat bepaalde cultuurgoederen alleen met een 
vergunning van de Minister van OCW of de Erfgoedinspectie buiten de Europese Unie 
gebracht mogen worden. Het gaat hier om cultuurgoederen die vallen in een van de 
categorieën die vermeld staan in bijlage I van Verordening 116/2009 en die voldoen aan 
de bij de betreffende categorie behorende financiële waardedrempel. De 
vergunningplicht geldt ook voor daarvoor in aanmerking komende cultuurgoederen uit 
andere EU-lidstaten die via Nederland de Unie verlaten..  
 
4.5 Bescherming onroerend erfgoed 
De regels die zien op de beperkingen bij onroerend erfgoed zijn niet opgenomen in dit 
wetsvoorstel. Deze regels bevinden zich in andere wetgeving of gaan daarnaar over. 
Hieronder wordt daar nader op ingegaan. 
 
Centraal onderdeel van het beschermingsregime voor gebouwde rijksmonumenten is de 
bepaling dat activiteiten die de monumentale waarden kunnen aantasten verboden zijn 
als daarvoor geen vergunning is verleend. Bij het verlenen van de vergunning wordt 
beoordeeld of het belang van de monumentale waarden met de voorgenomen ingreep 
aan het monument niet onevenredig wordt geschaad. Een vergunning wordt verstrekt 
door het college van burgemeester en wethouders (b&w). Het gaat hier om een 
omgevingsvergunning en deze is op dit moment geregeld in de Wet algemene 
bepalingen omgevingsrecht. Het gehele stelsel van omgevingsvergunningen zal 
overgaan naar de Omgevingswet en daarmee ook de vergunning voor wijziging of sloop 
van een rijksmonument. 
 
W 
57 

 
15
kader van de Raad van Europa tot stand gebrachte verdrag van Valletta ondertekend 
en in 2007 in de Nederlandse wetgeving geïmplementeerd.  
De uitgangspunten van het verdrag van Valletta vormen de grondslag van het huidige 
beschermingsregime voor het archeologisch erfgoed. 
 
In dit algemene deel van de memorie van toelichting wordt relatief uitgebreid stilgestaan 
bij de archeologische monumentenzorg. Dit is nodig om tot een goed begrip te komen 
van de wijzigingen die hoofdstuk 5 van dit wetsvoorstel doorvoert ten opzichte van de 
huidige regelingen.  
 
5.2 Uitgangspunten van de huidige regelingen 
De belangrijkste uitgangspunten van het huidige beschermingsregime komen alle terug 
in het onderhavige wetsvoorstel. Deze uitgangspunten laten zich als volgt samenvatten. 
 Het nagestreefde doel is het zoveel als mogelijk behouden van archeologisch 
erfgoed, waarbij behoud in situ (in de bodem) de voorkeur heeft boven opgraven 
(ex-situ). De voorkeur voor behoud in situ heeft als reden ook toekomstige 
generaties in staat te stellen het bodemarchief in zijn oorspronkelijke vorm te 
raadplegen. De veronderstelling is dat de komende generaties meer en betere 
technieken zullen hebben om archeologische resten te onderzoeken en tevens 
grotere kennis om wat zij vinden te kunnen verklaren.  
 De gemeenten spelen in de archeologie een cruciale rol. De afweging om 
archeologische waarden in situ dan wel ex situ te behouden, wordt meestal door 
gemeenten gemaakt. Zij zijn op grond van regelgeving in de ruimtelijke ordening 
verplicht om bij het opstellen van bestemmingsplannen rekening te houden met 
cultuurhistorische waarden, waaronder (te verwachten) archeologische waarden. 
Ook de provincies geven in hun beleid en verordeningen aandacht aan archeologie. 
Daarbij verlenen zij ontgrondingsvergunningen waaraan archeologische voorwaarden 
kunnen worden verbonden. Bij projecten waarbij het Rijk zelf bevoegd is 
(bijvoorbeeld omdat een tracébesluit wordt vastgesteld) wordt daar rekening met de 
archeologie gehouden. Door op tijd rekening te houden met de mogelijkheid van 
archeologische waarden, is de archeologie geen vertragende factor in de uitvoering 
van ruimtelijke ordeningsprojecten. 
 Een ander belangrijk element van het huidige wettelijke regime dat terugkomt in het 
wetsvoorstel, is het principe van “de verstoorder betaalt”. Dit principe is gebaseerd 
op de idee dat het archeologisch erfgoed aan de samenleving toebehoort en dat de 
kosten van archeologisch onderzoek niet verhaald moeten worden op de 
samenleving aan wie het erfgoed wordt ontnomen, maar op degene wiens project 
tot vernietiging van het bodemarchief kan leiden. Deze financiële prikkel is tevens 
een stimulans voor behoud in situ, doordat de verstoorder de kosten van een 
opgraving zal willen vermijden. 
 Het verrichten van opgravingen is bij wet verboden. Archeologisch onderzoek is 
voorbehouden aan gespecialiseerde uitvoerders en er gelden kwaliteitseisen voor het 
uitvoeren van archeologisch onderzoek.  
                                                
15
 Europees Verdrag inzake de bescherming van het archeologisch erfgoed (herzien), Trb. 1992, 32 
en Nederlandse vertaling in Trb. 1992, 97. 
W 
59 

 
van de Rijksoverheid naar de gemeente. Daarmee wordt aangesloten bij de werkwijze 
die al gangbaar is voor gebouwde rijksmonumenten waar de gemeente primair 
verantwoordelijk is voor de verlening van vergunningen in geval van wijzigingen. Vaak is 
specialistische archeologische kennis nodig om deze vergunningaanvragen te kunnen 
beoordelen. Deze kennis is aanwezig bij de RCE. De inzet van deze kennis in het proces 
zal in het stelsel van de Omgevingswet door middel van instemmingsrecht van de 
Minister van OCW worden gegarandeerd. 
Ook andere bepalingen uit de huidige Mw 1988 zullen inhoudelijk geregeld worden in het 
stelsel van de Omgevingswet, zoals het meewegen van het archeologisch belang bij het 
opstellen van bestemmingsplannen (straks omgevingsplannen), het kunnen verbinden 
van voorschriften aan de omgevingsvergunning ter bescherming van de archeologie, de 
bevoegdheid van gemeenten om via de gemeentelijke verordening nadere invulling te 
geven aan de omvang en reikwijdte van archeologisch onderzoek, de mogelijkheid van 
de Minister van OCW om bij schade of dreigende schade aan archeologische 
monumenten voorschriften te stellen voor de uitvoering van een werk, of dat werk stil te 
leggen, de mogelijkheid van het bevoegd gezag of de Minister van OCW om toegang tot 
een terrein af te dwingen met als doel het doen van archeologisch onderzoek en de 
mogelijkheid om naar redelijkheid de eventuele schade te vergoeden bij toepassing van 
de hiervoor genoemde bepalingen. 
Voor de concrete artikelen in de Omgevingswet waar de bepalingen uit de Mw 1988 
landen wordt verwezen naar de transponeringstabel aan het einde van deze memorie 
van toelichting. Voor een nadere toelichting op de wijze waarop deze zaken in de 
Omgevingswet worden geregeld, wordt verder verwezen naar de memorie van 
toelichting bij het voorstel voor de Omgevingswet. 
 
5.3.2 Vervallen bepalingen 
Een aantal bepalingen uit de Mw 1988 komt niet terug in dit wetsvoorstel. Dit betreft 
bepalingen waarvan is gebleken dat deze in de praktijk niet worden gebruikt of waarvan 
al eerder is meegedeeld dat deze worden geschrapt. 
 
De excessieve kostenregeling (artikel 34a) komt in het wetsvoorstel niet terug. Deze 
regeling was onderdeel van de overgangssituatie bij de invoering van de Wet op de 
archeologische monumentenzorg. Nu de integratie van de archeologie in de ruimtelijke 
ordening vergaand tot stand is gebracht, is ook de voorspelbaarheid van archeologie en 
de kosten die daarmee verband houden toegenomen. Ook het principe dat de 
`verstoorder betaalt’ is inmiddels gemeengoed. De gemeenten zijn hierbij primair 
verantwoordelijk voor de zorg voor het bodemarchief en de afweging die daaromtrent 
moet worden gemaakt. Het schrappen van de excessieve kostenregeling is 
aangekondigd in de beleidsreactie bij de evaluatie van de archeologiewetgeving in 
16
2012. De mogelijkheid voor initiatiefnemers tot het aanvragen van schadevergoeding 
bij het primaire bevoegde gezag – de gemeente – blijft bestaan.  
 
Van de mogelijkheid om bij algemene maatregel van bestuur nadere eisen te stellen aan 
rapporten bij archeologisch onderzoek (artikel 43) is tot op heden geen gebruik gemaakt 
omdat de sector hier via de Kwaliteitsnorm Nederlandse Archeologie zelf regels voor 
stelt. In het nieuwe stelsel van certificering, dat hierna wordt toegelicht, ligt het 
                                                
16
 Kamerstukken II 2011/12, 33 053, nr. 3. 
W 
61 

 
worden van de deskundigheid van de sector om de kwaliteitsbepalingen af te stemmen 
op actuele ontwikkelingen en inzichten, zal daardoor het draagvlak van deze bepalingen 
worden vergroot, en zal er meer controle zijn op de naleving van deze bepalingen. Dit 
alles komt de kwaliteit van archeologisch onderzoek ten goede.  
 
Over de wijziging van het vergunningstelsel in certificering is advies gevraagd aan het 
17
Centraal College van Deskundigen in de Archeologie (CCvD) van de Stichting 
Infrastructuur Kwaliteitsborging Bodembeheer (SIKB). Dit advies geeft het vertrouwen 
dat in de sector voldoende bereidheid is om tot een effectief stelsel van certificering te 
komen. Het advies is meegenomen in de uitwerking van het nieuwe kwaliteitsstelsel.  
 
Norm voor het verrichten van opgravingen 
Als wettelijke norm geldt dat opgravingen op professionele wijze dienen plaats te 
vinden. Dit professioneel handelen omvat zowel het feitelijk opgraven als het 
conserveren en documenteren van archeologische vondsten en het opstellen van een 
rapport over de opgraving. Vervolgens is het aan het veld om de wettelijke norm uit te 
werken. Onder de professionals is de meeste kennis aanwezig over hoe een goede 
opgraving moet plaatsvinden. Bovendien kan op die manier eenvoudiger worden 
ingespeeld op ontwikkelingen en zal er meer draagvlak zijn en daarmee een betere 
naleving van de uitgewerkte norm. 
 
Als garantie dat degenen die een opgraving verrichten dit professioneel doen, dienen zij 
over een certificaat te beschikken. Bij de verstrekking van dat certificaat wordt een 
aanvrager getoetst aan de uitgewerkte kwaliteitsnormen. Als uit de toetsing blijkt dat 
voldoende vertrouwen bestaat dat de aanvrager kan en zal voldoen aan de gestelde 
eisen, wordt een certificaat verstrekt. De verstrekker van het certificaat controleert 
vervolgens via audits of de certificaathouder daadwerkelijk voldoet aan de gestelde 
norm en dient het certificaat in te trekken als dit niet het geval is. Ten behoeve van de 
verstrekking van certificaten werkt het CCvD de norm uit in een certificatieschema dat 
bestaat uit een beoordelingsrichtlijn en een normdocument. Omdat het doen van 
bepaalde proefboringen van een andere orde is dan bijvoorbeeld het verwijderen van 
een scheepswrak van de bodem, is te verwachten dat er verschillende certificaten 
geïntroduceerd worden die specifiek gericht zijn op bepaalde werkzaamheden die onder 
een opgraving volgens onderhavig wetsvoorstel vallen. Zo is het voorstelbaar dat er een 
apart protocol geschreven wordt voor werkzaamheden op land, werkzaamheden op zee 
en voor proefboringen. Het CCvD zal na opstellen van de norm de beheerder daarvan 
worden en zorg dragen voor noodzakelijke aanpassingen. 
In het wetsvoorstel wordt de mogelijkheid gecreëerd voor de Minister van OCW om de 
door het veld opgestelde richtlijnen, protocollen of andere documenten geheel of 
gedeeltelijk vast te stellen. Hiermee kan duidelijkheid worden gegeven over de geldende 
professionele norm en kan worden gegarandeerd dat die normen binnen de wettelijke 
norm blijven. Het normdocument en het certificatieschema vormen immers de basis 
voor de afgifte van certificaten en bepalen of een bedrijf in aanmerking komt voor het 
verrichten van opgravingen. 
 
                                                
17
 Het CCvD Archeologie draagt zorg voor het ontwikkelen en actueel houden van de 
kwaliteitsnormen voor het bedrijfsleven en de overheid en is verbonden aan de SIKB. 
W 
63 

 
certificaat zullen zijn. Uiteraard kunnen certificerende instellingen op prijs concurreren. 
Eventueel kunnen bij algemene maatregel van bestuur regels worden gesteld over de 
tarifering door certificerende instellingen. In beginsel is dit niet voorzien, maar mocht 
het aantal certificerende instellingen beperkt zijn en er geen concurrentie optreden, dan 
zou een maximumtarief kunnen worden ingesteld. Om te bezien of hier een noodzaak 
toe is, zal in de eerste jaren van de inwerkingtreding van het certificeringsstelsel de 
prijsontwikkeling worden gemonitord.  
 
Status certificerende instelling 
Een certificerende instelling maakt een inhoudelijke beoordeling over het verrichten van 
opgravingen, zowel bij de aanvraag van het certificaat als bij audits van gecertificeerde 
organisaties. De certificerende instelling bepaalt daarbij rechten en verplichtingen van 
rechtssubjecten en wordt daarmee geacht te zijn bekleed met openbaar gezag. De 
certificerende instellingen zijn daarmee bestuursorganen. Het al dan niet verlenen van 
een certificaat is een besluit in de zin van de Awb waartegen bezwaar en beroep open 
staat. Bij het verstrekken van certificaten dienen de certificerende instellingen rekening 
te houden met alle bepalingen die gelden voor bestuursorganen. 
 
De certificerende instellingen worden uitgezonderd van de werking van de Kaderwet 
zelfstandige bestuursorganen. Ten tijde van de invoering van de Kaderwet zelfstandige 
bestuursorganen is besloten dat deze wet niet van toepassing behoort te zijn op 
19
certificerende instellingen die aan bepaalde voorwaarden voldoen. De voorwaarden 
waren dat de certificerende instellingen zelf kiezen om de taak uit te voeren door zich te 
laten accrediteren, de certificerende instellingen marktpartijen zijn en ook andere 
activiteiten uitvoeren, de certificerende instellingen voor hun diensten worden betaald 
door de partijen die een certificaat vragen en niet uit de rijksbegroting en tot slot dat het 
een open systeem betreft waarbij meerdere certificerende instellingen de taak kunnen 
verrichten en dus in concurrentie kunnen treden. Er bestaat geen reden om nieuwe 
certificerende instellingen anders te behandelen bij de toepasselijkheid van de Kaderwet 
zelfstandige bestuursorganen. De certificerende instellingen in het hier voorgestelde 
certificatiesysteem voldoen aan de vier genoemde voorwaarden en worden daarom 
uitgesloten van de werking van de Kaderwet zelfstandige bestuursorganen. 
 
Naleving 
Op dit moment houdt de Erfgoedinspectie toezicht op de naleving van alle regels rond 
het verrichten van opgravingen. Door het onderhavige wetsvoorstel gaat dit veranderen. 
Uitvoerders van archeologische werkzaamheden zijn goed in staat gebleken om in 
onderlinge samenwerking private normen op te stellen voor een professionele wijze van 
opgraven. De naleving van deze privaat opgestelde normen zal nu getoetst worden door 
certificerende instellingen. In geval de certificerende instelling constateert dat het 
certificaat niet wordt nageleefd, kan deze het certificaat schorsen of intrekken. 
Aangezien deze certificerende instellingen hun werk alleen mogen doen na accreditatie 
door de Raad voor Accreditatie is er voldoende waarborg, dat de toetsing van de privaat 
opgestelde normen adequaat wordt uitgevoerd. 
 
                                                
19
 ZBO’s binnen kaders, Kamerstukken II 2007/08, 29 362, nr. 46. 
W 
65 

 
beschikt over accreditatie. Die twee jaar is voldoende voor certificerende instellingen om 
accreditatie te verkrijgen. Op het moment dat na die twee jaar een aangewezen 
certificerende instelling niet beschikt over de accreditatie dan wordt de aanwijzing 
geschorst of ingetrokken. Op deze wijze kunnen certificerende instellingen in het 
overgangsjaar snel overgaan tot het verstrekken van certificaten en is de termijn dat 
twee regimes van kracht zijn zo beperkt mogelijk. In het geval een certificerende 
instelling geen accreditatie verkrijgt, blijven de certificaathouders gedurende een 
beperkte tijd gerechtigd tot het verrichten van opgravingen. In die tijd kunnen zij dan 
elders een certificaat verkrijgen. Bij algemene maatregel van bestuur zal deze situatie 
als tijdelijke uitzondering op het opgravingsverbod worden opgenomen.  
 
5.3.4 Bescherming van maritiem erfgoed 
De regelgeving rond de bescherming van archeologische monumenten en het verrichten 
van opgravingen geldt zowel voor op land als onder water. Deze regelgeving is zelfs 
buiten de Nederlandse territoriale wateren in de aansluitende zone van toepassing 
verklaard. In de afgelopen jaren is echter gebleken dat de bescherming van ons 
archeologisch erfgoed onder water onvoldoende is. In de praktijk blijkt het verbod tot 
20
het verrichten van een opgraving op zee niet te handhaven. De problematiek zit vooral 
in de wijze waarop archeologische monumenten en het doen van opgravingen is 
omschreven. In tegenstelling tot op het land, liggen maritieme archeologische 
monumenten vaak op de bodem in plaats van in de bodem. Verwijdering van dat 
erfgoed kan dan zonder (merkbare) verstoring van de bodem geschieden. Daarnaast 
liggen toebehoren van bijvoorbeeld een scheepswrak vaak rond een wrak en is achteraf 
lastig aan te tonen dat deze spullen tot dat wrak behoorden. Tot slot is er bij erfgoed 
onder water doorgaans geen sprake van het opsporen of onderzoeken van 
archeologische monumenten. Het erfgoed is zichtbaar en wordt simpelweg meegenomen 
zonder dat van opsporen gesproken kan worden. 
 
Naar aanleiding van bovenstaande problematiek zijn in dit wetsvoorstel enkele 
aanpassingen aangebracht in de formuleringen rond archeologische monumenten en 
opgravingen. Deze aanpassingen beogen de oorspronkelijk bedoelde bescherming te 
garanderen. In de aangepaste teksten is expliciet aangegeven dat het verwijderen of 
verplaatsen van cultureel erfgoed onder water een opgraving is. Als een persoon zonder 
certificaat daartoe deze handelingen verricht met betrekking tot het opsporen, 
onderzoeken of verwerven van erfgoed, dan kan deze persoon strafrechtelijk vervolgd 
worden. Bovendien pleegt deze persoon diefstal als de opgraving binnen het territoriaal 
gebied van Nederland heeft plaatsgevonden. Archeologische vondsten die bij een 
opgraving worden gevonden zijn eigendom van het Rijk, een provincie of een gemeente 
als niemand zijn eigendom kan bewijzen. Het is daarbij niet relevant of de vondst is 
gedaan bij een legale of illegale opgraving. Voor zover de opgraving binnen het 
territoriaal gebied heeft plaatsgevonden, is het commune strafrecht van toepassing en 
daarmee de bepalingen rond diefstal. Tot slot geldt ook nog dat onrechtmatig 
opgegraven archeologische vondsten voor Nederland beschermde cultuurgoederen zijn 
in het kader van richtlijn 2014/60/EU en het Unesco-verdrag 1970. Zonder toestemming 
                                                
20
 Zie onder meer Kamerstukken II 2013/14, documentnr. 2013D49210 en de daarbij gevoegde 
bijlage. 
W 
67 

 
behoudt de parlementaire geschiedenis bij de oorspronkelijke wetten haar betekenis en 
25
wordt naar die stukken verwezen voor een nadere toelichting. 
 
Naast het UNESCO-verdrag van 1954 en het UNESCO-verdrag 1970 kent Nederland nog 
26
een richtlijn van de Europese Unie over de teruggave van cultuurgoederen. Voor 
teruggave van cultuurgoederen binnen de Europese Unie is deze richtlijn het meest 
relevant. De uitvoering van deze richtlijn heeft plaatsgevonden met de 
Implementatiewet bescherming cultuurgoederen tegen illegale uitvoer en heeft vooral 
geleid tot wijzigingen in het Burgerlijk Wetboek en Wetboek van Burgerlijke 
Rechtsvordering. Ook heeft aanpassing van de Wbc plaatsgevonden waarbij 
voorwaarden zijn gesteld aan de uitvoer van bepaalde cultuurgoederen en is in het 
kader van opsporing het een en ander geregeld. Die bepalingen uit de Wbc komen terug 
in dit wetsvoorstel in hoofdstuk 4 en hoofdstuk 8. Die bepalingen gaan niet direct over 
terugvordering en worden daarom niet in dit hoofdstuk behandeld. De Minister van OCW 
speelt in het teruggaveproces ook geen rol buiten het feit dat hij zorgt voor de centrale 
autoriteit die fungeert als contactpunt voor samenwerking, informatie en onderzoek. De 
autoriteit kan een bemiddelende rol spelen bij teruggave.  
 
Daarnaast zijn er nog andere internationale rechtsmiddelen met betrekking tot de 
teruggave van cultuurgoederen bij (nationale) conflicten wanneer de huidige 
internationale afspraken ontoereikend blijken. Door de VN en de EU zijn 
27
sanctieregelingen opgesteld voor Irak. In december 2013 is in de Europese Unie ook 
28
tot een dergelijke regeling voor Syrië besloten.  
 
6.2 Belang van internationale teruggave 
De Nederlandse aansluiting bij verdragen ter bescherming van cultuurgoederen is 
belangrijk omdat voorwerpen van cultureel, historisch en wetenschappelijk belang, die 
tot het beschermde cultureel erfgoed van een staat behoren, een effectieve 
internationale bescherming behoeven. Internationaal is het belang van cultureel erfgoed 
voor de eigen cultuur en het respect en de erkenning die het verdient door andere 
staten, inmiddels algemeen aanvaard. De handel in nationaal beschermde 
cultuurgoederen kan echter zodanig winstgevend zijn dat de nationale 
beschermingsregels worden overtreden. Omdat deze illegale handel het cultureel 
erfgoed van een land grote schade kan toebrengen heeft de UNESCO hiervoor verdragen 
opgesteld.  
 
Het is van groot belang dat beschermde cultuurgoederen die het land van herkomst 
illegaal hebben verlaten door de staat van herkomst, dan wel door de oorspronkelijke 
rechthebbende, kunnen worden teruggevorderd. In de staat waar die cultuurgoederen 
                                                
25
 Zie hiervoor de kamerstukken bij de nummers 30 165 en 31 255. 
26
 Inmiddels is dit richtlijn 2014/60/EU die richtlijn 93/7/EEG heeft vervangen. 
27
 Verordening (EG) nr. 1210/2003 betreffende bepaalde specifieke restricties op economische en 
financiële relaties met Irak (art.3). In Nederland geïmplementeerd met de Sanctieregeling Irak 
2004. 
28
 Verordening (EU) Nr. 1332/2013 van de Raad van 13 december 2013 tot wijziging van 
Verordening (EU) nr. 36/2012 betreffende beperkende maatregelen in het licht van de situatie in 
Syrië (art. 11 quater). 
W 
69 

 
worden tegen de bezitter of houder. Hierbij gelden vervolgens afwijkende regels omtrent 
goede trouw en verjaring. Een consequentie hiervan is dat een deel van de uitvoering 
van de regels voor teruggave ondergebracht is in boek 3 van het Burgerlijk Wetboek en 
in het Wetboek van Burgerlijke Rechtsvordering en dat dit wetsvoorstel ook in 
samenhang met deze beide wetten gelezen moet worden.  
 
Bij cultuurgoederen die onrechtmatig een verdragsstaat hebben verlaten, is het aan de 
rechthebbende of de verdragsstaat om de vordering bij de Nederlandse rechter in te 
stellen. De Minister van OCW speelt hierbij uitsluitend een ondersteunende rol. Zo kan 
de Minister met het oog op een in te stellen vordering door de verdragsstaat, 
cultuurgoederen tijdelijk in bewaring nemen. Bij cultuurgoederen afkomstig uit een 
bezet gebied is het de plicht van de Minister van OCW om die cultuurgoederen in 
bewaring te nemen. Vervolgens is het aan de Minister om een vordering tot teruggave in 
te stellen en uiteindelijk de cultuurgoederen daadwerkelijk over te dragen zodra de 
omstandigheden in het voormalig bezette gebied dit toelaten. Voor beide situaties geldt 
dat afhankelijk van de omstandigheden waaronder de bezitter of houder de 
cultuurgoederen heeft verkregen, de bezitter of houder te goeder trouw een vergoeding 
kan worden toegekend ten laste van de Staat (bij cultuurgoederen afkomstig uit een 
bezet gebied) of de rechthebbende of verdragsstaat (bij cultuurgoederen die 
onrechtmatig een verdragsstaat hebben verlaten). 
 
Bovenstaande procedures hebben betrekking op de mogelijkheden om rechtsvorderingen 
in te stellen. Naast een dergelijke rechtsgang bestaat altijd de mogelijkheid tot een 
minnelijke schikking. 
 
7. Financiën 
 
7.1 Inleiding 
Ook voor de financiën brengt dit wetsvoorstel de regels op het terrein van het cultureel 
erfgoed samen. De belangrijkste inhoudelijke wijziging die daarbij wordt doorgevoerd, is 
dat het subsidiëren van het beheer van de rijkscollectie, dat volgens dit wetsvoorstel een 
wettelijk aan de musea opgedragen taak wordt, niet langer meeloopt in het kader van 
de vierjaarlijkse subsidiesystematiek van de Wsc, maar via dit wetsvoorstel wordt 
geregeld.  
Daarnaast worden de subsidiemogelijkheden op grond van de Mw 1988 in dit 
wetsvoorstel overgenomen evenals de leenfaciliteit uit het Besluit rijksubsidiëring 
instandhouding monumenten 2013 (Brim 2013). Daaraan is een algemene 
subsidiegrondslag voor het behoud van cultureel erfgoed toegevoegd. Op dit moment 
bestaat in algemene zin geen subsidiegrondslag ten behoeve van cultureel erfgoed 
omdat hiervoor geen overkoepelende wet bestaat. Subsidies anders dan voor musea of 
monumenten worden gebaseerd op de algemene grondslag voor cultuuruitingen in de 
Wsc of op de algemene bevoegdheid in de Wet overige OCW-subsidies. In dit 
wetsvoorstel wordt een eenduidige subsidiegrondslag geboden. 
Het wetsvoorstel is budgetneutraal en brengt in die zin geen wijziging in de financiële 
uitgavebedragen van het Rijk met zich mee. Het wetsvoorstel brengt alleen een wijziging 
in de looptijd van de financiering. De financiering vanuit het Rijk voor het beheer van de 
W 
71 

 
Deze regelingen hebben hun waarde in de loop der jaren bewezen. Wel worden de 
algemene subsidiebepalingen uit het Brim 2013 nu op wetsniveau geregeld, waaronder 
de onderverdeling tussen restauratie en normaal onderhoud van rijksmonumenten en de 
meerjarige subsidieverstrekking voor normaal onderhoud. Er zullen daardoor geen 
subsidieregels meer vastgesteld hoeven worden bij algemene maatregel van bestuur. De 
Subsidieregeling instandhouding monumenten blijft van toepassing, maar zal haar 
grondslag krijgen in dit wetsvoorstel. Voor de restauratie van de rijksmonumenten is het 
budget in het verleden naar de provincies overgeheveld. Als voor de restauratie van 
rijksmonumenten nog incidentele middelen beschikbaar komen, zal daarvoor een aparte 
projectsubsidieregeling worden opgesteld of zal rechtstreeks op grond van dit 
wetsvoorstel subsidie worden verstrekt. Ten slotte is ook de grondslag voor 
herbestemmingssubsidies uit de Mw 1988 ongewijzigd overgenomen. 
 
Met dit wetsvoorstel wordt ook de leenfaciliteit van de Minister van OCW uit het Brim 
2013 op wetsniveau gebracht. Sinds de introductie van een revolverend fonds voor de 
woonhuismonumenten in 1988 is steeds duidelijker geworden dat een leenfaciliteit 
goede resultaten geeft. Het grote voordeel van een revolverend fonds is de zekerheid 
voor de initiatiefnemer van een restauratie dat er middelen beschikbaar zijn op het 
moment dat hij die nodig heeft. Voor de woonhuismonumenten kan alleen gebruik 
gemaakt worden van een leenfaciliteit, naast de mogelijkheid van belastingaftrek van de 
gemaakte onderhoudskosten. 
De beschrijving van de leenfaciliteit is beperkt tot de uitgangspunten. De precieze 
voorwaarden waaronder een lening wordt verstrekt en de beschikbare middelen worden 
in de Staatscourant gepubliceerd. De voorwaarden en kenmerken voor de leningen 
worden voorbereid en opgesteld door het Nationaal Restauratiefonds (NRF) en publicatie 
hiervan vindt plaats na goedkeuring van de Minister van OCW. Het NRF verstrekt 
vervolgens op basis van die voorwaarden en kenmerken de leningen. 
Gemeenten en provincies verstrekken op grond van eigen verordeningen leningen aan 
eigenaren van gemeentelijke of provinciale monumenten via het NRF. Via de achterborg 
bestaat een schakel tussen de regelingen van de diverse overheden. 
 
8. Handhaving en toezicht 
 
8.1 Inleiding 
De bepalingen omtrent handhaving en toezicht in dit wetsvoorstel komen grotendeels 
overeen met hetgeen geregeld is in de wetten en regelingen die in dit wetsvoorstel 
worden samengevoegd. Zo behouden de inspecteurs en ambtenaren belast met toezicht 
dezelfde bevoegdheden. Ook het sanctioneringsinstrumentarium wordt één op één 
overgenomen uit de oorspronkelijke wetten en regelingen. Wel is er sprake van een 
uitbreiding. De bevoegdheid tot het opleggen van de last onder bestuursdwang en last 
onder dwangsom zal, behalve op de archeologie en de gebouwde monumenten, ook van 
toepassing zijn op collecties. Deze uitbreiding draagt bij aan het slagvaardig en 
proportioneel kunnen handhaven van de naleving van de wettelijke bepalingen. Het 
sanctioneringsinstrumentarium kent maatregelen van oplopende zwaarte. De Minister 
van OCW hoeft deze hiërarchie overigens niet te volgen, maar kan de sanctie inzetten 
die het meest passend is bij de specifieke situatie die aan de orde is. 
W 
73 

 
derhalve plaats op grond van die wet- en regelgeving en niet op basis van dit 
wetsvoorstel. De in een voorkomend geval te treffen sanctiemaatregelen zijn altijd van 
tijdelijke aard. 
 
9. Ontvangen adviezen 
 
9.1 Raad voor cultuur 
De Raad voor cultuur heeft op 16 mei 2014 advies uitgebracht over het wetsvoorstel. De 
Raad is in grote lijnen positief over het wetsvoorstel. Wel doet hij een aantal suggesties 
voor aanscherping, aanvulling en verbetering. 
 
De Raad wijst op het gebruik van begrippen in de wettekst en de memorie van 
toelichting die de essentie van de wet raken en vraagt deze te verduidelijken. De 
begrippen en definities in het wetsvoorstel zijn aan de hand van deze opmerking van de 
Raad waar nodig verduidelijkt. 
 
Het wetsvoorstel heeft als uitgangspunt de bescherming van collecties beter te regelen. 
Terecht signaleert de Raad dat het wetsvoorstel wil voorkomen dat de materiële waarde 
het denken over de omgang met erfgoed gaat overheersen en dat het wetsvoorstel een 
dam wil opwerpen tegen initiatieven waarin het te gelde maken van erfgoed voorop 
staat. Tegelijkertijd sluit het wetsvoorstel dit niet geheel uit. De bescherming van 
collecties is en blijft in hoge mate een verantwoordelijkheid van de eigenaar. Het vergt 
een zorgvuldige afweging tussen de bescherming van erfgoed van overheidswege en het 
belang en de rechten van de eigenaar. De adviesverplichting voorafgaand aan het 
besluit tot vervreemding van cultuurgoederen of collecties beperkt zich daarom tot het 
Rijk, de gemeenten en de provincies, die een algemene bestuurstaak hebben. Er is voor 
gekozen de adviesverplichting gericht op te leggen, aan helder omschreven adressanten, 
mede met het oog op de balans tussen de omvang van de verplichting en het verwachte 
effect.  
 
Het voorstel van de Raad om te overwegen om collecties die binnen overheidsbezit 
vallen alleen ‘om niet’ aan te bieden aan andere musea die met overheidsgelden worden 
gefinancierd, betreft een verregaande inbreuk op de eigendomsrechten en het vrije 
verkeer van goederen. Dat geldt ook voor de voorgestelde besteding aan beheer en 
behoud van cultureel erfgoed van mogelijke opbrengsten uit de vervreemding van 
cultuurgoederen. Dat laat onverlet dat dat laatste wordt onderschreven zonder dit 
dwingend voor te schrijven. Het inperken van eigendomsrechten kan tot gevolg hebben 
dat de desbetreffende partijen gecompenseerd moeten worden. De Minister van OCW 
beschouwt compensatie als een onwenselijke ontwikkeling die er juist aan bijdraagt dat 
erfgoed als handelswaar wordt beschouwd.  
 
Het belang van de bescherming van waardevolle collecties wordt, zoals de Raad ook 
stelt, benadrukt door de verplichting voor de Minister van OCW om collecties van hoge 
kwaliteit te aanvaarden voor de rijkscollectie. De Raad wijst daarbij nog op mogelijke 
kosten die met aanvaarding gepaard kunnen gaan en vraagt in hoeverre de overdracht 
niet tegen een redelijke vergoeding dient plaats te vinden. De voorgestelde bepaling ziet 
enkel toe op de juridische aanvaardingsplicht en gaat niet over de transport- of 
W 
75 

 
 
9.2 Medeoverheden 
 
9.2.1 Vereniging van Nederlandse Gemeenten (VNG) 
De VNG heeft bij brief van 19 mei 2014 haar reactie gegeven op het wetsvoorstel. De 
VNG onderschrijft de komst van een integrale Erfgoedwet. Wel plaatst de VNG een 
aantal kanttekeningen bij het wetsvoorstel over de bevoegdheden en rol van de 
gemeenten. 
 
Dit komt onder andere tot uitdrukking in de aandacht die de VNG vraagt voor de 
afstemming van het wetsvoorstel met het voorstel van de Omgevingswet. De Minister 
van OCW neemt het advies van de VNG ter harte om samen met de VNG en andere 
betrokken organisaties handreikingen te (laten) ontwikkelen over de toepassing van 
beide wetten in onderling verband. 
 
Evenals de Raad en het IPO vraagt de VNG aandacht voor de bescherming van 
‘ensembles’. Naar aanleiding van de ingebrachte adviezen is in hoofdstuk 3 van de 
toelichting expliciet aandacht aan ensembles besteed. 
 
Ten aanzien van de aanwijzing als beschermd erfgoed heeft de VNG een aantal 
zorgpunten geuit. Zo stelt de VNG dat het wetsvoorstel nieuwe aanwijzingsprogramma’s 
mogelijk moet maken. Met dit wetsvoorstel kan de huidige aanwijzingspraktijk, waarvan 
de VNG aangeeft dit een heldere werkwijze te vinden, worden gecontinueerd. In 
paragraaf 3.3 van deze toelichting is deze aanwijzingspraktijk nader beschreven, 
waarmee tevens wordt verduidelijkt op welke wijze nieuwe aanwijzingen kunnen 
plaatsvinden. Er is geen sprake van een ‘gestold monumentenbestand’ en er is geen 
reden om wettelijk te verankeren dat aanwijzingsprogramma’s periodiek moeten worden 
opgesteld. 
 
Naar aanleiding van het advies om de aanwijzing van beschermde stads- en 
dorpsgezichten op te nemen in het wetsvoorstel, wordt in paragraaf 3.6 van deze 
toelichting nadrukkelijker toegelicht dat de bescherming van stads- en dorpsgezichten 
op adequate wijze geborgd blijft. 
 
De VNG stelt voor een specifieke evaluatiebepaling over het functioneren van de RCE op 
te nemen. Het belang van het goed functioneren van de aanwijzingspraktijk, waar de 
RCE onder verantwoordelijkheid van de Minister van OCW zorg voor draagt, is evident. 
Dit wetsvoorstel zal bovendien op dit punt vijf jaar na inwerkingtreding worden 
geëvalueerd. Het invoeren van een specifieke evaluatiebepaling is overbodig. 
 
Aan het advies om een ruimere termijn voor b&w bij het aanwijzen van 
rijksmonumenten te regelen, wordt tegemoet gekomen. Dit stelt gemeenten beter in 
staat de opvattingen van de monumentencommissie te horen. Omdat het horen van 
belanghebbenden niet langer door b&w, maar door de Minister van OCW gebeurt, en het 
overleg met de eigenaar in het kader van de aanwijzing van een kerkelijk monument 
ook door de Minister van OCW in plaats van b&w wordt gevoerd, kan de huidige 
W 
77 

 
Terecht vraagt de VNG aandacht voor het recht van publieke bezichtiging van 
archeologische vondsten in depots, zoals deze in het Verdrag van Valletta is opgenomen. 
Belemmeringen op dit punt zijn onwenselijk. Voor de door de VNG gesignaleerde 
belemmeringen is een oplossing evenwel niet in de eerste plaats gelegen in meer wet- 
en regelgeving, maar eerder in goede afspraken tussen betrokken partijen. 
 
Tot slot vraagt de VNG meer duidelijkheid over de toezichts- en handhavingstaken in de 
wettekst in relatie tot de Wet revitalisering generiek toezicht. In hoofdstuk 8 van deze 
toelichting is hierover een verduidelijkende passage opgenomen.  
 
9.2.2 Interprovinciaal Overleg (IPO) 
Het IPO heeft bij brief van 19 mei 2014 zijn advies gegeven op het wetsvoorstel. 
 
Het IPO stelt terecht dat provincies een belangrijke rol spelen bij het verdelen van de 
restauratiegelden voor rijksmonumenten. Het IPO hecht daarom aan behoud van de 
wettelijke adviestaak van provincies bij de aanwijzing van rijksmonumenten buiten de 
bebouwde kom en wil deze uitbreiden naar aanwijzing van rijksmonumenten binnen de 
bebouwde kom. Naar aanleiding van de opmerkingen van het IPO wordt teruggekomen 
op het aanvankelijke voornemen de wettelijke adviestaak van provincies bij het 
aanwijzen van individuele monumenten buiten de bebouwde kom te laten vervallen. De 
provincies beschikken over de benodigde expertise op dit gebied en de aanwijzing van 
monumenten buiten de bebouwde kom komt niet veelvuldig voor, zodat handhaving van 
deze adviestaak geen onnodig zware procedure met zich brengt. 
Het voorstel van het IPO om zijn wettelijke adviestaak bij de aanwijzing van 
monumenten uit te breiden naar monumenten binnen de bebouwde kom, wordt niet 
overgenomen. Het uitbreiden van deze adviesrol past niet bij het streven bestuurlijke 
drukte te voorkomen en stuit ook op bezwaren bij de VNG.  
De werkwijze rond het aanwijzen van monumenten en de rol van onder meer de 
provincies daarbij is verduidelijkt in paragraaf 3.3. Daarnaast behouden de provincies 
een belangrijke rol bij de bescherming van cultureel erfgoed in het omgevingsrecht. Dit 
is in paragraaf 1.6 nader verduidelijkt.  
 
In het wetsvoorstel wordt een zorgvuldigheidsprocedure voorgeschreven die doorlopen 
wordt alvorens provincies kunnen overgaan tot het vervreemden van een cultuurgoed of 
(deel)collectie van hoge kwaliteit aan een andere partij dan de Staat, een provincie of 
gemeente. Het IPO vraagt daarbij aandacht voor het belang dat cultuurgoederen kunnen 
hebben voor de regionale collectie. Het wetsvoorstel regelt alleen de afstoot van 
cultuurgoederen die onmisbaar en onvervangbaar zijn voor het Nederlands cultuurbezit. 
Deze regels kunnen provincies en gemeenten op gelijke wijze hanteren bij vervreemding 
van hun cultuurgoederen die voor het regionale of lokale cultuurbezit van belang zijn. 
Daarnaast stelt het IPO dat de kans aanwezig is dat de focus op de rijkscollectie in het 
wetsvoorstel ertoe kan bijdragen dat de collecties die niet in overheidsbezit zijn, minder 
goed worden beschermd. Op de bescherming van collecties anders dan van overheden 
zijn zowel het beschermingsregime vanuit de in dit wetsvoorstel geïntegreerde Wbc als 
de nieuwe aanvaardingsplicht voor de minister van OCW van toepassing. 
 
W 
79 

 
Gemeenten die hebben gereageerd, gaan onder andere in op de gevolgen van het 
nieuwe certificeringssysteem. Gemeenten die in eigen beheer archeologische 
opgravingen doen, moeten zich net als andere opgravende partijen laten certificeren. 
Hierdoor ontstaat voor alle opgravende partijen een gelijk speelveld omdat zij aan 
dezelfde kwaliteitsnormen worden gehouden. Verschillende gemeenten vrezen dat het 
aanvragen van een certificaat tot hoge kosten leidt. Deze vrees wordt niet gedeeld. De 
Erfgoedwet beoogt de professionaliteit en kwaliteit van archeologisch onderzoek te 
bevorderen door het verplicht stellen van een certificaat voor opgravers. Omdat de 
archeologiesector het certificeringssysteem zelf vormgeeft, zal naast het waarborgen 
van de kwaliteit ook het beperken van de kosten een overweging zijn. Dit is ook de 
reden dat een uitzondering op de certificatieplicht voor wrakduikers die een rol kunnen 
spelen bij het bergen van scheepsarcheologische vondsten, niet aan de orde is. Een 
ontheffing van de certificeringsplicht ligt wel in de rede voor archeologisch onderzoek bij 
universiteiten. Dit is vaak kleinschalig, wordt georganiseerd binnen 
onderwijsprogramma’s en werkt niet marktverstorend. Universitaire instellingen werken 
bovendien volgens de kwaliteitsnormen van de Nederlands-Vlaamse 
Accreditatieorganisatie. Bij algemene maatregel van bestuur zal de ontheffing van de 
certificeringsplicht voor kleinschalige archeologische activiteiten in het kader van 
onderwijsprogramma’s worden geregeld.  
 
Verschillende indieners spreken hun zorgen uit over de waarborgen die het wetsvoorstel 
biedt voor de kwaliteit van de archeologie. Zij stellen dat een kwaliteitsverbetering in de 
archeologie bereikt zou kunnen worden door hogere minimumeisen te stellen aan het 
opleidingsniveau van gemeenteambtenaren die zijn belast met het toetsen van 
archeologische rapporten en Programma’s van Eisen. Andere indieners stellen voor om 
in het nieuwe stelsel opleidingseisen te stellen aan de medewerkers van certificerende 
instellingen.  
 
Het belang van kundige en betrokken medewerkers staat buiten kijf, maar behoeft niet 
wettelijk te worden geregeld. Gemeenten zijn verantwoordelijk voor het nemen van 
zorgvuldig afgewogen besluiten. Er wordt op vertrouwd dat zij zelf in staat zijn om de 
daarvoor nodige kennis en expertise te verwerven. Via projecten zoals ‘archeologie voor 
gemeenten’ en de ‘kenniskaart’ worden gemeenten hierin ondersteund. Het wetsvoorstel 
staat hiernaast er niet aan in de weg dat gemeenten zelf aan hun medewerkers 
passende eisen stellen. De beroepsgroep archeologie kan bovendien zelf invulling geven 
aan het certificeringsstelsel, bijvoorbeeld door eisen te stellen aan (de medewerkers 
van) de opgravingsbedrijven. De afspraken en eisen die hieruit voortvloeien, komen 
naast de bestaande criteria die het Rijk, IPO en VNG reeds zijn overeengekomen in het 
kader van de kwaliteitscriteria voor vergunningverlening, toezicht en handhaving (VTH-
PUMA). Zo biedt de Erfgoedwet een kader waarbinnen de beroepsgroep archeologie zelf 
de best passende kwaliteitswaarborgen kan vormgeven.  
 
De Algemene wet bestuursrecht (Awb) en de wetsvoorstellen voor de Omgevingswet en 
Erfgoedwet bieden voldoende borging voor een zorgvuldige afweging van verschillende 
belangen door gemeenten. Daarom wordt in het wetsvoorstel anders dan in een reactie 
wordt voorgesteld, niet verplicht gesteld dat gemeenten in hun besluitvorming over 
bijvoorbeeld het afgeven van een omgevingsvergunning worden verplicht om gegevens 
W 
81 

 
geregelde publieksfunctie voor depots. Depots zijn bedoeld om vondsten en 
documentatie op te slaan op een wijze die gericht is op behoud en bescherming. Depots 
zijn voor het publiek toegankelijk voor zover dit vanuit het oogpunt van behoud en 
bescherming verantwoord is. In voorkomende gevallen worden vondsten door provincies 
in bruikleen gegeven. Buiten dat kunnen vondsten via bruiklenen of op aanwijzing door 
de Minister van OCW in (tijdelijk) beheer worden gegeven aan museale instellingen. Het 
ligt niet in de rede deze praktijk te herzien. Ten aanzien van de overige opmerkingen 
zijn de desbetreffende artikelen van hoofdstuk 5 en de daarbij behorende toelichting 
verduidelijkt. 
 
Verschillende reacties gaan in op de mogelijkheid die de Erfgoedwet biedt om artikel 9 
uit het verdrag van Malta te implementeren. Dit artikel gaat over publiekscommunicatie 
en educatie over archeologisch erfgoed. De Erfgoedwet onderstreept het grote 
maatschappelijke belang van een zorgvuldige omgang met ons erfgoed. Het beheer, 
behoud, tonen en toegankelijk maken van ons erfgoed is niet alleen gericht op behoud 
van de intrinsieke waarde van cultuurgoederen, maar is ook een middel om de grote 
cultuurhistorische en maatschappelijke betekenis van ons erfgoed uit te dragen en over 
te dragen aan huidige en toekomstige generaties. Publiekseducatie en 
publiekscommunicatie laten zich niet door wetsartikelen voorschrijven, maar bereiken 
vooral hun doel wanneer zij onderdeel zijn van een bewustzijn van de waarde van ons 
erfgoed.  
 
In het wetsvoorstel wordt een passage gemist over het bewaren en toegankelijk houden 
van digitale opgravingsdocumentatie. Digitalisering binnen de documentatie rond 
archeologie heeft een grote vlucht genomen. Daarom wordt deze ontwikkeling onder 
andere met (project)subsidies ondersteund. Op dit moment werkt de RCE bovendien aan 
een opvolger voor het archeologisch informatiesysteem ARCHIS. Het vernieuwde 
ARCHIS wordt een open systeem, toegankelijk voor zowel de specialist als de 
belangstellende burger. In het licht van deze ontwikkelingen wordt bezien waar en op 
welke wijze digitale opgravingsdocumentatie in de toekomst het beste kan worden 
opgeslagen en toegankelijk kan worden gemaakt.  
 
9.3.2 Mobiel erfgoed 
Dertig reacties gaan in op het mobiel erfgoed. Uit de reacties spreekt een grote 
betrokkenheid bij de staat van ons mobiel erfgoed. In ons land wordt niet alleen een 
grote vloot historische schepen beheerd, maar worden ook oldtimers, historische 
vliegtuigen en andere vormen van mobiel erfgoed voor toekomstige generaties 
behouden. De staat van dit mobiel erfgoed is over het algemeen voortreffelijk. Vele 
tientallen grote en kleinere organisaties zetten zich hiervoor in, vaak vrijwillig. Deze 
inzet wordt zeer gewaardeerd en ondersteund waar nodig. Zo heeft de Mobiele Collectie 
NL subsidie gekregen om een register voor mobiel erfgoed in te stellen. Inmiddels zijn 
duizenden schepen, auto’s en vliegtuigen geregistreerd, wat de vindbaarheid ten goede 
komt. Voor het varend erfgoed is via het Mondriaan Fonds een budget beschikbaar 
gesteld om restauraties uit te kunnen voeren.  
 
Nochtans spreken verschillende indieners hun zorgen uit over een vermeend gebrek aan 
wettelijke erkenning van de status van mobiel erfgoed en de wettelijk geregelde 
W 
83 

 
collectie is hiervoor een noodzakelijke voorwaarde en wordt aldus in de Erfgoedwet 
geregeld. De bekostiging van museale publieksactiviteiten, waaronder activiteiten die 
verband houden met het tentoonstellen van de collectie, valt evenwel buiten de 
reikwijdte van dit wetsvoorstel en wordt apart geregeld via de bestaande vierjaarlijkse 
subsidiecyclus van de culturele basisinfrastructuur op grond van de Wsc. Musea moeten 
voor de bekostiging van hun publieksactiviteiten vierjaarlijks een subsidieaanvraag met 
activiteitenplan en begroting indienen. Zo wordt innovatie en ondernemerschap 
gestimuleerd en kan in de subsidieverlening tevens rekening worden gehouden met de 
diversiteit van (de collecties van) musea. De door musea bepleite brede definitie van 
‘beheer’, en de daarmee samenhangende verruimde structurele bekostiging, draagt hier 
niet aan bij. Onder de structurele bekostiging vallen daarom uitsluitend de kosten die 
musea in het OCW-bestel maken voor het beheren, conserveren en restaureren.  
 
Enkele musea verzoeken voorts om aanpassing van artikel 2.2 in het 
conceptwetsvoorstel. Artikel 2.2 van het conceptwetsvoorstel stelt dat een beheerder 
bevordert dat museale cultuurgoederen van de Staat worden getoond. De indieners 
geven aan behoefte te hebben aan een andere term dan ‘tonen’, om aan te geven dat de 
cultuurgoederen op vele manieren met het publiek gedeeld kunnen worden. Hier is 
gevolg aan gegeven en ‘tonen’ is vervangen door ‘toegankelijk maken’. Dit kan 
bijvoorbeeld ook op digitale of interactieve wijze.  
 
Een museum spreekt zijn bezorgdheid uit over de reikwijdte van artikel 4.21, dat een 
schriftelijk akkoord van de eigenaar verplicht stelt voor uitvoer naar het buitenland van 
religieuze voorwerpen die op een inventarislijst van een kerkgenootschap staan. Volgens 
de indiener is deze bepaling zo ruim geformuleerd dat deze ook op voorwerpen van 
geringe cultuurhistorische waarde van toepassing zou zijn. Hier speelt echter geen 
probleem. Het beschermingsregime is namelijk uitsluitend van toepassing op religieuze 
voorwerpen die staan vermeld op een inventarislijst van cultuurgoederen van 
cultuurhistorische of wetenschappelijke betekenis. Daaruit volgt dat enkel 
cultuurobjecten van cultuurhistorische of wetenschappelijke betekenis op een dergelijke 
inventarislijst thuishoren. Voor uitvoer van cultuurgoederen die niet op een dergelijke 
inventarislijst zijn opgenomen, is geen schriftelijke toestemming nodig. Objecten van 
geringe cultuurhistorische waarde die op inventarislijsten staan, kunnen door de 
eigenaar van deze lijsten worden afgevoerd.  
 
Verschillende indieners stellen vragen over de benoeming, samenstelling en werkwijze 
van de deskundigencommissie die adviseert over een voorgenomen vervreemding van 
een cultuurgoed.  
Het verplicht inwinnen van een deskundigenadvies is bedoeld om zorgvuldige 
besluitvorming te waarborgen ten aanzien van het vervreemden van cultuurgoederen in 
bezit van het Rijk, een provincie of een gemeente. Artikel 4.19 stelt enkele minimale 
eisen die de onafhankelijkheid en deskundigheid van de adviescommissie waarborgen. 
Met dit wetsvoorstel worden geen permanente adviescommissies ingesteld. De 
uiteindelijke besluitvorming over vervreemding van een cultuurgoed en de keuze voor de 
samenstelling en werkwijze van de adviescommissie blijft expliciet bij de betreffende 
overheid liggen. Het bevoegd gezag van deze overheid is er dus zelf voor 
verantwoordelijk dat de ingestelde adviescommissie alle benodigde kennis en 
W 
85 

 
administratieve lasten met zich mee. Het deskundigenadvies dat wordt voorgesteld bij 
voorgenomen vervreemding door overheden, alsmede de praktijk van het museale veld 
om de LAMO toe te passen, waarborgt tevens een zorgvuldige omgang met ons erfgoed. 
De Minister van OCW kan in bijzondere gevallen een besluit van een gemeente of 
provincie hieromtrent bovendien schorsen of vernietigen.  
 
Tot slot staat een aantal indieners stil bij de bescherming die het wetsvoorstel biedt voor 
digitaal erfgoed. Technologische ontwikkelingen zoals het groeiende gebruik van 
(mobiel) internet, de opbouw en ontsluiting van grote databases en interactieve 
tentoonstellingsvormen raken aan het beheer en behoud van cultureel erfgoed. Ook zal 
in de toekomst steeds vaker sprake zijn van erfgoed dat digitaal is ontstaan en dus geen 
fysieke verschijningsvorm heeft. In de memorie van toelichting is hier aandacht aan 
besteed.  
 
9.3.4 Immaterieel erfgoed 
Verschillende indieners vragen om extra aandacht voor de bescherming van immaterieel 
erfgoed, zoals tradities, feesten en gebruiken. Met het ratificeren van het UNESCO-
Verdrag ter Bescherming van het Immaterieel Erfgoed heeft Nederland het belang van 
de bescherming van immaterieel erfgoed onderstreept en zich aan deze vorm van 
erfgoedzorg verbonden. In deze memorie van toelichting is onder meer een verwijzing 
naar het UNESCO-Verdrag toegevoegd.  
 
De zorg voor ons immateriële erfgoed is volop in ontwikkeling: het levend houden van 
tradities en rituelen, gewoonten en gebruiken, verhalen en ambachten en de kennis en 
vaardigheden die daarbij horen, vraagt om specifieke vormen van erfgoedzorg. De 
overheid verleent hieraan op verschillende manieren steun. Zo heeft het Centrum voor 
Volkscultuur en Immaterieel Erfgoed subsidie ontvangen om bij te dragen aan de 
totstandkoming van een nationale inventaris van het immaterieel erfgoed in Nederland. 
Op basis van deze inventaris kunnen in de toekomst voordrachten voor internationale 
erkenning worden gedaan. Het fonds voor Cultuurparticipatie steunt hiernaast 
verschillende initiatieven die zijn gericht op het beschermen en doorgeven van 
immateriële erfgoedvormen.  
 
Legenden, tradities, feesten, rituelen en gebruiken vertellen samen met de roerende en 
onroerende erfgoederen in ons land het verhaal van ons verleden en verdienen daarom 
passende bescherming voor de toekomst. Er wordt ingezet op de bescherming van alle 
typen erfgoed, waarbij passende ondersteuning wordt geboden aan de duizenden 
vrijwilligers, eigenaars en professionals die zich bezighouden met het beheer, behoud en 
toegankelijk maken van de erfgoederen die samen ons collectieve geheugen vormen. 
Deze ondersteuning kan vormen krijgen via wet- en regelgeving, door middel van 
subsidies en met kennisdeling waarbij het initiatief aan vrijwilligers, eigenaars en 
professionals zelf wordt gelaten. De Erfgoedwet biedt het wettelijk kader waarbinnen 
deze verschillende vormen van ondersteuning mogelijk zijn. Zo kan elk type erfgoed op 
de best passende manier worden beschermd.  
 
9.3.5 Internationale Verdragen 
W 
87 

 
 
Voor alle onderwerpen is beoordeeld of een wijziging in de administratieve lasten ten 
opzichte van de huidige situatie ontstaat. Dit moet met de nodige voorbehouden worden 
bezien. Aan de ene kant kunnen namelijk verminderingen worden ingeboekt vanwege 
het intrekken en wijzigen van wettelijke bepalingen, maar aan de andere kant moeten 
de administratieve lasten in verband met de nog uit te werken lagere regelgeving 
worden toegevoegd. Daarom zullen de administratieve lasten opnieuw in beeld worden 
gebracht bij de uitwerking in lagere regelgeving. Het uitgangspunt bij deze uitwerking is 
de administratieve lasten zoveel mogelijk te beperken en te kiezen voor het minst 
belastende alternatief. Per saldo kan al wel worden voorzien dat de lasten verminderen 
of in elk geval gelijk kunnen blijven. 
 
De berekening van de administratieve lasten op basis van dit wetsontwerp leidt tot de 
volgende observaties. 
 
Beheer van collecties 
Voorzien wordt een structurele verlaging van administratieve lasten voor instellingen na 
implementatie van het wetsvoorstel. Dit is gebaseerd op de volgende wijzigingen in 
informatieverplichtingen: 
- Looptijd privaatrechtelijke beheersovereenkomst van 30 jaar naar (eenmalige) 
oplegging van een wettelijke taak in de vorm van een publiekrechtelijk besluit 
(waar als vergoeding een jaarlijkse subsidieverstrekking tegenover staat); 
- in plaats van een vierjaarlijkse aanvraag komt het eenmalig belasten met de 
taak waaruit het subsidiëren van het beheer van de collectie volgt.  
 
De incidentele administratieve lasten voor instellingen worden verhoogd. Het gaat om 
wijzigingen in informatieverplichtingen ten aanzien van de mogelijke inzet van een 
rechtsmiddel. Het gaat om een incidentele last, aangezien inzet van het rechtsmiddel 
eerder uitzondering dan regel is:  
- Jaarlijkse vaststelling subsidie beheer en behoud collecties en huisvesting, 
waardoor een jaarlijkse bezwaar- en beroepsmogelijkheid wordt gecreëerd, dat 
feitelijk een ‘voortzetting’ van de huidige besluitvormingsprocedure behelst. 
 
Het wetsvoorstel is, wat betreft de aanpassing van het beheer van collecties, niet gericht 
tot burgers of bedrijven en leidt dus ook niet tot administratieve lasten voor deze 
groepen. Het bepalen van de verlaging van de administratieve lasten voor de wel door 
deze aanpassing geadresseerde museale instellingen zal, net zoals destijds bij de 
wijziging van de Wsc het geval is geweest, bij de vaststelling van de ministeriële 
regeling plaatsvinden. 
 
Aanwijzing als beschermd erfgoed 
Dit wetsvoorstel beoogt geen wijziging te brengen in het bestaande terughoudende 
aanwijzingsbeleid voor beschermd erfgoed. Zowel de aanwijzing als de wijziging daarvan 
vind enkel nog ambtshalve plaats. Hierdoor kunnen geen aanvragen en daaruit volgende 
procedures ontstaan. Dit betreft een beperking van de administratieve lasten. Het 
intrekken van de Mw 1988 levert een lastenverlichting op, maar een deel van de lasten 
komt terug in dit wetsvoorstel en in het omgevingsrecht. Het saldo van de lasten die 
W 
89 

 
museale instellingen. De continuïteit van bekostiging voor beheer en behoud van 
collecties wordt met het wetsvoorstel gegarandeerd. 
In de subsidieverstrekking voor de instandhouding van monumenten vindt geen 
wijziging plaats. 
 
11. Uitvoerbaarheid en handhaafbaarheid 
Onderhavig wetsvoorstel stelt regels voor de zorgvuldige omgang met ons erfgoed, 
waaronder de rijkscollectie, aanwijzing en bescherming van onroerend en roerend 
erfgoed, de archeologische monumentenzorg, de uitvoer van cultuurgoederen en 
rondom toezicht en handhaving. Ook biedt het een wettelijke grondslag voor de 
subsidiëring van de musea in het OCW-bestel. 
 
De RCE is gevraagd het wetsvoorstel te beoordelen op uitvoeringsaspecten. De 
Erfgoedinspectie (EGI) heeft in aanvulling daarop de handhaafbaarheid en 
naleefbaarheid beoordeeld. De Auditdienst van het Rijk (ADR) is gevraagd het 
wetsvoorstel te toetsen op financiële rechtmatigheid. Tot slot is vanwege het toezicht op 
rechtspersonen met een wettelijke taak ook een concept van het wetsvoorstel aan de 
Algemene Rekenkamer voorgelegd. 
 
De meeste taken zijn voor de RCE duidelijk en uitvoerbaar. Een aantal wordt reeds 
uitgevoerd, maar heeft nu een wettelijke basis gekregen. Enkele taken zijn nieuw en 
enkele zijn vereenvoudigd of komen te vervallen. Op grond van het wetsvoorstel worden 
de taken gecontinueerd die de EGI namens de Minister uitvoert. De aan de 
toezichthouders opgedragen taken zijn uitvoerbaar.  
 
Een aantal punten is door de RCE en/of EGI expliciet onder de aandacht gebracht. Zo 
hebben zowel de RCE als de EGI opmerkingen gemaakt over de in het wetsvoorstel 
opgenomen fatale termijnen en termijnen van orde voor de uitvoering. Zo wordt de 
bijzondere aanwijzingsprocedure van monumenten vervangen door de uov uit de AWB. 
Tegenover de verkorte beslistermijnen staat een uitvoerige voorbereidingsprocedure. 
Voor gemeenten is de termijn in het wetsvoorstel op verzoek verruimd van 6 naar 8 
weken. Bovendien hoeven gemeenten niet langer belanghebbenden te horen. De 
termijnen worden zowel door RCE als EGI vanwege de uitgebreide 
voorbereidingsprocedure haalbaar geacht. Voor de archeologische monumentenzorg 
geldt dat de opgravingsvergunning van rijkswege wordt vervangen door een wettelijk 
gereguleerd systeem van certificering. De verstrekking van de opgravingsvergunning 
vervalt als taak voor de RCE en daarmee ook de eventuele bezwaar- en 
beroepsprocedures. De taken die door de verandering van de wetgeving door de RCE 
uitgevoerd moeten worden, kunnen binnen de voorgeschreven termijn worden 
geïmplementeerd.  
 
De EGI constateert dat zowel de voorbereidingstijd als de overgangstermijn voor de 
inrichting van het certificeringsstelsel voor de archeologische monumentenzorg kort zijn. 
Dit zou uiteindelijk ook gevolgen kunnen hebben voor de naleving. Mede ook naar 
aanleiding van de openbare internetconsultatie is besloten om met het oog op een 
zorgvuldige overgang de overgangsregeling aan te passen. Verwezen wordt naar 
paragraaf 9.3.1 (Archeologie). 
W 
91 

 
In hoeverre de kosten van toezicht op de naleving van de regelgeving in verhouding 
staan tot het mogelijke nalevingstekort is als volgt beoordeeld. Voor een groot deel is dit 
afhankelijk van de uitwerking van lagere regelgeving en het vaststellen van 
nalevingsniveau ’s. Zo hangen de kosten van het rijkstoezicht op de archeologische 
monumentenzorg sterk samen met de inrichting van het certificeringsstelsel. Een 
mogelijke extra toezichtsinspanning kan het gevolg zijn van het feit dat het 
voorgestelde, uniforme normenstelsel voor het beheer van de rijkscollectie voor meer 
instellingen geldt dan nu het geval is. Daardoor neemt het aantal instellingen dat onder 
toezicht staat toe. 
 
Het wetsvoorstel kent aan de minister voldoende sanctiemogelijkheden toe. Doordat de 
last onder bestuursdwang en de last onder dwangsom in dit wetsvoorstel in het 
algemeen van toepassing zijn verklaard, zijn de mogelijkheden voor een adequaat 
sanctiebeleid verbeterd. 
 
Een laatste punt betreft de voorlichting aan het veld ten behoeve van de uitvoering. 
Hoewel het veld in belangrijke mate is betrokken bij de totstandkoming van dit voorstel, 
is adequate voorlichting van belang. Bovendien vindt op enkele wezenlijke onderdelen 
nog nadere uitwerking plaats in lagere regelgeving. Voorlichting ten behoeve van de 
naleving zal daarom een waardevolle bijdrage zijn aan een goede implementatie van dit 
wetsvoorstel. Hieraan zal op termijn nadere invulling worden gegeven. 
 
De ADR ziet vanuit financieel opzicht geen problemen voor de handhaafbaarheid van het 
wetsvoorstel. 
 
Vanwege het belasten van organisaties met een wettelijke taak en het toezicht hierop is 
het wetsvoorstel voorgelegd aan de Algemene Rekenkamer. De Algemene Rekenkamer 
constateert dat de instellingen die belast worden met de zorg voor cultuurgoederen op 
grond van artikel 2.8 rechtspersonen met een wettelijke taak worden waarop het 
toezicht van de Algemene Rekenkamer van toepassing is. Ten opzichte van de huidige 
situatie is dit een beperkte uitbreiding omdat op dit moment al toezicht wordt 
uitgeoefend op musea die met de Staat een beheersovereenkomst hebben gesloten voor 
het beheer van de rijkscollectie. Feitelijk worden daarmee alleen de musea die belast 
worden met de zorg voor andere collecties dan de rijkscollectie toegevoegd aan het 
toezicht. 
De Algemene Rekenkamer geeft nog enkele aandachtspunten mee bij het toezicht op de 
naleving van de bepalingen in het wetsvoorstel. Voor de uitvoering van de taak rond het 
beheer van cultuurgoederen wordt geadviseerd een duidelijke verantwoording van de 
besteding van middelen en rond de uitvoering van de taak te regelen. De 
verantwoording van de besteding van de middelen zal worden geregeld bij lagere 
regelgeving over de subsidieverstrekking. Hier worden de aandachtspunten van de 
Rekenkamer meegenomen. Voor de uitvoering van de taak wordt geen afzonderlijke 
verantwoording geregeld. Bij het belasten met de taak wordt zorgvuldig geselecteerd op 
professionaliteit. Vervolgens wordt de naleving van de regels over het beheer via 
toezicht gecontroleerd. 
Tot slot heeft de Algemene Rekenkamer ook nog enige punten rond het toezicht op de 
certificerende instellingen in de archeologie meegegeven. Deze punten worden 
W 
93 

 
onmisbaar behoort te worden behouden voor het Nederlands cultuurbezit. De 
onderdelen b en c van de definitie zien op een cultuurgoed dat als beschermd 
cultuurgoed wordt aangemerkt omdat het deel uitmaakt van een beschermde 
verzameling. Aparte definitie is nodig omdat bij een beschermde verzameling niet ieder 
onderdeel van de verzameling op zich bezien behoeft te voldoen aan de (strenge) 
aanwijzingscriteria voor een beschermd cultuurgoed als bedoeld in onderdeel a. Dat een 
cultuurgoed deel uitmaakt van een beschermde verzameling blijkt daaruit dat het 
voorkomt in de opsomming die wordt vastgesteld voor die verzameling. Onderdeel c is 
nodig omdat in het geval van een spoedaanwijzing als beschermde verzameling de 
opsomming later kan worden vastgesteld. Elk cultuurgoed dat redelijkerwijs valt onder 
de omschrijving van de verzameling wordt dan, zo lang de opsomming nog niet is 
vastgesteld, geacht een beschermd cultuurgoed te zijn. 
Beschermde verzameling: De begripsbepaling komt overeen met die uit de Wbc. Het 
bijzondere kenmerk van een beschermde verzameling is dat het niet nodig is dat de 
cultuurgoederen die tot de verzameling behoren onvervangbaar en onmisbaar zijn. Bij 
de aanwijzing als beschermde verzameling gaat het om de onvervangbaarheid en 
onmisbaarheid van de verzameling als geheel of van een of meer van de 
cultuurgoederen die een wezenlijk onderdeel van de verzameling zijn. Wanneer een 
verzameling eenmaal als beschermde verzameling is aangewezen, is elk cultuurgoed uit 
de verzameling een beschermd cultuurgoed, ook al is dat cultuurgoed op zich bezien niet 
onvervangbaar en onmisbaar.  
Certificaat. Dit betreft het certificaat dat vereist is voor het verrichten van een 
opgraving. Zie voor een nadere uitleg de toelichting bij artikel 5.1 en verder. 
College van staat. Hier wordt naar dezelfde colleges verwezen als in artikel 1 van de 
Rmmv 2013. Het begrip is nodig in verband met het beheer van museale 
cultuurgoederen van de Staat die aanwezig zijn bij die colleges. 
Cultureel erfgoed. In dit wetsvoorstel is gekozen om een overkoepelend begrip op te 
nemen voor cultureel erfgoed. Dit begrip heeft een functie voor de reikwijdte van de wet 
(voor de rapportage in artikel 1.3 en de algemene subsidiegrondslag in artikel 7.1), 
maar fungeert ook als basis voor de begrippen die betrekking hebben op specifieke 
onderdelen van het cultureel erfgoed. Met de opname van het begrip wordt eenheid en 
samenhang in het wetsvoorstel beoogd. Het begrip is geïnspireerd op het begrip 
cultureel erfgoed in het Verdrag van Faro van de Raad van Europa. Dat verdrag biedt 
een overkoepelend kader voor de omgang met cultureel erfgoed. Het begrip sluit goed 
aan bij de functies van cultureel erfgoed en de wijze waarop mensen cultureel erfgoed 
beleven. Onder dit begrip kan naast onroerend en roerend cultureel erfgoed ook 
bijvoorbeeld immaterieel cultureel erfgoed en digital born erfgoed vallen. Ook kunnen 
geologische en biologische specimina tot het begrip behoren. Voorwaarde bij die laatste 
categorie is dat de menselijke hand bij de zaken een rol heeft gespeeld. Te denken valt 
aan opgebouwde verzamelingen of door de mens geconserveerde zaken. Uiteraard 
dienen deze zaken daarnaast aan de overige voorwaarden van de begripsomschrijving te 
voldoen om tot cultureel erfgoed gerekend te kunnen worden. 
Cultuurgoed. Dit begrip staat voor de roerende zaken die onderdeel uitmaken van 
cultureel erfgoed. In het kader van internationale verplichtingen kan in dit wetsvoorstel 
sprake zijn van een inperking tot bepaalde categorieën zaken. Voor zover sprake is van 
een afwijkende betekenis, is dat in de desbetreffende bepaling duidelijk gemaakt. 
W 
95 

 
Rijksmonumentenregister. Het rijksmonumentenregister is het register zoals dat wordt 
bijgehouden door de Minister van OCW en is beschreven in artikel 3.3. 
Verzameling: Deze begripsbepaling is overgenomen uit de Wbc. De samenhang tussen 
de cultuurgoederen is niet nader bepaald dan dat deze uit cultuurhistorisch of 
wetenschappelijk oogpunt bij elkaar horen. Voorbeelden hiervan zijn een servies, een 
aantal vlinders of het instrumentarium van een geleerde. 
 
De begrippen inspecteur, instelling, Onze Minister en Staat zijn niet toegelicht omdat 
deze voor zich spreken. 
 
Artikel 1.2.  Reikwijdte 
Oud:  artikelen 47a en 54a van de Mw 1988 
Wijziging: redactioneel 
De wetgeving die betrekking heeft op archeologie in dit wetsvoorstel is ook van 
toepassing op zee in de aansluitende zone. In de Mw 1988 zijn in de artikelen 47a en 
54a alleen het opgravingsverbod en de meldingsplichten van toepassing verklaard in de 
aansluitende zone. Daarmee zijn de bepalingen over ruimtelijke plannen (hoofdstuk V, 
paragrafen 1 en 2, Mw 1988) en de bijzondere bevoegdheden van de Minister van OCW 
(hoofdstuk V, paragraaf 9, Mw 1988) niet van toepassing in de aansluitende zone. Die 
bepalingen komen echter niet meer terug in dit wetsvoorstel. Met uitzondering van de 
provinciale archeologische attentiegebieden, gaan deze bepalingen over naar de 
beoogde Omgevingswet. De bepaling over de archeologische attentiegebieden wordt 
geschrapt. Zie hiervoor paragraaf 5.3.2 van het algemeen deel van deze memorie van 
toelichting. Er bestaat geen bezwaar om nu het gehele hoofdstuk over archeologie in de 
aansluitende zone van toepassing te verklaren. 
 
Artikel 1.3.  Rapportage staat van het erfgoed 
Nieuw 
Met dit wetsvoorstel wordt wetgeving op het terrein van cultureel erfgoed gebundeld en 
zo veel mogelijk geharmoniseerd. De Minister van OCW heeft een algemene 
verantwoordelijkheid voor cultureel erfgoed in Nederland. Die verantwoordelijkheid 
wordt onder meer tot uitdrukking gebracht door vierjaarlijks een rapportage uit te 
brengen over de staat van het cultureel erfgoed in Nederland. Deze rapportage bestaat 
al in de vorm van de Erfgoedbalans die wordt opgesteld op basis van de Erfgoedmonitor 
die onder regie van de RCE wordt bijgehouden. Door het ontbreken van een 
overkoepelende wet voor cultureel erfgoed is deze rapportage niet eerder verankerd. 
De rapportage beslaat het totale terrein van het cultureel erfgoed zoals dit begrip in dit 
wetsvoorstel is gedefinieerd. De rapportage betreft dus niet alleen het beschermde 
roerende en onroerende erfgoed, maar bijvoorbeeld ook immaterieel erfgoed. Uiteraard 
kunnen de accenten in de rapportage elke vier jaar verschillen en kan in de ene 
rapportage meer nadruk worden gelegd op een bepaald onderdeel van cultureel erfgoed 
dan in de volgende rapportage. 
Het Planbureau voor de Leefomgeving (PBL) stelt op grond van het voorgestelde artikel 
20.18 van de Omgevingswet rapportages over de fysieke leefomgeving op. Onder de 
fysieke leefomgeving valt ook het onroerende cultureel erfgoed, maar bij die 
rapportages zal het PBL dit niet betrekken en is in het tweede lid van dat artikel 
W 
97 

 
sprake is van een museaal cultuurgoed dan kan deze zich tot de Minister van OCW 
richten die hierover een oordeel kan geven. 
 
Artikel 2.2.  Toegankelijkheid 
Oud:  artikel 2, tweede lid, Rmmv 2013 
Wijziging: breder geformuleerd en rechtstreeks van toepassing op instellingen 
Het primaire belang van het beheer van de museale cultuurgoederen van de Staat is dat 
voor de cultuurgoederen zodanig wordt gezorgd dat zij behouden blijven voor de 
toekomst. Het betreft echter een publieke collectie waarvan het wenselijk is dat deze 
waar mogelijk toegankelijk is. Zeker waar cultuurgoederen in beheer bij instellingen 
worden gegeven, is een achterliggend doel vaak de toegankelijkheid voor het publiek. 
De middelen die worden ingezet om een cultuurgoed toegankelijk te maken, worden 
bepaald door de instelling. Naast artistieke overwegingen kunnen ook de aard en staat 
van het cultuurgoed hierbij een rol spelen. Toegankelijkheid is een brede omschrijving 
en dit kan in vele vormen geschieden. Gedacht kan worden aan het fysiek tonen, maar 
een andere goede weg is het digitaal en online raadpleegbaar maken. Hierbij kunnen 
ook interactieve elementen worden toegevoegd om bijvoorbeeld de kennis en 
achtergrond van bepaalde cultuurgoederen te vergroten. 
Dit artikel roept op tot toegankelijkheid van de rijkscollectie, maar omvat geen 
verplichting om bijvoorbeeld tentoonstellingen of educatieve projecten te organiseren. 
Hoe de toegankelijkheid wordt bevordert, is geheel afhankelijk van de benadering van 
degene die de cultuurgoederen beheert en diens (financiële) mogelijkheden hiertoe. 
 
Artikel 2.3.  Veilig stellen 
Oud:  artikel 2, vierde lid, Rmmv 2013 
Wijziging: rechtstreeks van toepassing op instellingen en melden vermissing of 
tenietgaan 
Eerste lid. Het is belangrijk dat wordt voorkomen dat museale cultuurgoederen van de 
Staat verdwijnen of beschadigd raken. Degene die het beheer voert dient hiertoe dan 
ook maatregelen te treffen. Deze verplichting is gelijk aan artikel 2, vierde lid, van de 
Rmmv 2013. Op grond van artikel 2.7 kunnen hier nog nadere regels over worden 
gesteld. Een verplichting tot het hebben van een integraal veiligheidsplan, zoals dit nu 
geldt voor de voormalig rijksmusea, kan hier bijvoorbeeld onder vallen.  
Tweede lid. Opgenomen is dat vermissing of het tenietgaan van een museaal 
cultuurgoed van de Staat onverwijld aan de inspecteur wordt gemeld. Dit stelt de 
Minister van OCW in staat een overzicht van de rijkscollectie te houden en eventueel 
actie te ondernemen om bepaalde cultuurgoederen terug te krijgen. 
 
Artikel 2.4.  Registratie en administratie 
Oud:  artikelen 3 en 4 Rmmv 2013 
Wijziging: bepaling is beperkt tot uitgangspunt en uitwerking is mogelijk bij lagere 
regelgeving 
Naast de omgang met en het veilig stellen van, zijn de administratie en registratie van 
de museale cultuurgoederen van groot belang bij het beheer. Een goede administratie 
en registratie van de cultuurgoederen zorgt ervoor dat bekend is waar zij zich bevinden 
en wat er met de cultuurgoederen is gebeurd. Zeker bij niet-professionele beheerders 
vormt systematische registratie een belangrijk element om tot een goed beheer van de 
W 
99 

 
De Minister van OCW is verantwoordelijk voor de coördinatie van het beheer van de 
rijkscollectie. Hieruit volgen een aantal bevoegdheden en verplichtingen. 
Eerste lid. Allereerst heeft de Minister van OCW de exclusieve bevoegdheid om namens 
de Staat het privaatrechtelijk beheer van de rijkscollectie te voeren. Privaatrechtelijke 
handelingen als bruikleen en vervreemding kunnen alleen door de Minister namens de 
Staat plaatsvinden. Deze bevoegdheid is gelijk aan die in artikel 4 van de Wet 
verzelfstandiging rijksmuseale diensten. 
Tweede lid. De Minister is verplicht om bij te houden waar de museale cultuurgoederen 
van de Staat zich bevinden. Het gaat daarbij om de aanwezigheid zowel binnen de 
organisatie van de Staat als bij instellingen aan wie museale cultuurgoederen in beheer 
zijn gegeven. 
Derde en vierde lid. Over het beheer kan de Minister aanwijzingen geven aan degene die 
de cultuurgoederen beheert. In bepaalde situaties kan de Minister het beheer ook 
tijdelijk overnemen. Het gaat dan om de situatie dat het behoud van een cultuurgoed in 
gevaar is. Doorgaans zal eerst een aanwijzing over het beheer zijn gegeven. Wanneer 
die aanwijzing niet wordt opgevolgd en het behoud dusdanig in gevaar komt dat 
ingrijpen noodzakelijk is, kan de Minister vanuit zijn verantwoordelijkheid voor de 
rijkscollectie handelen. 
Vijfde lid. Nieuw is de verplichting dat de Minister bepaalde cultuurgoederen of 
verzamelingen voor de rijkscollectie aanvaardt. Cultuurgoederen of verzamelingen 
kunnen van dusdanig belang zijn voor het Nederlands cultuurbezit dat de Minister van 
OCW verantwoordelijkheid dient te nemen voor deze cultuurgoederen wanneer een 
eigenaar niet meer in staat is voor het beheer zorg te dragen of die eigenaar de zorg 
voor de toekomst veilig wil stellen. De Minister moet deze cultuurgoederen of 
verzamelingen in eigendom voor de Staat aanvaarden en vervolgens zorg dragen voor 
het beheer. Hiervoor geldt een aantal voorwaarden. Allereerst moet het cultuurgoed of 
de verzameling voldoen aan de criteria op grond waarvan zij als beschermd cultuurgoed 
of beschermde verzameling aangewezen zouden kunnen worden als bedoeld in 
hoofdstuk 3. De cultuurgoederen moeten van dusdanig belang zijn dat de 
verantwoordelijkheid door de Minister gerechtvaardigd is. Daarnaast dient de overdracht 
om niet te geschieden en dienen de cultuurgoederen onbezwaard te zijn. Er kan geen 
sprake zijn van onderhandelingen over prijs of voorwaarden waaronder de 
cultuurgoederen worden overgedragen. Het gaat hier om een plicht tot aanvaarding, 
waaraan al kosten zijn verbonden voor het behoud en beheer van de cultuurgoederen. 
Een ongewisse andere financiële belasting past hier niet bij. De voorziening moet gezien 
worden als oplossing wanneer niemand zich bereid verklaart het beheer van de 
cultuurgoederen over te nemen. 
Voor de goede orde wordt opgemerkt dat deze voorziening de mogelijkheid open laat 
voor de Minister om namens de Staat vrijwillig aankopen te verrichten. 
 
Artikel 2.7.  Nadere regels 
Oud:   artikel 38, derde lid, Comptabiliteitswet 2001 
Wijziging: redactioneel 
Eerste lid. De Comptabiliteitswet 2001 gaf de Minister van OCW de bevoegdheid regels 
te stellen over het materieelbeheer door ministers en colleges van staat van museale 
cultuurgoederen van de Staat. Op grond van die bepaling is de Rmmv 2013 vastgesteld. 
Een aantal belangrijke uitgangspunten bij het beheer van de rijkscollectie is met dit 
W 
101 

 
immers slechts worden genomen als een instelling zich bereid verklaart de taak te 
verrichten. 
Derde lid. Bij een besluit tot het belasten met de zorg voor het beheer van 
cultuurgoederen kunnen verschillende overwegingen een rol spelen. Het is aan de 
Minister van OCW om de afweging te maken hoe het beheer van de cultuurgoederen van 
de Staat en andere cultuurgoederen of verzamelingen waarvoor de Minister in het 
verleden verantwoordelijkheid heeft genomen het beste plaats kan vinden. Belangrijk is 
in ieder geval dat het om professionele beheerders gaat. Deskundigheid en ervaring 
spelen hierbij een belangrijke rol. Daarnaast moet de instelling over geschikte 
voorzieningen beschikken voor het beheer. Daarbij kan de toegankelijkheid voor het 
publiek worden meegewogen. De taak waar het hier om gaat ziet op het beheer van de 
cultuurgoederen en niet op publieksactiviteiten. Publiekstoegankelijkheid is echter wel 
een achterliggend doel bij het behoud van publieke collecties en in het kader van de 
culturele basisinfrastructuur kunnen instellingen die rijkscollectie beheren vierjaarlijkse 
subsidie ontvangen voor publieksactiviteiten. Ook kan de samenhang tussen 
cultuurgoederen een rol spelen bij het besluit. Daarbij valt bijvoorbeeld te denken aan 
de situatie dat de Minister bepaalde cultuurgoederen in beheer wil geven en een 
bepaalde instelling vergelijkbare cultuurgoederen al beheert. Ook is denkbaar dat 
vanwege het belang van een cultuurgoed en bijvoorbeeld de toegankelijkheid voor een 
bepaalde instelling wordt gekozen. Verder wordt rekening gehouden met de 
verantwoordelijkheid die verschillende overheden voor cultuurgoederen hebben 
genomen. Deze regeling beoogt niet die verantwoordelijkheidsverdeling te wijzigen. In 
beginsel zal de Minister van OCW geen instellingen belasten met de zorg voor het 
beheer van een collectie waarvoor een ander bestuursorgaan in het verleden 
verantwoordelijkheid heeft genomen. Tot slot kunnen ook financiële overwegingen een 
rol spelen. Het beheer moet doelmatig en efficiënt plaatsvinden en op basis daarvan kan 
de Minister het beheer organiseren. 
 
Artikel 2.9.  Te beheren cultuurgoederen 
Nieuw 
Eerste lid. Uit het besluit waarmee een instelling wordt belast met de zorg voor het 
beheer dient te volgen om welke cultuurgoederen of verzamelingen het gaat. Voor de 
instelling moet in ieder geval voldoende duidelijk zijn wat de reikwijdte van de wettelijke 
taak is. 
Tweede lid. Om verschillende redenen kan er aanleiding zijn om het besluit te wijzigen 
ten aanzien van de cultuurgoederen waar de wettelijke taak op ziet. Denkbaar is dat 
cultuurgoederen worden toegevoegd, maar ook het beperken van het aantal 
cultuurgoederen is mogelijk. 
Derde lid. Voor wat betreft de cultuurgoederen van de Staat vervangt het besluit tot 
belasten met de zorg voor het beheer de beheersovereenkomsten. Dit lid bepaalt 
daarom dat de besluiten niet alleen bestuursrechtelijk van aard zijn, maar tegelijk ook 
een privaatrechtelijke handeling inhouden, namelijk het in bruikleen geven van de 
desbetreffende cultuurgoederen. Gezien artikel 2.6, eerste lid, is de Minister van OCW 
hiertoe bevoegd. Deze bepaling voorkomt dat naast het besluit nog een 
privaatrechtelijke overeenkomst moet worden gesloten en maakt duidelijk om welke 
privaatrechtelijke figuur het gaat. De regels omtrent bruikleen in boek 7A van het BW 
W 
103 

 
door de instelling. De Minister is verantwoordelijk voor een doelmatig beheer van de 
rijkscollectie en op grond van de Wet op het specifiek cultuurbeleid voor een stelsel van 
cultuuruitingen in Nederland. Op grond van de overwegingen in artikel 2.8 kan de 
Minister tot een andere inrichting van het beheer van cultuurgoederen komen. In dat 
geval dient een instelling wel de tijd te krijgen om zich in te stellen op de nieuwe 
situatie. Een termijn van vier jaar wordt hiervoor in ieder geval voldoende geacht. 
Bij het intrekken van de taak onder de gronden a of b wordt afhankelijk van de 
omstandigheden een termijn in acht genomen waarmee de taak wordt ingetrokken. Bij 
die termijn kan onder meer een rol spelen of sprake is van rijkscollectie en of de 
cultuurgoederen in gevaar zijn. 
 
Artikel 3.1.  Aanwijzing als rijksmonument 
Oud:  artikelen 2 en 3 Mw 1988 
Wijziging:  procedure vereenvoudigd en redactioneel 
Eerste lid. De aanwijzing als rijksmonument gebeurt uitsluitend ambtshalve. De 
mogelijkheid om verzoeken in te dienen voor aanwijzing als beschermd monument is 
volledig geschrapt bij de Wet van 2 juni 2011 tot wijziging van de Monumentenwet 1988 
en de Wet algemene bepalingen omgevingsrecht in verband met de modernisering van 
de monumentenzorg (Stb. 2011, 330). Aanvragen zijn sindsdien niet meer mogelijk. 
Uiteraard kunnen suggesties voor ambtshalve aanwijzing als rijksmonument worden 
gedaan aan de Minister van OCW. De suggesties worden behandeld als verzoeken als 
bedoeld in artikel 5 van de Grondwet en leiden tot een gemotiveerde reactie. Een 
dergelijk verzoek heeft echter niet de status van een aanvraag als bedoeld in artikel 1:3, 
derde lid, van de Awb. 
Tweede en derde lid. Ten opzichte van de procedure in de Mw 1988 is het aantal 
adviseurs over een aanwijzingsbesluit teruggebracht: de rol van de Raad voor cultuur in 
aanwijzingsprocedures voor afzonderlijke (archeologische) monumenten wordt met het 
onderhavige voorstel beëindigd. 
Vierde lid. Dit lid verzekert dat pas na overleg met de eigenaar een besluit wordt 
genomen over aanwijzing van een kerkelijk monument als rijksmonument. De bepaling 
doet recht aan de bijzondere positie van het kerkelijk monument als plaats voor het 
gezamenlijk belijden van godsdienst of levensovertuiging. Het derde lid is een omzetting 
van het huidige artikel 2, tweede lid, van de Mw 1988, dat nog geldt voor de “gehele 
wet”. Hier is de toepasselijkheid van de bepaling beperkt tot de aanwijzing. Het eerste 
lid van artikel 2 van de Mw 1988, over het gebruik van het monument, keert niet terug 
in dit wetsvoorstel. Voor de aanwijzing als rijksmonument voegt de bepaling over het 
gebruik van het monument geen belang toe dat niet al op grond van artikel 3:4, eerste 
lid, van de Awb dient te worden meegewogen. Volgens vaste jurisprudentie van de 
Afdeling bestuursrechtspraak van de Raad van State gaat het bij een besluit over de 
aanwijzing als beschermd monument om de afweging van het algemeen belang dat is 
gemoeid met de bescherming van het cultureel erfgoed tegen de belangen die de 
eigenaar heeft bij al dan niet aanwijzing (zie onder meer de uitspraak van 11 februari 
2009, LJN: BH2532). Het gebruik van het monument wordt beschouwd als een aspect 
van de belangen van de eigenaar en behoeft daarom niet afzonderlijk te worden 
benoemd. 
 
Artikel 3.2.  UOV van toepassing 
W 
105 

 
over de aanwijzing bekend door toezending aan de belanghebbenden-geadresseerden 
(artikel 3:41, eerste lid, Awb). Daarnaast doet de Minister mededeling van het besluit 
door terinzagelegging daarvan en kennisgeving van de terinzagelegging. Een exemplaar 
van het besluit wordt toegezonden aan degenen die zienswijzen naar voren hebben 
gebracht (artikel 3:44 Awb). 
Vijfde lid. Via een afzonderlijke bepaling is verzekerd dat een exemplaar van het besluit 
wordt gezonden aan b&w. Voor het informeren van gedeputeerde staten geldt de 
algemene regeling over informeren van adviseurs in artikel 3:43 Awb. 
 
Artikel 3.3.  Rijksmonumentenregister 
Oud:  artikelen 6 en 7, derde lid, Mw 1988 
Wijziging: vereenvoudigd, inhoud register verduidelijkt en redactioneel 
Eerste lid. In het rijksmonumentenregister zijn de twee monumentenregisters uit de 
Mw 1988 samengevoegd: het register van beschermde monumenten op gemeentelijk 
grondgebied en het register van beschermde monumenten die zijn gelegen buiten het 
grondgebied van een gemeente. Het gaat nu om één landelijk register. 
Tweede en vijfde lid. Eenieder kan het register raadplegen; de inhoud van het register is 
openbaar. In de Mw 1988 is dat nog geregeld via het ter inzage leggen van afschriften 
uit het register ter secretarie van de gemeente (artikel 6, derde lid, Mw 1988). Volgens 
dit voorstel gebeurt dat niet meer. Een afschrift van de inschrijving wordt nog wel 
gezonden aan b&w, of, bij (archeologische) monumenten die zich niet op het 
grondgebied van een gemeente bevinden, aan het bevoegd gezag voor een 
omgevingsvergunning. Overigens kunnen b&w of het genoemde bevoegd gezag het 
rijksmonumentenregister ook raadplegen. Praktisch is dit eenvoudig, nu het register 
online beschikbaar is. 
Derde lid. Inschrijving in het register gebeurt wanneer de aanwijzing onherroepelijk is 
geworden. In dit verband is van belang dat pas sprake is van een rijksmonument bij de 
inschrijving in het rijksmonumentenregister. Dit volgt uit de definitie van rijksmonument 
in artikel 1.1. De inschrijving is het moment waarop voor een rijksmonument de 
voorbescherming eindigt en de definitieve bescherming begint. 
Vierde lid. Gebleken is dat er behoefte bestaat aan meer duidelijkheid over de inhoud 
van het register. Er is daarom een bepaling toegevoegd die aangeeft welk type 
informatie per rijksmonument is opgenomen. Het betreft ten eerste 
inschrijvingsgegevens, zoals de datum van inschrijving, en verder gegevens die het 
rijksmonument identificeren. Dit zijn bijvoorbeeld plaatsnaam, kadastrale gegevens, 
(monument)nummers, feitelijke beschrijving in woorden, kaartgegevens. Het register is 
opgezet met het oogmerk dat er op een centraal punt duidelijkheid over wordt verschaft 
op welke monumenten of archeologische monumenten de beschermende (of: de 
beperkende) status van rijksmonument rust. Het rijksmonumentenregister is niet een 
verzameling van aanwijzingsbesluiten. 
 
Artikel 3.4.  Wijziging rijksmonumentenregister 
Oud:  artikel 8 Mw 1988 
Wijziging: ambtshalve wijziging, toepasselijkheid uov en redactioneel 
Eerste lid. Nieuw in het voorgestelde artikel is ten eerste dat wijzigingen in het 
rijksmonumentenregister alleen nog ambtshalve plaatsvinden. Daarmee wordt 
W 
107 

 
wordt verwezen, leidend voor de vraag of een monument of archeologisch monument 
onder de status van rijksmonument valt. 
 
Artikel 3.7.  Aanwijzing als beschermd cultuurgoed of beschermde verzameling 
Oud:  artikelen 2 en 3 Wbc 
Wijziging: ambtshalve aanwijzing, vervallen advies Raad voor cultuur en 
redactioneel 
Eerste en tweede lid. De Minister van OCW kan een cultuurgoed dat of een verzameling 
die van bijzondere cultuurhistorische of wetenschappelijke betekenis is en als 
onvervangbaar en onmisbaar dient te worden behouden voor het Nederlands 
cultuurbezit aanwijzen als beschermd cultuurgoed, respectievelijk beschermde 
verzameling. Deze aanwijzingsbevoegdheid is overgenomen uit de Wbc. Inhoudelijke 
wijziging betreft het vervallen van het advies van de Raad voor cultuur over de 
aanwijzing als beschermd cultuurgoed of beschermde verzameling, en het uitdrukkelijk 
beperken van de aanwijzing tot een ambtshalve bevoegdheid. Aldus wordt voor de 
aanwijzingsbevoegdheid voor cultuurgoederen en verzamelingen aangesloten bij de 
formulering voor de aanwijzing als rijksmonument. Zie over de gevolgen van deze 
aanpassing verder de toelichting bij artikel 3.1, eerste lid. 
Derde lid. Deze bepaling bevat een bijzonder voorschrift voor de aanwijzing als 
beschermde verzameling. In artikel 3, eerste lid, van de Wbc is nog bepaald dat de 
eigenaar van een verzameling wordt gehoord over de aanwijzing. Een verplichting tot 
horen vloeit echter al voort uit artikel 4:8, eerste lid, van de Awb en is daarom hier niet 
meer afzonderlijk opgenomen. Wel is het vereiste behouden dat het besluit tot 
aanwijzing als beschermde verzameling vergezeld gaat van een algemene omschrijving, 
en van een opsomming van de cultuurgoederen die tot de beschermde verzameling 
horen. Dit vereiste gaat de voorschriften over de motivering van besluiten in de artikelen 
3:46 en 3:47 van de Awb te boven en dient dus wel te worden vermeld. 
Vierde lid. In de systematiek van de Wbc zijn de criteria onvervangbaar en onmisbaar 
beide nader uitgewerkt op het niveau van de wet. Waar het gaat om het begrip 
“onmisbaar” zijn de tamelijk gedetailleerde bepalingen hier enigszins bekort 
overgenomen. Een wijziging van de invulling is daarbij niet beoogd. Onmisbaar is een 
cultuurgoed dat een symboolfunctie, schakelfunctie of ijkfunctie heeft. Ten minste een 
van die functies moet aanwezig zijn, wil het cultuurgoed voldoen aan het criterium 
“onmisbaar”. Daarbij wordt onder symboolfunctie verstaan de functie van een 
cultuurgoed als duidelijke herinnering aan personen of gebeurtenissen die voor de 
Nederlandse geschiedenis van overtuigend belang zijn. Met schakelfunctie wordt gedoeld 
op de functie van een cultuurgoed als wezenlijk element in een ontwikkeling die voor de 
wetenschapsbeoefening, met inbegrip van de beoefening van de cultuurgeschiedenis, in 
Nederland van overtuigend belang is. De ijkfunctie ten slotte is de functie van een 
cultuurgoed als wezenlijke bijdrage in het onderzoek of de kennis van andere belangrijke 
cultuurgoederen. 
Vijfde lid. Deze bepaling stelt buiten twijfel dat het begrippenpaar “onvervangbaar en 
onmisbaar” van overeenkomstige toepassing is bij de aanwijzing als beschermde 
verzameling. 
 
Artikel 3.8.  Spoedaanwijzing als beschermde verzameling 
Oud:  artikel 3b Wbc 
W 
109 

 
 
Artikel 3.10.  Niet-aanwijzing 
Oud:  artikel 5 Wbc 
Wijziging: toezegging tot niet-aanwijzing omgezet in wettelijke beperking 
aanwijzingsbevoegdheid en redactioneel 
Eerste lid. Ten opzichte van artikel 5 van de Wbc is de verplichting voor de Minister van 
OCW om de Raad voor cultuur te horen in het eerste lid, onder c, geschrapt. Verder is de 
bepaling enigszins anders opgezet. Het oorspronkelijke artikel regelt een toezegging tot 
niet-aanwijzing, die wordt ingetrokken wanneer de omstandigheden, bedoeld in het 
eerste lid, onder a tot en met c, zich niet meer voordoen. Deze constructie wordt hier 
vervangen door een rechtstreekse wettelijke beperking van de aanwijzingsbevoegdheid 
van de Minister: de Minister is in de situaties van het eerste lid, onder a tot en met c, 
niet tot aanwijzing bevoegd. Het gaat om cultuurgoederen die door een gebruiker in 
Nederland worden ingevoerd, waarbij duidelijk is dat zonder de beperking van de 
ministeriële aanwijzingsbevoegdheid de invoer achterwege zou blijven. Bij invoer door 
de eigenaar is artikel 3.9 van toepassing. 
Tweede lid. Ingeval van toepassing van het tweede lid zal de Minister aannemelijk 
moeten maken dat de omstandigheden die zijn aanwijzingsbevoegdheid inperken zich 
een jaar lang niet meer hebben voorgedaan. Hij zal hieraan in elk geval in zijn 
besluitmotivering aandacht moeten besteden.  
 
Artikel 3.11.  Register beschermde cultuurgoederen en beschermde 
verzamelingen  
Oud:  artikel 3c Wbc 
Wijziging: register in plaats van lijst, verduidelijkt 
Eerste lid. De lijst uit artikel 3c van de Wbc is in de voorgestelde bepaling vervangen 
door een register, analoog aan de bepaling over het rijksmonumentenregister. 
Voor beschermde cultuurgoederen begint de bescherming niet bij de inschrijving, maar 
bij het aanwijzingsbesluit. Dat is anders bij rijksmonumenten, die zijn gedefinieerd als 
(archeologische) monumenten die zijn ingeschreven in het rijksmonumentenregister. 
Voor rijksmonumenten wordt een complexe aanwijzingsprocedure met aanmerkelijk 
tijdsbeslag doorlopen, en is er de voorbescherming, die op het moment van de 
inschrijving in het rijksmonumentenregister overgaat in definitieve bescherming. 
Beschermde cultuurgoederen hebben een eenvoudigere aanwijzingsprocedure en 
voorbescherming ontbreekt. Koppelen van het ingaan van de bescherming aan 
inschrijving in het register is niet functioneel. Voor inschrijving in het register van artikel 
3.11 geldt ook niet, anders dan bij het rijksmonumentenregister, het vereiste dat het 
besluit onherroepelijk vaststaat. Een besluit tot aanwijzing als beschermd cultuurgoed 
dat met succes wordt aangevochten bij de rechter zal uit het register worden verwijderd. 
Opneming in het register voor de beschermde cultuurgoederen en beschermde 
verzamelingen is een feitelijke handeling. Het register is bedoeld als sluitend overzicht 
van alle aanwijzingen, zodat de kenbaarheid daarvan is verzekerd.  
Tweede lid. De bepaling dat het register door een ieder kan worden geraadpleegd, 
vervangt het huidige voorschrift dat een afschrift van de lijst ter inzage ligt. Het 
openbare karakter van de lijst blijft daarmee gehandhaafd. Uitgezonderd van de 
openbaarheid zijn de persoonlijke gegevens van de eigenaar van het cultuurgoed of de 
verzameling en de verblijfplaats van die cultuurgoederen. Overigens heeft de 
W 
111 

 
Het UNESCO-verdrag 1970 is in 2009 geïmplementeerd in de Nederlandse wetgeving 
met de Uitvoeringswet UNESCO-verdrag 1970. Deze wet bevat in artikel 2 de aanwijzing 
voor Nederland van de cultuurgoederen die onder het verdrag vallen. Die aanwijzing is 
hier overgenomen. Het verdrag ziet enerzijds op bescherming van cultuurgoederen van 
een verdragsstaat tegen onrechtmatige uitvoer en anderzijds op het terugvorderen van 
cultuurgoederen uit andere verdragsstaten waar zij vervolgens zijn ingevoerd. Voor het 
terugvorderen van Nederlandse cultuurgoederen uit andere verdragsstaten dient de 
Nederlandse staat of de rechthebbende op het cultuurgoed verder gebruik te maken van 
de wetgeving in die andere staat. In de Uitvoeringswet UNESCO-verdrag 1970 is 
gekozen voor een uitwerking langs de lijnen van de richtlijn en de daarbij behorende 
implementatiewetgeving: de Implementatiewet bescherming cultuurgoederen tegen 
illegale uitvoer (hierna: de implementatiewet). 
De richtlijn ziet op (nu) artikel 36 van het VWEU. Dit artikel bepaalt onder meer dat een 
verbod of beperking op de invoer, uitvoer of doorvoer door een lidstaat kan worden 
gerechtvaardigd vanwege de bescherming van het nationaal artistiek, historisch en 
archeologisch bezit. De richtlijn stelt regels over de teruggave van cultuurgoederen die 
op basis van nationale wetgeving niet zonder meer het grondgebied van een lidstaat 
mogen verlaten. Artikel 4.21 zoals dat in het onderhavige wetsvoorstel wordt 
voorgesteld is bij de implementatiewet als artikel 14a opgenomen in de Wbc. In de 
toelichting werd verduidelijkt dat met de toevoeging van het artikel de daarin bedoelde 
roerende zaken werden aangemerkt als nationaal artistiek, historisch of archeologisch 
bezit en daarmee als cultuurgoederen in de zin van de richtlijn (Kamerstukken II 
1993/94, 23 657, nr. 3, blz. 5-6). Deze aanwijzing was echter niet geëxpliciteerd op het 
niveau van de wet. Dat is ten behoeve van de duidelijkheid hier nu wel gebeurd. 
De werking van de richtlijn is beperkt tot de lidstaten van de Europese Unie en de staten 
van de Europese Economische Ruimte. De werking van het UNESCO-verdrag 1970 is 
mondiaal in die zin dat zij geldt voor alle staten die partij zijn bij dat verdrag. Het artikel 
bevat wat betreft het UNESCO-verdrag 1970 alleen een redactionele, geen inhoudelijke 
wijziging. Wat betreft de richtlijn is de bepaling op zich nieuw, maar is alleen sprake van 
een verduidelijking, niet van een inhoudelijke wijziging. 
 
Artikel 4.1.  Begripsbepaling 
Nieuw 
De begripsbepaling voor “handeling” is opgenomen om de redactie van de artikelen in 
paragraaf 4.1 te vereenvoudigen. 
 
Artikel 4.2. Mededelingsplicht eigenaar 
Oud:  artikel 9, eerste lid, Wbc 
Wijziging: redactioneel 
De eigenaar van een beschermd cultuurgoed moet bij overdracht of bezwaring de status 
van het cultuurgoed melden. Overtreding van het voorschrift is een economisch delict op 
grond van artikel 1, onder 2˚, van de Wed. De betekenis ligt verder in het scherpstellen 
van mogelijke civielrechtelijke gevolgen. De bepaling strekt mede tot uitvoering van 
artikel 10, onder a, van het UNESCO-verdrag 1970. 
 
Artikel 4.3.  Medewerking aan toezicht 
Oud:  artikel 9, tweede lid, Wbc 
W 
113 

 
Tweede lid. Ingeval een gemelde handeling strekt tot het buiten Nederland brengen van 
een beschermd cultuurgoed geldt dat alleen de Minister van OCW, en niet ook de 
inspecteur, toestemming kan geven. 
 
Artikel 4.6.  Verbod op handeling na bedenkingen 
Oud:  artikel 7, vierde lid, Wbc 
Wijziging: redactioneel 
Eerste lid. De Minister van OCW kan bedenkingen aanvoeren en daarmee de gemelde 
handeling verbieden. Hij dient dit te doen binnen de termijn, bedoeld in artikel 4.5, 
eerste lid. De bepaling is aangepast aan de nieuwe situatie dat de termijn van artikel 
4.5, eerste lid, niet kan worden verlengd. 
Tweede lid. Het aanvoeren van bedenkingen gebeurt uitsluitend op de grond dat er 
gevaar is voor het verlies van het beschermd cultuurgoed voor het in Nederland 
aanwezige cultuurbezit. 
 
Artikel 4.7.  Voorschriften bij bedenkingen 
Oud:  artikel 8 Wbc 
Wijziging: redactioneel 
Eerste lid. De bepaling beoogt het instrument van het aanvoeren van bedenkingen te 
verzachten voor die situaties waarin tegen een gemelde handeling geen bedenkingen 
zouden bestaan wanneer daarbij bepaalde voorschriften in acht zouden worden 
genomen. Als voorbeeld geldt een bruikleen voor een tentoonstelling in het buitenland 
waarbij de terugkeer van het beschermd cultuurgoed na afloop van de tentoonstelling 
sluitend is geregeld. 
Tweede lid. Zoals de bedenkingen alleen kunnen zijn gegrond op de overweging dat er 
gevaar is voor het verlies van het beschermd cultuurgoed voor het in Nederland 
aanwezige cultuurbezit (artikel 4.6, tweede lid), zo kunnen de voorschriften alleen 
strekken ter voorkoming van het verlies van het beschermd cultuurgoed voor het in 
Nederland aanwezige cultuurbezit. 
 
Artikel 4.8.  Geen bedenkingen 
Oud:  artikel 7, derde, vijfde en zesde lid, Wbc 
Wijziging: redactioneel 
Eerste lid. Wanneer de Minister van OCW geen bedenkingen heeft aangevoerd, kan de 
handeling binnen een jaar na de melding worden verricht. Na dat jaar moet de handeling 
weer worden gemeld. 
Tweede lid. Indien een eigenaar dit wenst, bevestigt de Minister schriftelijk dat hij geen 
bedenkingen heeft. Dit geldt voor de situatie dat de termijn van zes weken, bedoeld in 
artikel 4.5, eerste lid, is verstreken zonder dat de Minister bedenkingen heeft 
aangevoerd. Uiteraard geldt dan nog steeds dat de handeling binnen een jaar moet 
plaatsvinden. 
Derde lid. Ingeval de Minister wel bedenkingen heeft aangevoerd, maar deze later 
intrekt, start de termijn van een jaar waarbinnen de handeling mag plaatsvinden op het 
moment van intrekking. 
 
Artikelen 4.9 en 4.10 
Oud:  artikel 10, eerste en tweede lid, Wbc 
W 
115 

 
Oud:  artikel 10, vierde lid, Wbc 
Wijziging: aangepast aan gewijzigde procedure artikelen 4.9 en 4.10 
Wanneer de Minister van OCW bij het aanvoeren van bedenkingen tegen een handeling 
met het beschermd cultuurgoed voorschriften heeft opgenomen en de gemelde 
handeling is toegestaan met inachtneming van die voorschriften, is publicatie van 
bedenkingen niet aan de orde en evenmin het aanbod tot aankoop. De strekking van het 
artikel is hetzelfde gebleven, maar het artikel is nu toegesneden op de aangepaste 
procedure van de artikelen 4.9 en 4.10. 
 
Artikel 4.12.  Opschorten termijn 
Oud:  artikel 10, derde lid, Wbc 
Wijziging: redactioneel 
Partijen hebben op grond van artikel 4.14, eerste lid, de mogelijkheid om de prijs te 
laten vaststellen door de rechtbank Den Haag. Daarnaast hebben ze ingevolge het 
vierde boek van het Wetboek van Burgerlijke Rechtsvordering het recht om een geschil 
voor te leggen aan een arbiter in plaats van aan de rechter. Voor beide situaties regelt 
het artikel opschorting van de termijn van artikel 4.10, vierde lid. 
 
Artikel 4.13.  Minister treedt in onderhandeling 
Oud:  artikel 12, eerste lid, Wbc 
Wijziging: redactioneel 
Wanneer de termijn van zes weken waarin derden zich kunnen melden is verstreken en 
de eigenaar geen verzoek om uitstel als bedoeld in artikel 4.10, vijfde lid, heeft gedaan, 
treedt de Minister van OCW onverwijld in onderhandeling met de eigenaar over de 
aankoop. Overigens kunnen ook in deze fase particulieren worden betrokken bij de 
aankoop, bijvoorbeeld in de vorm van medefinanciering door particuliere fondsen. 
 
Artikel 4.14.  Rechtbank Den Haag stelt prijs vast 
Oud:  artikel 12, tweede tot en met vierde lid, Wbc 
Wijziging: redactioneel 
Eerste lid. Wanneer de Minister van OCW en de eigenaar niet tot overeenstemming 
komen over de prijs van het beschermd cultuurgoed, wordt de prijs op verzoek van een 
van de partijen vastgesteld door de rechtbank Den Haag. Overigens kan in deze situatie 
de procedure ook worden afgebroken: de eigenaar kan afzien van de gemelde handeling 
en de Minister van OCW kan zijn bedenkingen intrekken. Tot prijsvaststelling door de 
rechtbank komt het dan niet. 
Tweede lid. De rechtbank Den Haag vraagt over het verzoek een deskundigenadvies. 
Derde lid. Beide partijen krijgen de gelegenheid op het advies te reageren. 
Vierde lid. Tegen het vaststellen van de prijs door de rechtbank Den Haag staat alleen 
beroep in cassatie open. 
 
Artikel 4.15.  Afzien van bedenkingen of handeling 
Oud:  artikel 13 Wbc 
Wijziging: redactioneel 
Eerste lid. Zowel de Minister van OCW als de eigenaar kunnen zich binnen een maand na 
vaststelling van de prijs terugtrekken. Als de Minister van OCW zich terugtrekt, is de 
eigenaar op grond van artikel 4.8, derde lid, gedurende een jaar vrij om de gemelde 
W 
117 

 
geldt bij de aanwijzing van een cultuurgoed of verzameling als beschermd cultuurgoed of 
beschermde verzameling. Het desbetreffende bestuursorgaan zal verstandig moeten 
omgaan met de vraag of redelijkerwijs kan worden vermoed dat die hoge kwaliteit 
aanwezig is. Bij een kennelijk gebrek aan kwaliteit is een deskundigenadvies niet aan de 
orde. Wanneer de meningen over, kort gezegd, onvervangbaarheid en onmisbaarheid 
sterk uiteenlopen kan het deskundigenadvies uitkomst bieden. Ten tweede is het advies 
alleen verplicht bij voorgenomen vervreemding naar een partij buiten de Nederlandse 
overheid. Dat kan een buitenlandse partij zijn, maar ook een binnenlandse particulier. 
Cultuurgoederen of verzamelingen in het bezit van overheden zijn traditioneel niet 
aangewezen als beschermde voorwerpen of verzamelingen op grond van de Wbc. Bij 
overheden is steeds voldoende verantwoordelijkheidsgevoel voor eigen werkelijk 
belangrijk kunstbezit verondersteld. Daarnaast gold als praktisch bezwaar dat het aantal 
beschermde voorwerpen bij het mede aanwijzen van overheidsbezit al te zeer zou 
uitdijen (Kamerstukken II 1980/81, 16 749, nrs. 3-4, blz. 10, nr. 6, blz. 13; 1993/94, 
23 657, nr. 3, blz. 4-5). Bij voorgenomen vervreemding naar het buitenland is er, in de 
systematiek van de regels voor beschermde cultuurgoederen, gevaar voor verlies van 
het cultuurgoed voor het in Nederland aanwezige cultuurbezit. Maar ook in een situatie 
van vervreemding waarbij het cultuurgoed of de verzameling in Nederland blijft, wordt 
het buiten de overheid brengen van een als onvervangbaar en onmisbaar gekwalificeerd 
cultuurgoed of gekwalificeerde verzameling in beginsel als ongewenst gezien. 
Inschakeling van een adviescommissie geeft duidelijkheid over de hoge kwaliteit van het 
cultuurgoed of de verzameling. Naast een zorgvuldigheidswaarborg wordt op die manier 
bereikt dat de Minister van OCW bij een voorgenomen binnenlandse vervreemding in 
positie wordt gebracht om het cultuurgoed of de verzameling, indien de vervreemding 
doorgang vindt, te kunnen aanwijzen als beschermd cultuurgoed of beschermde 
verzameling. 
De afgelopen jaren is maatschappelijke onrust ontstaan over de mogelijkheid van 
vervreemding van cultuurgoederen in overheidsbezit. De verwachting is dat het 
voorgestelde extra zorgvuldigheidsvereiste die onrust kan wegnemen. Het verplichte 
advies moet functioneren binnen het organieke systeem van besluitvorming en controle 
binnen openbare lichamen. Voor het besluit tot vervreemding door provincie- en 
gemeentebesturen is er uiteindelijk ook het algemene toezichtinstrument van de 
spontane vernietiging. Dit laatste geldt niet voor het besluit tot vervreemding door de 
Minister van OCW zelf. Deze zal vanzelfsprekend, gelet op de 
beleidsverantwoordelijkheid voor het cultureel erfgoed, bij dergelijke besluiten tot de 
grootst mogelijke zorgvuldigheid zijn gehouden. 
 
Artikel 4.18.  Reikwijdte advies 
Nieuw 
De bepaling verduidelijkt de reikwijdte van het volgens de procedure verplichte advies. 
Het gaat om de hoge kwaliteit van het cultuurgoed of de verzameling. Overige aspecten, 
zoals de financiële positie van het desbetreffende openbaar lichaam, maken geen deel 
uit van het voorgeschreven advies. Het staat het betrokken bestuursorgaan natuurlijk 
vrij de adviesvraag met andere aspecten uit te breiden. 
 
Artikel 4.19.  Adviescommissie 
Nieuw 
W 
119 

 
van de wet. De aanwijzing van de cultuurgoederen die onder de werking van de richtlijn 
vallen is in het onderhavige wetsvoorstel verduidelijkt, in artikel 3.13. De goederen die 
onder artikel 4.21 vallen, worden daar overigens ook onder de reikwijdte van het 
UNESCO-verdrag 1970 gebracht. Overtreding van artikel 4.21 is een economisch delict 
op grond van artikel 1, onder 2˚, van de Wed. 
In dit artikel heeft een technische aanpassing plaatsgevonden in de verwijzing naar de 
richtlijn. Met ingang van 15 mei 2014 is richtlijn 93/7/EEG namelijk vervangen door 
richtlijn 2014/60/EU betreffende teruggave van cultuurgoederen die op onrechtmatige 
wijze buiten het grondgebied van een lidstaat zijn gebracht en houdende wijziging van 
Verordening (EU) 1024/2012 (herschikking) (PbEU 2014, L 159). 
Eerste lid. Voor het buiten Nederland brengen van cultuurgoederen die deel uitmaken 
van een openbare collectie is schriftelijke toestemming van de eigenaar vereist. Met 
opzet wordt het begrip collectie gebruikt, naast het in het onderhavige wetsvoorstel 
gedefinieerde begrip verzameling. Bij een verzameling gaat het om cultuurgoederen die 
uit cultuurhistorisch of wetenschappelijk oogpunt bij elkaar horen; het samenbindende 
element is essentieel. Een collectie wordt daarentegen vooral gekenmerkt door de plaats 
waar de cultuurgoederen zijn samengebracht of door de persoon of rechtspersoon die de 
cultuurgoederen heeft samengebracht. Een collectie kan meerdere verzamelingen 
omvatten.  
Tweede lid. De toestemming voor het buiten Nederland brengen kan worden vervangen 
door een vergunning van de Minister van OCW indien de eigenaar zich niet verklaart, 
bijvoorbeeld omdat hij onbekend of onvindbaar is. Het is daarbij echter niet de bedoeling 
dat de weigering van een eigenaar wordt doorbroken door een vergunning. 
Derde lid. Het verbod van het eerste lid geldt ook voor cultuurgoederen in, kort gezegd, 
kerkelijke collecties dan wel in openbare collecties die in eigendom zijn van een 
privaatrechtelijke rechtspersoon die in overwegende mate wordt gesubsidieerd door een 
overheid. Voor deze laatste collecties geldt als bijkomende voorwaarde dat de Minister 
van OCW de privaatrechtelijke rechtspersoon uitdrukkelijk moet hebben aangewezen 
voor toepassing van het verbod. Verder geldt het verbod voor cultuurgoederen die staan 
vermeld op de lijst van museale cultuurgoederen van de Staat die wordt bijgehouden 
door de Minister van OCW. De verwijzing naar deze lijst komt inhoudelijk overeen met 
de inventarislijst waar in artikel 14a, derde lid, van de Wbc over wordt gesproken. 
Vierde lid. Het verbod van het eerste lid is met de Uitvoeringswet UNESCO-verdrag 1970 
uitgebreid tot de drie categorieën van het vierde lid. Onder a gaat het om 
rijksmonumenten, voor zover zij verplaatsbaar zijn (zoals priëlen, theekoepels, molens), 
alsmede om onderdelen van rijksmonumenten (zoals gevelstenen, beeldhouwwerk, 
ornamenten, wand- en plafondschilderingen). Onder b zijn onrechtmatig opgegraven 
archeologische vondsten opgenomen, die immers naar hun aard niet op een lijst als 
bedoeld in het eerste of derde lid zullen voorkomen. Ten slotte worden onder c 
archiefbescheiden genoemd, maar geen reproducties (artikel 1, onder c, onder 4˚, van 
de Archiefwet 1995). In overeenstemming met bijlage I van Verordening (EG) 116/2009 
van de Raad van 18 december 2008 betreffende de uitvoer van cultuurgoederen is de 
toepasselijkheid van het verbod beperkt tot archiefbescheiden die ouder zijn dan vijftig 
jaar. 
Vijfde lid. De verplichting tot medewerking aan toezicht, die is opgenomen in artikel 4.3 
van het wetsvoorstel, geldt ook voor de cultuurgoederen, bedoeld in het eerste, derde 
en vierde lid. 
W 
121 

 
Daarnaast is bij de handelingen een explicitering aangebracht ten aanzien van de 
aantasting. Bij het effect van de werkzaamheden is naast verstoring van de bodem 
toegevoegd dat het ook kan gaan om verstoring, verplaatsing of verwijdering van een 
archeologisch monument of cultureel erfgoed onder water. Tot een archeologisch 
monument worden behalve een terrein ook de daar aanwezige overblijfselen, 
voorwerpen en andere sporen van menselijke aanwezigheid in het verleden gerekend. 
Onder het verstoren van een archeologisch monument behoort onder meer het 
aantasten, verwijderen of verplaatsen van delen van dat monument te vallen. Artikel 45 
van de Mw 1988 heeft altijd de bedoeling gehad die handelingen zonder vergunning te 
verbieden, maar de redactie van het opgravingsverbod leidt op dit punt tot 
onduidelijkheid. Dit heeft er ook mee te maken dat sommige archeologische 
monumenten geheel of gedeeltelijk op de bodem liggen. Het aantasten of verwijderen 
van die delen zonder die bodem zelf te verstoren valt letterlijk genomen niet onder het 
verbod. Vandaar dat de bepaling is uitgebreid tot aantasting van archeologische 
monumenten en van cultureel erfgoed onder water. Archeologische monumenten 
kunnen zowel onder land als onder water liggen. Het cultureel erfgoed onder water is 
echter een bijzondere categorie van archeologisch erfgoed. Dit erfgoed is erg kwetsbaar 
voor plundering. Onder water bestaan archeologische monumenten vaak uit wrakken op 
de bodem met de overblijfselen van scheepstoebehoren en lading. Dat wat op de bodem 
ligt is eenvoudig te verwijderen en bij het handhaven van artikel 45 van de Mw 1988 is 
gebleken dat het doorgaans onmogelijk is om aan te tonen dat aangetroffen cultureel 
erfgoed afkomstig is van een archeologisch monument. Onder water kunnen onderdelen 
van een archeologisch monument verspreid op de bodem rond een wrak liggen. Doel 
van de regels rond opgravingen is dat archeologisch erfgoed niet wordt verstoord en als 
het wordt verstoord dat dit op professionele wijze gebeurt, waarmee zoveel mogelijk 
informatie bewaard blijft. Om dit te bereiken is het op land voldoende om te spreken 
over verstoring, verplaatsing of verwijdering van archeologische monumenten, maar kan 
de bescherming onder water het best bereikt worden door te spreken over verstoring, 
verplaatsing of verwijdering van archeologische monumenten of cultureel erfgoed onder 
water. 
Het verrichten van een opgraving is verboden als de uitvoerder hiervan geen certificaat 
heeft voor de desbetreffende handelingen. Het certificaat vervangt de vergunning van de 
Minister van OCW. Verschillende handelingen gericht op cultureel erfgoed zijn denkbaar 
waarbij de bodem, een archeologisch monument of cultureel erfgoed onder water wordt 
verstoord. Onder de handelingen vallen onder meer het bloot leggen en uit de grond 
halen van archeologische vondsten, het plaatsen van proefsleuven en het doen van 
booronderzoek. Het doen van bepaalde proefboringen is van een andere orde dan het 
verwijderen van een scheepswrak van de bodem. Daarom is voorstelbaar dat 
verschillende certificaten worden geïntroduceerd gericht op bepaalde handelingen die 
onder een opgraving als bedoeld in dit wetsvoorstel vallen. Uiteraard is het een 
organisatie alleen toegestaan de handelingen te verrichten waar het certificaat 
betrekking op heeft en zo lang dit certificaat van kracht is. 
Tweede lid. Bij of krachtens algemene maatregel van bestuur kunnen gevallen worden 
geregeld waarop dit artikel deels of geheel niet van toepassing is. Er zijn grofweg twee 
redenen voor een uitzondering op het artikel. Ten eerste moeten sommige 
werkzaamheden niet onder het begrip opgraving geschaard worden. Het kan dan gaan 
om handelingen van amateurs met een beperkte impact of op een terrein waarvan 
W 
123 

 
de Raad van 9 juli 2008 tot vaststelling van de eisen inzake accreditatie en 
markttoezicht betreffende het verhandelen van producten en tot intrekking van 
Verordening (EEG) nr. 339/93 (PbEU L 218, 2008). 
Vierde lid. De hier geregelde certificerende instellingen zijn uitgezonderd van de 
Kaderwet zelfstandige bestuursorganen. Voor de motivering hiervan wordt verwezen 
naar paragraaf 5.3.3 van deze memorie van toelichting. 
 
Artikel 5.3.  Verstrekken certificaat 
Oud:   artikel 45, tweede lid, Mw 1988 
Wijziging: explicitering van de voorwaarde dat een aanvrager moet aantonen op 
professionele wijze opgravingen te zullen verrichten 
Om een certificaat te kunnen verkrijgen dient een aanvrager aan te tonen dat deze 
opgravingen op professionele wijze zal verrichten. Naast het goed uitvoeren van de 
feitelijke opgravingswerkzaamheden, houdt dit in dat deze moet kunnen zorgen voor het 
conserveren van archeologische vondsten, het bijhouden van opgravingsdocumentatie 
en het opstellen van rapporten. Hierop toetst een certificerende instelling bij het 
verstrekken van certificaten en het verrichten van audits. De publieke norm tot het 
verrichten van een opgraving op professionele wijze wordt via richtlijnen en 
certificeringsschema’s door het veld uitgewerkt. Die uitwerking zal uiteindelijk de 
toetssteen voor de certificerende instelling zijn.  
Op grond van dit artikel beslist een certificerende instelling feitelijk of een aanvrager 
opgravingen mag verrichten. Hiermee moet een certificerende instelling geacht te zijn 
bekleed met openbaar gezag. Dit houdt in dat de certificerende instellingen voor het 
verstrekken van certificaten op grond van dit wetsvoorstel bestuursorganen zijn en de 
besluiten die ze in dat kader nemen besluiten in de zin van de Awb zijn. Een 
certificerende instelling dient bij deze activiteiten aan alle eisen voor een bestuursorgaan 
te voldoen en de besluiten staan open voor bezwaar en beroep. 
 
Artikel 5.4.  Voorwaarden certificaat 
Nieuw 
Eerste lid. Ten behoeve van het archeologisch belang dienen vondsten te worden 
geconserveerd, documentatie van de vondsten en de werkzaamheden te worden 
bijgehouden en een rapport over de opgraving opgesteld te worden. Deze handelingen 
zijn essentieel voor het behoud van en informatie over het archeologisch erfgoed in 
Nederland. Daarom wordt aan certificaathouders expliciet opgelegd dat die handelingen 
verricht dienen te worden. Hieronder kan onder meer ook specialistisch onderzoek vallen 
zoals op dit moment is vermeld in de Kwaliteitsnorm Nederlandse Archeologie (KNA). 
In de regel voeren professionele opgravingsbedrijven een opgraving uit voor een derde, 
bijvoorbeeld een projectontwikkelaar. De opdracht tot het verrichten van een opgraving 
omvat dus altijd de hierboven vermelde handelingen en die dienen dan ook in de offerte 
voor de opdrachtgever vermeld te worden. Los van de feitelijke verstoring van de bodem 
zijn dus ook de kosten voor de handelingen die verband houden met het behoud en de 
informatie over het archeologisch erfgoed voor de opdrachtgever. Dit hoort bij het 
principe dat de verstoorder betaalt. 
Tweede lid. Aan de handelingen wordt de norm verbonden dat deze op professionele 
wijze dienen plaats te vinden. Feitelijk vervangt dit de passage in de Mw 1988 dat 
degene die opgraaft bekwaam moet zijn tot het doen van opgravingen. De 
W 
125 

 
van de werkzaamheden waarvoor het certificaat staat. In geval van meerdere 
certificerende instellingen kunnen deze op hun prijs concurreren met elkaar. 
Ad 3. In het certificeringsstelsel zijn er meerdere partijen die controle uitvoeren en op 
overtredingen kunnen stuiten. De Minister van OCW zorgt voor de bestuursrechtelijke 
handhaving en daarmee voor het toezicht op de wettelijke bepalingen zoals het verbod 
tot opgraven zonder certificaat, de certificerende instellingen zorgen voor controle op 
naleving van de eisen die aan een certificaat worden gesteld. Door de controle van de 
certificerende instellingen kan het toezicht van de Minister op het handelen door 
certificaathouders op afstand plaatsvinden. Daarbij is het wel belangrijk dat de Minister 
op de hoogte wordt gesteld als certificaten worden ingetrokken. Ook is denkbaar dat 
andere informatie tussen certificerende instelling en de Minister wordt gedeeld in het 
belang van het toezicht. Te denken valt bijvoorbeeld aan het melden aan een 
certificerende instelling van een publiekrechtelijke overtreding door een van diens 
certificaathouders. 
Daarnaast valt te denken aan het melden van de intrekking of schorsing van de 
accreditatie door de Raad voor Accreditatie. 
 
Artikel 5.6.  Melden opgraving en overdragen vondsten en rapporten 
Oud:   artikel 46 Mw 1988 
Wijziging:  redactioneel en vijfde lid is vervallen omdat dat verband houdt met de 
vergunningverlening 
Aan het melden en overdragen rond een opgraving is inhoudelijk niets gewijzigd. De 
meldingen zijn van belang voor de informatie over archeologie in Nederland. 
Eerste lid. De aanvang van een opgraving wordt gemeld door de certificaathouder. Deze 
melding is zowel van belang voor het toezicht als voor de informatievoorziening voor 
bijvoorbeeld een gemeente voor het verlenen van een vergunning. 
Tweede lid. Binnen twee weken na afronding van de opgraving worden vervolgens de 
eerste bevindingen gemeld. De eerste bevindingen geven een indicatie van het belang 
van eventuele vondsten. Uit deze melding wordt daarnaast afgeleid wanneer de 
certificaathouder uiterlijk aan de verplichtingen uit het derde en vierde lid moet voldoen. 
Derde en vierde lid. Binnen twee jaar na de voltooiing van de opgraving moeten de 
vondsten en documentatie overgedragen worden aan de eigenaar en moet een rapport 
over de opgraving worden verstrekt aan de Minister van OCW, b&w en de eigenaar. 
Vijfde lid. De mogelijkheid om ontheffing te verlenen is beperkt tot die gevallen waarbij 
sprake is van overmacht aan de kant van de certificaathouder. In bepaalde 
omstandigheden kan het niet redelijk zijn om een certificaathouder aan de voorschriften 
in dit artikel te houden. Het gaat dan om omstandigheden waar de certificaathouder 
geen invloed op heeft kunnen uitoefenen. Voor de ontheffing zal beleid worden gevoerd 
waarbij afhankelijk van de omstandigheden tijdelijke of definitieve ontheffing kan 
worden verleend. 
 
Artikel 5.7.  Eigendom van archeologische vondsten 
Oud:  artikel 50 Mw 1988 
Wijziging: redactioneel 
De bepaling over eigendom van archeologische vondsten die zijn aangetroffen bij een 
opgraving is niet gewijzigd. Omdat de provincie in beginsel eigenaar wordt van vondsten 
heeft gedeputeerde staten de plicht tot het in stand houden van een depot. Als door 
W 
127 

 
Daarnaast kan de Minister bepalen dat een vondst die eigendom is van een provincie of 
gemeente in beheer wordt gegeven aan een museale instelling in verband met het 
belang daarvan voor het publiek. Het kan hierbij ook gaan om een complex van 
vondsten en dan zullen dus meerdere vondsten in beheer worden gegeven. De adviesrol 
van de Raad voor cultuur bij deze besluiten is geschrapt net als bij de concrete besluiten 
tot aanwijzing van beschermd cultureel erfgoed. Bij de RCE is voldoende kennis 
aanwezig bij de beoordeling of een vondst van dergelijk belang is voor het publiek dat 
de vondst in beheer dient te worden gegeven aan een museale instelling. Overigens is 
deze bepaling nauwelijks toegepast en kan een museale instelling ook vondsten in 
bruikleen krijgen van een provincie of gemeente. 
Vierde lid. Omdat opgravingsdocumentatie en rapporten bescheiden zijn die een 
overheidsorgaan ontvangt, dienen deze volgens de regels van de Archiefwet 1995 
bewaard te worden. Opgravingsdocumentatie en rapporten moeten op grond van de 
archeologieregelgeving goed bewaard worden. Daarbij is het van belang dat vondsten en 
de documentatie bij elkaar blijven. De systematiek van de Archiefwet 1995 waarbij 
bescheiden worden geselecteerd en overgebracht naar een archiefbewaarplaats past 
daar echter niet bij. Selectie en overbrenging is nooit beoogd en om misverstanden te 
voorkomen is daarom de Archiefwet 1995 nu expliciet uitgesloten op de documentatie en 
rapporten die bij een opgraving tot stand gebracht worden. Uiteraard is het van belang 
dat die documenten goed bewaard blijven. Op grond van artikel 5.8, vierde lid, kunnen 
over de opslag nadere regels worden gesteld. Indien regels worden gesteld zullen deze 
zoveel mogelijk analoog zijn aan de regels rond bewaring op grond van de Archiefwet 
1995. 
 
Artikel 5.10.  Archeologische toevalsvondst 
Oud:   artikel 53 Mw 1988 
Wijziging: redactioneel 
Eerste lid. Een archeologische vondst die buiten een opgraving wordt gevonden dient 
gemeld te worden aan de Minister van OCW. De melding dient zo spoedig mogelijk 
plaats te vinden, dat wil zeggen op het moment dat de vinder hier redelijkerwijs toe in 
staat moet worden geacht. Via de melding van deze zogenaamde archeologische 
toevalsvondsten en de rapportages bij opgravingen kan de Minister een totaalbeeld 
krijgen van al het archeologisch erfgoed dat in Nederland is aangetroffen. Daarnaast kan 
de melding van een vondst een indicatie zijn dat zich daar een (grotere) archeologische 
vindplaats bevindt. Een melding kan tot nader onderzoek en eventueel bescherming van 
het terrein leiden. 
In de praktijk komt het voor dat vinders (vaak amateurarcheologen) vondsten melden 
bij archeologen die werkzaam zijn bij provincies of gemeenten, die vervolgens (namens 
de vinder) de melding doen aan het Centraal archeologisch informatiesysteem van de 
RCE. Dit is een bevredigende praktijk die doorgang kan vinden onder het voorgestelde 
wettelijke regime. Zie hierover ook het antwoord van de toenmalig Staatssecretaris van 
Onderwijs, Cultuur en Wetenschap, mw Van der Laan in de Nota naar aanleiding van het 
verslag bij het voorstel voor een wet op de archeologische monumentenzorg 
(Kamerstukken II 2003/04, 29 259, nr. 8, p 18). 
Tweede lid. Gedurende zes maanden na de melding dient de gerechtigde de vondst 
beschikbaar te houden of te stellen voor wetenschappelijk onderzoek. 
 
W 
129 

 
In hoofdstuk 6 zijn afzonderlijke begripsbepalingen opgenomen. Hiervoor is gekozen 
omdat een aantal begrippen alleen voorkomt in dit hoofdstuk of in dit hoofdstuk een 
afwijkende betekenis heeft vanwege de internationale context. Voor de toegankelijkheid 
van het hoofdstuk is dit in twee paragrafen opgedeeld. Paragraaf 6.1 betreft de 
teruggave in verband met het Unesco-verdrag 1970 en paragraaf 6.2 betreft de 
teruggave van cultuurgoederen afkomstig uit een bezet gebied. Omdat de procedures 
van teruggave om goede redenen aanzienlijk verschillen heeft geen integratie van de 
beide procedures plaats gevonden. 
Ten opzichte van de Uitvoeringswet UNESCO-verdrag 1970 is het begrip ‘verdrag’ 
vervangen door ‘Unesco-verdrag 1970’. Hiermee kan geen misverstand bestaan om welk 
verdrag het gaat, aangezien in paragraaf 6.2 een ander verdrag aan de orde is. 
Het begrip cultuurgoed heeft in deze paragraaf een afwijkende betekenis. Het Unesco-
verdrag 1970 richt zich op beschermde cultuurgoederen. Een cultuurgoed in deze 
paragraaf is dan ook een door een verdragsstaat aangewezen cultuurgoed. De in 
verband met dit verdrag door Nederland aangewezen cultuurgoederen zijn vermeld in 
artikel 3.13. Deze begripsomschrijving komt inhoudelijk overeen met artikel 1, 
onderdeel d, van de Uitvoeringswet UNESCO-verdrag 1970. 
 
Artikel 6.2.  Uitvoering verplichtingen Unesco-verdrag 1970 
Oud:  artikel 7 Uitvoeringswet UNESCO-verdrag 1970   
Wijziging: redactioneel 
De Minister van OCW verricht hetgeen nodig is om de verplichtingen uit het Unesco-
verdrag 1970 na te komen. Voor de uitvoering hiervan kan de Minister regels stellen. 
Het gaat hier om bepalingen uit het Unesco-verdrag 1970 die zich niet of slechts ten 
dele lenen voor implementatie door een wettelijke regel. Het gaat hierbij onder meer om 
feitelijke handelingen, zoals het organiseren van toezicht op oudheidkundige 
opgravingen, het zorgen voor het geven van voldoende bekendheid aan elke verdwijning 
van culturele goederen en het in kennis stellen van een verdragsstaat van het aanbod 
van culturele goederen die onrechtmatig uit de verdragsstaat zijn verwijderd. Het kan 
ook gaan om rechtshandelingen zoals overeenkomsten of besluiten die kunnen bijdragen 
om het doel te bereiken. Het opleggen van regels aan antiekhandelaren valt in het licht 
van het verdrag binnen het strafrecht en daarmee buiten de bevoegdheid van de 
Minister. 
 
Artikel 6.3.  Verbod binnenbrengen onrechtmatig uitgevoerde of ontvreemde 
cultuurgoederen  
Oud:  artikel 3 Uitvoeringswet UNESCO-verdrag 1970 
Wijziging:  redactioneel 
Dit artikel bepaalt dat het verboden is een cultuurgoed binnen Nederland te brengen dat 
in strijd met de regels in de desbetreffende verdragsstaat uit die staat is verdwenen of 
overgedragen. Daarnaast geldt het verbod ook voor gestolen cultuurgoederen. Dit artikel 
strekt zich uit tot door een verdragspartij aangewezen cultuurgoederen die onder de 
definitie van het UNESCO-verdrag 1970 vallen. 
 
Artikel 6.4.  In bewaring nemen 
Oud:  artikel 10, eerste en derde lid, Uitvoeringswet UNESCO-verdrag 1970 
Wijziging: redactioneel 
W 
131 

 
vordering zijn in het bijzonder de artikelen 1011a tot en met 1011d van het Wetboek 
van Burgerlijke Rechtsvordering van toepassing. 
 
Artikel 6.8.  Beperking toepassing 
Oud:  artikel 13 Uitvoeringswet UNESCO-verdrag 1970 
Wijziging:  redactioneel 
Deze paragraaf is niet van toepassing voor zover de schending van de uitvoerbepalingen 
of de ontvreemding voor 1 juli 2009 heeft plaatsgevonden. In de Uitvoeringswet 
UNESCO-verdrag 1970 wordt in artikel 13 verwezen naar de datum van inwerkingtreding 
van de wet. Dit is 1 juli 2009 geworden en daarom is die datum nu opgenomen in dit 
artikel (zie hiervoor het inwerkingtredingsbesluit: Stb. 2009, 256). 
 
Artikel 6.9.  Begripsbepalingen 
Oud:   artikel 1, onder b tot en met d, Wet bezet gebied 
Wijziging: geen wijziging 
Voor de toelichting bij dit artikel wordt verwezen naar de toelichting bij artikel 6.1. In 
paragraaf 6.2 is ook sprake van een afwijkende omschrijving van het begrip 
cultuurgoed. Dit houdt verband met de omschrijving van het begrip cultuurgoed in het 
Verdrag inzake de bescherming van cultuurgoederen in geval van een gewapend 
conflict, waarvan de Wet bezet gebied en deze paragraaf als opvolger, de implementatie 
vormt. Inhoudelijk komt deze begripsomschrijving overeen met de begripsomschrijving 
in artikel 1, onderdeel c, van de Wet bezet gebied. Verwezen wordt bij deze 
begripsomschrijving naar het Verdrag inzake de bescherming van culturele goederen in 
geval van een gewapend conflict. Het Protocol dat de teruggave van cultuurgoederen 
regelt, vormt een apart onderdeel bij het verdrag. 
 
Artikel 6.10.  Verbod binnenbrengen of onder zich houden cultuurgoederen 
bezet gebied 
Oud:  artikel 2 Wet teruggave cultuurgoederen bezet gebied 
Wijziging: redactioneel 
Dit artikel komt inhoudelijk overeen met artikel 2 van de Wet bezet gebied. Het regelt 
een algemeen verbod om een cultuurgoed afkomstig uit een bezet gebied Nederland 
binnen te brengen of in Nederland onder zich te houden. Dit verbod betreft naast de 
invoer dus ook het onder zich houden van deze cultuurgoederen. Dit verschil met het 
verbod uit artikel 6.3 komt voort uit het feit dat alle cultuurgoederen uit bezet gebied 
terug moeten. De Minister van OCW is verplicht daarvoor te zorgen en zo nodig zelfs een 
vergoeding te betalen aan de zorgvuldige verkrijger. Daarbij past dat het verboden is die 
goederen onder zich te hebben. Bij cultuurgoederen die onder het Unesco-verdrag 1970 
vallen, is daarentegen geheel aan de verdragstaten dan wel de rechthebbende 
overgelaten, of men van zijn privaatrechtelijke bevoegdheid tot terugvordering gebruik 
wil maken. Men kan daar wegens de kosten of redenen van opportuniteit vanaf zien, met 
als resultaat dat deze cultuurgoederen geheel legaal in het gewone rechtsverkeer blijven 
circuleren. Daarbij past geen verbod die cultuurgoederen onder zich te hebben. Een 
dergelijk verbod zou immers tot gevolg hebben dat bijvoorbeeld een koopovereenkomst 
nietig zou zijn, omdat zij tot een verboden resultaat leidt, waarvan partijen zich niet 
bewust zullen zijn met alle complicaties van dien. Zie hiervoor ook de memorie van 
W 
133 

 
Deze bepaling over de kosten van inbewaringneming is inhoudelijk gelijk aan artikel 5 
van de Wet bezet gebied. De bepaling is niet van toepassing op inbewaringneming 
vanwege overtreding van het verbod tot invoer van een onrechtmatig uitgevoerd of 
ontvreemd cultuurgoed (artikel 6.3). De inbewaringneming door de Minister van OCW is 
in dat geval namelijk slechts van beperkte duur. 
Eerste lid. De Minister van OCW kan de kosten van de inbewaringneming aan de bezitter 
of houder van wie het cultuurgoed in bewaring is genomen in rekening brengen bij die 
bezitter of houder. Omdat op voorhand niet te zeggen is hoe hoog de kosten zullen zijn, 
dient de Minister hiervoor een besluit te nemen waarin de toedeling van de kosten wordt 
gemotiveerd. De procedure tot teruggave is namelijk niet aan termijnen gebonden en 
daarom zou automatische toedeling van de kosten onredelijk kunnen zijn. 
Tweede lid. Geen kosten kunnen in rekening worden gebracht als de bezitter of houder 
aan de voorwaarden van artikel 6.15, derde lid, voldoet en op grond daarvan een 
schadeloosstelling of billijke vergoeding krijgt. Ook zullen geen kosten in rekening 
worden gebracht als de vordering tot teruggave wordt afgewezen of als de Minister 
afziet van het instellen van een vordering tot teruggave. 
Derde lid. In het geval dat de Minister al een beslissing tot het in rekening brengen van 
kosten heeft genomen en een van de gevallen in het tweede lid zich voordoet, trekt de 
Minister de beslissing tot het in rekening brengen van de kosten in. 
Vierde lid. Het besluit tot het in rekening brengen van de kosten vermeldt om welke 
kosten het gaat. De kosten die in rekening kunnen worden gebracht betreffen zowel de 
feitelijke inbewaringneming als de kosten van de voorbereiding hiervan. 
Vijfde en zesde lid. De Minister kan de kosten bij dwangbevel invorderen. Het 
dwangbevel wordt bij deurwaardersexploot betekend en levert een executoriale titel op. 
Invordering is niet mogelijk zolang de rechter de vordering tot teruggave nog kan 
afwijzen of de bezitter of houder een schadeloosstelling of billijke vergoeding kan 
toekennen. De beslissing tot toerekening van de kosten kan dan immers nog 
ingetrokken worden. Afzien door de Minister van teruggave (tweede lid, onder b) valt 
hier niet onder, omdat de Minister hier theoretisch op elk moment nog toe zou kunnen 
besluiten. 
Zevende en achtste lid. Tegen het dwangbevel is verzet mogelijk. Het instellen van 
verzet heeft schorsende werking. 
 
Artikel 6.14.  Eindigen van de inbewaringneming 
Oud: artikel 6 Wet bezet gebied 
Wijziging: redactioneel 
Eerste lid. Het einde van een inbewaringneming is doorgaans verbonden aan de 
uitkomst van een vordering tot teruggave van een cultuurgoed. De inbewaringneming 
eindigt ook als een autoriteit van een voorheen bezet gebied het verzoek tot 
inbewaringneming intrekt. Bij onderdeel a is “voorafgaande” geschrapt. Uit het 
onderdeel blijkt al voldoende dat de teruggave geschiedt nadat een gerechtelijke 
toewijzing heeft plaatsgevonden. 
Tweede lid. Als de inbewaringneming eindigt en het cultuurgoed niet aan de autoriteiten 
van het voorheen bezet gebied overgedragen wordt, draagt de Minister van OCW het 
cultuurgoed over aan degene die het cultuurgoed onder zich hield of degene die 
redelijkerwijs als rechthebbende kan worden aangemerkt. 
 
W 
135 

 
onder meer voor die begroting en de verantwoording van de verstrekte middelen nadere 
regels stellen. Op grond van artikel 7.5 kan de Minister per instelling een subsidieplafond 
vaststellen. De hoogte van een plafond kan onder andere verband houden met de te 
beheren cultuurgoederen of de mogelijkheden tot het verkrijgen van inkomsten met het 
beheer van de cultuurgoederen. Omdat de subsidie een compensatie betreft voor de 
taak zoals die in hoofdstuk 2 is geregeld, omvat de subsidie geen andere activiteiten met 
betrekking tot de cultuurgoederen. Het tentoonstellen ten behoeve van het publiek, 
educatieve of wetenschappelijke activiteiten worden op grond van dit artikel niet 
gesubsidieerd. Voor deze activiteiten dient in het kader van de culturele 
basisinfrastructuur elke vier jaar een aanvraag ingediend te worden waarbij de plannen 
van de verschillende instellingen met elkaar worden vergeleken. Op grond van dit 
wetsvoorstel wordt alleen het beheer van de cultuurgoederen voor de toekomst 
geregeld. Bij de uitwerking van de subsidieverstrekking zal in de cyclus van verlening en 
vaststelling wel rekening worden gehouden met de regels voor de subsidies in de 
culturele basisinfrastructuur zodat de twee subsidiestromen niet voor meer lasten voor 
de instelling zullen zorgen. 
 
Artikel 7.3.  Instandhouding monumenten 
Oud:  artikel 34, eerste en zesde lid, Mw 1988 en artikelen 3, eerste lid, en 4, 
eerste lid, Brim 2013 
Wijziging: redactioneel 
Eerste en tweede lid. Voor eigenaren van rijksmonumenten bestaat een structurele 
regeling voor financiële ondersteuning voor de instandhouding. Artikel 34 van de 
Mw 1988 biedt de grondslag voor de instandhoudingssubsidies. In het Brim 2013 is die 
grondslag opgesplitst in normaal onderhoud en restauratie. Voor normaal onderhoud kan 
jaarlijks een aanvraag voor subsidie worden ingediend op grond van de Subsidieregeling 
instandhouding monumenten (Sim). Voor restauraties heeft de Minister middelen ter 
verdeling aan de provincies ter beschikking gesteld. Als daarnaast nog middelen vrij 
komen kan een specifieke ministeriële regeling worden vastgesteld. 
De onderverdeling tussen normaal onderhoud en restauratie is overgeheveld uit het 
Brim 2013 naar de eerste twee leden van dit artikel. Er is geen bezwaar om dit op 
wetsniveau te regelen. Dit geldt overigens ook voor de meeste overige bepalingen van 
het Brim 2013. Met de invoering van dat besluit zijn nog slechts de algemene 
subsidiebepalingen bij algemene maatregel van bestuur vastgesteld en is de regeling 
van het proces van subsidieverstrekking voor de toegankelijkheid zoveel mogelijk 
geconcentreerd in de Sim. Omdat de algemene bepalingen in het Brim 2013 weinig 
wijziging zullen behoeven zijn al die bepalingen opgenomen in dit wetsvoorstel en 
worden geen regels meer vastgesteld bij algemene maatregel van bestuur. 
Inhoudelijk is geen wijziging op dit punt doorgevoerd in dit wetsvoorstel. Wel zijn enkele 
redactionele punten verwerkt. Zo wordt in het Brim 2013 gesproken over subsidie voor 
een rijksmonument of zelfstandig onderdeel. De mogelijkheid om voor een zelfstandig 
onderdeel van een rijksmonument subsidie te ontvangen blijft bestaan, maar zal gezien 
de gedetailleerde uitwerking van dit begrip in de Sim worden geregeld. Daarnaast kent 
de regeling voor subsidies voor rijksmonumenten een uitgebreider eigenaarsbegrip. Ook 
dat begrip zal opgenomen worden in de Sim. Beide uitwerkingen blijven uiteraard binnen 
de reikwijdte van de grondslagen in dit wetsvoorstel. 
W 
137 

 
Wijziging: vereenvoudigd en mogelijkheid voor verplichte elektronische indiening 
opgenomen 
Deze bepaling regelt het stellen van nadere regels voor subsidieverstrekking.  
Eerste lid. Voor drie onderwerpen worden bij ministeriële regeling nadere regels gesteld. 
Het gaat dan om de subsidieverstrekking voor de wettelijke taak tot de zorg voor 
cultuurgoederen, het normaal onderhoud van rijksmonumenten en de herbestemming 
van monumenten. Voor deze drie onderwerpen is voorzien dat structureel middelen 
beschikbaar zijn en voor de verstrekking van deze middelen dient de Minister van OCW 
regels te stellen. 
Tweede lid. Dit lid geeft de Minister alleen de bevoegdheid tot het stellen van regels en 
niet de verplichting. De regels hebben daar betrekking op de algemene 
subsidiegrondslag en de verstrekking van subsidie voor de restauratie van 
rijksmonumenten. Voor die onderwerpen zullen de middelen slechts incidenteel 
beschikbaar zijn. Bij die onderwerpen kan het ook gaan om losstaande besluiten die 
rechtstreeks op grond van de wet worden genomen. 
Volstaan is met de vermelding dat nadere regels gesteld kunnen worden. De opsomming 
van onderwerpen waar die regels betrekking op kunnen hebben zoals dit in artikel 34, 
derde lid, van de Mw 1988 is geregeld, is niet overgenomen. Op subsidieverstrekking is 
titel 4.2 van de Awb van toepassing. In die titel is al geregeld voor welke onderwerpen 
bij wettelijk voorschrift regels gesteld kunnen worden. De Awb vormt daarmee de 
begrenzing van de regels die de Minister kan stellen. Een herhaling van die onderwerpen 
heeft geen meerwaarde. 
Het stellen van regels is direct gedelegeerd naar de Minister. Op dit moment worden er 
ook regels gesteld bij algemene maatregel van bestuur (Brim 2013). De meeste 
bepalingen van het Brim 2013 zijn echter in dit wetsvoorstel opgenomen. De overige 
bepalingen worden op ministerieel niveau vastgesteld. Dat niveau past ook het best bij 
het karakter van de regels die in grote mate uitvoeringstechnisch zijn en regelmatig 
wijziging behoeven. De regels betreffen namelijk onder meer met de uitvoering 
samenhangende definities, termijnen, indieningsvereisten, de hoogte van bedragen en 
de wijze van verantwoording. 
Derde lid. De Awb bepaalt dat elektronisch verkeer met het bestuursorgaan mogelijk is 
als dit door dat bestuursorgaan kenbaar is gemaakt. De keuze om hier gebruik van te 
maken ligt echter bij bijvoorbeeld de indiener van een subsidieaanvraag. Het komt 
steeds vaker voor dat administratiesystemen digitaal worden ingericht en dat het, zeker 
bij grote hoeveelheden aanvragen, voor het proces van subsidieverstrekking doelmatiger 
is dat alle aanvragers verplicht worden om een aanvraag digitaal in te dienen. Dit lid 
maakt het mogelijk voor de Minister van OCW om bij de subsidievoorschriften voor te 
schrijven dat gegevens digitaal verstrekt worden. Afhankelijk van de doelgroep en de 
soort en aantallen subsidies zal wel telkens afgewogen moeten worden of dit voorschrift 
passend is. 
 
Artikel 7.8.  Lening 
Oud:   artikel 2 Brim 2013 
Wijziging:  voorwaarden en wijze van berekening worden gezamenlijk in de 
Staatscourant gepubliceerd 
Eerste, vierde en vijfde lid. Net als de overige bepalingen van het Brim 2013 is ook de 
zorg van de Minister van OCW voor een leningfaciliteit voor rijksmonumenten naar 
W 
139 

 
instellingen is ook een effectief instrumentarium nodig voor de Minister bij de 
handhaving van de normen rond het beheer. Afhankelijk van de situatie kan de Minister 
een last onder bestuursdwang of een last onder dwangsom opleggen. Op grond van 
artikel 5:32 van de Awb heeft de Minister immers met de bevoegdheid tot het opleggen 
van een last onder bestuursdwang ook de bevoegdheid tot het opleggen van een last 
onder dwangsom. Overigens gaat er een aantal stappen aan vooraf voordat deze 
instrumenten ingezet worden bij collecties. Zo zal de toezichthouder allereerst 
aanbevelingen rond het beheer geven. Vervolgens kan de Minister op grond van artikel 
2.6 een aanwijzing geven over het beheer en in beginsel zal pas als die niet wordt 
opgevolgd een (herstel)sanctie worden ingezet. In spoedeisende gevallen kan deze 
interventieladder uiteraard anders worden toegepast. 
 
Artikelen 8.3 tot en met 8.5 
Oud:  artikelen 15 en 16, eerste en vierde lid, Wbc, artikel 8 Wet bezet gebied, 
artikel 8 Uitvoeringswet UNESCO-verdrag 1970, artikel 11, eerste lid, 
Rmmv 2013 en artikel 63, derde lid, Mw 1988 juncto de artikelen 5.1, 
5.10 en 5.12 van de Wabo 
Wijziging: geen wijziging 
De wijze van benoemen en bekendmaken van toezichthouders is ongewijzigd 
overgenomen uit de bestaande wetten op het terrein van cultureel erfgoed. De 
ambtenaren van de Erfgoedinspectie die op grond van de Wbc zijn aangewezen als 
toezichthouder zijn op grond van de Wet bezet gebied, de Uitvoeringswet UNESCO-
verdrag 1970 en de Rmmv 2013 ook belast met het toezicht op de naleving van die 
wetten. De toezichthouders worden in de regel al belast met het toezicht op de naleving 
van alle sectorale wetten op het terrein van cultureel erfgoed. Met deze bepaling zal dat 
aanwijzingsbesluit eenvoudiger zijn. 
 
Artikel 8.6.  Bijzondere bevoegdheden 
Oud: artikelen 17 en 18 Wbc, artikel 9 Wet bezet gebied, artikel 9 
Uitvoeringswet UNESCO-verdrag 1970 en artikel 63, derde lid, Mw 1988 
juncto artikel 5.13 Wabo 
Wijziging: geen wijziging 
Naast de algemene bevoegdheden uit de Awb beschikken de toezichthouders op grond 
van dit wetsvoorstel over enkele bijzondere bevoegdheden. Deze bijzondere 
bevoegdheden zijn overgenomen uit de huidige wetgeving en zijn er op gericht om zeker 
te kunnen stellen dat bepaald beschermd erfgoed aanwezig is. Het kan dan gaan om het 
betreden van woningen om te controleren of aangewezen cultuurgoederen niet 
verplaatst zijn of om te controleren dat niet in strijd met de verboden in hoofdstuk 6 
beschermde cultuurgoederen uit andere landen aanwezig zijn. Ten aanzien van die 
laatste cultuurgoederen beschikken de toezichthouders ook over de bevoegdheid om 
ruimten en voorwerpen te verzegelen en om de sterke arm in te schakelen. 
De bevoegdheid tot het binnentreden van een woning bestaat in alle wetten op het 
terrein van cultureel erfgoed die opgaan in dit wetsvoorstel. Wel wordt nogmaals 
benadrukt dat voor de toepassing van deze bevoegdheid ook voor de toezichthouders op 
grond van de Algemene wet op het binnentreden in beginsel een voorafgaande 
machtiging is vereist (tenzij sprake is van een spoedeisende situatie). 
 
W 
141 

 
1. het verbod tot vernielen of beschadigen van een rijksmonument (artikel 11, 
eerste lid); 
2. het verbod om zonder vergunning van de Minister van OCW een rijksmonument 
dat een archeologisch monument is te verstoren en de procedure van 
vergunningverlening inclusief schadevergoedingsbepalingen (artikelen 11, 
tweede lid, tot en met 29); 
3. de aanwijzing en bescherming van stads- en dorpsgezichten (artikelen 35 en 
36); 
4. de bescherming van archeologie in ruimtelijke besluiten (artikelen 38 tot en met 
43); 
5. maatregelen nemen bij schade aan archeologische monumenten (artikelen 56 
tot en met 59); 
6. de handhaving van bovenstaande bepalingen (artikel 63). 
De bepalingen die van kracht blijven moeten gelezen worden in de context van 
onderhavig wetsvoorstel. Sommige begrippen zijn op onderdelen aangepast ten opzichte 
van de Mw 1988. Zo wordt in dit wetsvoorstel bijvoorbeeld niet meer gesproken over 
‘beschermd monument’ maar over ‘rijksmonument’. Bedoeld is continuïteit te bieden in 
bescherming en begrippen moeten zo gelezen worden. Zo moet het verbod tot vernieling 
en de verplichting voor een vergunning om een archeologisch rijksmonument te 
verstoren ook gelden voor rijksmonumenten die op grond van de Erfgoedwet zijn 
aangewezen. 
Tweede lid. Gedurende de tijd dat de hierboven genoemde onderdelen van de Mw 1988 
van kracht blijven, moeten bij de toepassing daarvan twee andere wettelijke bepalingen 
waarin verwezen wordt naar de Mw 1988 van kracht blijven. Het gaat allereerst om 
rechtstreeks beroep (zonder bezwaar) tegen besluiten op een verzoek tot 
schadevergoeding in verband met een vergunning voor verstoring van een archeologisch 
rijksmonument (bijlage bij de Awb). Daarnaast gaat het om de strafrechtelijke sancties 
op niet naleven van het verbod tot vernielen of beschadiging van een rijksmonument en 
het verbod om zonder vergunning een archeologisch rijksmonument te verstoren (artikel 
1a, onderdeel 2, van de Wed). Bij besluiten op verzoeken tot schadevergoeding op 
grond van artikel 29 Mw 1988 blijft dus rechtstreeks beroep gelden en op schending van 
de verboden in artikel 11 Mw 1988 blijven de strafrechtelijke sancties van de Wed van 
toepassing. 
 
Artikel 9.2.  Beschermde zaken 
Er verandert niets in de status van beschermde monumenten en beschermde 
voorwerpen en verzamelingen. Zij behouden de beschermde status onder dit 
wetsvoorstel. 
Eerste lid. Beschermde monumenten die zijn aangewezen op grond van de Mw 1988 
moeten gezien worden als rijksmonumenten in dit wetsvoorstel. Dat wil zeggen dat die 
monumenten worden geacht te zijn ingeschreven in het rijksmonumentenregister.  
Tweede lid. Beschermde voorwerpen en beschermde verzamelingen op grond van de 
Wet tot behoud van cultuurbezit zijn beschermde cultuurgoederen en beschermde 
verzamelingen als bedoeld in dit wetsvoorstel. 
 
Artikel 9.3.  Eerbiedigende werking Monumentenwet 1988 
W 
143 

 
hierover in de Wbc. De procedure rond het geven van bedenkingen tegen handelingen is 
in dit wetsvoorstel op enkele punten aangepast. Gezien die wijzigingen past het niet om 
gemelde voornemens overeenkomstig de nieuwe regels te behandelen. 
Tot slot worden ook aanvragen tot vergoeding van uitgaven in verband met gemaakte 
bedenkingen overeenkomstig de regeling hiervoor in de Wbc afgehandeld. Dit 
wetsvoorstel biedt hiervoor in artikel 4.16 ook een regeling, maar deze is aangepast aan 
de gewijzigde procedure bij het maken van bedenkingen. De Wbc blijft ook van 
toepassing op geschillen die voortvloeien uit besluiten die hieromtrent worden genomen. 
Tweede lid. Vergunningen door de Minister van OCW afgegeven op grond van de Wbc 
voor verplaatsing van cultuurgoederen buiten Nederland of de Europese Unie blijven van 
kracht. Zij gelden als vergunningen in de zin van artikel 4.21 of artikel 4.22 van dit 
wetsvoorstel. 
 
Artikel 9.5.  Besluiten tot inbewaringneming 
De bepalingen van de Wet bezet gebied en de Uitvoeringswet UNESCO-verdrag 1970 zijn 
zonder wijzigingen overgenomen in dit wetsvoorstel. Voor zover voor de 
inwerkingtreding van dit wetsvoorstel besluiten zijn genomen tot inbewaringneming van 
cultuurgoederen en de inbewaringneming nog niet is verlopen, moeten die besluiten 
geacht te zijn genomen op grond van dit wetsvoorstel. Een cultuurgoed dat op grond 
van de Wet bezet gebied in bewaring is genomen moet dus worden geacht op grond van 
artikel 6.11 van dit wetsvoorstel in bewaring te zijn genomen. Die inbewaringneming is 
niet aan enige termijn gebonden. Voor een cultuurgoed dat op grond van de 
Uitvoeringswet UNESCO-verdrag 1970 in bewaring is genomen, betekent dit dat sprake 
is van een inbewaringneming als bedoeld in artikel 6.4 van dit wetsvoorstel. De 
termijnen genoemd in dat artikel vangen aan op het moment dat de inbewaringneming 
feitelijk is aangevangen. De inbewaringneming kan dus nooit langer zijn door deze 
overgangsbepaling. 
 
Artikel 9.6.  Opgravingsvergunning 
Eerste lid. Op opgravingen die zijn aangevangen voor inwerkingtreding van dit 
wetsvoorstel blijft de Mw 1988 van toepassing. Dit betekent dat het systeem van de 
opgravingsvergunning hierop van toepassing blijft. 
Tweede lid. Gedurende het jaar na inwerkingtreding van dit wetsvoorstel is het nog 
toegestaan om op grond van een opgravingsvergunning een opgraving te verrichten. Na 
dat jaar moet degene die deze handelingen verricht over een certificaat beschikken, 
tenzij het een opgraving als bedoeld in het eerste lid betreft. Zie voor een nadere 
toelichting hierop paragraaf 5.3.3 van het algemeen deel van deze memorie van 
toelichting. Voor het geval de opgraving in dat overgangsjaar wordt afgerond, is voor de 
duidelijkheid aangegeven dat de regels rond het melden van het einde van de opgraving 
en het deponeren van vondsten, rapporten en documentatie geregeld in artikel 5.6 van 
dit wetsvoorstel van toepassing zijn. 
Derde lid. De eerste twee jaar na inwerkingtreding van dit wetsvoorstel kan de Minister 
van OCW certificerende instellingen aanwijzen die nog niet beschikken over accreditatie 
van de Raad voor Accreditatie. Instellingen die gedurende die twee jaar worden 
aangewezen moeten twee jaar na inwerkingtreding aantonen dat zij inmiddels 
beschikken over de accreditatie. Als zij dit niet kunnen aantonen dan voldoen zij niet aan 
het geregelde wettelijke certificatiesysteem en gaat de Minister over tot schorsing of 
W 
145 

 
 
Artikel 11.2.  Inwerkingtreding 
Streefdatum voor inwerkingtreding van dit wetsvoorstel is 1 januari 2016. Deze datum is 
onder meer relevant voor de musea. De beheeroovereenkomsten met de voormalig 
rijksmusea zijn met ingang van 1 januari 2017 ingetrokken. Voor die tijd dienen de 
musea duidelijkheid te hebben of zij een wettelijke taak tot beheer krijgen. In 2016 
moet hiervoor de besluitvorming tot stand komen. Dit is mede ook relevant voor de 
aanvraag die de musea kunnen indienen voor vierjaarlijkse subsidie op grond van de 
Wsc. De nieuwe vierjaarlijkse periode vangt aan op 1 januari 2017 en aanvragen moeten 
begin 2016 ingediend worden. 
De mogelijkheid van gedifferentieerde inwerkingtreding is opgenomen omdat dit 
wetsvoorstel onder meer verband houdt met andere wetswijzigingen (Omgevingswet en 
nieuwe Comptabiliteitswet). Behandeling van die trajecten zou ertoe kunnen leiden dat 
onderdelen van dit wetsvoorstel op een later tijdstip in werking moeten treden. 
 
 
III. TRANSPONERINGSTABELLEN 
 
 
 
Monumentenwet 1988 
oud nieuw opmerking 
1 a-e, h: 1.1 in samenhang - Aanwijzingscriteria zijn uit begripsbepaling 
met 3.1 en 5.1 gehaald en naar 3.1 verplaatst; 
f-g: 1.1 (in combinatie - Monument en archeologisch monument zijn 
met de bijlage, onder A)  opnieuw gedefinieerd; 
Omgevingswet. - Beschermd stads- of dorpsgezicht geregeld 
via instructie ogv Omgevingswet; 
- wat onder een opgraving wordt verstaan is 
inhoudelijk in artikel 5.1 omschreven. 
2 Eerste lid: Vervalt Gebruik monument wordt niet meer expliciet 
Tweede lid: 3.1, derde lid genoemd, want valt onder algehele 
belangenafweging. 
3 3.1 en 3.2 - Aanwijzing gebeurt volgens de uov, die wordt 
gevoerd door Minister van OCW; 
- Beslistermijn gaat van tien naar zes 
maanden. Advies Raad voor cultuur vervalt. 
4 3.2, vijfde lid  
5 Bijlage, onder A, bij de Via de definities van rijksmonumentenactiviteit 
Omgevingswet en voorbeschermd rijksmonument en de 
vergunningplicht op grond van artikel 5.1, 
eerste lid, onder c, van de Omgevingswet is de 
voorbescherming geregeld. 
6 Eerste lid: 3.3, eerste en Openbaarheid geregeld via het centrale 
derde lid register. 
Tweede lid: 3.3, vijfde lid 
Derde lid: 3.3, tweede lid. 
W 
147 

 
vervallen meer nodig; 
Derde lid: 16.77 - vergunning wordt in de Omgevingswet niet 
Omgevingswet van rechtswege verleend; 
Vierde lid: 16.86 - opschortende werking is beperkt tot twee 
Omgevingswet weken, verlenging mogelijk bij verzoek om 
voorlopige voorziening; 
- mededeling van besluiten wordt bij 
onderliggende regelgeving van de 
Omgevingswet geregeld. 
19 Eerste en derde lid: 5.32 - de aan de omgevingsvergunning te 
Omgevingswet verbinden voorschriften worden nader 
Tweede lid: 5.34 uitgewerkt in onderliggende regelgeving van 
Omgevingswet de Omgevingswet; 
- ook de omgevingsvergunning kan voor een 
bepaalde tijd worden verleend. 
20 Hoofdstuk 20 Vergunningenregisters worden materieel in 
Omgevingswet onderliggende regelgeving op grond van 
hoofdstuk 20 Omgevingswet geregeld. 
21 Eerste lid: 5.38, tweede - intrekkingsbevoegdheid wordt bij amvb 
lid, Omgevingswet geregeld 
22-29 Wordt later ingevoegd in Bepalingen over schadevergoeding ingevolge 
de Omgevingswet beslissing op een aanvraag om vergunning 
gaan eveneens naar de Omgevingswet. 
34 Eerste en zesde lid: 7.3 - Instandhouding is gesplitst in normaal 
Tweede en vijfde lid: onderhoud en restauratie; 
vervallen - Artikel 34, tweede lid, heeft geen 
Derde en zevende lid: 7.7 meerwaarde. 
Vierde lid: 7.5 
34a vervalt Rijksbeleid voor het verstrekken van specifieke 
uitkeringen ter bestrijding van excessieve 
kosten is sinds 2011 beëindigd. 
35 2.34, derde lid, Wordt vervangen door een instructie van de 
Omgevingswet Minister van OCW in overeenstemming met de 
Minister van Infrastructuur en Milieu 
36 2.34, derde lid, De instructie verplicht de gemeente een 
Omgevingswet beschermingsregime in te richten, met 
inbegrip van een passend 
sloopvergunningenregime. 
38, 40 en 5.32, tweede en vierde - in de onderliggende regelgeving bij de 
41 lid, en 16.53, tweede en Omgevingswet kunnen zowel regels voor een 
vierde lid, Omgevingswet aanvraag als voorschriften aan de 
omgevingsvergunning worden gesteld die 
verband houden met de archeologie; 
- in het omgevingsplan kunnen ook regels 
worden gesteld over het archeologisch 
onderzoek in het kader van de 
aanvraagvereisten voor een 
W 
149 

 
Omgevingswet, over archeologische 
toevalsvondsten van algemeen belang. 
57 Afdelingen 10.1 en 10.3 De verplichting om te dulden dat een terrein in 
en artikel 10.19 het belang van archeologisch onderzoek wordt 
Omgevingswet betreden en dat daarop archeologisch 
onderzoek wordt gedaan, gaat over naar 
hoofdstuk 10 over gedoogplichten in de 
Omgevingswet. 
58 en 59 10.29 en (het later in te - artikel 10.29 van de Omgevingswet bepaalt 
voegen) hoofdstuk 15 dat een gedoogplicht het recht op 
Omgevingswet schadevergoeding onverlet laat; 
- de uitwerking van de 
schadevergoedingsbepalingen in de 
Omgevingswet vindt op een later tijdstip plaats 
in het daartoe gereserveerde hoofdstuk 15 
60 5.13 Redactioneel aangepast. 
63 8.1 Redactioneel aangepast 
65-69 vervallen Betreft overgangsrecht in verband met de Wet 
op de archeologische monumentenzorg. 
70 vervalt Is de citeertitel. 
 
 
 
Uitvoeringswet UNESCO-verdrag 1970 
oud nieuw opmerking 
1 Onder a: 1.1 Begrip verdrag is gewijzigd in Unesco-verdrag 
Onder b-d: 6.1 1970 
2 3.13  
3 6.3  
4 6.7  
5 Vervalt Wijzigde een andere wet 
6 vervalt Wijzigde een andere wet 
7 6.2  
8 8.3  
9 8.6  
10 Eerste en derde lid: 6.4  
Tweede lid: 6.5 
Vierde lid: 6.6, eerste lid 
12 vervalt Wijzigde andere wet 
12a Vervalt Wijzigde andere wet 
13 6.8 Datum van inwerkingtreding van de 
Uitvoeringswet UNESCO-verdrag 1970 is 
verwerkt in de bepaling 
14 Vervalt is de inwerkingtredingsbepaling 
15 vervalt is de citeertitel 
 
W 
151 

 
17 8.6, eerste lid, onder a   
18 8.6, eerste lid, onder b  
21 Vervalt Er is geen noodzaak om nadere regels te 
stellen 
22 Vervalt Was citeertitel 
 
 
Wet bezet gebied 
Oud nieuw Opmerking 
1 Onder a: 1.1  
Onder b-d: 6.9 
2 6.10  
3 6.11  
4 6.12 De bezitter is toegevoegd in overeenstemming 
met de teruggave bij Unesco-verdrag 1970 
5 6.13  
6 6.14  
7 6.15  
8 8.3  
9 8.6  
11 Vervalt Wijzigde andere wet 
12 Vervalt Is de inwerkingtredingsbepaling 
13 vervalt Is de citeertitel 
 
 
 
Besluit rijkssubsidiëring instandhouding monumenten 2013 
oud nieuw opmerking 
1 1.1 De begrippen eigenaar en zelfstandig onderdeel 
worden bij lagere regelgeving gedefinieerd 
gezien de specifieke betekenis 
2 7.8 De voorwaarden waaronder een lening wordt 
verstrekt worden in zijn geheel in de 
Staatscourant gepubliceerd. Hieronder vallen 
ook de berekeningswijze voor de hoogte van de 
lening en de waarborgen ter zekerheid. 
3 Eerste lid: 7.3, eerste lid  
Tweede lid: 7.7, eerste 
lid 
4 Eerste lid: 7.3, tweede  
lid 
Tweede lid: 7.7, tweede 
lid 
5 7.4  
6 7.5  
7 7.6  
W 
153 

