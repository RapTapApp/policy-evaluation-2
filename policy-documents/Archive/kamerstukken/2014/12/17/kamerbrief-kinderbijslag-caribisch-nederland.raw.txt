 
 
 
 
 
 
 
 
 
> Retouradres Postbus 90801 2509 LV  Den Haag 
 
 
De Voorzitter van de Eerste Kamer 
Postbus 90801 
der Staten-Generaal 
2509 LV  Den Haag 
Binnenhof 22  
Anna van Hannoverstraat 4 
T 070 333 44 44 
2513 AA  S GRAVENHAGE 
F 070 333 40 33 
2513AA22 
www.rijksoverheid.nl 
 
Contactpersoon 
 
 
Onze referentie 
2014-0000189196 
 
Datum 17 december 2014 
 
Betreft Kinderbijslag Caribisch Nederland 
 
 
Bij gelegenheid van de begrotingsbehandeling SZW 2014 heeft de Tweede Kamer 
een motie van het lid Schouten aangenomen, waarin de regering wordt verzocht 
om in 2014 te onderzoeken welke mogelijkheden er zijn om de kinderkorting op 
Bonaire, Sint Eustatius en Saba om te vormen tot een kinderbijslagregeling.  
Bij brief van 20 maart 2014 (Kamerstukken I, 2013/14, 33 750 IV, O) heb ik 
toegezegd de informatie die ik hierover aan de Tweede Kamer zend, tevens aan 
de Eerste Kamer te doen toekomen. Met deze brief los ik deze belofte in.    
 
Bij brief van 25 november 2014 (Kamerstukken II, 2014/15, 34 000 XV, nr. 54) 
heb ik de Tweede Kamer geïnformeerd dat ik de aan de motie ten grondslag 
liggende analyse deel dat het huidige systeem een verzilveringsproblematiek voor 
gezinnen met een lager inkomen tot gevolg heeft. Een kinderbijslagregeling in 
plaats daarvan zou dat bezwaar opheffen.  
 
In reactie op bovengenoemde brief heeft de Tweede Kamer bij gelegenheid van 
de begrotingsbehandeling 2015 een motie van de leden Schouten en Van Laar 
(Kamerstukken II, 2014/15, 34 000 XV, nr. 36) aangenomen. In deze motie 
wordt  de regering verzocht om de fiscale kinderkorting per 1 januari 2016 op 
dusdanige wijze om te vormen tot een kinderbijslagregeling dat niemand erop 
achteruitgaat (wat neerkomt op een bedrag van $ 38 per kind per maand), en 
over de uitwerking hiervan in overleg te treden met de bestuurscolleges van de 
eilanden. Met deze motie is duidelijk een richting aangegeven, waarmee ik – ten 
behoeve van de bevolking van Caribisch Nederland – graag aan de slag ga.     
 
 
De Staatssecretaris van Sociale Zaken  
en Werkgelegenheid, 
 
 
 
 
Jetta Klijnsma 
 
 Pagina 1 van 1 

