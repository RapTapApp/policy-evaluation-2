 
1 
 
 
> Retouradres Postbus 20301 2500 EH  Den Haag 
 
 Directoraat-Generaal 
Jeugd en 
Aan de Voorzitter van de Tweede Kamer 
Sanctietoepassing 
der Staten-Generaal 
Directie Sanctie- en 
Postbus 20018  Preventiebeleid 
2DSP 
2500 EA  DEN HAAG 
  
Turfmarkt 147 
 
2511 DP  Den Haag 
 
Postbus 20301 
2500 EH  Den Haag 
www.rijksoverheid.nl/venj 
  
  
 
Ons kenmerk 
596123 
  
Datum 16 december 2014 Bij beantwoording de datum 
en ons kenmerk vermelden. 
Onderwerp Detentiecapaciteit Sint Eustatius 
Wilt u slechts één zaak in uw 
brief behandelen. 
Tijdens het Algemeen Overleg (AO) op 13 november 2014 over de justitieketen  
 
BES-eilanden heb ik toegezegd uw Kamer vóór het kerstreces te informeren over 
de detentiecapaciteit op Sint Eustatius. Met deze brief doe ik de toezegging 
gestand.   
 
Tot mijn spijt heb ik moeten constateren dat de geraamde bouwkosten voor de 
justitiële inrichting op Sint Eustatius dermate hoog uitvallen, dat het 
investeringsbedrag niet in verhouding staat tot het feitelijke gebruik van de 
inrichting: circa € 14 mln. voor 18 detentieplaatsen. De hoge investeringskosten 
zijn onder andere het gevolg van de aan de bouwlocatie gerelateerde vereisten, 
mede omwille van de benodigde orkaaneisen. Mede ingegeven door de noodzaak 
van een doelmatige besteding van overheidsmiddelen zie ik geen ruimte om de 
plannen voor deze detentievoorziening op Sint Eustatius voort te zetten. De 
belanghebbenden in Caribisch Nederland zijn hierover reeds geïnformeerd.  
 
Met het besluit om af te zien van een nieuwe inrichting op Sint Eustatius, blijft de 
Justitiële Inrichting Caribisch Nederland (JICN) op Bonaire de detentievoorziening 
voor heel Caribisch Nederland. Het is echter geenszins mijn bedoeling om hiermee 
voorbij te gaan aan de consequenties hiervan voor de Bovenwindse eilanden Saba 
en Sint Eustatius. Daarom heb ik de Dienst Justitiële Inrichtingen (DJI) verzocht 
om in samenwerking met het Korps Politie Caribisch Nederland (KPCN), het 
openbaar ministerie van Bonaire, Sint Eustatius en Saba en de JICN een 
alternatief voorstel uit te werken. Ik verwacht u hierover in het voorjaar van 2015 
te kunnen informeren. Tot die tijd worden passende maatregelen genomen bij 
acute situaties. 
 
De Staatssecretaris van Veiligheid en Justitie, 
 
 
 
 
 
 
F. Teeven  
   
 1 
 

