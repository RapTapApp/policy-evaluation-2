 
 
>Retouradres Postbus 16375 2500 BJ Den Haag  
 
De voorzitter van de Tweede Kamer der Staten-Generaal 
Internationaal Beleid 
 
 
IPC 2300 
Postbus 20018  
 
 
2500 EA.DEN HAAG 
Rijnstraat 50  
Den Haag 
Postbus 16375 
2500 BJ Den Haag 
www.rijksoverheid.nl 
 
 
Onze referentie 
 
693673 
Bijlagen 
2 
Datum 18 december 2014 
Betreft Uitvoering toezeggingen uit Algemeen Overleg Kwaliteit onderwijs in 
 
Caribisch Nederland van 15 oktober 2014  
 
 
 
 
 
In vervolg op mijn toezeggingen tijdens het Algemeen Overleg Kwaliteit onderwijs 
in Caribisch Nederland op 15 oktober ontvangt u hierbij het advies van de 
Nederlandse Taalunie (NTU) over het Nederlands als Vreemde Taal, nadere 
informatie over de invoering van de referentieniveaus in het voortgezet onderwijs 
en de resultaten van het recente onderzoek inzake de bekostiging van het 
voortgezet onderwijs inclusief inzicht in de bekostigingssystematiek in het primair 
onderwijs, voortgezet onderwijs en middelbaar beroepsonderwijs.  
 
Advies van de Nederlandse Taalunie over Nederlands als Vreemde Taal 
 
Achtergrond advies 
 
Voor de meeste leerlingen in Caribisch Nederland is het Nederlands een vreemde 
taal. De Inspectie van het Onderwijs constateert in haar themarapportage (bijlage 
bij Kamerstuk 31568-137), dat dit een extra opgave voor de scholen is en een 
belangrijk knelpunt vormt voor het verhogen van de onderwijskwaliteit.  
 
Ik heb daarom de Taalunie gevraagd mij te adviseren over wat er nodig is om te 
komen tot een passend onderwijsaanbod van het Nederlands, rekening houdend 
met het feit dat het in Caribisch Nederland een vreemde taal is. In dat kader heb 
ik ook gevraagd hoe om te gaan met het referentiekader voor de Nederlandse taal 
(en rekenen) dat dit schooljaar in het voorgezet onderwijs wordt ingevoerd. 
Verderop in deze brief ga ik in op de invoering van de referentieniveaus. 
 
Aanbevelingen Taalunie 
 
De Taalunie stelt vast dat voor de drie eilanden in Caribisch Nederland vanwege 
de verschillen in taalsituatie, de rol van het Nederlands en de onderwijscontexten 
maatwerk per eiland voor het onderwijs Nederlands noodzakelijk blijkt.  
 
Voor Bonaire adviseert de Taalunie dat Nederlands de taal van het onderwijs en 
van de examens zal blijven. Het Nederlands heeft voor de leerlingen op dit eiland 
de functie van toegangspoort naar (kennis)ontwikkeling en bereidt voor op het 
behalen van een diploma. Om het niveau van het Nederlands te verbeteren, 
 Pagina 1 van 8 
 

 
 
Onze referentie 
Invoering van de referentieniveaus in het voortgezet onderwijs 
 
 
In het algemeen overleg van 15 oktober 2014 heb ik u aangegeven de 
referentieniveaus voor Nederlandse Taal en rekenen ook voor het voortgezet 
onderwijs in Caribisch Nederland te zullen invoeren. Dit doe ik dan voor Bonaire 
en voor die leerlingen op Sint Eustatius voor wie nog geen onderwijs wordt 
verzorgd op grond van de Caribische examenstructuur, het CXC model.  
 
Bij de invoering van de referentieniveaus heb ik een balans gezocht tussen 
gepaste druk en noodzakelijke versoepeling. De druk wordt gevormd door de 
invoering van de referentieniveaus, de versoepeling is gevonden in de wijze 
waarop wordt omgegaan met de normering van de Nederlandse Taal en de 
aangescherpte slaag-zakregeling. De aanscherping van de slaag-zakregeling 
wordt voorlopig nog niet toegepast in Caribisch Nederland. Nederlands wordt 
genormeerd als moderne vreemde taal. Hier liggen de volgende overwegingen 
aan ten grondslag. De huidige slaagpercentages in Caribisch Nederland zijn laag. 
De invoering van de referentieniveaus Nederlandse taal in het examen Nederlands 
kan van grote invloed zijn op het slagingspercentage. De kans is groot dat zonder 
een aangepaste normering een belangrijke groep leerlingen niet in staat is een 
diploma voortgezet onderwijs te behalen. Dit zou versterkt worden door het 
tegelijkertijd invoeren van de aangescherpte slaag- zakregeling.  
 
Basisschoolleerlingen in Caribisch Nederland hebben nog steeds aanzienlijke 
leerachterstanden ten opzichte van de voor Europees Nederlands geldende 
ondergrenzen. Het is niet reëel dat deze leerachterstand op afzienbare termijn in 
het voortgezet onderwijs ingelopen kan worden. Tenslotte wordt voor de eerste 
examens Nederlands die in 2015 in het vmbo worden afgenomen het volgende 
gedaan: 
• De examens zijn ontdaan van onbekende Nederlandse en Europese begrippen 
en voorbeelden en die worden vervangen door een Caribisch voorbeeld. 
• De examens zijn ontdaan van begrippen die meerdere betekenissen kunnen 
hebben.  
Hiermee wordt ook rekening gehouden met de aanbevelingen van de Nederlandse 
Taalunie in haar advies. 
 
De invoering van de referentieniveaus Nederlandse taal en rekenen kan niet los 
worden gezien van de overige maatregelen die zijn en worden genomen om de 
onderwijskwaliteit te verbeteren. Op andere gebieden onderneem ik bijvoorbeeld 
de volgende acties: 
• Investeringen op het gebied van huisvesting, personeel en expertise. 
• Voor de periode 2015 tot 2018 wordt aanvullende bekostiging beschikbaar 
gesteld. 
 
Resultaten onderzoek inzake de bekostiging van het voortgezet 
onderwijs inclusief inzicht in de bekostigingssystematiek in het primair 
onderwijs, voortgezet onderwijs en middelbaar beroepsonderwijs 
 
U heeft gevraagd in hoeverre de bekostiging in Caribisch Nederland vergelijkbaar 
is met de bekostiging die scholen in Europees Nederland krijgen. Hieronder zal ik 
hier nader op ingaan. In de bijlage vindt u een technische toelichting. Daarnaast 
informeer ik u over de resultaten van een onderzoek naar de financial governance 
in Caribisch Nederland.  
 
 Pagina 3 van 8 
 

 
 
Onze referentie 
gemiddelde school voor primair onderwijs of voortgezet onderwijs in Europees 
 
Nederland. Mijn beeld is dan ook dat de scholen in Caribisch Nederland, evenals 
de scholen in Europees Nederland, voldoende bekostiging ontvangen om 
kwalitatief goed onderwijs te kunnen bieden aan hun leerlingen.  
 
Tegelijkertijd blijft de beheersing van de financiële positie van de scholen een 
punt van aandacht. De Inspectie constateert in haar themarapportage dat de 
financiële en organisatorische situatie van de schoolbesturen divers is en varieert 
van een voldoende tot zorgelijk niveau. Daarom is ook aan ABD interim gevraagd 
om in haar rapport aanbevelingen te doen om de “financial governance” voor 
Caribisch Nederland aan te scherpen. Juist gezien de grote afstand en de 
stelselfunctie van een aantal scholen in Caribisch Nederland, is dit van belang.  
 
Hieraan wordt invulling gegeven op de volgende wijze: 
a) In de eerste plaats zal er op worden toegezien dat de huidige bepaling in de 
bekostigingsregelgeving dat scholen een sluitende begroting dienen op te stellen 
daadwerkelijk wordt nageleefd. Daarom wordt van de scholen in Caribisch 
Nederland verwacht dat zij hun begroting naar de Inspectie sturen, die vervolgens 
zal toetsen of deze begroting sluitend is.  
b) Van alle scholen wordt verwacht dat zij gebruik maken van door OCW 
beschikbaar gestelde bestuurscoaches. Deze coaches kunnen ook helpen bij het 
financieel in control houden van de organisatie.  
c) De Inspectie monitort de realisatie van de ingediende begrotingen gedurende 
het uitvoeringsjaar bij de scholen die niet goed scoren op de kernindicatoren, 
maar (nog) niet onder aangepast financieel toezicht staan.  
d) De regelgeving voor de jaarverslaggeving voor Caribisch Nederland en 
Europees Nederland wordt geharmoniseerd. Dit betekent onder meer dat ook 
scholen in Caribisch Nederland, net als in Europees Nederland al het geval is, 
voortaan een continuïteitsparagraaf moeten opnemen in hun jaarverslag zodat 
ook hun jaarverslag een prospectief element bevat.  
 
Op deze wijze ontstaat er voorafgaand aan en gedurende het uitvoeringsjaar 
meer inzicht in de financiële situatie van de scholen in Caribisch Nederland. 
 
Planning overige toezeggingen 
 
Begin volgend jaar zal ik u de inspectierapporten over de onderwijsinstellingen op 
Bonaire, Sint Eustatius en Saba toezenden. Ook zal ik in die brief ingaan op de 
mogelijkheden om (delen van) de Wet Goed Onderwijs Goed Bestuur in te voeren 
in Caribisch Nederland. De stand van zaken met betrekking tot de naleving van de 
leerplicht op de eilanden zal ik opnemen in de jaarlijkse brief over de leerplicht die 
in maart op de Dag van de Leerplicht naar de Tweede Kamer wordt gestuurd. 
 
de staatssecretaris van Onderwijs, Cultuur en Wetenschap, 
 
 
 
Sander Dekker 
  
 
 Pagina 5 van 8 
 

 
 
Onze referentie 
onderwijsinspanning voor een bbl-student aanzienlijk lager is dan die voor een 
 
bol-student. Bij de onderstaande uitleg over het vo is het mbo dus inbegrepen.  
Voor de scholen op Caribisch Nederland wordt, identiek aan de systematiek in 
Europees Nederland, het aantal fte’s (full time equivalenten) berekend voor de 
functiecategorieën directie, het onderwijzend personeel en het onderwijs 
ondersteunend personeel. De fte berekening wordt bepaald op basis van het 
totaal aantal leerlingen vermenigvuldigd met de betreffende ratio per 
functiecategorie. Deze ratio’s zijn dezelfde als die welke voor brede 
scholengemeenschappen in Europees Nederland worden gebruikt. De berekende 
totale fte’s per functiecategorie worden vermenigvuldigd met een, voor de 
betreffende functiecategorie, gemiddelde personele last. Vanwege het lagere 
prijspeil is de gemiddelde personele last die voor Caribisch Nederland wordt 
gehanteerd lager dan in Europees Nederland. De materiële bekostiging is voor 
Caribisch Nederland en Europees Nederland vergelijkbaar.  
 
Middelen voor onderwijsachterstanden en ondersteuning 
In Europees Nederland krijgen scholen op basis van de gewichtenregeling (in het 
po) en het leerplusarrangement (in het vo) extra middelen voor leerlingen met 
onderwijsachterstanden. Voor de scholen in Caribisch Nederland wordt gewerkt 
met een procentuele toeslag voor onderwijsachterstanden op de bekostiging. Voor 
het po is hierbij aangesloten bij de 8% die in 2011 in Europees Nederland 
gemiddeld beschikbaar was voor achterstanden. Inmiddels is dit percentage in 
Europees Nederland gezakt naar 6,4%, maar vanwege de aard en omvang van de 
problematiek is ervoor gekozen het initiële percentage te handhaven. Dit 
uitgangspunt wordt opnieuw beoordeeld in het kader van de al aangekondigde 
herijking van de bekostiging van het po die thans plaatsvindt op basis van de 
gegevens uit de jaarrekeningen van de drie afgelopen jaren. Overigens 
constateert de Inspectie van het Onderwijs in haar themarapportage dat de po-
scholen tevreden zijn over de hoogte van de bekostiging. Voor het vo inclusief het 
mbo geldt dat de procentuele toeslag verhoudingsgewijs vergelijkbaar is met de 
toeslag die in Europees Nederland wordt gehanteerd voor achterstandsleerlingen 
(15% van de personele bekostiging).  
 
Caribisch Nederland kent een vereenvoudigde onderwijsondersteuningsstructuur 
zonder leerlinggebonden financiering en zonder scholen voor speciaal onderwijs of 
scholen voor speciaal basisonderwijs. Uitgangspunt is dat leerlingen met een 
specifieke onderwijsbehoefte zoveel mogelijk onderwijs volgen binnen het 
reguliere onderwijs. De scholen zijn zelf verantwoordelijk voor de lichte 
ondersteuning. Daarnaast is op elk van de eilanden een Expertisecentrum 
Onderwijszorg (EOZ) werkzaam. De EOZ’s ondersteunen de scholen voor de 
zware ondersteuning en ontvangen van OCW jaarlijks subsidie voor de uitvoering 
van wettelijke taken.  
 
Bij de bekostiging van deze onderwijsondersteuningsstructuur is er wederom voor 
gekozen om de scholen te bekostigen door middel van een procentuele toeslag. 
Voor het po betreft het 10,5% van de reguliere bekostiging. Dit percentage was 
gebaseerd op de kosten voor lichte en zware ondersteuning in Europees 
Nederland. Voor het vo inclusief het mbo geldt dat voor zware ondersteuning een 
percentage van 5% wordt gehanteerd wat vergelijkbaar is met Europees 
Nederland. Voor de lichte ondersteuning geldt dat in Europees Nederland 
gemiddeld ruim 20% van de vmbo-leerlingen gebruik maakt van 
leerwegondersteunend onderwijs (waarvoor extra middelen beschikbaar worden 
 
 Pagina 7 van 8 
 

