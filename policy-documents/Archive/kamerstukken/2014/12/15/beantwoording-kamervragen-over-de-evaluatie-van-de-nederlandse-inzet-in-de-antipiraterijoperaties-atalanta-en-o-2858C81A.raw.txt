 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
der Staten-Generaal 
 
Plein 4 
Plein 2 
MPC 58 B 
2511 CR Den Haag 
Postbus 20701 
2500 ES Den Haag 
www.defensie.nl 
 
 
 
 
 
 
 
Onze referentie 
BS2014036915 
Datum 15 december 2014 
Bij beantwoording datum, 
Betreft Vragen van de vaste commissie voor Defensie over de evaluatie 
onze referentie en betreft 
van de Nederlandse inzet in de antipiraterijoperaties Atalanta en 
vermelden. 
Ocean Shield 
 
 
Hierbij ontvangt u de antwoorden op de schriftelijke vragen van de vaste 
commissie voor Defensie over de evaluatie van de Nederlandse inzet in de 
antipiraterijoperaties Atalanta van de EU en Ocean Shield van de NAVO in 2013. 
Deze vragen zijn op 26 november jl. ingezonden met het kenmerk 2014D43559. 
 
 
 
 
DE MINISTER VAN DEFENSIE  DE MINISTER VAN BUITENLANDSE ZAKEN 
 
 
 
 
J.A. Hennis-Plasschaert   Bert Koenders  
 
 
 
 
 
 
 
 
 
 
 
 
 
 
 
 
 
 
 Pagina 1 van 14  
 
 

 
 
 
houden), zal minder aantrekkelijk zijn als het schip niet onder Nederlandse vlag 
 
 
vaart. 
 
 
Vraag 3 
 
Hoe beoordeelt de koopvaardij de bescherming van de marine?   
 
Antwoord 
De Koninklijke Marine (KM) beschermt de nationale handelsbelangen door de 
bescherming van de internationale handelsvloot in het zeegebied nabij Somalië. 
Hiertoe levert de KM staven, schepen en VPD's. Mede dankzij de inspanningen 
van de KM, in combinatie met internationale maritieme inspanningen en 
zelfbeschermingsmaatregelen door de scheepvaartbranche, is het aantal kapingen 
en aanvallen op koopvaardijschepen sterk teruggebracht. Reders zijn zeer 
tevreden over de bescherming van de marine, maar geven wel aan dat VPD’s niet 
in alle gevallen aan de eisen van de koopvaardij ten aanzien van flexibiliteit, 
omvang, kosten en reikwijdte tegemoet komen. Als gevolg hiervan zijn er reders 
die geen aanvragen indienen en worden incidenteel VPD-aanvragen afgewezen.   
 
Vraag 4  
Kunt u aangeven hoeveel schepen onder de Nederlandse vlag tot op 
heden in 2014 door de gevaarlijke gebieden in de wateren bij Somalië 
zijn gevaren?  
 
Antwoord 
Jaarlijks varen circa 175 Koninkrijksgevlagde schepen door het risicogebied nabij 
Somalië. Het exacte aantal dat tot op heden in 2014 door het gebied is gevaren, 
is niet bekend. Deze gegevens worden niet systematisch door het ministerie van 
Defensie geregistreerd. 
 
Vraag 6 
Bent u bekend met incidenten door het optreden van private beveiligers 
in de afgelopen periode?  
 
Antwoord 
Nee.   
 
Vraag 7 
Wat valt er te zeggen over de dreiging van piraterij in 2014?  
 
Antwoord 
De internationale antipiraterijoperaties, alsmede de zelfbeschermingsmaatregelen 
van de scheepvaartbranche en het gebruik van beveiligers (vessel protection 
detachments en, in het geval van buitenlandse schepen, gewapende particuliere 
beveiligers), hebben het aantal incidenten sterk teruggebracht. Sinds halverwege 
2012 is het aantal geregistreerde kapingen en kapingspogingen op 
koopvaardijschepen door Somalische piraten sterk afgenomen en is er geen 
succesvolle kaping van een koopvaardijschip meer geweest. 
 
Rond de Hoorn van Afrika is op dit moment sprake van een zekere ongestoorde 
en vrije scheepvaart, maar het is waarschijnlijk dat kapingen en pogingen daartoe 
weer zullen toenemen wanneer de genoemde maatregelen niet meer worden 
nageleefd of de inzet wordt beëindigd. Hoewel verschillende Somalische 
 Pagina 3 van 14  
 
 

 
 
 
Wanneer dit percentage wordt toegepast op de totale in- en uitvoer van 
 
 
Nederland naar Azië en Oceanië (129 miljard euro in 2012) dan komen de kosten 
 
voor Nederland neer op een bedrag van 1,3 miljard euro (zie beleidsdoorlichting, 
pagina 48). Door Oceans Beyond Piracy zijn tevens schattingen gemaakt van de 
 
kosten in andere regio’s. Hieruit blijken de geschatte kosten in de wateren bij 
Somalië het hoogst.  
 
Vraag 14 
Wat zijn volgens u de huidige oorzaken van de piraterij? Speelt het 
illegaal vissen en afval dumpen in Somalische wateren nog een rol?  
 
Antwoord  
Toen het aantal piraterij-gerelateerde incidenten na 2005 toenam, werd in eerste 
instantie een relatie gelegd met illegale visserij en de grote hoeveelheden giftig 
afval die als gevolg van de tsunami in Somalië aanspoelden. Somaliërs, zo werd 
gesteld, namen met piraterij het recht in eigen handen. De oorzaak van piraterij 
is echter vooral gelegen in het feit dat het een aantrekkelijk verdienmodel is in 
een land dat wordt gekenmerkt door chronische armoede, werkloosheid en een 
gebrek aan economische kansen. Bij de zwakke federale Somalische regering 
ontbreekt het aan de middelen, het gezag en de prioriteitszin om effectief op te 
treden tegen piratennetwerken. 
 
Vraag 15 
Welke rol speelt corruptie in de zwakte van de Somalische instituties? 
Wat wordt daar aan gedaan? 
 
Antwoord 
Corruptie speelt een zeer grote rol in het functioneren van Somalische instituties. 
Somalië staat al jarenlang onderaan de Corruption Perception Index van 
Transparency International. Ook de periodieke rapporten van de Somalia-Eritrea 
Monitoring Group (SEMG), ingesteld door de VN-Veiligheidsraad en met een 
verregaand mandaat om de naleving van sancties tegen Somalië te onderzoeken, 
documenteren keer op keer gevallen van grootschalige corruptie met medeweten 
van de hoogste politiek kringen.  
 
In reactie op zorgen van donoren over corruptie is in april 2014 het Financial 
Governance Committee (FGC) opgericht. Hierin hebben de Somalische regering 
en een aantal vertegenwoordigers van de Wereldbank, de Afrikaanse 
Ontwikkelingsbank en het IMF zitting. Doel van het FGC is de Somalische 
overheid te helpen bij het verbeteren van de financiële beheerssystemen en zo 
het vertrouwen van donoren te vergroten.  
 
Ook de VN-Veiligheidsraad reageert op de corruptie in Somalië in de resoluties die 
naar aanleiding van de SEMG-rapporten zijn aangenomen. In deze resoluties 
wordt de Somalische regering opgeroepen corruptie en andere misstanden aan te 
pakken. Tegelijkertijd blijft internationale steun aan de federale regering van 
Somalië noodzakelijk om een terugval naar de staat waarin Somalië voor 2012 
verkeerde, te voorkomen. Ook Nederland zet de steun aan de Somalische 
regering voort via de bijdrage aan de New Deal. Het is daarnaast van belang dat 
de internationale gemeenschap de Somalische regering blijft wijzen op haar 
verantwoordelijkheden. Nederland doet dit bilateraal en via de EU. 
 
 Pagina 5 van 14  
 
 

 
 
 
UNODC al meer trainingen kunnen geven en zijn meer stappen gezet om de 
 
 
kustwacht van een juridische basis te voorzien.  
 
 
Vraag 19 
 
Hoeveel berechte piraten verblijven er in Nederland?  
 
Antwoord 
In totaal zijn ongeveer 25 personen in Nederland berecht. Van deze berechte 
piraten bevinden zich nog ongeveer vijf personen in detentie in Nederland. Alle 
overige berechte piraten zijn inmiddels teruggekeerd naar Somalië. 
 
Vraag 20  
Wordt het boorden van piratenschepen of gekaapte schepen gezien als 
“boots on the ground”?  
 
Antwoord 
Nee. 
 
Vraag 21  
Hoeveel operaties zijn er onder Atalanta geweest met effect op land?  
 
Antwoord 
In mei 2012 is in operatie Atalanta één keer een logistiek kamp van piraten 
vanuit de lucht aangevallen. Het begrip ‘met effect op land’ moet in een bredere 
context worden bezien. Met engagement- en trainingsactiviteiten wordt vanaf 
schepen bijgedragen aan draagvlak onder de bevolking en wordt een bijdrage 
geleverd aan regionale capaciteitsopbouw. Ook dit zijn effecten op het land. De 
antipiraterijoperaties laten zien dat effecten op het land en op zee niet los van 
elkaar moeten worden beschouwd.    
  
Vraag 22  
Wie bepaalt welke operaties worden ondernomen door Combined 
Maritime Forces (CMF)? Welk soort operaties zijn dat?  
 
Antwoord 
Het operationele programma van de CMF-eenheden wordt vastgesteld door het 
CMF-hoofdkwartier in Bahrein. Dit hoofdkwartier bestaat uit personeel van alle 
landen die meedoen aan CMF. Nederland levert wel stafofficieren aan de CMF-staf 
en de staf van de CMF-taskforce CTF 151 op zee, maar geen schepen. De CTF 
151-eenheden voeren gelijksoortige operaties uit als de Navo en EU taskforces. 
Het verschil is dat de CTF 151 relatief meer patrouilles in de Golf van Aden 
uitvoert.   
 
Vraag 23 
Worden in de Shared Awareness en Deconfliction (SHADE) vergaderingen 
ook bewapende drone operaties besproken? Zo ja, kan de Kamer hier een 
overzicht van krijgen?  
 
Antwoord 
In de SHADE vergaderingen wordt niet gesproken over bewapende drone-
operaties.  
 
 Pagina 7 van 14  
 
 

 
 
 
Vraag 28  
 
 
Wie zijn de “independent deployers”? Kan de Kamer hiervan een 
 
overzicht krijgen?  
 
 
Antwoord 
Tijdens de aanwezigheid van Nederlandse marine-eenheden in 2013 hebben 
marineschepen van China, India, Iran, Japan, Rusland en Zuid-Korea als 
independent deployer koopvaardijschepen begeleid. 
 
Vraag 29  
Is het tekort aan patrouillevliegtuigen opgelost?  
 
Antwoord 
Het tekort aan patrouillevliegtuigen bij de Navo-operatie Ocean Shield neemt toe. 
Dit wordt deels veroorzaakt door het feit dat de Verenigde Staten haar 
patrouillevliegtuigen momenteel inzet in de strijd tegen ISIS. Ook hebben andere 
landen het aantal eenheden en/of vluchten teruggebracht, veelal om budgettaire 
redenen. Vanaf medio december 2014 zijn er geen patrouillevliegtuigen 
beschikbaar voor het zuidelijke deel van de High Risk Area. 
 
Voor de taken van de EU-operatie Atalanta zijn momenteel voldoende 
patrouillevliegtuigen beschikbaar. De EU hanteert een minimum van drie 
toestellen. De prognose voor 2015 is dat er sporadisch slechts twee toestellen 
beschikbaar zijn; daarentegen zijn er langere periodes vier toestellen 
beschikbaar. 
  
Vraag 30  
Wat is de precieze indeling van patrouillevliegtuigen van de deelnemende 
landen over het gehele operatiegebied?  
 
Antwoord 
Duitsland, Japan en Spanje opereren met patrouillevliegtuigen vanuit Djibouti en 
patrouilleren het noordelijke gedeelte van het operatiegebied. Italië opereert met 
een aantal onbemande vliegtuigen vanuit Djibouti en het Verenigde Koninkrijk 
heeft maritieme helikopters in Muscat. Denemarken, Nieuw-Zeeland en 
Noorwegen vlogen en vliegen enkele weken of maanden per jaar vanaf de 
Seychellen. De Seychellen vliegen lokaal zelf ook.  
 
Vraag 31  
Hoeveel (functionerende) patrouillevliegtuigen heeft Nederland?  
 
Antwoord  
Sinds de sluiting van Marine Vliegkamp Valkenburg (juli 2006), heeft Nederland 
geen maritieme patrouillevliegtuigen meer.  
 
 
 
 
 
 
 Pagina 9 van 14  
 
 

 
 
 
Vraag 37  
 
 
Waarom worden er geen patrouillevaartuigen ingezet voor de piraterij 
 
bestrijding?  
 
 
Antwoord 
Nederland zet van eind augustus tot eind november 2015 een Oceangoing Patrol 
Vessel (OPV) in. Andere deelnemende landen leveren ook soortgelijke 
patrouillevaartuigen.  
 
Vraag 38  
Is het gebruik van vijf schepen voor de NAVO- en EU-inspanning 
voldoende om in de komende jaren piraterij rond Somalië in te dammen 
en/of te voorkomen?  
 
Antwoord 
De NAVO, de EU en de CMF hebben een evaluatie uitgevoerd over het aantal 
benodigde schepen in het operatiegebied nabij Somalië. Hierbij is onderscheid 
gemaakt tussen de periodes in het regenseizoen (de moessonperiodes, waarin de 
omstandigheden voor kleine bootjes zeer ongunstig zijn) en daarbuiten. Buiten 
het regenseizoen, in de periodes van ruwweg maart tot juni en september tot 
december, is piraterij het meest waarschijnlijk. 
 
Tijdens de moessonperiodes zijn vijf schepen voldoende. Buiten het regenseizoen 
zijn negen schepen wenselijk. Er wordt prioriteit gegeven aan stationering en 
inzet in de Golf van Aden, vooral wanneer er relatief weinig schepen beschikbaar 
zijn.  
 
Vraag 39 
Wat is de stand van zaken inzake de vervolging van piraten op de 
Seychellen?  
 
Antwoord 
De Seychellen tonen zich zeer actief in de vervolging en berechting van door de 
internationale marines onderschepte verdachten van piraterij. Nederland 
waardeert de inspanningen van de Seychellen op dit terrein zeer. Ook de in totaal 
26 aan de Seychellen overgedragen verdachten door Nederland zijn in het land 
vervolgd. 
  
Vraag 40 
Wanneer verwacht u dat het aangepaste mandaat, waaraan de EU en de 
NAVO werken, uitgewerkt zal zijn?  
 
Antwoord 
Het mandaat van EU Atalanta is op 21 november verlengd tot eind 2016. In het 
nieuwe mandaat zijn enkele secundaire taken aan het mandaat toegevoegd. Deze 
taken zijn gericht op het ondersteunen, waar mogelijk, van onder andere EUTM 
Somalië en EUCAP Nestor. Daarnaast zijn secundaire taken op het gebied van het 
monitoren van illegale activiteiten, zoals mensen- en wapensmokkel, toegevoegd 
om de bredere maritieme veiligheid in de Golf van Aden te bevorderen. 
 
De NAVO verlengde in juni 2014 het mandaat van Ocean Shield tot eind 2016. 
Daarbij werd besloten dat de operatie wordt voortgezet met een focused 
 Pagina 11 van 14  
 
 

 
 
 
Vraag 46  
 
 
Hoe kan het dat de uitgaven lager waren dan begroot?  
 
 
Antwoord 
 
Het verschil tussen de raming en de daadwerkelijke uitgaven kan grotendeels 
worden verklaard door het feit dat Zr.Ms. Van Speijk, anders dan voorzien, niet 
met een helikopter kon worden uitgerust. Ook zijn er in aanloop naar de missie 
nog kostenbesparende keuzes gemaakt. Een voorbeeld hiervan is de strategische 
herbevoorrading van het schip door middel van zeecontainers in plaats van 
luchttransport.  
 
Vraag 47  
Bij welke organisatie berust de verantwoordelijkheid voor de naleving 
van de Best Management Practices (BMP), zijn dat de reders of de 
kapiteins of er is een overkoepelende organisatie? Is het u bekend of 
men zich binnen de scheepvaartsector bewust is van de gevolgen van de 
verslechterende discipline in de naleving van de BMP? Zo nee, heeft u 
mogelijkheden dit onder de aandacht te brengen van de 
scheepvaartsector?  
 
Antwoord  
De verantwoordelijkheid voor het toepassen van de BMP ligt bij de reder en de 
kapitein. Periodiek komt een overzicht beschikbaar van het EU MARSEC (Maritime 
Security Committee) van schepen die zich niet hebben aangemeld bij MSCHOA 
(Maritime Security Centre Horn of Africa), hetgeen een onderdeel is van de BMP. 
Dat betreft slechts enkele Nederlandse schepen. De KVNR wijst de reders van 
deze schepen op het belang van naleving van alle BMP’s. Schepen met een 
Nederlands VPD aan boord voeren de BMP-maatregelen altijd volledig uit.  
 
Vraag 48 
Wat is de reden dat de BMP-maatregelen verslechteren?  
 
Antwoord 
Verschillende instanties, waaronder Oceans Beyond Piracy, geven aan dat de 
verleiding om het minder nauw te nemen met de BMP’s op de loer ligt als gevolg 
van de daling van het aantal incidenten. Schepen varen langzamer om brandstof 
te besparen. Hierdoor varen schepen langer door de High Risk Area. Ook varen 
schepen dichter langs de kust van Somalië, teneinde de af te leggen afstand te 
reduceren. Alle partijen sporen de industrie aan de aandacht voor de BMP’s niet 
te laten verslappen.  
 
Vraag 49  
Op welke wijze zullen binnen de NAVO en EU de operatieplannen worden 
aangepast en wanneer verwacht u daarover duidelijkheid?  
 
Antwoord 
De mandaten van Ocean Shield en Atalanta zijn inmiddels verlengd tot eind 2016. 
Deze mandaten zijn vertaald naar operatieplannen. Deze zien toe op de 
werkwijze en hierover worden in het openbaar geen mededelingen gedaan.  
 
 
 
 Pagina 13 van 14  
 
 

