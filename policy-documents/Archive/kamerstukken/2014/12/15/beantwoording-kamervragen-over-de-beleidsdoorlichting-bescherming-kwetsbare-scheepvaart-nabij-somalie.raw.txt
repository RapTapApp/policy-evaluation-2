 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
der Staten-Generaal 
 
Plein 4 
Plein 2 
MPC 58 B 
2511 CR Den Haag 
Postbus 20701 
2500 ES Den Haag 
www.defensie.nl 
 
 
 
 
 
 
 
Onze referentie 
BS2014036913 
Datum 15 december 2014 
Bij beantwoording datum, 
Betreft Vragen van de vaste commissie voor Defensie over de 
onze referentie en betreft 
beleidsdoorlichting ‘Bescherming kwetsbare scheepvaart nabij 
vermelden. 
Somalië’ 
 
 
Hierbij ontvangt u, mede namens de minister van Buitenlandse Zaken, de 
antwoorden op de schriftelijke vragen van de vaste commissie voor Defensie over 
de beleidsdoorlichting ‘Bescherming kwetsbare scheepvaart nabij Somalië’. Deze 
vragen zijn op 26 november ingezonden met het kenmerk 2014D43553.  
 
 
 
DE MINISTER VAN DEFENSIE    
 
 
 
 
J.A. Hennis-Plasschaert    
 
 
 
 
 
 
 
 
 
 
 
 
 
 
 
 
 
 Pagina 1 van 12  
 
 

 
 
 
 
 
 
Vraag 3 
 
Kunt u een actuele appreciatie geven van de veiligheidsrisico’s die 
Koninkrijk gevlagde koopvaardijschepen lopen in andere regio’s dan de 
 
Somalische maritieme regio, zoals bijvoorbeeld de Straat van Malakka en 
de Golf van Guinee?   
 
Antwoord 
Naast de veiligheidsrisico’s die schepen en hun bemanningen onder 
Koninkrijksvlag lopen in de wateren nabij Somalië lijken de veiligheidsrisico’s in 
de Golf van Guinee het meest reëel. De veiligheidsincidenten in de Golf van 
Guinee zijn echter slecht vergelijkbaar met piraterij in de wateren nabij Somalië. 
Zo zijn er in de Golf van Guinee vooral incidenten binnen de territoriale wateren 
en is vaker sprake van overvallen dan van gijzelingen van bemanningsleden.  
 
Vraag 4 
Kunt u een inschatting geven van het aantal koopvaardijschepen dat 
sinds de start van de piraterijbestrijding in 2006 is omgevlagd, omdat 
Nederland gewapende particuliere beveiligers niet toestaat aan boord 
van Koninkrijk gevlagde schepen?  
 
Antwoord 
De Inspectie Leefomgeving en Transport/Scheepvaart registreert het in- en 
uitvlaggen voor het Nederlandse scheepsregister. De redenen waarom reders in-
of uitvlaggen worden niet geregistreerd en zijn daarom niet bekend en niet te 
achterhalen. 
 
Op basis van gesprekken van het ministerie van Infrastructuur & Milieu met de 
redersvereniging kan worden afgeleid dat van de schepen die jaarlijks door het 
risicogebied nabij Somalië varen tussen de vijftien en twintig Nederlandse 
schepen, al dan niet tijdelijk, uitvlaggen om onder andere vlag legaal particuliere 
beveiligers in te huren. Uit informatie van de redersvereniging blijkt dat er 
buitenlandse reders zijn die overwegen een schip in Nederland te registreren, 
maar dit uiteindelijk niet doen omdat in Nederland het gebruik van private 
gewapende beveiligers aan boord van schepen niet wordt toegestaan. 
 
Vraag 5 
Hoeveel onbemande vliegtuigjes zijn er gebruikt in de periode 2006-
2012?  
 
Antwoord 
In de periode van 11 juli tot 22 december 2012 is een onbemand 
vliegtuigsysteem (Scan Eagle) vanaf Hr.Ms. Rotterdam ingezet. 
 
Vraag 6 
Hoe lang schat u dat inzet ten behoeve van antipiraterijoperaties rondom 
Somalië vereist zal blijven, om ongehinderde scheepvaart mogelijk te 
houden?   
 
Antwoord 
De mandaten van EU-Atalanta, waaraan Nederland in 2015 opnieuw zal 
deelnemen, en NAVO-Ocean Shield zijn verlengd tot eind 2016. De internationale 
 Pagina 3 van 12  
 
 

 
 
 
VPD-capaciteit. De aanwezigheid van militaire eenheden in het kader van de 
 
 
operaties Ocean Shield en Atalanta is een verantwoordelijkheid van de Navo en 
 
de EU. Konvooivaart wordt vooral door independent deployers, zoals bijvoorbeeld 
India, uitgevoerd.  
 
 
Vraag 12 
Kunt u met betrekking tot de inzet van militaire en private beveiligers 
aangeven hoe de verhouding is tussen private en militaire beveiligers? 
Hoe verschillend zijn de ervaringen met deze groepen?  
 
Antwoord 
De ervaringen van Nederlandse reders die VPD’s gebruiken zijn goed. Dit blijkt uit 
contacten met de reders en het feit dat deze reders VPD’s blijven gebruiken. 
Defensie beschikt niet over gegevens omtrent ervaringen met private beveiligers.    
 
Vraag 13 
Is er, vanwege de verschillende internationale samenwerkingsverbanden 
en uiteenlopende operaties, geen sprake van duplicatie, bijvoorbeeld bij 
het patrouilleren van bepaalde zeezones?  
 
Antwoord 
Duplicatie wordt zo goed als mogelijk vermeden door de onderlinge afstemming 
tussen de verschillende taskforces (zie beleidsdoorlichting, paragraaf 3.1.4, 
pagina 41). Bovendien bieden de verschillende samenwerkingsverbanden ook 
voordelen vanwege de grotere flexibiliteit (zie beleidsdoorlichting, conclusie 11 op 
pagina 70).    
 
Vraag 14 
Kunt u aangeven of independent deployers zoals China, India, Japan, 
Pakistan en Rusland het gebruik van gewapende particuliere beveiligers 
toestaan op de koopvaardijschepen die onder hun vlag varen?  
 
Antwoord 
India staat het gebruik van gewapende particuliere beveiligers op Indiase 
koopvaardijschepen niet toe. Pakistan, Japan en China staan gewapende 
particuliere beveiliging aan boord van koopvaardijschepen, varend onder 
respectievelijke nationale vlag, wel toe. In Rusland is een wetstraject ter 
regulering van het gebruik van gewapende particuliere beveiligers ingezet. 
 
Vraag 15 
Kunt u aangeven welke independent deployers in 2015 actief 
marineschepen gaan inzetten voor de bestrijding van piraterij in de 
nabijheid van Somalië?  
 
Antwoord 
Tijdens de Shared Awareness & Deconfliction Conference (SHADE) heeft een 
aantal landen aangegeven in principe deel te gaan nemen aan de bestrijding van 
piraterij nabij Somalië. India en China gaan door met het leveren van bijdragen 
evenals Rusland, Saoedi-Arabië en Jemen.   
 
 
 
 Pagina 5 van 12  
 
 

 
 
 
operatie Atalanta actief. De EUTM werkt aan de opbouw van de Somalische 
 
 
veiligheidssector door Somalische militairen te trainen. Inmiddels zijn circa 5000 
 
militairen getraind.  
 
 
EUCAP Nestor ondersteunt regionale overheden, met de nadruk op Somalië, bij 
de opbouw van maritieme veiligheidsstructuren. EUCAP Nestor heeft vooral in de 
Seychellen en Djibouti veel activiteiten succesvol uitgevoerd, waaronder de 
opbouw van de kustwacht, trainingen van maritiem personeel en advisering aan 
de overheid. EUCAP Nestor is daarnaast actief in Kenia, Tanzania en Somalië. In 
Kenia en Tanzania is het niet gekomen tot een vruchtbare samenwerking met de 
overheid, aangezien deze overheden geen blijvende samenwerkingsovereenkomst 
met EUCAP Nestor wilden aangaan. Wel zijn in Tanzania in 2014 enkele 
succesvolle activiteiten uitgevoerd, waaronder de training van maritiem 
personeel. In 2014 is de nadruk van EUCAP Nestor op Somalië komen te liggen.  
 
EUCAP Nestor heeft in Somalië de eerste trainingen verzorgd voor delen van de 
kustwacht. De recente ontplooiing van de missie in Somalië zelf moet ervoor 
zorgen dat verdere resultaten worden geboekt. Samenwerking met de Somalische 
federale regering blijft hierbij een uitdaging. De EU speciaal vertegenwoordiger 
voor de Hoorn van Afrika is actief op het gebied van diplomatie. Daarnaast kent 
de EU een ontwikkelingssamenwerkingsprogramma in de Hoorn van Afrika, met 
specifieke activiteiten in Somalië.   
 
Vraag 20 
Worden de geleerde lessen, met name die op het gebied van de 
samenhang van piraterijbestrijding met lokale politiek en 
maatschappelijke en economische ontwikkelingen, schriftelijk verwerkt?  
 
Vraag 22  
Welke lessen zijn er geleerd wat betreft lokale politieke, 
maatschappelijke en economische ontwikkelingen vanuit andere 
maritieme veiligheidsoperaties in het algemeen en meer specifiek voor 
Somalië? 
 
Antwoord vraag 20 en 22  
De geleerde lessen op het gebied van piraterijbestrijding, inclusief de samenhang 
met lokale politiek, maatschappelijke en economische ontwikkelingen, worden in 
de jaarlijkse evaluaties van de Nederlandse inzet in antipiraterijoperaties 
verwerkt. De geleerde lessen zijn ook verwerkt in de beleidsdoorlichting 
‘Bescherming kwetsbare scheepvaart nabij Somalië’.   
 
Een algemeen geleerde les is dat maritieme operaties alleen kunnen slagen als 
oorzaken op land ook worden aangepakt. De inzet op zee, van onder meer 
antipiraterijoperaties, heeft ervoor gezorgd dat het aantal incidenten sterk is 
gedaald. Echter, in een Somalië dat nog steeds wordt gekenmerkt door armoede 
en een gebrek aan economische kansen, in combinatie met een overheid die nog 
niet in staat is effectief tegen piraterij op te treden, blijft piraterij een 
aantrekkelijk verdienmodel. In Somalië is de samenwerking van de maritieme 
operaties met andere missies en activiteiten op land van groot belang.  
 
 
 
 Pagina 7 van 12  
 
 

 
 
 
belangrijke onderscheidende bijdrage kunnen leveren. Zie ook de 
 
 
beleidsdoorlichting, paragraaf 3.1.4 (pagina 35), alsmede conclusie 11 en 
 
aanbeveling 3. 
 
 
Vraag 27 
Hoe wordt de “dreiging van piraterij ”gemeten?  
 
Antwoord 
De dreiging van piraterij wordt omschreven als de verwachting van gerichte 
piraterijactiviteit jegens een individueel schip. Aan de dreiging van piraterij kan 
geen numerieke waarde worden toegekend. Deze dreiging is samengesteld uit 
mensen, middelen en intenties.  
 
In specifieke gebieden zoals de Indische Oceaan en Golf van Aden zijn  
geografische en meteorologische/klimatologische factoren ook van invloed. Zo 
heeft de moessonperiode in de zomer- en winterperiode in de Indische Oceaan 
een directe impact op de operaties van kleine schepen in dit gebied en daarmee 
een directe impact op de dreiging van piraterij. 
 
Vraag 28  
Waarom is de geactualiseerde interdepartementale notitie met de zes 
beleidslijnen van een geïntegreerde benadering niet met de Kamer 
gedeeld?  
 
Antwoord 
De notitie was een document dat in een ambtelijk overlegorgaan werd gebruikt 
voor de ontwikkeling van de Nederlandse inzetopties. Uw Kamer is op grond van 
de afspraken in het toetsingskader met artikel 100-brieven geïnformeerd over de 
voorgenomen inzet. Deze brieven bevatten de meest geactualiseerde weergave 
van de gevolgde beleidslijnen, toegespitst op die specifieke inzet. 
 
Vraag 29 
Waarom is de beleidsnotitie na 2006 niet formeel geactualiseerd? 
 
Vraag 30 
Waarom is de beleidsnotitie sinds 2006 niet meer aangepast?  
 
Antwoord op vraag 29 en 30 
Na het aanbieden van de genoemde beleidsnotitie zijn er tot eind 2012, naast de 
artikel 100-brieven, 26 kamerbrieven verstuurd die ieder deelaspecten van het 
beleid voor piraterijbestrijding behandelen. Zie bijlage 1 van de 
beleidsdoorlichting voor een overzicht. Met iedere brief werd het beleid weer een 
stapje verder ontwikkeld. Door de gevolgde geleidelijke aanpak ontstond een kort 
cyclisch leerproces dat de samenwerking tussen de vele betrokken actoren steeds 
verbeterde. Een actualisering van de beleidsnotitie zou de beleidsontwikkeling 
niet hebben versneld. Zie ook de conclusies 16 -18 uit de beleidsdoorlichting. 
 
 
 
 
 
 
 Pagina 9 van 12  
 
 

 
 
 
Vraag 36  
 
 
Was het beleid, met het oog op het Wereldbankrapport, doelmatig?  
 
 
Antwoord 
 
Het Wereldbankrapport richt zich niet specifiek op de doelmatigheid van het tot 
op heden gevoerde beleid. Het rapport propageert een beleid dat zich meer richt 
op het wegnemen van de oorzaken (incentives) van piraterij door middel van 
statebuilding. Daarnaast brengt het rapport de wereldwijde economische schade 
als gevolg van Somalische piraterij kwantitatief in kaart. Deze gegevens zijn in de 
beleidsdoorlichting (paragraaf 4.2.2) gebruikt bij een van de methoden om vast 
te stellen dat Nederland een doelmatige bijdrage heeft geleverd.      
 
Vraag 37 
Levert Nederland, anno 2014, nog steeds één militair en een civiele 
adviseur voor het Counter Piracy Programme (CPP) van het United 
Nations Office on Drugs and Crime (UNODC)?  
 
Antwoord  
De bijdrage van één militair adviseur aan UNODC is in 2012 beëindigd.  
Nederland draagt momenteel met één civiele expert bij aan het CPP van UNODC. 
 
Vraag 38  
Welke landen, naast Nederland, delen nog meer mee aan de drie 
taskforces (de zogenaamde big three)?  
 
Aan Taskforce 465 van de EU zijn schepen geleverd door België, Duitsland, 
Finland, Frankrijk, Griekenland, Italië, Noorwegen, Oekraïne, Portugal, Roemenië, 
Spanje, het Verenigd Koninkrijk en Zweden. 
 
Aan Taskforce 508 van de Navo zijn schepen geleverd door Canada, Denemarken, 
Griekenland, Italië, Japan, Nieuw Zeeland, Noorwegen, Oekraïne, Polen, Portugal, 
Spanje, Turkije, het Verenigd Koninkrijk, de Verenigde Staten en Zuid-Korea. 
 
Aan Taskforce 151 van CMF zijn schepen geleverd door Australië, Canada, 
Denemarken, Frankrijk, Japan, Nieuw Zeeland, Pakistan, Singapore, Turkije, het 
Verenigd Koninkrijk, de Verenigde Staten en Zuid-Korea. 
 
Vraag 39  
Veroorzaken de huidige verhoudingen tussen Rusland en Europa 
beperkingen in de samenwerking op het gebied van piraterijbestrijding?  
 
Antwoord 
Sinds het ontstaan van de spanningen laat Rusland schepen geen konvooi-
operaties meer uitvoeren. Wel is het overleg in de Shared Awareness & 
Deconfliction Conference (SHADE) normaal voortgezet.  
 
 
 
 
 
 
 
 Pagina 11 van 12  
 
 

