> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Rijnstraat 50 
2515 XP  Den Haag 
Postbus 20018 
www.rijksoverheid.nl 
2500 EA DEN HAAG 
 
kenmerk 
195880-116978-IZ 
Bijlage(n) 
Correspondentie uitsluitend 
richten aan het retouradres 
met vermelding van de 
datum en het kenmerk van 
 
deze brief. 
 
Datum 18 februari 2014 
Betreft FWG-Trendrapport Caribisch gebied 2013 
 
 
 
 
 
 
 
Geachte voorzitter, 
Bij brief van 22 januari 2014 heeft de vaste commissie voor Koninkrijksrelaties 
van uw Kamer de minister van Binnenlandse Zaken en Koninkrijksrelaties (BZK) 
en mij verzocht om een reactie op het Trendrapport Caribisch gebied 2013 dat 
FWG recentelijk heeft gepubliceerd. Mede namens de minister van BZK doe ik u 
hierbij de gevraagde reactie toekomen. 
 
Ik heb met belangstelling kennis genomen van het rapport dat FWG op verzoek 
van de zorgbestuurders in Caribisch Nederland heeft geschreven. De thema’s die 
in het rapport aan de orde worden gesteld zijn herkenbaar en de aanbevelingen 
die FWG doet ten aanzien van de zorg op de BES eilanden zijn in lijn met het door 
het Rijk gevoerde beleid ten aanzien van de zorg in Caribisch Nederland. 
 
Het is in dit verband goed de brief in herinnering te roepen die ik op 18 juni 2013 
1
naar uw Kamer heb gestuurd. Hierin meldde ik mijn besluit om een gezamenlijke 
werkgroep in te stellen die mij zou moeten adviseren over de ontwikkeling van de 
zorg in Caribisch Nederland op de lange termijn.  
 
Uit het recente FWG-rapport komt duidelijk naar voren dat er enerzijds in relatief 
korte tijd veel ten goede is veranderd op het terrein van de zorg in Caribisch 
Nederland, maar dat er tegelijkertijd ook nog het nodige te doen valt. Het kabinet 
is van mening dat hiermee een evenwichtig beeld wordt geschetst van de situatie. 
De conclusie dat de zorg in Caribisch Nederland zich in positieve zin ontwikkelt 
wordt gelukkig ook gedeeld door de bevolking van Caribisch Nederland. De 
waardering van de zorg was het afgelopen jaar positiever dan het jaar ervoor, zo 
2
blijkt uit het meest recente Belevingsonderzoek. 
 
                                                
1
 Tweede Kamer, vergaderjaar 2012-2013, 31568, nr. 130. 
2
 “Samen verder bouwen”. Tweemeting Belevingsonderzoek Caribisch Nederland (Curcon-
sult, december 2013). 
 

