Beantwoording Kamervragen van cie KR nav Ipko 
Volksgezondheid  
1 Wanneer loopt het contract met de helikopter voor ziekenvervoer van Saba en St. Eustatius 
naar St. Maarten af? 
2 Hoeveel kost het huidige contract per jaar? 
Antwoord vraag 1 en 2: 
Het contract met het Canadese National Helicopters Inc. loopt op 1 april aanstaande af. Het 
ministerie van VWS is momenteel volop in onderhandeling met verschillende partijen vanwege de 
afloop van het contract met de huidige leverancier per 1 april 2014. Openbaarmaking op dit 
moment van de bedragen aangaande het helikoptervervoer zal de onderhandelingen ernstig 
verstoren. De minister van VWS zegt toe zodra de nieuwe contracten gesloten zijn, de Kamer over 
de kosten te zullen informeren voor zover openbaarmaking van bedrijfsgevoelige gegevens van 
particuliere partijen dat toelaat. 
3 Hoe vaak vliegt de helikopter per jaar? 
Antwoord: 
In 2013 heeft de helikopter 145 vluchten gemaakt.  
4 Is het mogelijk om met een grotere helikopter te vliegen, zodat het makkelijker wordt om 
zorg te verlenen en er ook een familielid mee kan reizen? Zo ja, hoeveel zou dit per jaar 
extra kosten? 
5 Kunt u de commissie informeren over de mogelijkheden om samen met de marine en/of de 
kustwacht een helikopter in te zetten voor ziekenvervoer aldaar? 
Antwoord 4 en 5: 
Momenteel wordt bezien hoe het medisch spoedvervoer vanaf Saba en St. Eustatius na 1 april zal 
worden voortgezet. Continuering van het contract met de Canadese firma is hierbij een van de 
opties. De mogelijkheden om samen met Defensie een helikopter in te zetten voor ziekenvervoer 
zijn het afgelopen jaar onderzocht en te duur gebleken.  
6 Wanneer zal het helikopterplatform op het ziekenhuis van St. Maarten gereed zijn? 
Antwoord:  
Het ziekenhuis van Sint Maarten valt onder de bevoegdheid van dat Land. Sint Maarten heeft 
aangegeven nog niet te kunnen zeggen wanneer het helikopterplatform gereed is.  
Ontwikkelplannen 
1  Wat is de status van de ontwikkelplannen die de eilanden bij de regering hebben 
ingediend? 
2 Wat het totaal aan gewenste investeringen? 
3  Hoeveel budget kan er beschikbaar worden gesteld? 
4 Welke projecten zullen wanneer in 2014/2015 in uitvoering worden genomen? 
  
1 
 

de commissie haar rapport af, opdat ik conform mijn toezegging, zonder vertraging ten opzichte 
van het beoogde tijdpad, aan u kort na het eerste kwartaal 2014 een kabinetsreactie (en beide 
rapporten) kan doen toekomen. 
2 Hoe worden de eilandsraden en de bevolking betrokken bij het opstellen van een profiel 
voor de nieuwe Rijksvertegenwoordiger? 
Antwoord:  
Het kabinet zal het profiel opstellen aan de hand van de uitgevoerde evaluaties, zie het antwoord 
op vraag 1, en een concept daarvan voorleggen aan de bestuurscolleges van de eilanden.  
3 Per wanneer wordt een nieuwe waarnemend gezaghebber benoemd op Bonaire? Hoe 
worden de eilandsraad en de bevolking bij deze benoeming betrokken? 
Antwoord:  
Ik heb uw Kamer per brief van 7 februari geïnformeerd over de benoeming van de waarnemend 
gezaghebber van Bonaire.  
4 Per wanneer wordt een nieuwe gezaghebber benoemd op Bonaire? Hoe worden de 
eilandsraad en de bevolking bij deze benoeming betrokken? 
Antwoord:  
De procedure tot benoeming van een nieuwe Gezaghebber, op basis van artikel 73 van de wet, is 
inmiddels in gang gezet. In dat artikel is onder andere vastgelegd dat de eilandsraad uit zijn 
midden een vertrouwenscommissie kan instellen. Ik zal met het eilandsbestuur overleggen of de 
afronding van deze procedure afhankelijk is van de nieuw te benoemen Rijksvertegenwoordiger. 
Postbezorging 
1. De overgang van NPNA naar Flamingo Express is allesbehalve soepel verlopen. Veel 
medewerkers zijn hun baan kwijt. Zij hoorden dat pas op 24 december 2013. Waarom is de 
aanbesteding pas op 17 oktober 2013 afgerond, terwijl de veranderingen op 1 januari 2014 hun 
beslag kregen? 
Antwoord 
Op 17 oktober 2013 is Flamingo Express aangewezen als concessiehouder voor de 
postdienstverlening in Caribisch Nederland met ingang van 1 januari 2014 (Staatscourant 2013, 
nummer 30604). In de periode tussen de gunning van de concessie (17 oktober 2013) en de 
ingang van de concessie (1 januari 2014) heeft Flamingo Express circa 2,5 maand de tijd gehad 
voor het maken van afspraken over de overgang. Zo zijn er in deze periode gesprekken gevoerd 
tussen de vorige concessiehouder NPNA en Flamingo Express over de overname van personeel, 
goederen, huisvesting, inventaris, IT en overige zaken. Deze gesprekken zijn goed verlopen en ook 
over de overname van het personeel is overeenstemming bereikt. Het personeel heeft een 
arbeidsrechtelijke overeenkomst met NPNA en de verantwoordelijkheid voor de wijze waarop wordt 
omgegaan met het personeel, ligt derhalve primair bij NPNA. Voorafgaand aan het publiceren van 
de offerteaanvraag op 27 juni 2013 is veelvuldig contact geweest met NPNA over de mogelijke 
gevolgen voor het personeel. NPNA heeft niet ingeschreven op de nieuwe offerteaanvraag, en wist 
daarom al medio 2013 dat er gevolgen zouden zijn voor het personeel. Helaas is het personeel pas 
op 24 december 2013 door NPNA geïnformeerd over de gevolgen van de overgang. Daarnaast is 
vanuit het ministerie van Economische Zaken voorafgaand aan de publicatie van de 
offerteaanvraag contact opgenomen met de vakbond over de mogelijke gevolgen voor het 
personeel. 
Zoals aangegeven in antwoorden op eerdere vragen van uw Kamer is er op de postmarkt sprake 
van teruglopende volumes en is voor de nieuwe concessie een andere afweging gemaakt met 
betrekking tot de concessievoorwaarden, bijvoorbeeld een vermindering van het aantal verplichte 
3 
 

6.  Is het u bekend dat de medewerkers van de NPNA die geen contract van Flamingo Express 
krijgen nog altijd in onzekerheid zijn over hun rechten en eventueel ontslag? 
Antwoord 
Het is mij bekend dat er nog onzekerheid is bij deze medewerkers over hun rechten en eventueel 
ontslag. Het is de verantwoordelijkheid van NPNA om deze zekerheid te geven. Het ministerie van 
Economische Zaken heeft er bij NPNA opaangedrongen om hierover snel duidelijkheid te geven en 
op een zorgvuldige wijze met het personeel om te gaan. Daarnaast is het belangrijk dat deze 
medewerkers (eventueel via hun vakbond) het gesprek met NPNA blijven aangaan om tot een 
goede afwikkeling te komen.  
7.  Kunt u bevestigen dat de contracten van de medewerkers op arbeidsrechtelijk juiste manier 
moeten worden afgerond? 
8.  Kunt u bevestigen dat deze medewerkers onder het Nederlands arbeidsrecht vallen? 
Antwoord 7 en 8 
De betrokken medewerkers hebben een arbeidsrechtelijke overeenkomst met NPNA en de 
verantwoordelijkheid voor een goede afwikkeling ligt derhalve bij NPNA. NPNA is voor 75% in 
handen van de overheid van Curaçao en voor 25% in handen van de overheid van Sint Maarten. 
Om deze reden vallen de betrokken medewerkers onder het arbeidsrecht van Curaçao.  
Datakabel 
Vragen: 
1.  Hoe komt het dat gebruik van de datakabel erg duur is? 
2.  Wat kan door wie worden gedaan om de kosten van dit gebruik te verlagen? 
Antwoord 1 en 2:  
Voor de beantwoording verwijs ik mede naar mijn eerdere beantwoording van de Kamervragen van 
de leden De Liefde, Bosman en De Vries (allen VVD) (kamerstuk 2014D02847). 
De aansluiting op de zeekabel internetverbinding heeft juist een prijsdrukkend effect op de IP-
transit tarieven (de tarieven voor het gebruik van capaciteit op de zeekabel) voor de eilanden. Zo 
is vanaf het moment dat Sint Eustatius en Saba gebruik maken van de zeekabel (medio 2013) het 
Internet Protocol (IP) transit tarief tot 1/3 teruggebracht. Het huidige tarief is vergelijkbaar met de 
tarieven in de bovenwindse regio. Verwacht wordt dat met het aanlanden op St Barths en St 
Maarten de tarieven voor IP Transit voor Saba en Statia verder zullen dalen.   
De IP-transittarieven worden vastgesteld door de beheerder van de kabel. De IP transittarieven 
zijn niet gereguleerd onder de Wet op de Telecommunicatie-voorzieningen BES. De Nederlandse 
staat kan als toezichthouder hier dus geen invloed op uitoefenen. Wel heeft de toezichthouder, in 
dit geval de Autoriteit Consument en Markt (ACM), de bevoegdheid om geschillen tussen partijen 
over toegang tot de kabel, of koppeling van infrastructuren, te beslechten.  
Zoals in mijn antwoorden op de vragen van de VVD aangegeven is het verder brengen van het 
voordeel van de zeekabel naar de burgers en bedrijven op de eilanden zelf (inclusief de 
prijsstelling) een zakelijke afweging en ligt primair bij de lokale aanbieders op de eilanden. De 
lokale aanbieders op Sint Eustatius en Saba hebben recent de kwaliteit van de dienstverlening 
verbeterd (hogere internetsnelheden tegen gelijke prijzen). Ook werken zij aan het verbeteren van 
hun vaste infrastructuur waardoor het potentieel van de zeekabel verder kan worden gebracht en 
de kosten omlaag kunnen gaan. 
De Saba Statia Cable System B.V. heeft geen winstoogmerk. De exploitatiekosten worden 
gefinancierd met de opbrengsten van de kabel. Op basis van de kosten zullen jaarlijks de 
5 
 

Economische Zaken afgesproken dat bij het ontwerpen van de prijsregulering een beroep kan 
worden gedaan op inhoudelijke expertise die aanwezig is bij het ministerie.  
2 Zijn er mogelijkheden voor overheden om de prijs van vervoer van vracht van en naar de 
eilanden goedkoper te maken? 
3 Welke belastingen, heffingen, tarieven e.d. spelen een rol bij het vervoer van vracht naar 
Bonaire, St. Eustatius en Saba? 
Antwoord op 2 en 3 
De prijs voor vervoer van vracht van en naar de eilanden wordt bepaald door particuliere 
aanbieders van vervoersdiensten door de lucht of over zee. De overheid heeft geen bevoegdheden 
of andersoortige mogelijkheden om de kosten van vervoer te beïnvloeden. Volledigheidshalve 
wordt opgemerkt dat ter zake van het importeren van goederen op Caribisch Nederland in veel 
gevallen Algemene bestedingsbelasting (ABB) verschuldigd is. Deze ABB wordt volgens 
internationaal gebruik berekend over de zogenoemde CIF (cost/Insurance/freight) waarde, dat wil 
zeggen de douanewaarde van de geïmporteerde goederen (cost), inclusief de kosten van 
verzekering (Insurance) en de transportkosten (freight). 
4  Is het mogelijk om de lijst met belastingvrije goederen verder uit te breiden, bijvoorbeeld 
met alle goederen en levensmiddelen die in de supermarkten verkocht worden? Is het 
mogelijk de lijst uit te breiden met noodzakelijke duurzame gebruiksgoederen, zoals 
wasmachines, drogers, koelkasten, televisies, meubilair, etc.? 
Antwoord 4 
In theorie is het altijd mogelijk om de lijst met belastingvrije goederen verder uit te breiden. Dat 
geldt niet alleen voor goederen en levensmiddelen die in supermarkten worden verkocht, maar in 
beginsel ook voor duurzame gebruiksgoederen. Het is echter de vraag of een dergelijke uitbreiding 
een doeltreffende en doelmatige maatregel zou zijn, dit mede gegeven de budgettaire 
consequenties en het feit dat is gebleken dat het voordeel van het per 1 januari 2013 vrijstellen 
van ABB van een pakket eerste levensbehoeften slechts voor een beperkt deel bij de uiteindelijke 
consument terecht is gekomen. Op dit punt wordt tevens verwezen naar de antwoorden op de 
vragen 8 en 9 van de op 7 januari 2014 beantwoorde vragen van de leden Van Laar en Groot 
(beiden PvdA) aan de ministers van Binnenlandse Zaken en Koninkrijksrelaties en van Economische 
Zaken en de staatssecretaris van Financiën over de uitzending ‘Caribisch Nederland, Drie jaar later, 
Bonaire’, 2013Z21651. Kort samengevat is in die antwoorden aangegeven dat het hoge prijsniveau 
in Caribisch Nederland vooral voortvloeit uit de beperkte economische schaal van de eilanden, de 
relatief hoge productiekosten (per eenheid product) en de transportkosten, maar ook een beperkte 
concurrentie. Van belang in dat verband is voorts dat in die antwoorden is aangegeven dat 
onderzoekers van SEO (onder meer) hebben geconcludeerd dat “vanuit fiscaal oogpunt bezien 
producten op Bonaire goedkoper zouden moeten zijn dan op Curaçao, omdat op Curaçao zowel 
invoerheffingen als omzetbelasting wordt geheven (over de verkoopwaarde, soms in meerdere 
schakels) terwijl op Bonaire alleen algemene bestedingsbelasting bij invoer verschuldigd is over de 
inkoopwaarde (incl. vracht- en verzekeringskosten)”. Tegen deze achtergrond bezien wordt een 
verdere uitbreiding van de lijst van vrijgestelde producten in de ABB vooralsnog niet opportuun 
geacht. 
5 Wanneer komt het kabinet met voorstellen voor het verhogen van het minimumloon, 
onderstand en AOV op de eilanden? 
Antwoord: 
In bestuurlijk overleg van april 2010 is een gezamenlijk streven uitgesproken om het wettelijk 
minimumloon en de uitkeringen in de toekomst verder te verbeteren binnen de randvoorwaarden 
van economische draagkracht, evenwichtige sociale verhoudingen (en budgettaire ruimte). 
7 
 

openbare lichamen ook veel van de lokale belastingen en heffingen. Van belang is voorts dat de 
douane van Caribisch Nederland niet alleen verantwoordelijk is voor het heffen en innen van de 
ABB op geïmporteerde goederen (en het administreren van de omvang en de aard van deze 
goederenstroom), maar ook belangrijke taken heeft op het gebied van veiligheid, gezondheid, 
economie en milieu. Daaronder valt ook het voorkomen en opsporen van drugsmokkel; een taak 
die zeker in de Caribische regio relevant is.  
Overbewoning 
1 Op alle eilanden, zeker op Saba en St. Eustatius, is overbewoning een groot probleem. Is 
bekend hoe groot de reële behoefte aan woningen is ten opzichte van de huidige 
woningvoorraad?  
Antwoord: 
Er zijn geen onderzoeksgegevens over bestaande en toekomstig noodzakelijke woningvoorraad in 
Caribisch Nederland, zoals die wel over Europees Nederland bestaan. De drie openbare lichamen 
Bonaire, Saba en Sint Eustatius hebben wel in 2011 elk een eigen woonvisie opgesteld waarin een 
analyse is gemaakt van de woonsituatie, inclusief ramingen van de bestaande en in de toekomst te 
verwachten behoefte aan woningen. Voorts zijn in deze woonvisies de ambities bepaald en 
beleidskeuzes gemaakt ten aanzien van de woningvoorraad, woningtoewijzing, woon- en 
leefomgeving en de institutionele capaciteit die nodig is voor een goede uitvoering van het sociaal 
woningbeleid.  
2 Wat kunnen overheden doen om de woningnood te verminderen? 
Antwoord: 
In overleg met de openbare lichamen is al een aantal stappen genomen om de woningnood te 
verminderen: 
- In hun ontwikkelplannen hebben de drie openbare lichamen een aantal urgente prioriteiten 
benoemd op het terrein van sociale woningbouw. Tijdens het bestuurlijk overleg in oktober 
2013 zijn deze prioriteiten besproken en heeft de minister voor Wonen en Rijksdienst een 
financiële bijdrage toegezegd van in totaal € 1,43 miljoen voor nieuwbouw en 
noodzakelijke renovatie van de bestaande voorraad. Deze bijdrage ondersteunt de 
openbare lichamen in het realiseren van de in hun woonvisie opgenomen ambities.  
- Eveneens is in het bestuurlijk overleg in oktober 2013 overeengekomen dat naast de reeds 
geldende vrijstelling van vastgoedbelasting voor particuliere woningeigenaren, met ingang 
van 2014 ook een vrijstelling aan de voet van $ 70.000 gaat gelden voor woningen die in 
bezit zijn van niet-natuurlijke personen, waaronder verhuurders van sociale woningen en 
openbare lichamen. Tevens is de investeringsfaciliteit waarbij nieuwbouw en 
waardestijgingen van onroerende zaken door investeringen voor een termijn van vijf jaar 
waren vrijgesteld van vastgoedbelasting, verlengd naar een termijn van tien jaar. Deze 
belastingvrijstellingen geven zowel meer financiële armslag als een prikkel om te 
investeren in nieuwbouw van woningen. 
- Er wordt gestreefd naar invoering van een Nationale Hypotheek Garantie in Caribisch 
Nederland (streefdatum januari 2015) welke ook kan bijdragen aan meer doorstroom op de 
woningmarkt. 
Tuinbouw 
Op Saba is een tuinbouwproject gestart dat succesvol is. Welke mogelijkheden ziet u om tuinbouw 
en akkerbouw op de eilanden te stimuleren/mogelijk te maken? 
Antwoord: 
9 
 

mijn brief van 12 december jl. heb ik de algemene lijn van soberheid toegelicht. Ministeries belast 
met Koninkrijkstaken hebben uit de aard van hun verantwoordelijkheden meer dienstreizen dan 
andere ministeries.  
Bij mijn ministerie zijn sinds 1 juli 2013 alle voorgenomen dienstreizen bij de directie 
Koninkrijksrelaties bekend gemaakt. Sinds die datum gelden aangescherpte richtlijnen. De 
richtlijnen zijn voorzien van de nadrukkelijke opmerking dat eerst moet worden bekeken of het 
overleg per videoconferentie of telefoon kan worden gevoerd. Vervolgens dienen de ministeries de 
voorgenomen dienstreizen te melden aan mijn ministerie (directie Koninkrijksrelaties) opdat 
afstemming en waar opportuun nadere (her)overweging kan plaatsvinden. Voor zover het Caribisch 
Nederland betreft, kan advies van de Rijksvertegenwoordiger worden ingewonnen.  
De daling van het aantal dienstreizen moet worden bekeken in een groter verband. Sinds 10-10-10 
heeft de Rijksoverheid verschillende taken op de eilanden. Ten tijde van de transitie is het 
noodzakelijk geweest regelmatig ambtenaren te laten afreizen en werkzaamheden te laten 
verrichten. In mijn brief van 12 december 2013 heb ik de Kamer geïnformeerd dat het aantal 
reizen sinds 2010 aan het afnemen is. Dat geldt ook voor mijn ministerie. Daarbij zij aangetekend 
dat het voor het ministerie van BZK een van de kerntaken is de relaties met de Landen en 
openbare lichamen te onderhouden. Een zeker niveau van dienstreizen is onvermijdelijk.  
Op basis van de geldende uitzendregeling hebben uitgezonden ambtenaren uit het Europese deel 
van Nederland recht op één reis per jaar naar Nederland. Incidenteel vinden reizen naar Nederland 
plaats in verband met overleggen waarbij hun inbreng en/of aanwezigheid van belang is. 
Over uw vragen en opmerkingen inzake kosten en verantwoording informeer ik u het volgende:   
Het BES-fonds ziet alleen op de vrij besteedbare middelen van de openbare lichamen, de vrije 
uitkering en dus niet op de rijksuitgaven (waaronder dienstreizen naar het Caribische deel van het 
Koninkrijk). De dienstreizen worden – net als de andere apparaatuitgaven en beleidsuitgaven – 
verstrekt en verantwoord vanuit de verschillende departementale begrotingen. Dit conform de 
verantwoordelijkheid die bij de verschillende ministers ligt voor het uitvoeren van de verschillende 
rijkstaken, inclusief de afweging ten aanzien van dienstreizen. Zo worden de dienstreizen van de 
directie Koninkrijksrelaties verantwoord vanuit het begrotingshoofdstuk (IV) Koninkrijksrelaties en 
de overige dienstreizen vanuit mijn ministerie vanuit het begrotingshoofdstuk (VII) Binnenlandse 
Zaken. Conform de motie Hachchi c.s. (Kamerstukken II, 33 000-IV, nr. 28) wordt wel jaarlijks een 
overzichtsconstructie aan de begroting van het BES-fonds toegevoegd, met daarin alle budgetten 
voor de BES-eilanden.  
In eerdergenoemde brief informeerde ik u over de kosten van dienstreizen over de eerste helft van 
2013. De totale kosten over 2013 zijn inmiddels bekend en bedragen: € 250.569,00. 
Over uw vragen en opmerkingen inzake reisfaciliteiten informeer ik u het volgende:   
In enkele gevallen wordt toestemming verleend business-class te reizen in plaats van economy. 
Redenen hiervoor zijn bijvoorbeeld extreem korte reizen, wanneer op de dag van aankomst wordt 
aangevangen met de werkzaamheden, gezondheidsredenen en bewindspersonen en hun 
delegaties. Ik heb de Kamer per brief van 16 december 2013 geïnformeerd over de kosten van 
dienstreizen van de afgelopen vijf jaar.  
Over uw vragen en opmerkingen inzake reisduur informeer ik u het volgende:   
De richtlijn van BZK dat de dienstreis maximaal drie werkdagen is, is per 1 juli 2013 ingesteld. In 
de praktijk blijkt dit vanwege de geplande werkzaamheden vaak niet haalbaar. Een iets langere 
reisduur blijkt effectiever wanneer werkzaamheden kunnen worden gecombineerd. Ik ben het met 
u eens dat een dienstreis zo efficiënt mogelijk gepland moet worden, daarom wordt deze richtlijn 
op korte termijn geëvalueerd en mogelijk aangepast. 
 
11 
 

