 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
der Staten-Generaal 
 
Plein 4 
Plein 2 
MPC 58 B 
2511 CR Den Haag 
Postbus 20701 
2500 ES Den Haag 
www.defensie.nl 
 
 
 
 
 
 
 
Onze referentie 
BS2014002622 
Datum 13 februari 2014 
Bij beantwoording datum, 
Betreft Internationale militaire samenwerking 
onze referentie en betreft 
vermelden. 
 
 
Naar aanleiding van mijn toezegging tijdens het algemeen overleg van 3 juli 2013 
(Kamerstuk 33 279, nr. 8) informeer ik u voortaan jaarlijks over de stand van 
zaken van de internationale militaire samenwerking. In bijlage treft u een 
overzicht aan van de belangrijkste huidige samenwerkingsverbanden. Dit is een 
geactualiseerde versie van het overzicht dat u op 25 oktober 2013 heeft 
ontvangen (Kamerstuk 33 750 X, nr. 6). In deze brief zet ik de belangrijkste 
ontwikkelingen in 2013 uiteen. Hierbij staat de intensivering van de bilaterale 
samenwerking met de strategische partners centraal. Allereerst sta ik stil bij de 
verankering van de internationale militaire samenwerking, nationaal en in zowel 
Navo als EU-verband. Vervolgens ga ik in op de stand van zaken van de 
intensivering van de samenwerking met de strategische partners, het 
samenwerkingsproject voor Air-to-Air Refueling en het overleg in de Northern 
Group. De brief sluit af met een paragraaf over oefenen en gereedstellen in 
internationaal verband. Daar krijgt de internationale militaire samenwerking 
concreet gestalte. De brief gaat niet in op samenwerking bij operationele inzet 
zoals in Afghanistan, Mali, de Hoorn van Afrika of Turkije aangezien de Kamer 
daarover afzonderlijk wordt geïnformeerd. 
 
De focus op ontwikkelingen in 2013 laat uiteraard onverlet dat Defensie reeds 
vele succesvolle vormen van internationale samenwerking kent. Slechts enkele 
voorbeelden zijn de Belgisch-Nederlandse marinesamenwerking (Benesam) van 
het Commando Zeestrijdkrachten (CZSK), het Duits-Nederlandse 
legerkorpshoofdkwartier in Münster waarbij het Commando Landstrijdkrachten 
(CLAS) intensief betrokken is, de samenwerking op het gebied van 
jachtvliegtuigen zoals de operationele testfase van de F-35 van het Commando 
Luchtstrijdkrachten (CLSK), en de betrokkenheid van de Koninklijke 
Marechaussee bij het Europese gendarmeriekorps EUROGENDFOR en de Frontex-
samenwerking bij het bewaken van de EU-buitengrenzen.  
Ook op de gebieden van materieel, onderzoek en technologieontwikkeling, 
inlichtingen en medische deskundigheid wordt intensief samengewerkt. 
 
 
 
 
 
 Pagina 1 van 19 
 
 

 
 
 
de Europese Raad op 19 en 20 december 2013. Naast de verhoging van de  
 
effectiviteit en zichtbaarheid van het Gemeenschappelijk Veiligheids- en 
 
Defensiebeleid (GVDB) stonden daarbij gezamenlijke capaciteitenontwikkeling 
en versterking van de defensiemarkt en –industrie centraal. De Europese Raad 
 
heeft een groot aantal voorstellen op deze terreinen bekrachtigd, mede op 
basis van het Final Report on CSDP van de Hoge Vertegenwoordiger Ashton en 
de Commissiemededeling over defensiemarkt en -industrie. De Europese Raad 
heeft besloten halverwege 2015 de voortgang te bespreken. Het debat in de 
Europese Raad over veiligheid en defensie moet daarom niet worden 
beschouwd als een eindpunt, maar eerder als het begin van een nieuw proces. 
 
Met de Raadsconclusies van de Europese Raad is het kader voor de EU-
inspanningen op het terrein van het GVDB en defensiesamenwerking voor de 
komende periode vastgelegd. Uit de tekst spreekt het grote belang van de 
doorontwikkeling van het GVDB, teneinde de Europese landen in staat te 
stellen gezamenlijk meer verantwoordelijkheid te nemen op het terrein van 
veiligheid en defensie. Naast de gevoelde noodzaak vanwege veranderingen in 
de strategische context ligt de nadruk ook op de optimale benutting van het 
potentieel voor capaciteitsversterking. De inspanningen van de landen 
afzonderlijk zijn te versnipperd om samen een sterke vuist te maken. De 
lidstaten moeten beter gebruik maken van schaalvoordelen om investeringen 
in (de ontwikkeling van) nieuwe kennis, technologieën en capaciteiten 
betaalbaar te houden. Er is behoefte aan een structurele langetermijnaanpak 
voor de harmonisering van defensiebeleid en -planning, gezamenlijk 
onderzoek, en capaciteitsontwikkeling op nieuwe gebieden zoals 
tankervliegtuigen, cyber en op afstand bestuurde systemen. Europa moet 
daarvoor kunnen beschikken over een defensie-industrie die innovatief en 
concurrerend is. De EU en de Navo moeten de samenhang van de Europese 
defensiesamenwerking bewaken, de landen wijzen op gezamenlijk 
gedefinieerde prioriteiten en de uitwerking van nieuwe initiatieven optimaal 
ondersteunen.  
 
Voor de uitwerking van de voorstellen en initiatieven in de praktijk zijn nu de 
Europese landen in belangrijke mate zelf aan zet. De landen blijven in 
bilateraal verband of in kleinere groepen de drijvende kracht achter 
internationale militaire samenwerking. Succesvolle vormen van samenwerking 
zoals Benesam en het Duits-Nederlands hoofdkwartier onderstrepen de 
toegevoegde waarde van geïntegreerde bilaterale samenwerking en het 
European Air Transport Command (EATC) is een goed voorbeeld van pooling 
and sharing van bestaande capaciteiten. De Raadsconclusies van de Europese 
Raad onderstrepen dat succesvolle initiatieven zoals het EATC zoveel mogelijk 
op andere terreinen moeten worden toegepast. Het door Nederland geleide 
project op het terrein van Air-to-Air Refueling biedt in potentie perspectief op 
kansrijke projecten voor gezamenlijke verwerving, instandhouding en inzet 
van strategische capaciteiten op andere gebieden. 
 
Tegen deze achtergrond beschouw ik de uitkomsten van het debat in de 
Europese Raad als een steun in de rug. De intensivering van de samenwerking 
met Europese partners in regionale en multinationale verbanden wordt 
geschraagd door, en draagt tegelijk bij aan, de verdieping van Europese 
defensiesamenwerking. Deze boodschap zal ik ook centraal stellen in mijn 
voorbereiding van de Navo-Top in september dit jaar. De strategische 
 
 Pagina 3 van 19 
 
 

 
 
 
Strategische partners  
 
 
 
Zoals uiteengezet in de nota over internationale militaire samenwerking van 
mei 2012 richt Defensie zich bij de bilaterale samenwerking op een beperkt 
 
aantal strategische partners. Dit zijn in de eerste plaats België, Duitsland en 
Luxemburg. Daarnaast blijft Defensie nauw samenwerken met bijvoorbeeld 
Denemarken, Frankrijk, Noorwegen, het Verenigd Koninkrijk en de Verenigde 
Staten. Hieronder geef ik voor deze landen de belangrijkste ontwikkelingen 
weer in het afgelopen jaar. De bijlage gaat meer in detail in op de 
samenwerkingsverbanden met deze partners. Toelichting en bijlage samen 
geven een volledig beeld van de samenwerking per land en illustreren de 
betekenis daarvan. 
 
Duitsland  
 
De defensiesamenwerking met Duitsland is van oudsher van grote betekenis. 
Met de ondertekening op 28 mei 2013 van de Declaration of Intent (DoI) is 
deze samenwerking op een nog hoger plan gebracht. In de DoI hebben beide 
landen de intentie vastgelegd om kansrijke samenwerkingsmogelijkheden uit 
te werken die op werkniveau zijn bedacht en waarbij de integratie van 
eenheden tot de mogelijkheden behoort. Een hoogambtelijke overlegstructuur 
(High Level Steering Group, HLSG) geeft sturing aan de samenwerking en 
bewaakt de voortgang.  
 
Het afgelopen jaar hebben de defensieorganisaties van beide landen intensief 
overlegd over de nadere uitwerking van de DoI. Allereerst is de inrichting ter 
hand genomen van een effectieve samenwerkingsstructuur die beide 
organisaties in staat stelt toe te zien op de uitvoering van de in de DoI 
geformuleerde ambities. Naast de inrichting van stuur- en werkgroepen op het 
niveau van de operationele commando’s (marine, landmacht, luchtmacht), op 
het gebied van militaire gezondheidszorg en op logistiek gebied, is er ook 
intensief overleg op het gebied van capaciteitenontwikkeling, alsmede 
verwerving en onderhoud van defensiematerieel. Daarnaast zijn alle lopende 
en nieuwe samenwerkingsinitiatieven tegen het licht gehouden om daarmee de 
samenwerking te bewaken en te sturen.  
 
Op het niveau van de operationele commando’s zijn verschillende werkgroepen 
bezig met de uitwerking van samenwerkingsvormen. De meest in het oog 
springende ideeën zijn:  
• Het Duits-Nederlandse Legerkorpshoofdkwartier ontwikkelen tot een  
Joint Task Force hoofdkwartier voor de Navo;  
• Integratie van 11 Luchtmobiele Brigade (11 LMB) in de op te richten  
Division Schnelle Kräfte (DSK);  
• Integratie van de eenheden van de Grondgebonden Lucht- en  
Raketverdediging;  
• Integratie van Duitse en Nederlandse vuursteuneenheden; 
• Samenwerking op maritiem gebied. 
 
De schietoefening Griffin Strike in augustus 2013 in het Duitse Baumholder 
was het eerste praktische resultaat van afspraken tussen de twee landmachten 
over de integratie van vuursteun. In het komende jaar wordt de opstelling van 
een roadmap voortgezet waarin de ambities worden vertaald naar concrete 
 
 Pagina 5 van 19 
 
 

 
 
 
de inrichting van de projectorganisatie. Onder het Luxemburgse  
 
voorzitterschap in 2013 zijn de resultaten bereikt die ik hierboven heb 
 
beschreven. Onder het Nederlandse voorzitterschap in 2014 zullen de 
projecten verder worden uitgewerkt. Daarnaast zal de samenwerking zich ook 
 
gaan uitstrekken tot het gebied van defensieplanning. Tevens is het komende 
jaar, na twee jaar van samenwerking en uitwerking van projecten, het 
moment aangebroken om het geheel van mogelijke projecten tegen het licht 
te houden, en daarbij de meer kansrijke projecten een extra impuls te geven 
en de minder perspectiefrijke projecten te beëindigen. De schaarse 
stafcapaciteit kan daarmee worden gebruikt voor een zo goed mogelijk 
resultaat. 
 
Frankrijk 
 
De defensiesamenwerking tussen Frankrijk en Nederland is al jaren hecht. De 
samenwerking op defensiegebied was dan ook een belangrijk thema van de 
Gemeenschappelijke Verklaring die de Franse president Hollande en minister-
president Rutte hebben uitgegeven op 20 januari jl. ter gelegenheid van het 
staatsbezoek van het Franse staatshoofd. De Gemeenschappelijke Verklaring 
gaat onder andere uitvoerig in op de samenwerking op operationeel gebied, 
zoals in het kader van de antipiraterijoperaties Atalanta en Ocean Shield, in 
Mali en in het kader van EUROGENDFOR op het gebied van politie met een 
militaire basis. Frankrijk heeft op 1 januari jl. het jaarlijks roulerende 
voorzitterschap van EUROGENDFOR overgenomen van Nederland. 
 
Een belangrijk deel van de samenwerking met Frankrijk heeft plaats in een 
multilateraal kader met een beperkt aantal andere landen. Het EATC te 
Eindhoven, waarin vijf landen samenwerken en dat inmiddels volledig 
operationeel is geworden, is een goed voorbeeld op het gebied van 
luchttransport. Nederland en Frankrijk blijven in dit verband nauw 
samenwerken en willen bezien hoe dit concept kan worden doorontwikkeld en 
uitgebreid. Daarnaast trekken Frankrijk en Nederland binnen de EU 
gezamenlijk op bij het multilaterale project Air-to-Air Refueling voor bijtanken 
in de lucht.  
 
De beide landmachten hebben onlangs afgesproken om te kijken naar de 
mogelijkheden voor samenwerking tussen de 13 Gemechaniseerde Brigade, 
die zal worden omgevormd tot een gemotoriseerde brigade, en een Franse 
brigade uit Clermont-Ferrand. Het Ondersteuningscommando Land van het 
CLAS zal nauw gaan samenwerken met een Franse logistieke brigade. Ook op 
het gebied van opleidingen en trainingen wordt intensief samengewerkt. Zo 
nemen Nederlandse militairen deel aan cursussen voor het midden- en hogere 
kader waaronder de Franse Hogere Krijgsschool en de Franse 
interdepartementale hogere opleiding IHEDN. Verschillende liaison- en 
uitwisselingsofficieren zijn bij Franse eenheden in Frankrijk en Gabon 
geplaatst. Beide landen streven naar een vergroting van de uitwisseling van 
personeel bij opleidingen en bij staven. Tot slot wordt onderzocht of met 
Frankrijk een gezamenlijke school voor jungletraining in Gabon kan worden 
opgezet. 
 
 
 
 
 Pagina 7 van 19 
 
 

 
 
 
  
 
Nederland en de meest betrokken landen willen in september dit jaar beginnen 
 
met de verwervingsfase van het project. De planning is om in 2015 het 
verwervingscontract te tekenen zodat de eerste toestellen vanaf 2019 kunnen 
 
worden geleverd. De Kamer zal hierover worden geïnformeerd in 
overeenstemming met het Defensie Materieelproces. 
 
De vorderingen worden nauwlettend gevolgd in de EU en in de Navo. De 
oprichting van een multinationale MRTT-vloot kan een voorbeeldfunctie vervullen 
voor verdieping van Europese defensiesamenwerking op andere terreinen. 
Anderzijds is het welslagen afhankelijk van diverse beslismomenten met 
meerdere actoren, waarbij de keuze voor het type toestel en het besluit tot de 
inrichting van een multinationale eenheid in sterke mate de uitkomst bepalen.  
 
 
Northern Group 
 
In de Northern Group spreken Denemarken, Duitsland, Estland, Finland, IJsland, 
Letland, Litouwen, Nederland, Noorwegen, Polen, het Verenigd Koninkrijk en 
Zweden sinds 2011 regelmatig informeel over Navo- en EU-aangelegenheden. 
Hierbij is geen besluitvorming aan de orde; het gaat om informele 
gedachtewisselingen. Bijkomend voordeel is de mogelijkheid van gezamenlijk 
overleg tussen landen die geen lid zijn van de EU (Noorwegen) dan wel de Navo 
(Finland en Zweden). Verder zijn in 2013 de mogelijkheden onderzocht van 
nauwere samenwerking binnen de Northern Group. Uitgangspunt in dezen is zo 
veel mogelijk aan te sluiten bij bestaande samenwerkingsverbanden. In dat kader 
hebben de ministers van de Northern Group op 3 december in Helsinki een matrix 
besproken met activiteiten die perspectief bieden op nauwere samenwerking. 
Hierbij gaat het om gezamenlijke oefening en training (onder meer voor 
cyberveiligheid), het uitbreiden en pooling and sharing van capaciteiten (onder 
andere Air-to-Air refueling en trainingsfaciliteiten) en kennisdeling en -vergaring 
door middel van non-papers en seminars (zoals over green defence en het NATO 
Defence Planning Process).  
 
Belangrijk resultaat is de uitnodiging aan Nederland en het Verenigd Koninkrijk 
om aan te sluiten bij het project Sea Surveillance of the Baltic Sea (SUCBAS) dat 
streeft naar een omvattend maritiem informatiebeeld van de Oostzee en de 
Noordzee. Nederland zal hierop positief reageren. Dit project bevordert de 
veiligheid op zee en de informatie is economisch van belang vanwege onder meer 
inzicht in de vaarroutes. Nederland zal verder het initiatief nemen voor een 
seminar over de mogelijkheden van het EATC. Ik heb in Helsinki nog eens 
onderstreept dat het EATC open staat voor toetreding van andere landen of 
groepen landen. Verder onderzoekt Nederland mogelijkheden om aan te sluiten 
bij activiteiten van de Nordic Defence Cooperation (NORDEFCO), het 
samenwerkingsverband van Denemarken, Finland, IJsland, Noorwegen en 
Zweden. Hierover zal in de loop van 2014 duidelijkheid ontstaan. 
 
 
Oefeningen en gereedstelling 
 
Gezamenlijk oefenen en gereedstellen zijn belangrijke vormen van militaire 
samenwerking. De bekendste voorbeelden van samenwerking bij 
 
 Pagina 9 van 19 
 
 

 
 
 
Het CLAS organiseert regelmatig certificeringsoefeningen voor bataljons samen  
 
met Duitse eenheden in het Duitse Altmark en houdt jaarlijks met Duitsland de 
 
binationale vuursteunoefening Griffin Strike. Eenheden van het CLAS en CLSK 
hebben deelgenomen aan meerdere oefeningen in het Amerikaanse Fort Hood. 
 
Speciale eenheden van CLAS en CZSK hebben deelgenomen aan de 
oefening Flintlock in Mauritanië, Burkina Faso en Senegal. Daarbij wordt 
samen met de lokale Afrikaanse strijdkrachten geoefend onder 
verantwoordelijkheid van het Amerikaanse Africa Command. Het CLAS heeft een 
oefening van Afrikaanse landen in Zambia ondersteund op het gebied van 
verbindingen, en levert met genisten en geneeskundig personeel een bijdrage aan 
de opbouw van de veiligheidssector in Burundi. Het CLSK heeft de oefening voor 
jachtvliegtuigen Frisian Flag gehouden samen met eenheden uit België, Finland, 
Frankrijk en Zweden. Met eenheden uit België, Duitsland, Frankrijk en Spanje is 
geoefend op het gebied van transportvliegtuigen en met eenheden uit onder 
andere België, Duitsland, Finland en Portugal op het gebied van 
transporthelikopters. 
 
Ten slotte 
 
Nederland behoort sinds jaar en dag tot de koplopers als het gaat om 
internationale militaire samenwerking. Dat is uiteraard niet alleen een 
Nederlands succes. Verdere verdieping van de samenwerking veronderstelt 
opnieuw de bereidheid van partners om even ver te willen gaan. De verdieping 
van de samenwerking heeft met enkele landen inmiddels een niveau bereikt 
waarbij belangrijke gevolgen voor de wederzijdse investeringsprogramma’s 
aan de orde kunnen zijn. Stappen die leiden tot verdergaande wederzijdse 
afhankelijkheden vragen verder om nauwere betrokkenheid van nationale 
parlementen bij internationale militaire samenwerking. Ik zal mij in 2014 
daarom opnieuw krachtig inzetten voor de verdere uitvoering van de 
samenwerkingsagenda, onder meer door mij actief in te zetten voor meer 
samenhang tussen nationale procedures, plannings- en verwervingsprocessen. 
Ik ben er van overtuigd dat met de strategische partners, en in EU en Navo-
verband, opnieuw resultaten zullen worden behaald.  
 
 
DE MINISTER VAN DEFENSIE 
 
J.A. Hennis-Plasschaert 
 
 
 
 Pagina 11 van 19 
 
 

 
 
 
lijkt een gezamenlijk concept voor medische zorg aan boord van schepen 
 
 
haalbaar. De ontwikkeling van gezamenlijke opleidingen voor geneeskundig 
personeel is gestart.  
ISTAR: oprichting gezamenlijk Recognition Center in het Belgische Heverlee, 
 
gezamenlijke opleidingskalender en opleidingen, onderzoek naar gezamenlijke 
verwerving van tactische onbemande toestellen. Nederlandse deelneming is 
voorzien aan de EU Battlegroup in de tweede helft van 2014 onder Belgische 
leiding met Raven UAV’s. 
Officiersopleidingen: de samenwerking bij hogere stafcursussen is begonnen. De 
Nederlandse deelneming aan de bestaande Belgische masteropleiding wordt 
uitgewerkt en een studie naar de verdere integratie van vervolg- en 
masteropleidingen is gaande. Voorzien is dat de hogere stafopleiding in het 
cursusjaar 2014 -2015 voor de helft geïntegreerd zal zijn. 
Wapenbeheersing: in 2013 is de combined Benelux Arms Control Agency (BACA) 
begonnen met de werkzaamheden. De MOU voor de oprichting wordt binnenkort 
getekend. De Belgische, Luxemburgse en Nederlandse eenheden zijn 
samengevoegd onder één gezamenlijk commando en de nieuwe eenheid wordt 
gestationeerd in het Belgische Peutie. De BACA wordt aangestuurd door een tri-
nationale stuurgroep. 
Professional Education & Training Air: een studie wordt uitgevoerd naar een 
gezamenlijke opleidingseenheid voor overlevingstechnieken voor de bemanningen 
van vliegtuigen. Aanvankelijk zal de eenheid onder binationaal commando staan, 
op termijn komt er een gezamenlijk commando. 
Benesam: het voortzetten van de marinesamenwerking in het kader van 
Benesam.  
Marineschepen: samenwerking bij de modernisering en het onderhoud van de M-
fregatten en het onderhoud van de mijnenjagers. Mogelijke samenwerking bij de 
vervanging van de mijnenjagers wordt onderzocht. 
Smart Vest: de verwerving van een communicatie-, informatie- en 
beschermingssysteem voor individuele militairen. Smart Vest is het 
gemeenschappelijke element van de drie nationale programma’s, in Nederland 
bekend als Verbeterd Operationeel Soldaat Systeem (VOSS). Voor de 
aanbesteding van het Smart Vest treedt Nederland op als single contracting 
nation namens de drie Benelux-landen. 
Overig materieel: het betreft onder meer de gezamenlijke verwerving van 
graafmachines, de aankoop en het beheer van reservedelen voor de NH-90 
helikopter en samenwerking bij het kwaliteitsonderzoek van munitie. 
Investeringsplan: onderzoek in 2014 naar de mogelijkheden voor 
gemeenschappelijke verwerving, standaardisatie en interoperabiliteit op basis van 
de langetermijn defensieplannen. 
Deelnemen EUBG 2014-2: het gezamenlijk trainen ter voorbereiding op 
deelneming aan de EU Battlegroup in de tweede helft van 2014 onder Belgische 
leiding. 
 
Samenwerkingsgebieden met Duitsland 
Duits-Nederlands legerkorpshoofdkwartier: het consolideren van de 
geïnstitutionaliseerde samenwerking van beide Framework Nations, Nederland en 
Duitsland, door oefeningen en inzet. Dit hoofdkwartier wordt verder ontwikkeld 
tot Joint Task Force Land HQ en aangeboden aan de Navo. 
e
Luchtmobiel: verdergaande samenwerking door integratie van de 11 
Luchtmobiele Brigade in de Division Schnelle Kräfte. 
 
 Pagina 13 van 19 
 
 

 
 
 
en training van vliegers en onderhoudspersoneel, onderhoud van de airframes en 
 
 
gezamenlijk optreden als Europese F-35 partners. 
Onderzeeboten: Nederland onderzoekt, samen met Noorwegen, de mogelijkheden  
van samenwerking bij de vervanging van de huidige onderzeebootcapaciteit in de 
 
periode vanaf 2025. Binnenkort wordt hiervoor een technische overeenkomst 
getekend. 
UKNLAF: Noorwegen heeft interesse in nauwere samenwerking met de UK-NL 
Amphibious Force. De mogelijkheden worden onderzocht. 
CV-90: Denemarken en Nederland beschikken over dezelfde versie van het 
Infanterie Gevechtsvoertuig CV-90. De mogelijkheden op het gebied van 
gezamenlijke doctrinevorming, training, exploitatie en verwerving van specifieke 
munitie worden onderzocht. 
NRF 2015: Noorwegen zal samen met Nederland en Duitsland deelnemen met 
een landmachtcomponent in de NRF-rotatie in 2015.  
Oefenmogelijkheden: de uitgestrektheid en klimatologische omstandigheden 
maken Noorwegen en andere landen in de regio aantrekkelijk voor oefeningen en 
training. Nederland maakt hier veelvuldig gebruik van en wil dit blijven doen. 
ACI: Op landmachtgebied wordt in het kader van het Army Cooperation Initiative 
samengewerkt bij onder andere doctrinevorming. Andere 
samenwerkingsgebieden worden onderzocht. 
Submarine Command Course (SMCC): Groot-Brittannië, Noorwegen en Nederland 
werken nauw samen bij de opleiding van toekomstige 
onderzeebootcommandanten.  
Cyber: Onderzoeken van samenwerkingsmogelijkheden op het gebied van cyber. 
NATO Air Policing: Nederland levert in februari 2014 een bijdrage met 
tankercapaciteit in de vorm van een KDC-10 aan de uitvoering door Noorwegen 
van de Air Policing taak van de Navo boven IJsland.  
 
Samenwerkingsgebieden met Frankrijk 
Opleiding & training: het consolideren en actief verder zoeken naar nieuwe 
mogelijkheden tot samenwerking op het gebied van opleiding en training. 
Voorbeelden hiervan zijn samenwerking op het niveau van 
brigadehoofdkwartieren, en opleidingen in Afrika (EMSOME). 
Jungleschool: in het kader van het Budget Internationale Veiligheid (BIV) worden 
met Frankrijk de mogelijkheden onderzocht van een gezamenlijke jungleschool in 
Gabon. 
Uitwisseling officieren: De Frans-Nederlandse uitwisseling wordt uitgebreid van 
officieren bij nationale staven, de staven van operationele commando’s en bij 
eenheden. 
Politiemissies: het onderzoeken van samenwerkingsmogelijkheden op het gebied 
van politiemissies. 
Sub-Sahara: het intensiveren van de samenwerking met Frankrijk in deze regio. 
Anti-drugsoperaties: het intensiveren van de samenwerking in het Caribisch 
gebied, samen met de Verenigde Staten. 
Materieel: het behalen van doelmatigheidswinsten door gezamenlijke aanschaf, 
beheer en onderhoud van materieel. Frankrijk is vaste partner voor 
materieelsamenwerking in verbanden als Navo, EDA, Letter of Intent en OCCAR. 
Capaciteitsontwikkeling: samenwerken bij de capaciteitsontwikkeling van op 
afstand bestuurbare onbemande systemen. 
Cyber: onderzoeken van samenwerkingsmogelijkheden op het gebied van Cyber. 
Officiersopleidingen: Nederland laat officieren studeren aan de L’ecole de Guerre 
en in het Franse equivalent van de Middelbare Defensie Vorming voor officieren in 
 
 Pagina 15 van 19 
 
 

 
 
 
in het Caribisch gebied. CZMCARIB is daarbij niet alleen een leverancier van 
 
 
capaciteiten, maar voert ook operaties uit. Voor de uitwisseling van inlichtingen 
heeft Nederland een vertegenwoordiger geplaatst bij JIATFS. De Verenigde Staten  
maken gebruik van Curaçao en Aruba als steunpunten voor (onbewapende) 
 
drugsbestrijdingsvluchten. 
F-35: het Verenigd Koninkrijk, Nederland en de Verenigde Staten zullen vanaf 
2015 gezamenlijk de operationele testfase van de F-35 uitvoeren. Nederland stelt 
daarvoor de twee F-35 testtoestellen beschikbaar. Eind oktober 2013 zijn de 
eerste Nederlandse vlieger en onderhoudspersoneel met hun opleiding op de F-35 
begonnen. 
 
Overige Navo- en EU-partners; andere partners 
Met diverse Navo- en EU-partners en met andere partners zoals Australië en 
Indonesië bestaan – buiten de multilaterale kaders – ook bilaterale 
samenwerkingsverbanden op uiteenlopende gebieden, zoals kennisuitwisseling, 
operationele samenwerking, gezamenlijk oefenen, opleiding en training en 
materieelsamenwerking. Nederland heeft op 4 februari jl. met Indonesië een MoU 
getekend over verdieping van de defensierelatie. 
 
Partners voor specifieke thema’s 
Buiten de meer strategische en gelieerde partners zijn er veel, vaak tijdelijke, 
bilaterale relaties met landen rondom specifieke thema’s. Voorbeelden bij 
operaties zijn Afghanistan en de Verenigde Arabische Emiraten (logistiek); 
diverse landen in Afrika met het oog op bevordering van ontwikkeling en 
stabiliteit, waaronder Burundi in het kader van SSD-programma’s; partnerlanden 
in antipiraterij-operaties zoals Malta, de Verenigde Arabische Emiraten, Egypte, 
Singapore, Kenia en India, Indonesië en Zuid-Afrika; partners voor oefenen, 
opleiding en training, bijvoorbeeld onderzoek naar jungletrainingsmogelijkheden 
in Gabon en Peru, opleiden van marineofficieren uit Australië en Singapore, 
trainingsfaciliteiten voor special forces in Jordanië en Israël; en samenwerking 
met landen in verband met instandhouding, verkoop en afstoting van materieel, 
bijvoorbeeld Chili, Estland, Finland, Jordanië, Marokko, Vietnam en Zuid-Korea. 
 
Samenwerkingsgebieden in de Navo 
Naast de reguliere en veelomvattende samenwerking in Navo-verband is 
Nederland betrokken bij de volgende projecten en initiatieven in het kader van 
Smart Defence: 
 
Immersive Training Environment: het delen van trainingsprogramma’s van 
virtuele trainingsomgevingen. 
Centres of Excellence (COE) as hub of Education and Individual Training: het 
toebedelen van een leidende rol aan de Centres of Excellence voor opleiding en 
training op hun specialisme. Een COE is een multinationale entiteit die door Allied 
Command Transformation (ACT) wordt geaccrediteerd, maar geen deel uitmaakt 
van de Navo-commandostructuur. Inmiddels zijn achttien COE’s door ACT 
geaccrediteerd en zijn nog vier COE’s in oprichting. Elk COE heeft zijn eigen 
karakteristieken. 
CIS E-learning Training Centres Network: het opzetten van een netwerk voor het 
delen van online-trainingen op het gebied van communicatie- en 
informatiesystemen (CIS). 
 
 Pagina 17 van 19 
 
 

 
 
 
Pilot Training: programma om (delen van) de vliegeropleidingen gezamenlijk uit 
 
 
te voeren.  
European Transport Hubs: programma voor het inrichten van logistieke  
knooppunten waarin goederen voor uitgezonden troepen kunnen worden 
 
verzameld voor een zo doelmatig mogelijk transport naar het inzetgebied.  
Smart Munitions: Programma voor het gezamenlijk aanvullen van 
munitievoorraden. 
JDEAL. Het Joint Deployable Exploitation and Analysis Laboratory is een 
projectvoorstel voor de inrichting van een permanente multinationale technische 
analysecapaciteit voor training en inzet. De uitzendbare JDEAL-faciliteiten zijn 
sensoren waarmee uiteenlopende technische inlichtingen verzameld kunnen 
worden, bijvoorbeeld ter ondersteuning van Counter-IED activiteiten. Nederland 
vervult hierin de leidende rol. 
Personnel Recovery: Project voor het gezamenlijk oefenen en trainen voor het 
redden van vermist eigen personeel in missiegebieden. 
Cyber Defence: Programma voor onder meer samenwerking bij het gebruik van 
nationale cyberfaciliteiten, en overige samenwerking bij oefeningen en trainingen 
op cybergebied. 
RPAS Initiatief: Programma voor samenwerking bij het gebruik van op afstand 
bestuurbare vliegtuigen (Remotely Piloted Aircraft Systems (RPAS)). 
 
Overige multilaterale samenwerkingsgebieden 
Movement Coordination Centre Europe (MCCE): het MCCE is een multinationaal 
samenwerkingsverband dat het strategisch militair transport en Air-to-Air 
Refueling van de 25 participerende landen coördineert. Het MCCE beoogt een 
meer doelmatig en doeltreffend gebruik van de beschikbare nationale 
transportmiddelen. Het MCCE is gevestigd op de vliegbasis Eindhoven.  
European Air Transport Command (EATC): het EATC is een multinationaal 
samenwerkingsverband van België, Duitsland, Frankrijk, Luxemburg en Nederland 
op het gebied van militair luchttransport. Het hoofdkwartier van het EATC bevindt 
zich op de vliegbasis Eindhoven.  
SAC C-17: SAC C-17 is een internationaal samenwerkingsverband tussen twaalf 
landen voor het gezamenlijk gebruik van drie in Hongarije gestationeerde C-17 
transportvliegtuigen van de Heavy Airlift Wing (HAW). De deelnemende landen 
beschikken hiermee over een strategische luchttransportcapaciteit aan de hand 
van een vlieguurverdeelsleutel.  
European Gendarmerie Force (EUROGENDFOR): multinationaal 
samenwerkingsverband van politiekorpsen met een militaire basis voor de 
uitvoering van politietaken in instabiele landen. 
European Air Group (EAG): samenwerkingsverband van zeven Europese landen 
met als doel de operationele capaciteiten te verbeteren door bijvoorbeeld 
vergroting van de interoperabiliteit. 
 
 
 
 
 Pagina 19 van 19 
 
 

