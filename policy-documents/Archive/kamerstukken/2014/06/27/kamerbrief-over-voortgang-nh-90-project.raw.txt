 
 
 
 
 
> Retouradres Postbus 20701 2500 ES Den Haag 
 
 
De Voorzitter van de Tweede Kamer 
Ministerie van Defensie 
der Staten-Generaal 
 
Plein 4 
Plein 2 
MPC 58 B 
2511 CR Den Haag 
Postbus 20701 
2500 ES Den Haag 
www.defensie.nl 
 
 
 
 
 
 
 
Onze referentie 
BS2014016229 
Datum 27 juni 2014 
 
Onderwerp Voortgang NH-90 project 
Bijlage 
NLR-rapport over corrosie bij 
twee NH-90 helikopters 
  
 
 
Bij beantwoording datum, 
Inleiding 
onze referentie en betreft 
Nederland heeft als eerste land operationele ervaringen opgedaan met de NH-90 vermelden. 
 
 
helikopter aan boord van schepen. Zowel de inzet tijdens de antipiraterijmissie 
 
 
voor de kust van Somalië als die in het Caribisch gebied was succesvol. Bij 
 
terugkeer na inzet is aan één helikopter echter bovenmatige corrosie en slijtage 
 
geconstateerd. Bij het tweede toestel bleek dat ook het geval, zij het in mindere 
 
 
mate. De corrosie en slijtage waren groter dan zou mogen worden verwacht op 
 
grond van de ouderdom van de helikopter en het aantal vlieguren. Ik heb u 
 
 
hierover geïnformeerd (Kamerstuk 25 928, nr. 58 van 11 maart 2014). Uit nader 
 
onderzoek blijkt dat de problemen aanzienlijk zijn. In afwachting van sluitende 
 
afspraken met de fabrikant over oplossingen, heb ik daarom besloten NAHEMA te  
 
vragen de verdere afname van Nederlandse NH-90 helikopters op te schorten. In 
 
deze brief zal ik mijn overwegingen daartoe uiteenzetten. Ik ga achtereenvolgens 
in op de onderzoeksresultaten, het overleg met de NH-90 partnerlanden en de 
 
fabrikant, het vervolgtraject en de consequenties voor Defensie. 
  
 
Onderzoeksresultaten 
 
De corrosie- en slijtageverschijnselen zijn voor mij aanleiding geweest het 
 
Nationaal Lucht- en Ruimtevaartlaboratorium (NLR) onderzoek te laten doen. Het 
 
rapport van de NLR is gevoegd als bijlage. Het NLR heeft ongeveer 100 
 
tekortkomingen vastgesteld, een combinatie van ontwerpfouten, 
 
assemblagefouten en verkeerde materiaalkeuzes. In een aantal gevallen kon de 
 
 
corrosie ontstaan omdat in het ontwerp onvoldoende rekening is gehouden met de 
 
effecten van het combineren van verschillende materialen, zonder deze van elkaar 
 
te isoleren. De corrosie veroorzaakt bij de draaiende delen extra slijtage.  
 
 
 
Overleg met partnerlanden en fabrikant 
 
Na het bekend worden van de corrosieproblemen in maart heeft Defensie de 
 
fabrikant NHIndustries (NHI) ingelicht. Juridisch gezien lopen de contacten met 
 
NHI via het NATO Helicopter Management Agency (NAHEMA), dat namens de 
NH-90 partnerlanden het contract, naar Frans recht, met NHI heeft afgesloten. De 
 
NH-90 partnerlanden zijn geen partij bij het contract en oefenen geen 
 
 
contractuele rechten uit. Met het oog op de juridische complexiteit laat ik mij in 
 
dezen adviseren door de landsadvocaat.   
 
 
 
 
 
 
 Pagina 1 van 6  
 
 
 
 
 
 

 
 
 
Voor de hervatting van de afname is het niet nodig dat alle aanpassingen al op de 
 
 
helikopters zijn uitgevoerd.  
 
 
 
Consequenties voor Defensie 
 
 
 
Verdere vertraging van de instroom en vergroting capaciteitstekort 
In de NH-90 jaarrapportages heb ik u gemeld dat de introductie van de NH-90 
 
vertraging heeft opgelopen. Naast de latere levering van helikopters ligt dat ook 
aan de geringe beschikbaarheid van reservedelen, de introductie van SAP en het 
ontbreken van voldoende gekwalificeerd personeel. Het eerder gemelde 
geluidsprobleem bij de NH-90 (Kamerstuk 25 928, nr. 58 van 11 maart jl.) is 
onderzocht en er zijn maatregelen genomen. Dit vormt geen probleem meer bij 
de introductie van de NH-90. De nu geconstateerde bovenmatige corrosie en 
slijtage vergroten de vertraging bij de introductie echter opnieuw. Ik houd er 
rekening mee dat Defensie te maken krijgt met een verdere vertraging van in 
ieder geval zes maanden in de instroom van de helikopters.  
 
De eerdere vertragingen in het NH-90 programma hebben geleid tot een 
verminderde beschikbaarheid van helikopters. Om dit capaciteitstekort te 
beperken, is in 2011 besloten de voorgenomen afstoting van de Cougar-
helikopters uit te stellen en acht toestellen aan te houden tot 2018, onder andere 
op grond van de motie-Knops (Kamerstuk 32 733, nr. 13 van 6 juni 2011). Door 
de nieuwe problemen wordt het capaciteitstekort groter (minder vlieguren NH-90) 
en zal het ook langer duren. Door de toegenomen onderhoudsinspanningen zijn 
er immers minder inzetbare helikopters beschikbaar en wordt er minder gevlogen 
dan gepland. Daarvoor zijn opnieuw compenserende maatregelen nodig, waar ik 
verder op inga op de hierna volgende pagina’s. 
 
In de schriftelijke vragen over de Ontwerpbegroting 2014 (Kamerstuk 33 750 X, 
nr. 6 van 25 oktober 2013) heb ik u gemeld dat de verwachting bij de helikopters 
is dat het totale evenwicht in de vraag en het aanbod van helikoptercapaciteit 
wordt bereikt in 2018, na volledige instroom van de NH-90. Dit evenwicht wordt 
door de nieuwe problematiek later bereikt. Om alle NH-90 helikopters na de 
instroom volledig operationeel inzetbaar te krijgen, is tijd nodig. Het omscholen 
en operationeel gereedmaken van bemanningen loopt namelijk ook vertraging op. 
Er is dus sprake van een vertraagde ervaringsopbouw van het personeel. De 
genoemde problemen versterken elkaar.  
 
Toenemend onderhoud 
De reguliere onderhoudsperiodes van de helikopters zullen langer duren dan 
gepland. De helikopters moeten namelijk aanvullende modificaties en 
herstelwerkzaamheden voor corrosie ondergaan. Er zijn ook meer reservedelen 
nodig, die niet in voldoende mate en op korte termijn voorhanden zijn. Door de 
hogere onderhoudslast is ook meer onderhoudspersoneel nodig dan aanvankelijk 
was voorzien, terwijl daar tekorten bestaan. Deze problemen zijn niet zomaar 
opgelost. Defensie blijft met de fabrikant in overleg over een verbeterde 
beschikbaarheid van reservedelen. Ik acht het van belang om met de fabrikant 
allereerst tot sluitende afspraken te komen over de oplossing van de 
geconstateerde problemen (voor de geleverde en nog te leveren helikopters) 
onder verantwoordelijkheid en voor rekening van de fabrikant. 
 
 
 Pagina 3 van 6  
 
 

 
 
 
• Search and Rescue  
 
 
Tijdens de introductieperiode van de NH-90 staat ook de uitvoering van de 
 
Search and Rescue (SAR) taken door Defensie onder druk. Om die reden is al 
 
eerder besloten tot de tijdelijke uitbesteding van de SAR-taken gedurende de 
 
nachtelijke uren. Overleg met het beleidsverantwoordelijke ministerie van 
 
Infrastructuur en Milieu heeft eerder dit jaar tot de conclusie geleid dat 
algehele uitbesteding van de taken, waarbij sprake is van inzet van 
 
defensiehelikoptercapaciteit, voor de komende jaren noodzakelijk is.   
 
Compenserende maatregelen 
De volgende maatregelen worden uitgewerkt om het capaciteitstekort op korte tot 
middellange termijn te verminderen:  
 
• Meer inzet van Cougar-helikopters 
Bovenop de acht helikopters die in 2011 zijn aangehouden, kunnen extra 
Cougar-helikopters worden ingezet. Deze zouden moeten worden onttrokken 
aan de pool van te verkopen toestellen. De Cougar-helikopter kan echter niet 
alle taken van de NH-90 uitvoeren, en dan met name de maritieme taken. 
De uiteindelijke uitfasering van de Cougars zal gelijke tred moeten houden 
met de introductie van de NH-90 helikopters.  
 
• Internationale samenwerking 
Helikopters van andere landen kunnen worden ingezet als boordhelikopter 
vanaf Nederlandse schepen. In 2014 werkt Defensie in het Caribisch gebied 
bijvoorbeeld samen de United States Coast Guard. Ook voor latere jaren 
worden de mogelijkheden van internationale samenwerking onderzocht. 
Helikoptercapaciteit is echter ook bij andere landen schaars, zoals al is 
gebleken uit eerdere verzoeken van Nederland. Ook biedt internationale 
samenwerking vooralsnog geen meerjarige zekerheid. Het betreft voorts 
vaak beperkte ondersteuning tegen hoge kosten. 
 
Financiën 
De financiële gevolgen van de corrosie- en slijtageproblematiek worden 
momenteel samen met NAHEMA en de fabrikant besproken. Zoals gezegd, claimt 
Defensie de extra kosten van onderhoud en aanpassingen aan de NH-90 bij de 
industrie. Het is op dit moment nog niet mogelijk om een realistische inschatting 
van deze kosten te maken. De ervaring met het extra onderhoud is nog te 
beperkt. Ook is nog niet inzichtelijk welke aanpassingen van de NH-90 nodig zijn 
om het corrosieprobleem in de toekomst te voorkomen. 
 
Tot 2018 zijn de kosten voor acht Cougar-helikopters in de defensiebegroting 
gedekt. Het betreft kosten voor instandhouding, € 8,1 miljoen per jaar, en 
personele kosten, op jaarbasis € 8,9 miljoen. Het aanhouden van extra Cougar-
helikopters, bovenop bovengenoemde acht, en het langer doorvliegen voorbij 
2018, vergen jaarlijks extra middelen. Daarnaast moeten eenmalige kosten 
worden gemaakt voor het opnieuw inzetgereed maken van deze extra  
helikopters, het noodzakelijk onderhoud ervan en de inbouw van speciale 
missieapparatuur. Ook moet rekening worden gehouden met inkomstenderving 
van de verkoop. De financiële gevolgen hiervan worden geaccommodeerd binnen 
de defensiebegroting. Het financiële beslag zal afnemen als de inzet van de 
Cougar-helikopter weer wordt gereduceerd. Defensie beziet nog of de kosten van 
 Pagina 5 van 6  
 
 

