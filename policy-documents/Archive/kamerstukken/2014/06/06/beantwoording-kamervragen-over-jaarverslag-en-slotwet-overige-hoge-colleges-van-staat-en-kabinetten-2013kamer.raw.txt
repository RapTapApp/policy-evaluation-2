 
33930 IIB Jaarverslag en slotwet overige Hoge Colleges van Staat en 
Kabinetten 2013  
 
 
 
Nr.   LIJST VAN VRAGEN EN ANTWOORDEN  
Vastgesteld 28 mei 2014  
 
 
 
De vaste commissie voor Binnenlandse Zaken1 heeft over het Jaarverslag 2013 van de 
overige Hoge Colleges van Staat en Kabinetten (Kamerstuk 33930 IIB, nr. 1) de 
navolgende vragen ter beantwoording aan de regering voorgelegd. Deze vragen, 
alsmede de daarop …….. 2014 gegeven antwoorden, zijn hierna afgedrukt.  
 
 
De voorzitter van de commissie, 
Berndsen - Jansen  
 
Adjunct-griffier van de commissie, 
Hendrickx 
 
    
Nr Vraag Blz  
van 
1 Hoe is, gezien de doorlooptijden bij de Vreemdelingenkamer in 2012 en 2013 van 11  
respectievelijk 22 en 24 weken gecombineerd met het in 2012 bijna gelijk zijn van het 
aantal ingekomen en afgedane zaken, het mogelijk dat er in 2013 ruim 1000 zaken meer 
zijn afgedaan dan ingekomen met een slechts beperkte toename van de gemiddelde 
doorlooptijd? 
Antwoord: 
In het jaar 2010 verdubbelde de instroom van vreemdelingenzaken bij de Afdeling 
bestuursrechtspraak. Ook na dat jaar  is de instroom van vreemdelingenzaken sterk 
gestegen. De uitstroom van zaken is, door een verhoogde inzet van capaciteit, sinds 2010 
eveneens  sterk gestegen maar heeft de instroom niet bij kunnen houden. Daardoor is de 
voorraad de afgelopen jaren toegenomen. In 2013 bleef de instroom vreemdelingenzaken 
weliswaar op een hoog niveau, maar deze was lager dan voorgaande jaren. Door het 
handhaven van een verhoogde inzet van capaciteit en het clusteren van zaken is in 2013 een 
hogere uitstroom gerealiseerd dan in 2012 en kon de voorraad vreemdelingenzaken 
aanzienlijk worden teruggebracht. Het wegwerken van de voorraad en het afdoen van zaken 
die eerder waren aangehouden in verband met de beantwoording van prejudiciële vragen 
door het Hof van Justitie van de Europese Unie, heeft echter geleid tot een (beperkte) 
toename van de gemiddelde doorlooptijd. 
2 Zijn er uit het samenwerkingsproject met de Rekenkamer van Griekenland, het Griekse 14  
parlement en het Ministerie van Financiën ook leerzame lessen voor Nederlandse 
instellingen gekomen, en zo ja, welke?  
Antwoord:  
Directe lessen voor Nederlandse instellingen komen niet uit het samenwerkingsproject naar 
voren. Wel toont het samenwerkingsproject het belang aan van een goede institutionele 
rolverdeling tussen uitvoerende publieke instellingen, een onafhankelijke rekenkamer en 
controle door het parlement. Daarbij is het tevens belangrijk dat de communicatie tussen de 
verschillende actoren goed is en dat er respect is voor elkaars rol en positie.  
LvVrAntw_33930_IIB_1 HCVS_2013 (2)  1/2 

