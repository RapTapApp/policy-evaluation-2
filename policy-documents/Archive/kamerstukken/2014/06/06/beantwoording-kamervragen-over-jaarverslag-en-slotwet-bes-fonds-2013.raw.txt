 
 33 930 H  Jaarverslag en slotwet  BES-fonds 2013  
 
 
 
Nr.   LIJST VAN VRAGEN EN ANTWOORDEN  
    
   Vastgesteld ……… mei 2014  
 
 
 
   De vaste commissie voor Koninkrijksrelaties heeft een aantal vragen voorgelegd aan 
   de minister van Binnenlandse Zaken en Koninkrijksrelaties over het Jaarverslag van 
   het BES-fonds 2013 (TK 33 930 H, nr. 1). De minister heeft deze vragen beantwoord 
   bij brief van ………. 2014. Vragen en antwoorden zijn hierna afgedrukt.  
 
 
 
   De voorzitter van de commissie, 
   Recourt  
 
 
   Adjunct-griffier van de commissie, 
   Hendrickx  
 
 
 
Nr Vraag Blz  
van tot 
1 Wat is de stand van zaken met betrekking tot de ontwikkelplannen? Wat zijn de totale 8   
kosten hiervan?    
Antwoord: 
De eilandelijke ontwikkelplannen worden meegenomen in een eerste proeve van het 
meerjarenprogramma van Rijk en eilanden, welke in de week van 16 juni a.s. met de 
bestuurscolleges van de openbare lichamen wordt besproken (tijdens de zogenoemde CN-
week). Zoals aangegeven aan de bestuurscolleges van de openbare lichamen tijdens de 
vorige CN-week heeft het kabinet in principe geen ruimte om extra middelen ter 
beschikking te stellen. Daarom wordt onderzocht of aan departementale kant de coördinatie 
en daarmee rijksbrede prioriteitstelling kan worden versterkt. De uitkomst van deze 
exercitie vindt zijn beslag in het meerjarenprogramma, welke het kabinet conform afspraak 
 na de CN-week (en dus voor het zomerreces) aan uw Kamer zal sturen. 
2 Kunt u aangeven waarom de Rijksuitgaven wederom zijn gestegen? Wie coördineert de 16 18 
uitgaven en de realisatie van de bestedingen tussen de ministeries?  
Antwoord: 
De stijging van de rijksuitgaven Caribisch Nederland (bijna 40 miljoen hoger in 2013 ten 
opzichte van 2012) wordt vooral veroorzaakt door twee zaken:  
1. Incidentele ICT-investeringskosten voor de Belastingdienst Caribisch Nederland 
van circa € 11,9 miljoen; 
2. De bijdrage vanuit het ministerie van V&J ten behoeve van het Korps Politie 
Caribisch Nederland en Brandweer van in totaal € 18,2 miljoen. Abusievelijk is 
eerder voor het jaar 2012 € 0 euro opgenomen in het interdepartementale uitgaven 
overzicht (motie Hachchi, Kamerstukken II, 2012-2013, nr. 28, 33000-IV) waar 
dit € 17 miljoen had moeten zijn. 
Afgezien van deze twee zaken is de stijging van de rijksuitgaven aan Caribisch Nederland 
beperkt. Ik merk hierbij op dat elke minister verantwoordelijk is voor zijn of haar eigen 
beleidsterrein, ook op financieel gebied. Zo heeft de minister van VWS – in absolute zin 
verantwoordelijk voor 40% van alle rijksuitgaven -  op 28 mei 2014 uw Kamer 
Lijst v VrAntw_KR_33930-H (2)  1/2 

