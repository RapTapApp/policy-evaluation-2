MEMORIE VAN TOELICHTING 
 
I ALGEMEEN 
 
I.0 Inleiding 
Tussen de landen van het Koninkrijk is sinds 1965 de Belastingregeling voor het Koninkrijk 
(hierna: BRK) van toepassing om dubbele belasting te vermijden en het ontgaan van belasting te 
voorkomen. Deze regeling geldt dus in de onderlinge verhouding tussen Nederland en Curaçao, maar 
geldt evenzeer voor de andere relaties tussen de landen van het Koninkrijk. In de jaren na 
inwerkingtreding is de BRK verschillende keren aangepast, maar dat kan niet verhullen dat deze 
multilaterale regeling steeds verder is af komen te liggen van de huidige internationale fiscale 
1
standaarden zoals met name neergelegd in het OESO-modelverdrag , en ook minder goed aansluit 
bij de omstandigheid dat er sinds de staatkundige hervorming van 10 oktober 2010 vijf verschillende 
2
fiscale stelsels bestaan binnen het Koninkrijk . 
In november 2009 is op ambtelijk niveau tussen vertegenwoordigers van Nederland, Aruba, Curaçao 
3
en Sint Maarten voor het eerst gesproken over vervanging van de BRK . Tijdens die gesprekken is 
gebleken dat alle landen binnen het Koninkrijk de voorkeur geven aan bilaterale regelingen ter 
vermijding van dubbele belasting in plaats van één multilaterale regeling, zoals de BRK. Vanuit 
4
Nederlands perspectief zal de BRK worden opgevolgd door drie bilaterale regelingen (tussen twee 
landen binnen het Koninkrijk) die de vorm krijgen van een rijkswet omdat het regelingen betreffen die 
gelden binnen het Koninkrijk. Daarnaast kunnen de andere landen van het Koninkrijk onderling 
bilaterale regelingen overeenkomen. De inhoud van deze rijkswetten zal door middel van 
Het advies 
van de 
besprekingen tussen de verschillende landsoverheden tot stand moeten worden gebracht. Daar waar 
Afdeling 
advisering geen bilaterale regeling tot stand is gebracht, blijft de multilaterale BRK gelden. Als tussen alle landen 
van de Raad 
binnen het Koninkrijk nieuwe bilaterale regelingen of eenzijdige regelingen ter vermijding van dubbele 
van State 
wordt niet 
belasting gelden kan de BRK uiteindelijk vervallen. Op dit punt kan ook worden gewezen op de 
openbaar 
gemaakt, 
toelichting bij het wetsvoorstel dat heeft geleid tot de Rijkswet aanpassing rijkswetten aan de 
omdat  het 
5
uitsluitend 
oprichting van de nieuwe landen . 
opmerkingen 
van 
redactionele 
Bij het vormgeven van de onderhavige rijkswet is ervoor gekozen zoveel mogelijk uit te gaan van de 
aard bevat 
(artikel 26, 
situatie dat er tussen beide landen een verdrag tot het vermijden van dubbele belasting en het 
zesde lid jo 
vijfde lid, van 
voorkomen van het ontgaan van belasting zou (kunnen) worden gesloten. Hiermee wordt bereikt dat 
de Wet op 
de Raad van 
                                                      
State). 
1
 Onder het OESO-modelverdrag wordt verstaan het periodiek geactualiseerde modelbelastingverdrag zoals dat wordt 
gepubliceerd door de Organisatie voor Economische Samenwerking en Ontwikkeling. De meest recente volledige versie van 
het modelverdrag dateert van juli 2010 en is laatstelijk op 17 juli 2012 gewijzigd. 
2
 In de nieuwe staatkundige verhouding per 10 oktober 2010 gelden binnen het Koninkrijk der Nederlanden vijf fiscale stelsels. 
Curaçao en Sint Maarten hebben elk het belastingstelsel van de Nederlandse Antillen overgenomen en hebben dat sindsdien 
naar eigen inzicht hervormd. Aruba heeft zijn eigen fiscale stelsel. Tot slot kent het land Nederland twee fiscale stelsels: het 
stelsel van toepassing in het Europese deel van Nederland en dat van toepassing in het Caribische deel van Nederland 
(Bonaire, Sint Eustatius en Saba, hierna: de BES eilanden).  
3
 Dit is gebeurd tijdens de Koninkrijksconferentie over Fiscale Zaken, georganiseerd in Aruba op 19 en 20 november 2009. 
4
 Deze drie rijkswetten zullen gelden in de verhouding tussen Nederland en Aruba, tussen Nederland en Curaçao en tussen 
Nederland en Sint Maarten. 
5
 Kamerstukken II 2009/10, 32 186 (R 1901), nr. 3. 

3  
Nederland en Curaçao op dit punt aansluiting zoeken bij de mondiale ontwikkelingen. In 2013 heeft de 
G20 opgeroepen om een nieuwe mondiale standaard te ontwikkelen voor de uitwisseling van 
informatie; gewezen kan worden op de bijeenkomst van de G20 te Sint Petersburg in september 
2013. Inmiddels is deze standaard (de Common reporting Standard) door de OESO, in samenwerking 
10
met de G20-landen en de Europese Unie, op 13 februari 2014 gepubliceerd en heeft de G20 deze 
standaard bevestigd in de bijeenkomst te Sidney van 23 februari 2014. Vooruitlopend op de 
uitwerking van de nieuwe mondiale standaard hebben Nederland en Curaçao op 12 december 2013 
de intentie uitgesproken om een bilaterale bevoegde autoriteiten overeenkomst te sluiten die deze 
11
nieuwe mondiale standaard zal implementeren in de relatie Nederland-Curaçao . Dit betekent dat 
Nederland en Curaçao automatisch informatie zullen gaan uitwisselen conform de mondiale 
standaard. Daarnaast zullen Nederland en Curaçao in een overeenkomst tussen de bevoegde 
autoriteiten van beide landen nadere afspraken maken over automatische uitwisseling van informatie 
ten aanzien van bijvoorbeeld pensioenen, lonen en salarissen, bestuurders- en 
commissarisbeloningen en bezit van onroerende zaken. Curaçao zal tot slot informatie gaan 
12
uitwisselen over rentebetalingen in lijn met de EU- spaarrenterichtlijn .  
 
1.2 Inhoud van de regeling 
De regeling bevat bepalingen ter vermijding van dubbele belasting en tegen het ontgaan van 
belasting. Deze twee hoofddoelen worden van Nederlandse zijde nader toegelicht in onderdeel 1.2.1 
van de NFV 2011. 
Vanwege de staatkundige verhouding tussen Nederland en Curaçao heeft deze regeling de vorm 
van een rijkswet. Echter de structuur, inhoud en bewoordingen van de regeling stemmen in grote 
mate overeen met hetgeen bij belastingverdragen gebruikelijk is. 
De belangrijkste onderwerpen waar beide landen vooraf verschillende standpunten over innamen 
en die tijdens de besprekingen uitgebreid aan de orde zijn gekomen, hadden betrekking op: de 
behandeling van deelnemingsdividenden, de artikelen die zien op het voorkomen van oneigenlijk 
gebruik van de in de regeling opgenomen bepalingen, de verdeling van heffingsrechten over 
pensioenen en hoe om te gaan met de waarborging van nationale successie- en schenkingsheffingen 
en heffingsrechten over voordelen uit aanmerkelijk belang na emigratie van een natuurlijk persoon. 
Hieronder wordt op deze onderwerpen ingegaan; in het artikelsgewijze deel van deze toelichting 
worden deze onderwerpen meer in detail besproken. Tot slot wordt in hoofdlijnen een overzicht 
gegeven van de overige punten die onderwerp zijn geweest van besprekingen en het resultaat 
daarvan dat zijn weerslag heeft gevonden in de regeling. 
 
                                                      
10
 Standard for Automatic Exchange of Financial Account Information “COMMON REPORTING STANDARD” 
(http://www.oecd.org/ctp/exchange-of-tax-information/automatic-exchange-financial-account-information-common-reporting-
standard.pdf). 
11
 Deze intentie is openbaar gemaakt in een nieuwsbericht op 12 december 2013, te bereiken via de volgende link: 
«http://www.rijksoverheid.nl/nieuws/2013/12/12/nieuwe-belastingregeling-nederland-curacao-
gereed.html?ns_campaign=nieuwsberichten-over-het-onderwerp-belastingen-internationaal&ns_channel=att». 
12
 Richtlijn 2003/48/EG van de Raad van 3 juni 2003 betreffende belastingheffing op spaargelden in de vorm van rentebetaling 
(PbEU L 157/38). 

5  
in de regeling een LOB-bepaling opgenomen die oneigenlijk gebruik van de vrijstelling van bronheffing 
over deelnemingsdividenden beoogt te voorkomen. Voorts is in artikel 22 bepaald dat de regeling de 
toepassing van nationaalrechtelijke antimisbruikleerstukken en regels in zijn algemeenheid niet 
beperkt. Vanuit Nederlands perspectief heeft dit zowel gevolgen voor toepassing van het algemene 
leerstuk van “fraus legis” (wetsontduiking), als voor toepassing van wettelijke antimisbruikregels, zoals 
artikel 17, derde lid, onderdeel b, van de Wet op de vennootschapsbelasting 1969 (hierna: Wet Vpb 
1969). Wel is daarbij bepaald dat de bepalingen van artikel 17, derde lid, onderdeel b, Wet VPB 1969, 
geen afbreuk doen aan het recht op de voordelen van de regeling in gevallen waarin 
belastingplichtigen met inachtneming van de LOB-bepaling aanspraak maken op de voordelen die in 
artikel 10 zijn opgenomen. 
 
I.2.3 De verdeling van heffingsrechten over pensioenen 
Nederland heeft in de NFV 2011 een voorkeur uitgesproken om het heffingsrecht voor pensioenen in 
de particuliere sfeer volledig toe te wijzen aan het bronland. Daarbij is aangegeven dat demografische 
ontwikkelingen en de steeds verder gaande internationalisering van de arbeidsmarkt hebben geleid tot 
een toename van het aantal belastingplichtigen dat het in Nederland fiscaal gefacilieerd opgebouwde 
pensioen na pensionering in het buitenland geniet. Omdat Nederland in de opbouwfase fiscale aftrek 
heeft verleend van de pensioenpremies of de zogenoemde omkeerregel (“aanspraak belastingvrij, 
uitkeringen te zijner tijd belast”) heeft toegepast, groeit daardoor ook het financiële belang van 
Nederland als bronland in de uitkeringsfase. Curaçao was sterk gekant tegen een bronlandheffing, 
aangezien het hierbij een aanzienlijke derving van belastinginkomsten verwachtte. Ook wijkt de door 
Nederland voorgestelde toedeling van het heffingsrecht af van de BRK waar sprake is van toedeling 
van het heffingsrecht aan het woonland. Uiteindelijk is een gedeeld heffingsrecht voor particuliere 
pensioenen overeengekomen met een heffingsrecht voor het bronland van 15 procent. Bij afkoop van 
een pensioen is overeengekomen dat aan het bronland een volledig heffingsrecht toekomt. Voor 
pensioenen in de overheidssfeer, met uitzondering van de pensioenen van zogenoemde lokale 
medewerkers, en voor socialezekerheidsuitkeringen is het volledige heffingsrecht eveneens 
toegewezen aan het bronland.  
Bij wijze van overgangsmaatregel is voorzien in een eerbiedigende werking (woonlandheffing) 
voor bestaande gevallen. Het gaat dan om uit Nederland afkomstige pensioenen e.d. die reeds zijn 
ingegaan op de datum van dagtekening van de koninklijke boodschap waarbij het onderhavige 
voorstel van rijkswet is ingediend, van personen die op die datum reeds inwoner zijn van Curaçao. 
 
I.2.4 De waarborging van nationale successie- en schenkingsheffingen en heffingsrechten over 
voordelen uit aanmerkelijk belang na emigratie van een natuurlijk persoon 
In de sfeer van de successie- en schenkingsbelastingen bestaat onder de BRK slechts in een 
beperkt aantal situaties een heffingsrecht voor het oorspronkelijke woonland, aangezien – wat 
Nederland betreft – de bepalingen over inwonerschap in de BRK de in de Successiewet 1956 
opgenomen woonplaatsfictie vrijwel geheel buiten werking stelde. Onder de BRK bestaat uitsluitend 

7  
 een specifieke regeling voor werkzaamheden buitengaats waardoor ten aanzien van deze 
werkzaamheden sneller een vaste inrichting wordt geconstateerd (artikel 5, vijfde, zesde en 
zevende lid);  
 opname van de 2010-tekstversie van het in het OESO-modelverdrag opgenomen artikel 
betreffende de verdeling van heffingsrechten over winst uit onderneming (artikel 7); 
 een artikel dat het heffingsrecht over de inkomsten van artiesten en sportbeoefenaars toewijst 
aan het land waar de daarmee samenhangende werkzaamheden worden verricht (artikel 16); 
 een bijzondere bepaling in het artikel betreffende de wijze van vermijding van dubbele 
belasting voor lichamen met een passieve vaste inrichting (artikel 21, vierde en achtste lid);  
 een bepaling die ziet op waarborgen tegen oneigenlijk gebruik van de in de regeling 
opgenomen voordelen (artikel 22); 
 een regeling voor onderling overleg met de mogelijkheid van (verplichte) arbitrage (artikel 24); 
 een informatie-uitwisselingbepaling gebaseerd op artikel 26 van het OESO-modelverdrag, 
met een uitbreiding van het toepassingsbereik naar toeslagdoeleinden (artikel 25);  
 een bepaling over wederzijdse bijstand bij invordering conform het OESO-modelverdrag, met 
als toevoeging een doelmatigheidsgrens (drempelbedrag) van € 1.500 en uitbreiding van de 
bijstand naar bijstand bij invordering van toeslagen (artikel 26). 
 
I.3 Belastingstelsel Curaçao 
Curaçao kent een fiscaal stelsel dat net als dat van Nederland bestaat uit een samenstel van directe 
en indirecte belastingen. Naast de invoerrechten en accijnzen is de voornaamste indirecte belasting 
de omzetbelasting met een gedifferentieerd tarief. De voornaamste directe belastingen zijn de 
inkomstenbelasting en de winstbelasting. Curaçao kent ook een loonbelasting als voorheffing op de 
inkomstenbelasting. 
 De inkomstenbelasting kent een progressief tarief met speciale tarieven voor binnenlandse rente-
inkomsten: 6,5 procent, en aanmerkelijkbelangwinsten: 19,5 procent. De winstbelasting kent een vast 
tarief van 27,5 procent. 
 De winstbelasting kent een deelnemingsvrijstelling en een objectvrijstelling voor winsten behaald 
middels een buitenlandse vaste inrichting. Hierdoor wordt economisch dubbele belasting voorkomen. 
Uitzonderingen zijn daarbij opgenomen voor passieve deelnemingen en vaste inrichtingen. 
 Curaçao heft geen bronbelasting op rente, royalty’s en dividenden. Er bestaat wel een 
Landsverordening op de dividendbelasting 2000, maar deze is nog niet in werking getreden. 
 
I.4 Budgettaire aspecten 
De budgettaire gevolgen van de regeling zullen voor beide landen naar verwachting per saldo 
neutraal zijn. De grenzen van de heffingsbevoegdheden van beide landen zijn duidelijk vastgelegd en 
er is een goede grondslag voor overleg en geschillenbeslechting in die situaties waarin toepassing 
van de regeling tot ongewenste problemen zou leiden. 

9  
aangewezen als doelvermogen, en de Vrijgestelde Vennootschap als bedoeld in artikel 1A, eerste lid, 
onderdeel f, van de Landsverordening 1940. Wat Nederland betreft gaat het om vrijgestelde 
beleggingsinstellingen als bedoeld in artikel 6a van de Wet Vpb 1969. 
De uitsluiting van deze voordelen voor deze lichamen sluit aan bij het Nederlandse verdragsbeleid 
zoals omschreven in onderdeel 2.2.1 van de NFV 2011 en geeft tevens uitvoering aan de motie 
13
Omtzigt/Van Vliet ter zake . 
Een uitzondering is evenwel gemaakt voor een stichting particulier fonds (of trust) die volgens 
artikel 1B van de Landsverordening 1940 op verzoek van de stichting (of trust) door de inspecteur is 
aangewezen als een doelvermogen. In dat geval is de stichting particulier fonds (of trust) naar luid van 
artikel 1, eerste lid, onderdeel a, van de Landsverordening 1940, onderworpen aan de heffing van 
winstbelasting in Curaçao, met dien verstande dat op de voet van artikel 4, vijfde lid, in samenhang 
met artikel 15 van de Landsverordening 1940 de belasting wordt geheven tegen een bijzonder 
statutair tarief van 10% en niet tegen het in artikel 15 opgenomen algemene tarief van 27,5%. Voorts 
wordt opgemerkt dat op verzoek de aanwijzing als doelvermogen weer kan worden ingetrokken 
volgens artikel 1B, vijfde lid, van de Landsverordening 1940. Vanaf het moment dat deze intrekking 
effectief is, zoals bepaald in artikel 4, vijfde lid van de Landsverordening 1940, zal een desbetreffende 
stichting (of trust) weer vallen onder de in het tweede lid van het onderhavige artikel opgenomen 
uitsluitingen. 
In het derde lid is vastgelegd dat de bevoegde autoriteiten van de beide landen in onderling 
overleg kunnen beslissen dat een inwoner van één van de beide landen die van een bijzondere 
regeling gebruik maakt, geen aanspraak maakt op bepaalde voordelen van de regeling. Vergelijkbare 
14 15
bepalingen zijn opgenomen in onder meer de verdragen met Noorwegen en Ethiopië .  
 
II.2 Belastingen waarop de rijkswet van toepassing is (artikel 2) 
Conform het OESO-modelverdrag is in artikel 2 neergelegd op welke belastingen de regeling 
betrekking heeft; hiermee is de materiële werkingssfeer van de regeling vastgesteld. In zijn 
algemeenheid heeft de regeling betrekking op belastingen die in Nederland en Curaçao naar het 
inkomen worden geheven. Hierbij wordt ter volledigheid opgemerkt dat in artikel 28, in afwijking van 
de materiële werkingssfeer die in het onderhavige artikel is neergelegd, een bepaling is opgenomen 
die geldt voor belastingen over nalatenschappen en verkrijgingen krachtens erfrecht en van 
schenkingen. 
Het eerste lid komt vrijwel woordelijk overeen met het eerste lid van artikel 2 van het OESO-
modelverdrag, met dien verstande dat in de onderhavige bepaling geen verwijzing is opgenomen naar 
belastingen naar het vermogen omdat beide landen geen vermogensbelasting heffen.  
                                                      
13
 Kamerstukken II 2010/11, 25 87, nr. 13. 
14
 Artikel 1A zoals ingevoegd bij het protocol tot wijziging van de Overeenkomst tussen het Koninkrijk der Nederlanden en het 
Koninkrijk Noorwegen tot het vermijden van dubbele belasting en het voorkomen van het ontgaan van belasting met betrekking 
tot belastingen naar het inkomen en naar het vermogen (Trb. 2013, 94). 
15
 Artikel II van het protocol bij de op 10 augustus 2012 te Addis Abeba tot stand gekomen Overeenkomst tussen het Koninkrijk 
der Nederlanden en de Federale Democratische Republiek Ethiopië tot het vermijden van dubbele belasting en het voorkomen 
van het ontgaan van belasting met betrekking tot belastingen naar het inkomen (Trb. 2012, 179). 

11  
uitsluitende woonlandheffing voor dividenden die door pensioenfondsen worden ontvangen. Er is 
gekozen voor een ruime definitie die aansluit bij de algemene karakteristieken van pensioenfondsen. 
Vereist is dat het inkomen in het algemeen is vrijgesteld van belastingheffing, dat de werkzaamheden 
voornamelijk bestaan uit het beheren of verstrekken van pensioenen en dat het pensioenfonds als 
zodanig is erkend en onder toezicht staat volgens de wetgeving van Curaçao of Nederland. 
Het derde lid van artikel 3 bevat een algemene regel voor de uitleg van uitdrukkingen die niet in 
de regeling voorkomen. Daaraan wordt de betekenis toegekend die deze uitdrukkingen hebben 
volgens de belastingwetgeving van het land dat de regeling toepast, tenzij de context van de regeling 
anders vereist.  
 
II.4 Inwoner (artikel 4) 
In het eerste lid is omschreven wie voor de toepassing van de regeling geacht wordt inwoner te 
zijn van een land. De omschrijving komt inhoudelijk overeen met het eerste lid van artikel 4 van het 
OESO-modelverdrag. Volgens deze omschrijving is een persoon inwoner van een land indien hij 
aldaar op grond van woonplaats, verblijf, plaats van leiding, of enige andere soortgelijke 
omstandigheid aan belasting is onderworpen. De toevoeging van personen die voor de toepassing 
van de opbrengstbelasting in het Caribische deel van Nederland zijn gevestigd als personen die 
worden aangemerkt als “inwoner van een land” houdt verband met de bepalingen van het tweede lid.  
In het tweede lid wordt uitdrukkelijk bepaald wanneer een lichaam geacht wordt “onderworpen te 
zijn aan belasting”. Daarvan is sprake indien een lichaam voor de toepassing van (ingeval van 
Nederland) de vennootschapsbelasting in Nederland is gevestigd, of (ingeval van Curaçao) voor de 
toepassing van de winstbelasting in Curaçao is gevestigd en de door dat lichaam verkregen 
inkomsten ingevolge de belastingwetgeving van dat land behandeld worden als de inkomsten van dat 
lichaam en niet als de inkomsten van zijn rechthebbenden, leden of participanten. Uit de bepaling in 
het tweede lid vloeit voort dat een in die belastingwetgeving opgenomen subjectvrijstelling van 
belasting, geen afbreuk doet aan de onderworpenheid aan die belasting van een op basis van een 
dergelijke vrijstelling vrijgesteld subject en dientengevolge ook niet aan inwonerschap voor toepassing 
van de regeling. Zoals bij artikel 1 is toegelicht, is evenwel ten aanzien van enkele specifiek 
benoemde lichamen bepaald dat - uitgaande van inwonerschap van deze lichamen voor de 
toepassing van de regeling - zij zijn uitgesloten van sommige voordelen van de regeling. 
De in het tweede lid opgenomen benadering dat bepaalde personen geacht worden aan 
belastingheffing te zijn onderworpen, is evenwel minder goed bruikbaar ten aanzien van personen die 
onder de reikwijdte van de vastgoed- of de opbrengstbelasting vallen. Aan de ene kant bevat namelijk 
de vastgoedbelasting geen bepalingen over de vestigingsplaats van lichamen, terwijl aan de andere 
kant volgens de opbrengstbelasting, die zulke bepalingen wel bevat, de ontvangers van winst-
uitkeringen van in het Caribische deel van Nederland gevestigde lichamen aan die belasting 
onderworpen zijn en niet de uitdelende lichamen zelf. Om die reden zijn personen die voor de 
toepassing van de opbrengstbelasting in het Caribische deel van Nederland zijn gevestigd apart in het 
eerste lid als inwoner van – in dit geval – Nederland aangemerkt. 

13  
16
Convention to Partnerships” dat op deze kwalificatieproblematiek betrekking heeft, en hiervoor in 
een verdrag uitdrukkelijke bepalingen wenst op te nemen. 
In het zesde lid is de hoofdregel opgenomen dat de bevoegde autoriteiten van beide landen in 
onderling overleg trachten tot overeenstemming te komen indien sprake is van een kwalificatieverschil 
van een lichaam dat leidt tot dubbele belastingheffing of dubbele vrijstelling. 
In het zevende lid is in de onderdelen a, b en c, voor drie concrete situaties vastgelegd op welke 
wijze de voordelen van de regeling worden verleend. Onderling overleg is daarvoor dan in beginsel 
niet meer nodig. Het bepaalde in het zevende lid ziet uitsluitend op de toepassing van de regeling op 
een inkomensbestanddeel dat van het ene land naar het andere land vloeit via een entiteit die door de 
twee betrokken landen anders wordt gekwalificeerd. De bepalingen zien niet op een verschil in 
kwalificatie van het inkomensbestanddeel als zodanig. 
De bepaling van onderdeel a komt inhoudelijk overeen met de uitgangspunten die in het 
hierboven genoemde OESO-rapport zijn opgenomen. Kern van dit onderdeel is dat bij hybride 
entiteiten de voordelen van de regeling worden toegekend aan de entiteit of aan de achterliggende 
deelnemers in de entiteit die in het andere land wonen of zijn gevestigd, afhankelijk van de vraag of in 
dat andere land de entiteit dan wel de deelnemers in die entiteit voor het desbetreffende 
inkomensbestanddeel volledig in de belastingheffing wordt betrokken. Het bronland volgt bij het 
vaststellen van de persoon die voor de toepassing van de regeling wordt beschouwd als degene die 
als inwoner van het andere land (woonland) inkomen uit het bronland verkrijgt dus de kwalificatie van 
het woonland. Hierbij kunnen de vier volgende situaties worden onderscheiden. 
 Eerste situatie: Er is sprake van een inkomensbestanddeel dat afkomstig is uit een van de landen 
en toevloeit aan een entiteit die in het andere land is gevestigd. Volgens de nationale wetgeving van 
het andere land wordt de entiteit als fiscaal transparant aangemerkt (d.w.z. de entiteit wordt zelf niet in 
de belastingheffing betrokken). Het inkomensbestanddeel wordt gezien als inkomen van de 
deelnemers in de entiteit. Indien de deelnemers in de entiteit inwoner zijn van het andere land en voor 
dat inkomen in dat land in de belastingheffing worden betrokken, past het bronland de regeling toe als 
ware het inkomensbestanddeel van de deelnemers zelve. Daarbij is dus niet van belang hoe het 
bronland de entiteit kwalificeert. Ook als de entiteit volgens de nationale wetgeving van het bronland 
als niet fiscaal transparant worden aangemerkt, gaat het bronland in een dergelijke situatie uit van de 
toegang van de deelnemers tot toepassing van de regeling. 
 Tweede situatie: Er is sprake van een inkomensbestanddeel dat afkomstig is uit een land en 
toevloeit aan een entiteit die in het andere land is gevestigd en daar aan de belastingheffing is 
onderworpen. Volgens de nationale wetgeving van het andere land wordt de entiteit als niet fiscaal 
transparant aangemerkt (de entiteit wordt zelf in de belastingheffing betrokken). Volgens de nationale 
wetgeving van het bronland is de entiteit fiscaal transparant. In dit geval kan door de entiteit zelf een 
beroep worden gedaan op toepassing van de regeling omdat de entiteit in het andere land op de 
normale wijze in de belastingheffing wordt betrokken en inwoner is als bedoeld in artikel 4 (afgezien 
van eventueel een uitsluiting volgens artikel 1). 
                                                      
16
 Issues in International Taxation nr. 6, OECD Publications, Paris, 1999. 

15  
onwenselijk aangemerkt. Dit is met name het geval voor deelnemers in de entiteit die in het andere 
land voor de via de entiteit ontvangen inkomsten vrijgesteld zijn van belastingheffing. Daarom is in 
onderdeel c van het zevende lid opgenomen dat de bevoegde autoriteiten toch voordelen van de 
regeling kunnen toekennen ook al wordt het inkomensbestanddeel in dat land fiscaal niet behandeld 
als een inkomensbestanddeel dat door een inwoner is verkregen. Voorwaarde daarbij is wel dat bij 
rechtstreekse verkrijging de deelnemer in de entiteit in het vestigingsland van belasting zou zijn 
vrijgesteld. Deze bepaling is met name relevant voor pensioenfondsen in de zin van artikel 3, eerste 
lid, onderdeel j, van de regeling. 
 
II.5 Vaste inrichting (artikel 5) 
Artikel 5 geeft aan wat onder de uitdrukking «vaste inrichting» wordt verstaan voor de toepassing 
van de regeling. De uitdrukking «vaste inrichting» wordt in diverse bepalingen in hoofdstuk III van de 
regeling gebruikt voor de toewijzing van het heffingsrecht tussen de beide landen. Artikel 5 komt in 
grote lijnen overeen met artikel 5 van het OESO-modelverdrag, behoudens de in het vierde lid 
opgenomen regeling over het gedurende langere tijd verlenen van diensten en de in het vijfde tot en 
met het zevende lid opgenomen regeling voor werkzaamheden buitengaats. 
In het eerste lid is vastgelegd dat de uitdrukking «vaste inrichting» voor de toepassing van de 
regeling betekent een vaste bedrijfsinrichting met behulp waarvan de werkzaamheden van een 
onderneming geheel of gedeeltelijk worden uitgeoefend.  
In het tweede lid is vervolgens bepaald dat de uitdrukking «vaste inrichting» in het bijzonder 
omvat een plaats waar leiding wordt gegeven, een filiaal, een kantoor, een fabriek, een werkplaats, 
een mijn, olie- of gasbron, een (steen-) groeve of enige andere plaats waar natuurlijke rijkdommen 
worden gewonnen.  
Ingevolge het derde lid wordt een vaste inrichting verondersteld indien de uitvoering van een 
bouwwerk of van constructie- of installatiewerkzaamheden in het andere land langer duurt dan 183 
dagen. 
In het vierde lid is – in afwijking van het OESO-modelverdrag – vastgelegd dat het gedurende 
langere tijd verlenen van diensten in een land door een onderneming van het andere land tot de 
aanwezigheid van een vaste inrichting in het eerstbedoelde land leidt. Deze bepaling is op verzoek 
van Curaçao opgenomen. Waar volgens de hoofdregel van het onderhavige artikel het heffingsrecht 
bij grensoverschrijdende activiteiten van een onderneming van een land pas ter heffing aan het 
andere land wordt toegewezen indien in dat andere land sprake is van een fysieke bedrijfsinrichting, is 
de aanwezigheid van een fysieke bedrijfsinrichting bij dienstverlening niet vereist. Zodra een 
Nederlandse ondernemer of onderneming gedurende meer dan 183 dagen in een 
twaalfmaandsperiode diensten verleent op Curaçao, mag Curaçao de met die verrichtte diensten 
behaalde winst belasten. Hetzelfde geldt uiteraard in de omgekeerde situatie wanneer een Curaçaose 
ondernemer of onderneming gedurende een zelfde tijdvak diensten verricht in Nederland.  
Ook de in het vierde lid opgenomen zogenoemde “services”-bepaling is op verzoek van Curaçao 
opgenomen, maar dit sluit goed aan bij de Nederlandse bereidheid om onder omstandigheden, met 
name in het geval van ontwikkelingslanden, bij dienstverlening een lage drempel voor het constateren 

17  
Ingevolge het zesde lid wordt de uitdrukking “werkzaamheden buitengaats” voor de toepassing 
van het vierde lid geacht niet te omvatten:  
a) (een combinatie van) hulp- en nevenwerkzaamheden als bedoeld in het achtste lid van het 
onderhavige artikel;  
b) werkzaamheden die worden verricht met schepen die primair zijn ontworpen voor het verrichten 
van sleep- of ankerwerkzaamheden; alsmede  
c) het vervoer van voorraden of personeel door schepen of luchtvaartuigen in het internationale 
verkeer. Deze uitzonderingen dienen aldus te worden verstaan dat geen vaste inrichting op de voet 
van het vijfde lid aanwezig wordt geacht, indien buitengaats uitsluitend dergelijke werkzaamheden 
worden verricht. 
Teneinde oneigenlijk gebruik te voorkomen bepaalt het zevende lid dat de duur van de 
werkzaamheden buitengaats die in het kader van hetzelfde project in gelieerde verhoudingen 
opvolgend worden verricht door twee of meer gelieerde ondernemingen, bij elkaar worden opgeteld. 
Indien de duur van het project op deze wijze een al dan niet aaneengesloten termijn van ten minste 
30 dagen in een periode van twaalf maanden bereikt, wordt ieder van de ondernemingen geacht de 
werkzaamheden buitengaats te hebben verricht met behulp van een vaste inrichting, ongeacht of één 
of meer van deze ondernemingen afzonderlijk dergelijke werkzaamheden heeft c.q. hebben verricht 
gedurende minder dan 30 dagen. Een onderneming wordt geacht te zijn gelieerd aan een andere 
onderneming indien de een onmiddellijk of middellijk ten minste een derde deel van het kapitaal van 
de andere onderneming bezit of indien een persoon onmiddellijk of middellijk ten minste een derde 
deel van het kapitaal van beide ondernemingen bezit.  
Het achtste lid geeft, conform het OESO-modelverdrag, een opsomming van activiteiten waarbij 
geen vaste inrichting aanwezig wordt geacht.  
Vervolgens geeft het negende lid een uitbreiding van het begrip “vaste inrichting” voor de situatie 
waarin een persoon – niet zijnde een onafhankelijke vertegenwoordiger – voor een onderneming in 
het andere land werkzaam is, conform artikel 5, vijfde lid, OESO-modelverdrag.  
In het tiende en elfde lid zijn regelingen opgenomen die bepalen dat activiteiten van 
onafhankelijke vertegenwoordigers geen vaste inrichting vormen, respectievelijk dat het beheersen 
van een dochtervennootschap in het andere land niet op zichzelf leidt tot het constateren van een 
vaste inrichting in dat land. Deze zijn conform de laatste twee artikelleden van artikel 5 van het 
OESO-modelverdrag. 
 
HOOFDSTUK III BELASTINGHEFFING NAAR HET INKOMEN 
 
II.6 Inkomsten uit onroerende zaken (artikel 6) 
Dit artikel is gelijk aan het artikel betreffende inkomsten uit onroerende zaken in het OESO-
modelverdrag, behoudens het derde lid. 
In het eerste lid is overeenkomstig het OESO-modelverdrag bepaald dat inkomsten die een 
inwoner van een land verkrijgt uit onroerende zaken die in het andere land zijn gelegen, in dat andere 
land mogen worden belast.  

19  
dubbele belasting, eenzelfde correctie aanbrengt indien het met de correctie van het eerstbedoelde 
land instemt. Op dit punt is aangesloten bij de in paragraaf 68 van het commentaar op artikel 7 van 
het OESO-modelverdrag voorgestelde redactie. Daarin wordt benadrukt dat een land niet automatisch 
een overeenkomstige correctie hoeft aan te brengen, maar slechts voor zover het instemt met de door 
het andere land aangebrachte winstcorrectie. Bij het ontbreken van een overeenstemming over een 
winstcorrectie, zullen de beide landen in onderling overleg daaruit voortvloeiende dubbele belasting 
vermijden. Met deze formulering wordt derhalve bereikt dat een land een zekere beoordelingsvrijheid 
heeft met betrekking tot een door het andere land aangebrachte winstcorrectie, maar tevens dat aan 
belastingplichtigen de zekerheid wordt geboden dat dubbele belasting wordt weggenomen. Deze 
benadering sluit aan bij de overeenkomstige bepaling in recent door Nederland gesloten 
20
belastingverdragen . 
In het vierde lid is bepaald dat als winsten van een vaste inrichting ook onder een andere 
bepaling van de regeling vallen, de laatstbedoelde bepaling voor gaat.  
 
II.8 Zee- en luchtvaart (artikel 8) 
Artikel 8 bevat bijzondere bepalingen voor de verdeling van heffingsrechten over winsten uit 
internationale lucht- en scheepvaartactiviteiten en is, behoudens een toegevoegd vijfde lid, in 
overeenstemming met artikel 8 van het OESO-modelverdrag. 
Het eerste lid bepaalt dat de winst behaald met de exploitatie van schepen en luchtvaartuigen in 
het internationale verkeer ter belastingheffing is toegewezen aan het land waar de werkelijke leiding 
van de (vervoers-) onderneming zich bevindt.  
Het tweede lid bepaalt in welk land een scheepvaartonderneming is gevestigd als de plaats van 
de werkelijke leiding zich aan boord van een schip bevindt; aangesloten wordt dan bij de plaats van de 
thuishaven van dat schip of bij het woonland van de exploitant. 
Ingevolge het derde lid geldt het bepaalde in het eerste lid tevens voor winst verkregen uit de 
exploitatie van schepen en vliegtuigen in het internationale verkeer door middel van participatie in een 
poolovereenkomst en deelname in een gemeenschappelijk bedrijf of internationaal opererend 
agentschap.  
In het vierde lid is vastgelegd dat de bepalingen van dit artikel tevens van toepassing zijn op 
belastingen die worden geheven over de bruto ontvangsten (omzet) uit passagiers- en vrachtvervoer 
in het internationale verkeer. Hiermee wordt beoogd zeker te stellen dat dergelijke belastingen die 
door het andere land worden geheven binnen de reikwijdte van deze regeling vallen. 
Het vijfde lid bevestigt, in lijn met de Nederlandse inzet zoals beschreven in onderdeel 2.6.5. van 
de NFV 2011, in het bijzonder de Nederlandse heffingsrechten over de winsten van de KLM, ongeacht 
de fiscale vestigingsplaats van de KLM NV of van de door de KLM-organisatie gedreven internationale 
luchtvaartonderneming. 
 
                                                      
20
 Zie bij voorbeeld artikel 7, derde lid, van het op 12 april 2012 te Berlijn tot stand gekomen Verdrag tussen het Koninkrijk der 
Nederlanden en de Bondsrepubliek Duitsland tot het vermijden van dubbele belasting en het voorkomen van het ontgaan van 
belasting met betrekking tot belastingen naar het inkomen (Trb. 2012, 123). 

21  
af van het OESO-modelverdrag, hetgeen met name voortvloeit uit het opnemen van een uitsluitende 
woonlandheffing voor deelnemingsdividenden en de daaraan verbonden anti-misbruikbepaling (LOB-
bepaling), zoals op hoofdlijnen toegelicht in paragraaf I.2.1 van het algemene deel van deze 
toelichting. Daarnaast is – zulks eveneens in afwijking van het OESO-modelverdrag - in het 
veertiende lid het zogenoemd “aanmerkelijk belangvoorbehoud” opgenomen conform het 
Nederlandse verdragsbeleid (zie onderdeel 2.9.4 van de NFV 2011). Voorts zij gewezen op de in 
artikel 22 opgenomen algemene anti-misbruikbepaling en de in de artikelen 30 en 32 opgenomen 
tijdelijke regelingen voor deelnemingsdividenden en dividenden uit aanmerkelijk belang van 
natuurlijke personen. 
 Ingevolge het eerste lid mogen dividenden die worden betaald door een lichaam dat inwoner is 
van een land aan een inwoner van het andere land, in dat andere land worden belast.  
 Het tweede lid wijst echter ook een heffingsrecht toe aan het vestigingsland van het 
dividendbetalende lichaam, maar dit heffingsrecht is beperkt tot 15 procent van het bruto dividend 
indien de uiteindelijk gerechtigde tot het dividend inwoner is van het andere land. 
 In het derde lid is bepaald dat, in afwijking van de bepalingen van het tweede lid, het 
vestigingsland van het dividenduitkerende lichaam zich onder voorwaarden volledig dient te 
onthouden van heffing over het betaalde dividend (uitsluitende woonlandheffing). Alleen de in het 
derde lid opgenomen categorieën aandeelhouders kunnen aanspraak maken op deze uitsluitende 
woonlandheffing ter zake van ontvangen dividenden; zij het dat in het vijfde lid nog andere gevallen 
zijn beschreven waarin aanspraak kan worden gemaakt op de uitsluitende woonlandheffing. 
 De in het derde lid beschreven categorieën aandeelhouders zijn zodanig vastgesteld dat alleen 
recht bestaat op vrijstelling van bronheffing op dividenden indien de aandeelhouder een substantiële 
economische band heeft met het land waarvan deze inwoner is, of indien het onwaarschijnlijk is dat 
gebruik wordt gemaakt van de regeling om dividendbelasting te vermijden. 
 In de eerste plaats bepaalt onderdeel a, van het derde lid, dat een uitsluitende woonlandheffing 
van toepassing is voor deelnemingsdividenden als de uiteindelijk gerechtigde tot de dividenden een 
lichaam is waarvan het kapitaal geheel of gedeeltelijk in aandelen is verdeeld en dat onmiddellijk ten 
minste 10 procent bezit van het kapitaal van het lichaam dat de dividenden betaalt en mits het 
ontvangende lichaam een zogenoemd kwalificerend lichaam is in de zin van het vierde lid. 
 Daarnaast is in de onderdelen b en c opgenomen dat de uitsluitende woonlandheffing tevens 
geldt voor dividenduitkeringen aan een land of een staatkundig onderdeel of plaatselijke 
publiekrechtelijke lichaam daarvan (onderdeel b) of aan een pensioenfonds (onderdeel c), ongeacht 
het gehouden aandelenbelang in het dividenduitkerende lichaam. Het afzien van een bronheffing door 
het land van het dividenduitkerende lichaam in deze gevallen is in overeenstemming met de in het 
Commentaar bij artikel 10 van het OESO-modelverdrag beschreven beleidslijn. 
 Het vierde lid bepaalt in welke gevallen en onder welke voorwaarden een dividend ontvangend 
lichaam als kwalificerend lichaam kan worden aangemerkt. Een dergelijk lichaam zal op basis van het 
derde lid zodoende in aanmerking kunnen komen voor de vrijstelling van bronheffing op 
deelnemingsdividenden. In hoofdzaak zijn er drie gevallen waarin een lichaam als kwalificerend 
lichaam wordt aangemerkt, uitgewerkt in de onderdelen a tot en met c: 

23  
hoofdkantorentoets moet het lichaam onafhankelijk zijn in de uitoefening van de genoemde toezicht- 
en bestuursfuncties, of financieringsfuncties, hierin ligt besloten dat het over voldoende kwalificerend 
personeel moet beschikken om de hoofdkantorenfunctie te kunnen vervullen; 
- de multinationale groep drijft ondernemingen in ten minste vijf landen (of vijf groepen van landen) die 
in elk van die vijf landen (of vijf groepen van landen) ten minste 10 procent van het bruto-inkomen van 
de groep genereren. Het hoofdkantoor maakt onderdeel uit van de multinationale groep, maar moet 
aan de eisen in het vierde lid, onderdeel b, onder 1°, voldoen wil het meetellen voor het 
spreidingsvereiste.  
- het hoofdkantoor mag niet meer dan 50 procent van zijn bruto-inkomen ontvangen uit het land 
waarin het dividenduitkerende lichaam is gevestigd; 
- het hoofdkantoor moet voor de belastingheffing aan dezelfde regels zijn onderworpen als lichamen 
die zich met bedrijfsmatige activiteiten bezighouden, niet zijnde financiële dienstverlening, het doen 
van royaltybetalingen of verzekerings- en herverzekeringsactiviteiten. Dat wil zeggen dat deze 
hoofdkantoren niet onder een speciaal regime mogen vallen.  
 De in onderdeel c opgenomen categorie betreft andere vennootschappen die een voldoende 
economische binding hebben met het land van vestiging. Daarbij is aansluiting gezocht bij de 
voorwaarden die zijn opgenomen in artikel 5.2 van de Belastingwet BES. Dit komt er in hoofdlijnen op 
neer dat het dividendontvangende lichaam over ten minste drie personeelsleden moet beschikken die 
op wezenlijk niveau de activa van dat lichaam (bijvoorbeeld in een voorkomend geval de beleggingen, 
deelnemingen, liquiditeiten, ter beschikking gestelde goederen, leningen) beheren.  
 Naast de in het vierde lid omschreven kwalificerende lichamen kunnen ook dividend 
ontvangende lichamen volgens het vijfde lid in aanmerking komen voor de uitsluitende 
woonlandheffing van het derde lid. Volgens onderdeel a is dit mogelijk op basis van een zogenoemde 
“activiteitentoets” en volgens onderdeel b op basis van een zogenoemde “vangnetbepaling”. 
 Op grond van de activiteitentoets kan een dividend ontvangend lichaam dat geen gekwalificeerd 
lichaam is in de zin van het vierde lid, toch voor uitsluitende woonlandheffing ter zake van ontvangen 
dividenden in aanmerking komen. Een inwoner voldoet aan de activiteitentoets als aan twee 
voorwaarden is voldaan. In de eerste plaats moet de inwoner een onderneming drijven in het land van 
inwonerschap; er moeten activiteiten worden verricht. Het voor eigen rekening beleggen of het 
beheren van dergelijke beleggingen wordt onder de activiteitentoets uitgezonderd van het drijven van 
een onderneming, omdat dit niet wordt gezien als het actief uitoefenen van een materiële 
onderneming. In de tweede plaats moet het inkomensbestanddeel dat wordt ontvangen, verkregen 
zijn in verband met, of voortvloeien uit het drijven van die onderneming. Hiermee wordt bijvoorbeeld 
voorkomen dat inkomensstromen binnen een concern worden omgeleid om gebruik te kunnen maken 
van de voordelen uit hoofde van het derde lid, terwijl deze niets te maken hebben met de gedreven 
onderneming in het land van inwonerschap. 
Met opname van de vangnetbepaling is de mogelijkheid geschapen dat lichamen die niet voldoen 
aan de objectieve toetsingscriteria in het vierde lid en het vijfde lid, onderdeel a, alsnog in aanmerking 
komen voor uitsluitende woonlandheffing ter zake van de ontvangen dividenden als de bevoegde 
autoriteit van het land waaruit het dividend afkomstig is, vaststelt dat het voornaamste doel of een van 

25  
geheel of gedeeltelijk in aandelen is verdeeld en dat voor ten minste 50 procent middellijk of 
onmiddellijk in eigendom is van natuurlijke personen die inwoner zijn van Nederland of Curaçao. 
Voorts dient dat lichaam onmiddellijk ten minste 10 procent van het kapitaal te bezitten van het 
lichaam dat de dividenden betaalt. Voor de volledigheid wordt opgemerkt dat ingevolge het eerste lid 
van artikel 22 van de regeling in misbruiksituaties vanuit Nederlands perspectief met name artikel 17, 
derde lid, onderdeel b, Wet Vpb 1969 van toepassing kan zijn. Gedacht wordt in het bijzonder aan de 
situatie dat één of meer natuurlijke personen door het simpelweg “tussenschuiven” van een lichaam 
dat aan de gestelde bezitseisen voldoet de in dit onderdeel opgenomen vrijstelling van bronheffing 
zouden willen benutten. 
In het negende lid is, in overeenstemming met het OESO-modelverdrag, vastgelegd dat de 
bepalingen van het tweede, derde, vijfde en achtste lid, de belastingheffing over de winst waaruit de 
dividenden worden betaald, onverlet laten. 
 In het tiende lid is vastgelegd dat voor dividenden die zijn betaald door een lichaam dat 
inhoudingsplichtig is voor de opbrengstbelasting de bepalingen van artikel 10 geen afbreuk doen aan 
de heffing van opbrengstbelasting. Dit betekent dat voor inwoners van Curaçao met een deelneming 
in een lichaam dat inwoner is van het Caribische deel van Nederland het aldaar (in Caribisch 
Nederland) toepasselijke tarief van de opbrengstbelasting niet wordt teruggebracht van 5 procent naar 
nihil. Volgens de in het Caribische deel van Nederland toepasselijke belastingwetgeving is de 
opbrengstbelasting (samen met de vastgoedbelasting) de opvolger van de traditionele winstbelasting 
die van toepassing was op de voormalige Nederlandse Antillen. Het doel van de opbrengstbelasting is 
om een robuust hek van 5 procent belasting om het Caribische deel van Nederland te creëren, dat 
niet kan worden geopend, ook niet in (internationale) deelnemingssituaties. Indien het 
deelnemingstarief voor dividendstromen van het Caribische deel van Nederland naar Curaçao zou 
worden teruggebracht van 5% naar nihil, zou de opbrengstbelasting kunnen worden vermeden door 
middel van het tussenschuiven van een in Curaçao gevestigde houdstervennootschap. 
 In het elfde lid is de uitdrukking “dividenden” gedefinieerd. De definitie komt geheel overeen met 
de definitie in het OESO-modelverdrag. Voor de duidelijkheid wordt opgemerkt dat rente die wordt 
betaald op een lening die in de zin van artikel 10, eerste lid, onderdeel d, van de Wet Vpb 1969, 
feitelijk functioneert als eigen vermogen, mede gelet op het OESO-commentaar bij artikel 10, derde 
lid, van het OESO-modelverdrag, onder het dividendartikel (en niet onder het interestartikel) valt. In 
aanvulling op de OESO-conforme definitie is in de laatste volzin vastgelegd dat inkomsten die worden 
genoten bij de inkoop van aandelen of de (gedeeltelijke) liquidatie van een vennootschap, voor 
toepassing van de regeling uitdrukkelijk worden aangemerkt als dividend. Op dit punt kan worden 
verwezen naar onderdeel 2.9.5 van de NFV 2011 waarin is opgemerkt dat het Nederlandse 
verdragsbeleid er, gelet op enkele daarin genoemde arresten, op is gericht een dergelijke bepaling ter 
zake van de kwalificatie van deze inkomsten op te nemen.  
 In het twaalfde lid is in overeenstemming met het OESO-modelverdrag bepaald dat niet de 
bepalingen van het eerste, tweede, derde, vijfde, achtste en veertiende lid, maar de bepalingen van 
artikel 7 van toepassing zijn met betrekking tot dividenden die worden betaald op aandelen die 

27  
22
EU-spaarrenterichtlijn voortvloeien door Curaçao. Op deze uitzondering wordt in de toelichting op 
artikel 33 nader ingegaan. Het gebruik van de uitdrukking “rente” in artikel 11, in plaats van de term 
“interest” zoals gebruikelijk in de op het OESO-modelverdrag gebaseerde belastingverdragen, houdt 
verband met de in artikel 33 opgenomen bepalingen, en sluit aan bij het in de BRK gehanteerde 
begrip. Een inhoudelijke afwijking is hiermee niet beoogd. 
Het tweede lid bevat een omschrijving van de uitdrukking “rente”. Deze omschrijving is gelijk aan 
de omschrijving die in artikel 11, derde lid, van het OESO-modelverdrag wordt gegeven. 
In het derde lid is bepaald dat niet de bepalingen van het eerste lid, maar de bepalingen van 
artikel 7 van toepassing zijn met betrekking tot rente die wordt betaald op schuldvorderingen die 
behoren tot het vermogen van een vaste inrichting waarover de uiteindelijke gerechtigde tot die rente 
beschikt in het land van waaruit de rente afkomstig is. 
Ten slotte is in het vierde lid bepaald dat de bepalingen van artikel 11 slechts van toepassing zijn 
voor zover de op een schuldvordering betaalde rente overeenkomt met de rente die tussen 
onafhankelijke partijen overeengekomen zou zijn, alsmede dat het bovenmatige gedeelte van die 
rente in het voorkomende geval, rekening houdende met de overige bepalingen van de regeling, 
belastbaar is overeenkomstig de nationale wetgeving van ieder van de landen.  
 
II.12 Royalty's (artikel 12) 
Dit artikel betreft de verdeling van heffingsrechten over royalty’s en stemt geheel overeen met 
artikel 12 van het OESO-modelverdrag. 
Volgens het eerste lid geldt een uitsluitende woonlandheffing voor royalty’s die afkomstig zijn uit 
het ene land en die wordt verkregen door een uiteindelijk gerechtigde die inwoner is van het andere 
land. 
In het tweede lid is de definitie van de uitdrukking “royalty’s” opgenomen. Anders dan onder de 
BRK vallen vergoedingen voor technische diensten en vergoedingen voor het (recht van) gebruik van 
industriële, commerciële of wetenschappelijke uitrusting niet onder de uitdrukking “royalty’s”. 
In het derde lid is bepaald dat niet de bepalingen van het eerste lid maar de bepalingen van artikel 
7 van toepassing zijn met betrekking tot royalty's die worden betaald als vergoeding voor het gebruik 
van activa die behoren tot het vermogen van een vaste inrichting waarover de uiteindelijk gerechtigde 
tot die royalty's beschikt in het land van waaruit de royalty’s afkomstig zijn. 
Volgens het vierde lid zijn de bepalingen van artikel 12 slechts van toepassing voor zover de 
royalty-betalingen op “arm’s length”-basis plaatsvinden. Tevens is bepaald dat het bovenmatige 
gedeelte van de royalty’s belastbaar is overeenkomstig de nationale wetgeving van ieder van de 
landen.  
 
II.13 Vermogenswinsten (artikel 13) 
                                                      
22
 Richtlijn 2003/48/EG van de Raad van 3 juni 2003 betreffende belastingheffing op spaargelden in de vorm van rentebetaling 
(PbEU L 157/38). 

29  
 
II.14 Inkomsten uit dienstbetrekking (artikel 14) 
De verdeling van heffingsrechten met betrekking tot inkomsten uit dienstbetrekking is in artikel 14, 
eerste en tweede lid, inhoudelijk en tekstueel overeenkomstig het OESO-modelverdrag geregeld. 
Volgens het eerste lid mag het land waar de dienstbetrekking wordt verricht over de daaruit 
genoten inkomsten heffen en voorziet het woonland in het vermijden van dubbele belasting volgens 
de bepalingen van artikel 21.  
Het tweede lid voorziet daarentegen in een exclusief heffingsrecht van het woonland als wordt 
voldaan aan drie (cumulatieve) voorwaarden: 
a) de werknemer verblijft in totaal niet langer dan 183 dagen in een twaalfmaandsperiode die begint 
of eindigt in het betreffende belastingjaar in het werkland; en 
b) de beloning wordt betaald door of namens een werkgever die geen inwoner is van het werkland; 
en 
c) de beloning komt niet ten laste van een vaste inrichting van de werkgever in het werkland. 
Als aan één van de drie voorwaarden niet wordt voldaan, mag het werkland ook over de inkomsten 
heffen en dient het woonland in vermijding krachtens artikel 21 van de regeling te voorzien.  
In het derde lid is neergelegd dat de beloning door werknemers verkregen ter zake van een 
dienstbetrekking uitgeoefend aan boord van een schip of een luchtvaartuig dat in het internationale 
verkeer wordt geëxploiteerd, mag worden belast in het land waar de werknemer woont. 
 
II.15 Directeursbeloningen (artikel 15) 
Deze bepaling stemt overeen met de ter zake gebruikelijke bepaling die Nederland in 
belastingverdragen overeen pleegt te komen. Op basis van het eerste lid mogen door een natuurlijke 
persoon genoten beloningen in de hoedanigheid van lid van de raad van beheer van een lichaam 
worden belast door het land waarvan dat lichaam inwoner is. In afwijking van het OESO-
modelverdrag is de uitdrukking «beloningen» gehanteerd in plaats van de uitdrukking «betalingen». 
Hiermee is een iets bredere formulering gebruikt die bijvoorbeeld voorkomt dat twijfel ontstaat over de 
fiscale behandeling van vergoedingen in natura. In het tweede lid is, in aanvulling op het OESO-
modelverdrag,verduidelijkt dat onder de uitdrukking “lid van de raad van beheer” zowel (uitvoerende) 
bestuurders als (toezichthoudende) commissarissen worden verstaan. 
 
II.16 Artiesten en sportbeoefenaars (artikel 16) 
Op basis van deze bepaling, die behoudens het derde lid, overeenstemt met de in het OESO-
modelverdrag opgenomen bepaling, is de belastingheffing over inkomsten van artiesten en sporters in 
beginsel toegewezen aan het land waar deze artiesten en sporters hun activiteiten ontplooien.  
 In afwijking van het in onderdeel 2.12 van de NFV 2011 geformuleerde verdragsbeleid, heeft 
Nederland ingestemd met de Curaçaose wens om deze bepaling op te nemen, mede gezien het feit 
dat de in het onderhavige artikel opgenomen bepalingen internationaal gebruikelijk zijn. Ten aanzien 

31  
In deze regeling is derhalve sprake van een onderscheid tussen “particuliere pensioenen“ en 
“overheidspensioenen”. Zoals ook in onderdeel 2.11.2. van de NFV 2011 is opgemerkt, streeft 
Nederland er naar om in het verlengde van het overeenkomen van een uitsluitend heffingsrecht voor 
het bronland, geen onderscheid te maken tussen particuliere en overheidspensioenen; beide 
pensioenen worden bij een uitsluitend heffingsrecht voor het bronland op dezelfde wijze behandeld. 
Maar omdat tussen Curaçao en Nederland een beperkt heffingsrecht voor particuliere pensioenen is 
overeengekomen (dat is vastgelegd in het derde lid), terwijl voor overheidspensioenen (zoals 
internationaal gebruikelijk) een volledig heffingsrecht voor het bronland is overeengekomen (dat wil 
zeggen: het land waarvoor de overheidsfuncties zijn verricht), is een dergelijk onderscheid in de 
regeling wel aangebracht. 
In het tweede lid is bepaald dat het heffingsrecht over uitkeringen krachtens het 
socialezekerheidsstelsel van een land is toegewezen aan dat land (bronland). Voor de volledigheid 
wordt hierbij vermeld dat onder de BRK het heffingsrecht hierover niet in alle gevallen is toegewezen 
aan het bronland.  
 In het derde lid is in afwijking van het eerste lid bepaald dat pensioenen en andere soortgelijke 
beloningen, en lijfrenten, ook in het bronland mogen worden belast. Maar tevens is bepaald dat dit 
heffingsrecht is beperkt tot 15 procent over het brutobedrag van de uitkeringen indien deze een 
periodiek karakter hebben. De beperking van het heffingsrecht voor het bronland geldt dus niet voor a-
periodieke uitkeringen, zoals bij afkoop het geval is. 
 Doordat als gevolg van de getroffen regeling een verschuiving van heffingsrechten van het 
woonland naar het bronland kan plaatsvinden ten opzichte van de in de BRK opgenomen regels, is bij 
wijze van overgangsmaatregel voorzien in eerbiedigende werking voor bestaande gevallen. Deze 
overgangsregeling is opgenomen in artikel 29 en heeft betrekking op personen die op de datum 
waarop het onderhavige voorstel van wet bij koninklijke boodschap is ingediend reeds inwoner waren 
van Curaçao en waarvan het pensioen op die datum reeds was ingegaan. 
Het vierde lid regelt wanneer een land kan worden aangemerkt als het bronland van een 
pensioen, lijfrente of andere soortgelijke beloning. Het bronland is het land dat fiscale faciliteiten heeft 
verleend voor de opbouw van rechten op een pensioen of een lijfrente; hetzij ter zake van de 
bedragen die daarvoor zijn betaald (premie-aftrek) dan wel door de opbouw van het recht (de 
aanspraak) niet te belasten. Bepaald is voorts dat de overdracht van pensioenrechten naar een 
pensioenfonds of verzekeringsmaatschappij gevestigd in het andere land of in een derde land, geen 
afbreuk doet aan het heffingsrecht van het hiervoor omschreven bronland. 
In het vijfde lid is bepaald dat de bevoegde autoriteiten van de landen in onderling overleg 
uitvoeringsvoorschriften kunnen vaststellen met het oog op de toepassing van de in het derde lid 
bedoelde bronlandheffing. 
In het zesde lid zijn voor beide landen definities van de uitdrukking «lijfrente» neergelegd. Voor 
Nederland sluit deze definitie aan bij de definiëring daarvan in de Wet IB 2001 en de Wet 
inkomstenbelasting.  
 
II.18 Overheidsfuncties (artikel 18) 

33  
geheel buiten de reikwijdte van artikel 18 zijn gebracht, wordt het heffingsrecht over deze pensioenen 
bepaald volgens de regels van artikel 17. Volgens dat artikel zijn pensioenen en andere soortgelijke 
beloningen slechts belastbaar in het land waarvan de pensioengenieter inwoner is, waarbij ook het 
land van waaruit deze beloningen afkomstig zijn een beperkt heffingsrecht van 15 procent over het 
brutobedrag van de beloningen heeft. Volgens artikel 17, vierde lid, zijn pensioenen en andere 
soortgelijke beloningen afkomstig uit een land indien dat land de bijdragen voor de opbouw van de 
pensioenrechten of de opbouw zelve fiscaal heeft begeleid. Omdat volgens de bepalingen van artikel 
18, tweede lid, de heffingsrechten over de beloningen, niet zijnde pensioenen, van lokale 
medewerkers is toegewezen aan hun woonland, zal van fiscale begeleiding in de het andere land 
geen sprake kunnen zijn en zijn de pensioenen van deze medewerkers derhalve niet afkomstig uit het 
andere land in de zin van artikel 17, vierde lid. Bijgevolg zijn de pensioenen van lokale medewerkers 
slechts belastbaar in hun woonland. 
In het vierde lid is bepaald dat de in de voorgaande bepalingen opgenomen verdeling van de 
heffingsrechten niet geldt voor inkomsten die worden ontvangen voor werkzaamheden die worden 
verricht voor een door de overheid gedreven onderneming. In dat geval gelden de in de artikelen 14 
(Inkomsten uit dienstbetrekking), artikel 15 (Directeursbeloningen), artikel 16 (Artiesten en 
sportbeoefenaars) en artikel 17 (Pensioenen, lijfrenten, socialezekerheidsuitkeringen) opgenomen 
bepalingen.  
In het vijfde lid is bepaald dat bij de overgang van een dienstbetrekking in de overheidssfeer naar 
een dienstbetrekking in de particuliere sfeer - en vice versa - ter bepaling van het karakter van latere 
pensioentermijnen aansluiting dient te worden gezocht bij de duur van de opbouwperiode van de 
verschillende dienstbetrekkingen.  
 
II.19 Studenten (artikel 19) 
Overeenkomstig het OESO-modelverdrag is in artikel 19 neergelegd dat als een student een opleiding 
volgt in het ene land en inwoner is (of ogenblikkelijk voor zijn vertrek naar dit land inwoner was) van 
het andere land, het eerstgenoemde land de inkomsten die de student ontvangt ter vergoeding van 
zijn studie- en verblijfskosten niet mag belasten als de vergoeding van buiten het eerstgenoemde land 
afkomstig is. 
 
II.20 Overige inkomsten (artikel 20) 
In lijn met artikel 21 van het OESO-modelverdrag bepaalt het eerste lid dat het heffingsrecht over de 
bestanddelen van het inkomen van een inwoner van een land, ongeacht de afkomst ervan uitsluitend 
toekomt aan dat land. 
 Ingevolge het tweede lid is het eerste lid niet van toepassing op inkomsten, niet zijnde 
inkomsten uit onroerende zaken, die voortvloeien uit rechten of zaken die behoren tot het vermogen 
van een vaste inrichting. In dat geval zijn de bepalingen van artikel 7 van de regeling van toepassing.  
 
HOOFDSTUK IV VERMIJDEN VAN DUBBELE BELASTING  

35  
beschreven objectvrijstelling is bepaald dat de objectvrijstelling niet geldt voor winst uit een 
laagbelaste buitenlandse beleggingsonderneming als bedoeld in artikel 15g van de Wet Vpb 1969; in 
dat geval wordt voorzien in een verrekening van de op die winst drukkende buitenlandse belasting op 
de voet van de in artikel 23d van de Wet Vpb 1969 getroffen regeling. Door het opnemen van het 
vierde lid kan Nederland deze in de Nederlandse wetgeving opgenomen regeling ter vermijding van 
dubbele belasting ook in relatie tot Curaçao toepassen. 
De toelichting bij de bepalingen van het vijfde tot en met het achtste lid waarin de vermijding van 
dubbele belasting voor inwoners van Curaçao is geregeld is “mutatis mutandis” gelijk aan die van het 
eerste tot en met het vierde lid voor inwoners van Nederland, omdat Curaçao voor haar inwoners op 
een vergelijkbare wijze voorziet in de vermijding van dubbele belasting. 
In het negende lid is bepaald dat Curaçao slechts een verrekening - in plaats van een vrijstelling - 
geeft voor winst toerekenbaar aan een “passieve” vaste inrichting van een Curaçaose onderneming 
gelegen in Caribisch Nederland. Dit betekent dat de winst van deze vaste inrichting onderworpen is 
aan zowel de vastgoedbelasting in Caribisch Nederland als de Curaçaose winstbelasting, waarbij de 
geheven vastgoedbelasting in Caribisch Nederland in Curaçao verrekenbaar is met de geheven 
winstbelasting. Voor de volledigheid wordt hierbij vermeld dat ingevolge de bepalingen inzake de 
vermijding van dubbele belasting in de BRK voor winst van een buitenlandse vaste inrichting 
werkzaam in Caribisch Nederland, door Curaçao de vrijstellingsmethode verleend dient te worden. Dit 
kan een ongewenste situatie zijn voor passieve vaste inrichtingen gelegen in Caribisch Nederland 
sinds het moment waarop de nieuwe wetgeving in Caribisch Nederland werd ingevoerd (per 1 januari 
2011). Deze wetgeving voor Caribisch Nederland wordt onder andere gekenmerkt door het 
achterwege laten van een traditionele winstbelasting voor lichamen, maar kent een vastgoedbelasting 
en een opbrengstbelasting. Voor vaste inrichtingen in Caribisch Nederland zal alleen de 
vastgoedbelasting gelden en niet de opbrengstbelasting. In die situatie past het om slechts 
verrekening voor bepaalde passieve vaste inrichtingen in Caribisch Nederland te geven, hetgeen in 
het negende lid is vastgelegd. 
Het tiende lid ziet op de overgangsperiode waarin Curaçao een bronbelasting op rente heft 
ingevolge de EU-spaarrenterichtlijn. De inhoud van de bepaling is overgenomen uit de BRK (artikel 
24, tiende lid) en inhoudelijk is geen wijziging beoogd. 
 
HOOFDSTUK V BIJZONDERE BEPALINGEN 
 
II.22 Antimisbruik (artikel 22) 
Op verzoek van Nederland is in de regeling een bepaling opgenomen die beoogt oneigenlijk 
gebruik van de regeling tegen te gaan.  
Het eerste lid bepaalt dat de regeling toepassing van nationaalrechtelijke antimisbruikleerstukken 
en -regels niet beperkt. Vanuit Nederlands perspectief heeft dit betrekking op de toepassing van het 
Nederlandse algemene leerstuk van “fraus legis” (wetsontduiking) en op in de belastingwetgeving 
opgenomen antimisbruikbepalingen zoals de zogenoemde “buitenlands aanmerkelijk belang”-regeling 
die is opgenomen in artikel 17, derde lid, onderdeel b, van de Wet Vpb 1969. 

37  
zou zijn om inwoners van het andere land fiscaal gunstiger te behandelen dan zijn eigen inwoners. In 
het derde lid is daarom verwoord dat het andere land niet verplicht is om bij de belastingheffing aan 
inwoners van het andere land de persoonlijke aftrekken, tegemoetkomingen en verminderingen uit 
hoofde van de burgerlijke staat, de samenstelling van het gezin of gezinslasten te verlenen die hij aan 
zijn eigen inwoners verleent. 
In het vierde lid is bepaald dat interest, royalty’s en andere uitgaven die een onderneming van 
een land betaalt aan een inwoner van het andere land, bij het bepalen van de winst van die 
onderneming onder dezelfde voorwaarden in aanmerking dienen te worden genomen als wanneer zij 
aan een inwoner van het eerstbedoelde land waren betaald. Deze bepaling geldt niet indien de 
bepalingen van artikel 9, eerste lid, artikel 11, vierde lid, of artikel 12, vierde lid, van toepassing zijn. 
Het vijfde lid verbiedt dat ondernemingen van een land, waarvan het kapitaal geheel of ten 
dele onmiddellijk of middellijk in bezit is van of wordt beheerst door één of meer inwoners van het 
andere land, in eerstbedoeld land aan een andere of zwaardere belastingheffing of daarmee verband 
houdende verplichting worden onderworpen dan waaraan andere soortgelijke ondernemingen van 
eerstbedoeld land zijn of kunnen worden onderworpen. 
Op voorstel van Nederland is een zesde lid opgenomen over de behandeling van 
pensioenpremies die worden betaald aan een pensioenregeling in één van beide landen. Het doel van 
deze bepaling is een gelijke belastingaftrek van pensioenpremies voor een inwoner van een land die 
bijvoorbeeld tijdelijk in het andere land gaat werken en pensioenpremies blijft betalen aan een 
pensioenfonds in het land waar hij of zij voorheen woonde en werkte. Aan de toepassing van het 
zesde lid zijn twee voorwaarden verbonden: (i) de betrokkene nam reeds deel aan de 
pensioenregeling op het moment dat hij of zij inwoner werd van het andere land, en (ii) het nieuwe 
woonland heeft erkend dat de pensioenregeling overeenkomt met goedgekeurde pensioenregelingen 
van dat land.  
In het zevende lid is - in afwijking van het OESO-modelverdrag - verklaard dat fiscale 
tegemoetkomingen ten behoeve van algemeen nut beogende instellingen gevestigd in een land 
(bijvoorbeeld bij het doen van een schenking door een persoon woonachtig of gevestigd in het andere 
land) eveneens van toepassing zijn voor vergelijkbare instellingen gevestigd in het andere land. Een 
dergelijke bepaling was onderdeel van de BRK en Curaçao hechtte aan opnieuw opname ervan. 
Nederland kon hiermee instemmen, mede gezien het feit dat in de Nederlandse wetgeving een 
23
dergelijke uitbreiding reeds is opgenomen . 
 In het achtste lid is bepaald dat de bepalingen van artikel 23 van toepassing zijn op alle 
belastingen en dus niet beperkt zijn tot de in artikel 2 bedoelde belastingen. 
 
II.24 Procedure voor onderling overleg (artikel 24) 
Artikel 24 van de regeling stemt grotendeels overeen met de bepaling in het OESO-modelverdrag.  
In het eerste lid en tweede lid is neergelegd dat een persoon een verzoek kan indienen voor 
onderling overleg tussen de bevoegde autoriteiten indien in zijn ogen sprake is van heffing die in strijd 
                                                      
23
 Zie hiervoor artikel 5b van de Nederlandse Algemene wet inzake rijksbelastingen. 

39  
De algemene grenzen van de verplichting tot uitwisseling van informatie (de weigeringsgronden) 
zijn neergelegd in het vierde lid. 
Het vijfde lid bepaalt dat het land waaraan informatie wordt gevraagd, daarvoor maatregelen treft 
en die informatie verzamelt, ook al heeft dat land die informatie niet voor de eigen belastingheffing 
nodig. Wel blijven de gronden voor weigering van informatie, zoals gemeld in het vierde lid, van 
toepassing. 
Voorts verduidelijkt het zesde lid dat het enkele feit dat informatie in het bezit is van bijvoorbeeld 
een bank, een andere financiële instelling of een zaakwaarnemer, geen reden mag zijn voor het 
aangezochte land om de gevraagde informatie niet te verstrekken aan het verzoekende land. 
In het zevende lid is - op verzoek van Nederland - de mogelijkheid opgenomen om informatie op 
te vragen voor de toepassing van de Nederlandse inkomensgerelateerde regelingen, waarvan de 
handhaving is opgedragen aan de Nederlandse Belastingdienst. Deze regelingen betreffen in het 
bijzonder toeslagen waarvan de hoogte afhankelijk is van het belastbare inkomen of vermogen van de 
persoon die aanspraak maakt op deze toeslagen. Op grond van deze bepalingen kan informatie dus 
ook aan Curaçao worden gevraagd als zij alleen dient voor de vaststelling en toewijzing van de 
hiervoor bedoelde toeslagen. 
 
II.26 Bijstand bij invordering (artikel 26) 
In de bepalingen van dit artikel is een regeling inzake wederzijdse bijstand bij invordering 
opgenomen. Deze bepaling is vrijwel geheel in overeenstemming met de ter zake in het OESO-
modelverdrag opgenomen bepaling. 
Een afwijking betreft evenwel de in het eerste lid opgenomen doelmatigheidsgrens. Bijstand bij 
invordering zal niet worden verleend bij een belastingvordering van minder dan € 1.500 of een 
equivalent daarvan in Nederlands-Antilliaanse guldens of Amerikaanse dollars. 
 In aansluiting bij artikel 25, achtste lid, is daarnaast de reikwijdte van de onderhavige bepaling 
tevens uitgebreid naar bijstand van invordering van de inkomensafhankelijke regelingen. 
 
II.27 Woonplaats Gevolmachtigde Minister (artikel 27) 
Artikel 27 behelst een specifieke regeling voor de Gevolmachtigde Minister van Curaçao en is 
ontleend aan artikel 45 van de BRK. De Gevolmachtigde Minister heeft de algemene leiding van het 
Kabinet van Curaçao, dat de officiële vertegenwoordiging is van de Curaçaose regering in Nederland. 
De Gevolmachtigde Minister van Curaçao is tevens lid van de Ministerraad van het Koninkrijk.  
In het eerste lid is geregeld dat met betrekking tot de Nederlandse loon- en inkomstenbelasting de 
Gevolmachtigde Minister van Curaçao geacht wordt inwoner te zijn van Curaçao. Hiermee wordt 
bereikt dat Curaçao in beginsel het uitsluitende heffingsrecht behoudt over de inkomsten die de 
Gevolmachtigde Minister uit hoofde van deze functie geniet. 
In het tweede lid is bepaald dat in onderling overleg door de Ministers van Financiën van beide 
landen kan worden bepaald dat het eerste lid ook van toepassing is ten aanzien van 
plaatsvervangers van de Gevolmachtigde Minister of met deze Minister gelijk te stellen personen. 

41  
31 december 2019 artikel 11, derde lid, van de BRK van toepassing. Met deze regeling wordt 
aangesloten bij de in het kader van het Nieuwe Fiscale Raamwerk voorziene beëindiging van het 
Antilliaanse offshore-regime. Daarbij is bepaald dat er, in aansluiting bij artikel 11, derde lid, van de 
BRK, sprake dient te zijn van een deelnemingsbezit van ten minste 25 percent in het nominaal 
gestorte kapitaal van het lichaam dat de dividenden betaalt en wordt het tarief gesteld op 5 procent. 
Voorts zij opgemerkt dat de tijdelijke voortgezette toepassing van artikel 11, derde lid, van de BRK 
ook betekent dat de daarin opgenomen zogenoemde “overmakingsregeling”, op grond waarvan 
Nederland ingehouden bronbelasting op deelnemingsdividenden overmaakt aan de overheid van 
Curaçao, gedurende de overgangsperiode van kracht blijft. 
      In het tweede lid wordt bepaald dat ten aanzien van een lichaam dat volgens het eerste lid in 
aanmerking komt voor het daarin opgenomen verlaagde tarief van 5 percent, artikel 17, derde lid, 
onderdeel b, van de Wet Vpb 1969 buiten toepassing blijft. Hiermee wordt bereikt dat het in het eerste 
lid opgenomen voordeel niet wordt teruggenomen door de in dat artikel opgenomen bepalingen. 
Volgens de tweede volzin van het tweede lid zijn de bepalingen van artikel 17, derde lid, onderdeel b, 
Wet Vpb 1969, echter wel van toepassing indien het Nederland niet zou zijn toegestaan 
dividendenbetalingen in deelnemingsverhoudingen aan lichamen die inwoner zijn van Curaçao te 
onderwerpen aan de heffing van de dividendbelasting. Daarbij kan worden gedacht aan de mogelijke 
uitkomst van de bij het Hof van Justitie van de Europese Unie aanhangige zaken over de toepassing 
25
van het vrije kapitaalverkeer tussen de Europese Unie en derde landen . Door in die gevallen uit te 
gaan van de toepassing van artikel 17, derde lid, onderdeel b, Wet Vpb 1969, wordt bereikt dat 
Nederland deze dividenden in misbruikgevallen aan de belastingheffing kan onderwerpen, met dien 
verstande dat de aldus geheven vennootschapsbelasting beperkt blijft tot 5 percent over het 
brutobedrag van de dividenden. 
 
II.31 Overgangsregeling ter zake van Nederlandse schenk- en erfbelasting (artikel 31) 
Op grond van artikel 28 kan tot vijf jaar na emigratie vanuit (het Europese deel van) Nederland naar 
Curaçao Nederlandse schenk- en erfbelasting worden geheven ter zake van het overlijden van de 
emigrant of over van de emigrant ontvangen schenkingen. Zoals bij artikel 28 is toegelicht, betreft de 
daarin opgenomen bepaling een uitbreiding van de Nederlandse heffingsmogelijkheden ten opzichte 
van de in de BRK opgenomen bepalingen. Voor bestaande gevallen is daarom voorzien in een 
overgangsmaatregel in de vorm van eerbiedigende werking van de onder de BRK geldende beperking 
van de Nederlandse heffingsrechten. 
 Het eerste lid betreft een eerbiedigende werking ter zake van de schenkbelasting. Ten aanzien 
van Nederlanders die op het tijdstip van indiening van het onderhavige voorstel van Rijkswet al in 
Curaçao wonen en die na de inwerkingtreding van de regeling een schenking doen, wordt de in artikel 
28 opgenomen termijn teruggebracht tot 1 jaar na emigratie uit (het Europese deel van) Nederland.  
 In het tweede lid is de eerbiedigende werking ter zake van de erfbelasting opgenomen, door te 
bepalen dat ter zake van het overlijden van Nederlanders die voor het tijdstip van de indiening van het 
                                                      
25
 Gevoegde zaken C-24/12 en C-27/12. 

43  
 Op grond van artikel 17, tweede lid, van de Richtlijn, is de Richtlijn vanaf 1 januari 2005 van 
toepassing, mits op die datum aan een aantal voorwaarden werd voldaan. Op grond van de 
beschikking van de Raad van 19 juli 2004 inzake de datum van toepassing van Richtlijn werd die 
datum gewijzigd in 1 juli 2005. Een van de voorwaarden, waaraan voldaan moest worden, is dat alle 
betrokken afhankelijke of geassocieerde gebieden, waaronder – destijds - de Nederlandse Antillen en 
Aruba, vanaf diezelfde datum conform de Richtlijn zouden overgaan tot automatische informatie-
uitwisseling of, gedurende de overgangsperiode, tot het heffen van bronbelasting. De - destijds - 
Nederlandse Antillen en Aruba hebben hieraan hun medewerking verleend. Hiertoe zijn door het 
Koninkrijk der Nederlanden ten behoeve van beide landen verdragen gesloten met de lidstaten van de 
Europese Unie. De Nederlandse Antillen hebben ervoor gekozen om in de overgangsperiode 
27
bronbelasting toe te passen , terwijl Aruba direct overging op informatie-uitwisseling. 
 Met ingang van 10 oktober 2010 zijn de Nederlandse Antillen opgeheven. Sinds die datum 
bestaat het Koninkrijk der Nederlanden uit vier afzonderlijke landen, te weten Aruba, Curaçao, 
Nederland en Sint Maarten, waarbij de landen interne autonomie binnen het Koninkrijk genieten. Maar 
aangezien dit een wijziging betreft van de interne constitutionele verhoudingen binnen het Koninkrijk 
heeft het geen wijziging aangebracht in de positie van het Koninkrijk als volkenrechtelijk rechtssubject 
dat verdragen sluit of heeft gesloten. Deze wijziging van de structuur van het Koninkrijk heeft dan ook 
geen consequenties voor de door het Koninkrijk gesloten verdragen die voor de Nederlandse Antillen 
golden; deze blijven gelden voor Curaçao. 
 Volgens Hoofdstuk II van de Richtlijn, geldt de bevoegdheid om ter uitvoering van de uit de 
Richtlijn voortvloeiende verplichtingen een bronbelasting te heffen gedurende een in artikel 10 van de 
Richtlijn omschreven overgangsperiode. Na ommekomst van deze overgangsperiode zullen ook ten 
aanzien van Curaçao de in de Richtlijn opgenomen verplichtingen gaan gelden met betrekking tot de 
automatische uitwisseling van informatie, zoals omschreven in Hoofdstuk II van de Richtlijn. Het 
bepaalde in het derde lid van het onderhavige artikel ziet op de afloop van deze overgangsperiode. 
Zoals in paragraaf I.1 van het algemene deel van deze toelichting reeds is opgemerkt, hebben 
Nederland en Curaçao op 12 december 2013, een intentieverklaring ondertekend over het mogelijk 
maken van de automatische informatie-uitwisseling tussen beide landen. Wanneer de daarvoor 
benodigde overeenkomsten tussen de bevoegde autoriteiten van beide landen zullen zijn gesloten, 
zal de in het onderhavige artikel opgenomen regeling met betrekking tot de heffing van een 
bronbelasting kunnen vervallen. Met het oog op het aflopen van de overgangsregeling en de met 
Curaçao overeen te komen regeling over automatische informatie-uitwisseling, is in artikel 34 voorzien 
in het laten vervallen van het onderhavige artikel 33 en de daarop betrekking hebbende bepalingen 
die zijn opgenomen in artikel 11, eerste lid, en artikel 21, tiende lid. 
 
II.34 Einde overgangsperiode EU-Spaarrenterichtlijn (artikel 34) 
Dit artikel heeft betrekking op het laten vervallen van de in artikel 33 opgenomen bepalingen over het 
heffen van een bronbelasting op rente ter uitvoering van de uit de EU-Spaarrenterichtlijn 
                                                      
27
 Kamerstukken I/II 2004/05, 30 120 (R 1790), A en nr. 1. 

45  
tot aan de bron geheven belastingen, vinden de bepalingen van de regeling toepassing voor 
betalingen die zijn gedaan op of na 1 januari van het kalenderjaar dat volgt op het kalenderjaar waarin 
deze rijkswet in werking is getreden. 
Volgens het tweede lid wordt de BRK in de verhouding Nederland-Curaçao beëindigd met ingang 
van de dag van inwerkingtreding van deze rijkswet. Echter, de bepalingen van de BRK blijven nog van 
toepassing voor belastingjaren en tijdvakken die verstrijken vóór het tijdstip waarop de bepalingen van 
de regeling van toepassing worden. 
II.37 Citeertitel (artikel 37) 
In artikel 37 is de citeertitel van de regeling neergelegd. De regeling kan worden aangehaald als 
Belastingregeling Nederland Curaçao. 
 
 
 
De Staatssecretaris van Financiën,  
 
 
 
 
 
  

47  
Inzet 
II.14 
2.10 183-dagenbepaling opgenomen voor inkomsten uit dienstbetrekking     
Bronstaatheffing voor gefacilieerd opgebouwde pensioenen, onafhankelijk van de 
2.11.1         II.17 
behandeling van de pensioenen in de woonstaat 
Geen splitsing particuliere en privaatrechtelijke pensioenen indien 
2.11.2 Indien Ja:     n.v.t. 
bronstaatheffing 
2.11.1 Terugvaloptie: Beperkt bronheffingsrecht      II.17 
2.11.5 Regeling voortgezette pensioenpremieaftrek in of bij non- discriminatieartikel     II.23 
Inkomsten sporters & artiesten vallen onder bepalingen inkomsten uit onderneming of 
2.12     II.16 
dienstverband 
2.12 Risico dubbele vrijstelling sporters & artiesten geadresseerd     II.16 
Specifieke bepaling (hoog)leraren achterwege gelaten 
2.13     -- 
 Voorkomingsmethodiek 
2.15.1 Nederlandse voorkomingsmethodiek opgenomen      II.21 
2.15.2 Geen tax sparing credit opgenomen     -- 
 Administratieve samenwerking en overig 
2.16.1 Verdergaande informatie-uitwisseling mogelijk dan uitwisseling op verzoek     II.25 
2.16.2 Invorderingsbepaling opgenomen     II.26 
2.17.1 Arbitragemogelijkheid opgenomen     II.24 
    II.24 
2.17.1 Arbitrage ook mogelijk in gevallen waarin definitieve gerechtelijke uitspraak is gedaan 
Terug- en overnameclausule opgenomen in geval regeling nog niet was 
2.21     n.v.t. 
overeengekomen 
 Instrumentarium voorkomen verdragsmisbruik 
Indien aansluiting is gezocht bij nationale antimisbruikleerstukken is consultatie en/of 
2.20.1     II.24 
onderlingoverlegmogelijkheid overeengekomen 
II.4 & 
Verdragsvoordeelbeperkende bepalingen opgenomen waar interactie tussen betrokken 
2.20.2     
stelsels verdragsmisbruik meebrengen II.10 
 Ontwikkelingslanden 
2.6.2 Uitgebreidere definitie ‘vaste inrichting’     n.v.t. 
2.7.1 Bronbelasting op deelnemingsdividenden toegestaan     n.v.t. 
2.8.1 Bronbelasting op interest & royalty’s toegestaan     n.v.t. 
Risico’s verdragsmisbruik tijdens onderhandelingen op initiatief van Nederland 
     n.v.t. 
besproken en zo nodig geadresseerd in het verdrag  
Overige onderdelen van het VN-model geaccepteerd ter ondersteuning van de fiscale 
II.2     n.v.t. 
ontwikkeling van het ontwikkelingsland 
 
Toelichting 
In bovenstaand toetsschema met standaardcriteria voor het sluiten van belastingverdragen zijn de standaardcriteria opgenomen 
29
zoals geformuleerd en toegelicht in de Notitie Fiscaal Verdragsbeleid 2011. Dit schema biedt tevens uitvoering aan de motie-
30
Van Vliet en zal gevoegd worden bij elke toelichting bij nieuwe belastingverdragen. Per onderdeel zal worden aangegeven of 
de inzet geconcretiseerd is in het verdrag en zal worden verwezen naar de relevante passage in de toelichting.  
 
 
 
                                                      
29
 Bijlage bij Kamerstukken II 2010/11, 25 087, nr. 7. 
30
 Kamerstukken II 2010/11, 25 087, nr. 8 (Van Vliet, PVV). 
NFV 
2011 
Ja 
Deels 
Nee 
N.v.t. 
Zie 
par. 

