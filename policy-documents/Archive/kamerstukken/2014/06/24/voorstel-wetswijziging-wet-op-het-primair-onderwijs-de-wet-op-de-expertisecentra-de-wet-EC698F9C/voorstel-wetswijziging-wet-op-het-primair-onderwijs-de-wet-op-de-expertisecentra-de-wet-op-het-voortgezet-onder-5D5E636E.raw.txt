 
 
 
Voorstel van Wet tot wijziging van de Wet op het primair onderwijs, de Wet op 
de expertisecentra, de Wet op het voortgezet onderwijs en de Wet op het 
onderwijstoezicht in verband met het registreren van leerlingen met een 
ontwikkelingsperspectief in het basisregister onderwijs 
 
 
 
VOORSTEL VAN WET 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het noodzakelijk voor het toezicht is om 
inzicht te hebben in het aantal leerlingen per samenwerkingsverband en per school voor 
wie een ontwikkelingsperspectief is vastgesteld; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
ARTIKEL I. WIJZIGING WET OP HET PRIMAIR ONDERWIJS 
 
Artikel 178a, tweede lid, van de Wet op het primair onderwijs wordt als volgt gewijzigd: 
1. Onder verlettering van onderdeel l tot onderdeel j, vervalt onderdeel k. 
2. In onderdeel j (nieuw) wordt de punt aan het slot vervangen door: ; en. 
3. Na onderdeel j (nieuw) wordt een onderdeel toegevoegd, luidende: 
k. indien van toepassing de begin- en de einddatum van de periode waarvoor er voor de 
leerling van een basisschool een ontwikkelingsperspectief als bedoeld in artikel 40a, is 
vastgesteld. 
 
ARTIKEL II. WIJZIGING WET OP DE EXPERTISECENTRA 
 
In artikel 164a van de Wet op de expertisecentra worden na het tweede lid, twee nieuwe 
leden ingevoegd, luidende:  
2a. Het bevoegd gezag van een instelling verstrekt indien van toepassing aan Onze 
minister het persoonsgebonden nummer van een leerling van een school als bedoeld in 
de Wet op het primair onderwijs, een leerling van een school als bedoeld in de Wet op 
de expertisecentra, een leerling van een school als bedoeld in de Wet op het voortgezet 
onderwijs of een deelnemer van een instelling als bedoeld in de Wet educatie en 
beroepsonderwijs, die conform de taakomschrijving, bedoeld in artikel 9, eerste lid, 
    W10342.K-2 1 

 
1. In onderdeel a wordt “genoemd in artikel 178a, tweede en zevende lid, van de Wet op 
het primair onderwijs;” vervangen door: genoemd in artikel 178a, tweede en zevende 
lid, van de Wet op het primair onderwijs, en artikel 164a, leden 2a en 2b, van de Wet op 
de expertisecentra;. 
2. In onderdeel b wordt “genoemd in artikel 164a, tweede en achtste lid, van de Wet op 
de expertisecentra;” vervangen door: artikel 164a, tweede lid, lid 2a, lid 2b, en achtste 
lid, van de Wet op de expertisecentra;. 
3. In onderdeel c wordt “genoemd in artikel 103b, tweede en achtste lid, van de Wet op 
het voortgezet onderwijs;” vervangen door: genoemd in artikel 103b, tweede en achtste 
lid, van de Wet op het voortgezet onderwijs, en artikel 164a, leden 2a en 2b, van de 
Wet op de expertisecentra;. 
4. In onderdeel e wordt “genoemd in artikel 2.5.5a, tweede en zevende lid, van de Wet 
educatie en beroepsonderwijs;” vervangen door: genoemd in artikel 2.5.5a, tweede en 
zevende lid, van de Wet educatie en beroepsonderwijs, en artikel 164a, leden 2a en 2b 
van de Wet op de expertisecentra;. 
 
ARTIKEL V. INWERKINGTREDING 
 
De artikelen van deze wet treden in werking op een bij koninklijk besluit te bepalen 
tijdstip, dat voor de verschillende artikelen of onderdelen daarvan verschillend kan 
worden vastgesteld. 
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
 
De Staatssecretaris van Onderwijs,  
Cultuur en Wetenschap, 
 
 
 
De Staatsecretaris van Economische Zaken,  
 
3 

 
leerlingen op een opdc zijn geplaatst en welke leerlingen begeleiding ontvangen van een 
cluster 1 of 2 instelling of een epilepsieschool. Dit sluit aan bij de wens van de Tweede 
Kamer die tijdens de behandeling van het wetsvoorstel passend onderwijs, middels de 
3
motie Klaver/Dijsselbloem/Van der Ham , gevraagd heeft om meer zicht op de extra 
ondersteuning van leerlingen. 
 
 
2. Nut en noodzaak van het wetsvoorstel 
 
2.1 Aanleiding: minder zicht op leerlingen met extra ondersteuningsbehoefte 
 
Na invoering van de Wet passend onderwijs, per 1 augustus 2014, verandert de 
ondersteuningsstructuur aan leerlingen met een extra ondersteuningsbehoefte. Tot 1 
augustus 2014 geeft een afgegeven indicatie recht op toegang tot het (voortgezet) 
speciaal onderwijs (hierna: (v)so), of op deelname aan het reguliere onderwijs met 
behulp van lgf. Leerlingen met een indicatie voor lgf worden tot 1 augustus 2014 
landelijk geregistreerd in het BRON van de Dienst Uitvoering Onderwijs (hierna: DUO). 
Dit betekent dat leerlingen met extra ondersteuningsbehoefte binnen het regulier 
onderwijs op landelijk niveau zichtbaar zijn. Aangezien de lgf per 1 augustus 2014 
vervalt door inwerkingtreding van de Wet passend onderwijs, eindigt per 1 augustus 
2014 ook het zicht op het aantal leerlingen met indicatie lgf en daarmee het zicht op 
leerlingen die in het reguliere onderwijs deelnemen maar extra ondersteuning nodig 
hebben. 
 
In plaats van de lgf regelen samenwerkingsverbanden en schoolbesturen vanaf 1 
augustus 2014 zelf hoe zij extra ondersteuning geven aan leerlingen die dat nodig 
hebben. Samenwerkingsverbanden krijgen daarom een ondersteuningsbudget en de 
schoolbesturen een zorgplicht. Het samenwerkingsverband mag de middelen naar eigen 
inzicht besteden aan de ondersteuning van de leerlingen en zelf bepalen wie men 
verwijst naar het (v)so. De kosten van deze verwijzingen worden verrekend met het 
verwijzende samenwerkingsverband.  
 
Voor leerlingen die extra ondersteuning nodig hebben, moet het bevoegd gezag een 
‘ontwikkelingsperspectief’ opstellen (zie artikel 40a WPO en artikel 26 WVO). Hierin staat 
onder meer de uitstroom die kan worden verwacht wanneer de juiste ondersteuning 
wordt geboden. 
 
Door de invoering van passend onderwijs is er meer maatwerk mogelijk om de 
ondersteuning aan leerlingen vorm te geven. Voor sommige leerlingen is het tijdelijk niet 
mogelijk om onderwijs te volgen op een reguliere school, ook niet met extra 
ondersteuning. Voor deze leerlingen kan ook in de huidige situatie worden gekozen voor 
plaatsing elders. In de Wet passend onderwijs is voor de samenwerkingsverbanden 
voortgezet onderwijs vastgelegd dat zij hiervoor een opdc kunnen inrichten. Doelstelling 
is dat de reguliere school vervolgens zoekt naar een permanente oplossing. De leerling 
blijft dan ingeschreven staan op de oorspronkelijke school, maar volgt in de praktijk 
elders onderwijs. In de huidige situatie is niet helder geregistreerd waar de leerling nu 
daadwerkelijk onderwijs volgt. Het wetsvoorstel regelt dat de reguliere school registreert 
                                                
3
 Kamerstukken II 2011/12, 33106, nr. 97. 
 
5 

 
De registratie is een hulpmiddel bij het houden van toezicht en kan aanleiding zijn voor 
gesprek of verder onderzoek. Het belang van registratie van leerlingen die extra 
ondersteuning nodig hebben voor het toezicht wordt geïllustreerd door de volgende 
voorbeelden: 
 
Voorbeeld 1: Als de inspectie ziet dat in een bepaald samenwerkingsverband een zeer 
laag aantal leerlingen met extra ondersteuningsbehoefte is, kan dit aanleiding zijn voor 
de inspectie om met het bestuur van het samenwerkingsverband een gesprek aan te 
gaan over de reden dat er zo weinig leerling extra ondersteuning nodig hebben. Zijn de 
basisvoorzieningen van hoog niveau? Of wordt er onterecht niet onderkend dat bepaalde 
leerlingen extra ondersteuning nodig hebben? 
 
Voorbeeld 2: Als de inspectie ziet dat bij een bepaald bevoegd gezag sprake is van een 
bovengemiddeld grote afstroom van leerlingen met een extra ondersteuningsbehoefte 
(ze starten bijvoorbeeld op het VWO maar stromen af naar VMBO/T) kan dit aanleiding 
zijn voor de inspectie om met het bevoegd gezag een gesprek aan te gaan over de 
reden van deze afstroom: probeert men altijd het uiterste uit leerlingen te halen en 
schat men daarom de mogelijkheden weleens te optimistisch in? Of is de kwaliteit van 
de geboden ondersteuning ondermaats? 
 
b) Monitoring en evaluatie passend onderwijs 
Omdat de invoering van passend onderwijs een stelselwijziging betreft, is een goede 
monitoring van het aantal leerlingen met extra ondersteuning van belang. Zo kan in 
kaart gebracht worden hoe deze leerlingen zich tijdens hun schoolloopbaan op 
hoofdlijnen ontwikkelen. Ook is de informatie over aantallen leerlingen met extra 
ondersteuning noodzakelijk voor een beeld over de werking van het passend onderwijs 
in de diverse regio’s. Een regio met een hoog niveau van basisondersteuning zal naar 
verwachting minder geregistreerde leerlingen met extra ondersteuningsbehoefte hebben 
dan samenwerkingsverbanden die een lager niveau van basisondersteuning gekozen 
hebben. 
 
Diverse instanties hebben gevraagd om een goede monitoring en evaluatie van het 
aantal leerlingen dat extra ondersteuning nodig heeft. Zo heeft zowel de Algemene 
4 5
Rekenkamer als het Centraal Planbureau gewezen op het belang van een goede 
registratie van het aantal ‘zorgleerlingen’ om iets te kunnen zeggen over de effectiviteit 
6
van het beleid. Ook de Evaluatiecommissie Passend Onderwijs (ECPO) heeft 
aangegeven dat een goede registratie noodzakelijk is om in de evaluatie te kunnen 
onderzoeken of de leerlingen die extra ondersteuning nodig hebben dat ook krijgen en of 
die ondersteuning adequaat is. Dit is één van de doelstellingen van passend onderwijs. 
Tijdens de plenaire behandeling op 8 maart 2012 van het wetsvoorstel passend 
7
onderwijs is de motie Klaver/Dijsselbloem/Van der Ham aangenomen. In deze motie 
                                                
4
 Algemene Rekenkamer, Zorgleerlingen in het primair en voortgezet onderwijs (terugblik 2010), 
Den Haag: 2013.  
5
 Centraal Planbureau, Zorg om zorgleerlingen; Een blik op beleid, aantal en kosten van jonge 
zorgleerlingen’, No.192., Den Haag: 2009. 
6
 ECPO, Aandachtspunten bij evaluatie passend onderwijs, 2012. 
7
 Kamerstukken II 2011/12, 33106, nr. 97. 
 
7 

 
 
a) Registreren ontwikkelingsperspectief 
Artikel 40a van de Wet op het primair onderwijs en artikel 26 van de Wet op het 
voortgezet onderwijs regelen dat door het bevoegd gezag voor iedere leerling die extra 
ondersteuning nodig heeft, in overleg met de ouders, een ontwikkelingsperspectief 
opgesteld dient te worden.  
 
Als aanvulling daarop wordt met dit wetsvoorstel geregeld dat na vaststelling van het 
ontwikkelingsperspectief dit zo spoedig mogelijk geregistreerd dient te worden in BRON. 
Om de administratieve lasten voor scholen zo laag mogelijk te houden en nauw aan te 
sluiten bij de uitgangspunten over eigen verantwoordelijkheid van de school zoals in de 
Wet passend onderwijs is neergelegd, dient enkel geregistreerd te worden dat er een 
ontwikkelingsperspectief is door de periode vast te leggen. De periode wordt vastgelegd 
door de begin- en einddatum te registreren. Het is mogelijk dat de einddatum niet 
bekend is op het moment van eerste registratie. Deze einddatum kan dan later alsnog 
worden ingevoerd. De inhoud van het ontwikkelingsperspectief wordt niet geregistreerd 
in BRON, omdat de inhoud per school sterk kan verschillen. Registratie is gedurende het 
hele schooljaar mogelijk. 
 
Er vindt door DUO naar aanleiding van de registratie geen controle plaats of een 
ontwikkelingsperspectief daadwerkelijk aanwezig is, of dat het voldoet aan inhoudelijke 
criteria op grond van wet- en regelgeving: BRON is zo gebouwd dat het alle registraties 
accepteert. Uiteraard kan de inspectie wel steekproefsgewijs controles uitvoeren in het 
kader van haar toezichtsfunctie.  
 
De verplichting tot deze registratie geldt alleen voor basisscholen en reguliere scholen 
voor voortgezet onderwijs. De leerlingen die deelnemen aan het (v)so, het speciaal 
basisonderwijs en het praktijkonderwijs zijn al bekend, omdat ze ingeschreven staan op 
die school en per definitie alle leerlingen op die scholen extra ondersteuning nodig 
hebben. Die scholen moeten voor hun leerlingen een ontwikkelingsperspectief opstellen, 
maar hoeven dit niet nog eens expliciet te registreren in BRON.  
 
b) Registratie opdc in het voortgezet onderwijs 
Scholen hebben de mogelijkheid om leerlingen tijdelijk op een opdc te plaatsen indien 
het samenwerkingsverband en het ondersteuningsplan daarin voorzien conform artikel 
artikel 17a lid 10a van de WVO. Indien dit het geval is, wordt of blijft de leerling 
ingeschreven op de oorspronkelijke school. Met dit voorstel wordt geregeld dat er in de 
leerling-administratie van de school voor voortgezet onderwijs bij de leerlingen moet 
worden aangegeven voor welke periode ze onderwijs volgen op het opdc en op welk 
opdc door middel van registratie van een BRIN en vestigingsnummer. Het opdc zelf heeft 
namelijk geen registratie verplichtingen. De plaatsing op het opdc wordt zo spoedig 
mogelijk in BRON geregistreerd. Registratie is gedurende het hele schooljaar mogelijk. 
Ook hier geldt dat DUO geen controles zal uitvoeren op de inhoud van de registratie, 
maar dat het voor de inspectie mogelijk is om dit in het kader van haar 
toezichthoudende taak steekproefsgewijs te doen.  
 
c) Registratie van begeleiding door cluster 1 en 2 instellingen en epilepsiescholen 
De instellingen voor cluster 1 en 2 zijn conform artikel 9 van de Wet op de 
expertisecentra verplicht om begeleiding te bieden aan visueel en auditief gehandicapte 
 
9 

 
 
Daarnaast is de respons bij een bevraging altijd een aandachtspunt. Er is een risico dat 
scholen niet of in onvoldoende mate meewerken en hierdoor geen compleet beeld 
geleverd kan worden. Door het ontbreken van gegevens kunnen leerlingen niet 
consistent meerjarig gevolgd worden. Het is dan niet goed mogelijk om uitspraken te 
doen over de meerjarige doorstroom en uitstroom van leerlingen die extra 
ondersteuning nodig hebben, en daarmee over de mogelijke effecten van de geboden 
ondersteuning. Een bijkomend aandachtspunt is de beveiliging van persoonsgebonden 
gegevens, die bij een dergelijke additionele bevraging extra maatregelen vraagt. 
Deze aandachtspunten vormen een dermate groot risico dat het doel van de registratie 
niet behaald wordt.  
 
4.2 Zelfrapportage door de onderwijssector 
Het is de ambitie van de sectororganisaties om beleidsinformatie via “Vensters voor 
Verantwoording” te verzamelen en te ontsluiten. Vooralsnog is deelname aan “Vensters 
voor Verantwoording” vrijwillig, waardoor er op dit moment geen garantie is dat er 
compleet beeld komt over gegevens op het gebied van extra ondersteuning. Voor het 
functioneren van het toezicht is een compleet beeld noodzakelijk. Het doel van 
consistente registratie kan daarom met zelfrapportage niet gehaald worden.  
 
 
5. Caribisch Nederland 
 
Vanwege de andere inrichting en financiering van de ondersteuning in het onderwijs in 
Caribisch Nederland heeft de wetgeving passend onderwijs geen consequenties en 
derhalve de voorgestelde wijzigingen van die wet in dit wetsvoorstel ook niet. 
 
 
6. Uitvoerbaarheid en handhaafbaarheid 
 
DUO is gevraagd een uitvoerbaarheids- en handhaafbaarheidstoets uit te voeren. De 
uitslag van de toets is dat het wetsvoorstel handhaafbaar en uitvoerbaar is, zowel 
volgens DUO als volgens de inspectie. De toets heeft wel tot aanscherpingen op enkele 
technische aspecten van het wetsvoorstel geleid. 
 
 
7. Administratieve lasten 
 
Dit wetsvoorstel heeft beperkte gevolgen voor de administratieve lasten van het 
bevoegd gezag. Geschat wordt dat de registratie van de ontwikkelingsperspectieven 
voor de leerlingen die nu lgf hebben en de leerlingen die nu onderwijs volgen in een 
opdc of een andere tijdelijke onderwijsvoorziening (herstart, op de rails, rebound) of 
begeleiding ontvangen van een cluster 1 of 2 instelling of epilepsieschool eenmalig voor 
ongeveer 45.000 leerlingen moet gebeuren. Per leerling wordt op basis van kennis van 
leerlingadministratiesystemen geschat dat het invullen van de benodigde gegevens 
ongeveer 5 minuten duurt. Als gemiddeld uurtarief wordt voor het onderwijs standaard 
45 euro per uur gerekend voor administratieve handelingen. De administratieve lasten 
worden daarmee landelijk eenmalig op ongeveer 170.000 euro geschat.  
 
 
11 

 
ondersteuning ontvangt. Dat kan het geval zijn vanwege de lichamelijke of geestelijke 
gezondheid, maar dat hoeft niet de enige reden te zijn. Het gegeven dat een leerling een 
ontwikkelingsperspectief heeft, zegt mogelijk iets over iemands gezondheid. Hetzelfde 
geldt voor de plaatsing van een leerling op een opdc.  
 
De registratie van de begeleiding die een leerling ontvangt van een cluster 1 of 2 
instelling of een epilepsieschool, is altijd de registratie van een gezondheidsgegeven en 
dus een bijzonder persoonsgegeven als bedoeld in de Wbp.  
 
Artikel 10, eerste lid, van de Grondwet stelt dat een ieder recht heeft op eerbiediging 
van zijn persoonlijke levenssfeer, behoudens bij of krachtens de wet te stellen 
beperkingen. Volgens artikel 8 van het Europees Verdrag voor de Rechten van de Mens 
(EVRM) is geen inmenging in het privéleven van een persoon toegestaan van enig 
openbaar gezag, dan voor zover bij de wet is voorzien en in een democratische 
samenleving noodzakelijk is in het belang van de nationale veiligheid, openbare 
veiligheid, of het economisch welzijn van het land, het voorkomen van wanordelijkheden 
en strafbare feiten, de bescherming van de gezondheid of de goede zeden of voor de 
bescherming van de rechten en vrijheden van anderen. Verder is de Europese Richtlijn 
voor bescherming van natuurlijke personen in verband met de verwerking van 
persoonsgegevens van belang. Deze richtlijn is uitgewerkt in de Wet bescherming 
persoonsgegevens. 
 
Artikel 23, eerste lid, onderdeel f, van de Wbp stelt dat het verbod om 
persoonsgegevens als bedoeld in artikel 16 Wbp niet van toepassing is voor zover dit 
noodzakelijk is met het oog op een zwaarwegend algemeen belang, passende 
waarborgen worden geboden ter bescherming van de persoonlijke levenssfeer en dit bij 
wet wordt bepaald. Er is sprake van een zwaarwegend algemeen belang, omdat de 
gegevens noodzakelijk zijn voor het toezicht op de kwaliteit van onderwijs en voor het 
monitoren en evalueren van de effecten van passend onderwijs. Voor de registratie 
wordt aangesloten bij het bestaande systeem van BRON, waarin de bescherming van de 
persoonlijke levenssfeer al is gewaarborgd. Met dit wetsvoorstel wordt dit bij wet 
bepaald.  
 
Conform artikel 21, eerste lid, onderdeel c, van de Wbp mogen scholen bijzondere 
persoonsgegevens verwerken met het oog op speciale begeleiding van leerlingen of 
indien het treffen van bijzondere voorzieningen in verband met hun 
gezondheidstoestand noodzakelijk is. Voor bovengenoemde registraties is dit van 
toepassing. Daarbij dient te worden vermeld dat er alleen kale gegevens vastgelegd 
worden (dat er een ontwikkelingsperspectief, plaatsing op opdc of begeleiding door een 
epilepsieschool of cluster 1 of 2 instelling is en voor welke periode dit is); de aard van de 
geboden extra ondersteuning en de reden voor deze ondersteuning, begeleiding of 
plaatsing op een opdc worden niet geregistreerd in BRON. Dit wordt gedaan om scholen 
vrij te laten de invulling van de ondersteuning, begeleiding of plaatsing op een opdc op 
een zo passend mogelijke manier te doen en de administratieve lasten niet onnodig te 
verhogen.  
 
Om te voorkomen dat er vanuit de leerling administratie systemen van de scholen 
foutieve gegevens ingevoerd worden, zijn er invoercontroles opgesteld. Deze zijn 
opgenomen in (een addendum op) de programma’s van eisen voor primair onderwijs en 
 
13 

 
Er is daarnaast sprake van een binnenlands verwerkingsproces. De gegevens worden 
niet overgedragen aan landen buiten de EU/EER. 
 
De gegevens worden niet gebruikt om de prestaties van individuele leerlingen met extra 
ondersteuning binnen het onderwijs te monitoren in het kader van instroom, uitstroom 
en doorstroom. Ze worden niet gebruik om uitspraken te doen over de prestaties van 
individuen en evenmin om voorspellingen te doen. Wel wordt van de totale groep 
leerlingen met een ontwikkelingsperspectief de instroom, uitstroom en doorstroom 
gevolgd.  
 
Proportionaliteit en subsidiariteit 
Het bij wet regelen van het gebruik van bijzondere persoonsgegevens wordt beschouwd 
als een inperking van het recht op de eerbiediging van de persoonlijke levenssfeer. Die 
inperking mag niet groter zijn dan strikt noodzakelijk. De belangen die de registratie 
dient, moeten opwegen tegen de belangen van de privacy die geschaad worden.  
 
In het kader van proportionaliteit is in de voorgestelde werkwijze wettelijk vastgelegd 
welke gegevens worden geregistreerd en voor welke doeleinden ze worden gebruikt. 
Alleen gegevens die strikt noodzakelijk zijn voor het bereiken van de doelen worden 
geregistreerd (zie paragraaf 3). De voorgestelde wijze van registratie, is aldus te 
beschouwen als een proportionele maatregel afgewogen tegen de privacybelangen van 
de persoon.  
Op grond van het subsidiariteitsbeginsel moet worden aangetoond dat het bereiken van 
de doelen niet op andere, voor betrokkene minder nadelige wijze kan waarbij de 
inperking van het recht op eerbiediging van de persoonlijke levenssfeer door het gebruik 
van het persoonsgebonden nummer minder groot zal zijn.  
In het kader van subsidiariteit zijn in een eerder stadium meerdere alternatieven 
onderzocht. In paragraaf 4 zijn deze alternatieven beschreven en is beargumenteerd 
waarom deze alternatieven niet afdoende zijn. Als resultaat van de afweging blijven de 
voorgestelde maatregelen als enig alternatief overeind om effectief toezicht te houden, 
te monitoren en te evalueren. Dit rechtvaardigt het gebruik van bijzondere 
persoonsgegevens. 
 
 
10. Advies College Bescherming Persoonsgegevens 
 
Het College Bescherming Persoonsgegevens (CBP) is gevraagd op grond van het 
bepaalde in artikel 51, tweede lid, van de Wbp te adviseren over het wetsvoorstel. Het 
advies van het CBP bevat drie aandachtspunten. 
 
Het CBP adviseert allereerst om een grond als bedoeld in artikel 8 van de Wbp die een 
gegevensverwerking rechtvaardigt te noemen en toe te lichten. Artikel 8 van de Wbp 
geldt voor persoonsgegevens, maar omdat het hier bijzondere persoonsgegevens 
betreft, geldt het regime van artikel 23, eerste lid, onderdeel f, juncto artikel 21, eerste 
lid, onderdeel c, van de Wbp.  
 
 
15 

 
Registratie hiervan leidt tot meer administratieve lasten voor scholen en is om die reden 
niet wenselijk.  
 
 
12. Inwerkingtreding 
 
De zorgplicht voor schoolbesturen als onderdeel van de Wet passend onderwijs treedt 
per 1 augustus 2014 in werking. Het is de bedoeling dat de gegevens van dit 
wetsvoorstel over het schooljaar 2014-2015 beschikbaar komen. Daarom wordt beoogd 
de wet zo snel mogelijk in het schooljaar 2014-2015 in werking te laten treden.  
 
 
II. Artikelsgewijs 
 
Artikel I en artikel III 
 
In artikel 178a, tweede lid, WPO en artikel 103b, tweede lid, WVO is geregeld dat het 
bevoegd gezag het persoonsgebonden nummer van iedere leerling aan Onze Minister 
verstrekt, tezamen met de bepaalde gegevens van de leerling. Hier worden aan 
toegevoegd voor welke periode er voor een leerling een ontwikkelingsperspectief is 
vastgesteld en in het voortgezet onderwijs ook voor welke periode een leerling op een 
opdc geplaatst is. Tevens wordt gemeld welk opdc dat is. 
 
Artikel 178a, tweede lid, onderdeel k, WPO vervalt, omdat de verantwoordelijkheid voor 
registratie van een visueel of auditief gehandicapte leerling als bedoeld in de WPO of 
WVO of een deelnemer als bedoeld in de WEB in de wet passend onderwijs wordt belegd 
bij de instellingen voor cluster 1 en 2 die de leerling of deelnemer begeleid. Met dit 
wetvoorstel wordt registratie van deze begeleiding dan ook belegd bij de WEC-instelling 
die daarvoor de verantwoordelijkheid heeft. 
 
In de wet passend onderwijs is onderdeel j van dit artikel vervallen, maar is niet 
opnieuw verletterd. Met dit wetsvoorstel wordt de verlettering van artikel 178a, tweede 
lid, WPO weer op orde gebracht.  
 
Artikel II 
 
Artikel 9, eerste lid, onderdeel b gaat over de begeleiding door een leraar vanuit de 
WEC-instelling aan een leerling van een school als bedoeld in de WPO of WVO. Ook gaat 
dit artikel over de begeleiding door een leraar vanuit de WEC-instelling aan een 
deelnemer van een instelling als bedoeld in de WEB. De school waarop de leerling of de 
instelling waarop de deelnemer dan is ingeschreven, wordt ondersteund vanuit een 
WEC-instelling.  
 
Ook kan het zo zijn dat een leerling van een school als bedoeld in de WPO, WEC of WVO 
of een deelnemer van een instelling als bedoeld in de WEB, begeleiding krijgt vanuit één 
van de epilepsiescholen.  
 
Op het moment dat een leerling of deelnemer begeleiding krijgt vanuit een WEC-
instelling of vanuit een epilepsieschool, heeft deze leerling een ontwikkelingsperspectief. 
 
17 

