 
 
 
> Retouradres Postbus 20401 2500 EK Den Haag 
 
Directoraat-generaal 
 
Energie, Telecom & 
De Voorzitter van de Tweede Kamer 
Mededinging 
der Staten-Generaal Directie Mededinging en 
Consumenten 
Binnenhof 4 
Bezoekadres 
2513 AA  ’s-GRAVENHAGE 
Bezuidenhoutseweg 73 
2594 AC Den Haag 
Postadres 
Postbus 20401 
2500 EK Den Haag 
Factuuradres 
Postbus 16180 
2500 BD Den Haag 
 
Overheidsidentificatienr 
00000001003214369000 
Datum 20 juni 2014 
T 070 379 8911 (algemeen) 
Betreft Prijsregulering in Caribisch Nederland 
www.rijksoverheid.nl/ez 
 
 
 
Ons kenmerk  
 
DGETM-MC / 14101894  
Geachte Voorzitter, 
 
 
Tijdens het Algemeen Overleg van 15 mei over Caribisch Nederland heeft de 
Minister van Binnenlandse Zaken en Koninkrijksrelaties toegezegd in een brief aan 
uw Kamer in te gaan op de opvatting van het kabinet aangaande de 
mogelijkheden van het prijsbeleid voor de Bestuurscolleges in Caribisch 
Nederland. Met deze brief doe ik, mede namens de Minister van Binnenlandse 
Zaken en Koninkrijksrelaties, deze toezegging gestand.  
 
Op grond van de Prijzenwet BES beschikken de Bestuurscolleges in Caribisch 
Nederland (en beschikten zij reeds voorafgaand aan de staatkundige wijzigingen) 
over de bevoegdheid om de prijzen van goederen en diensten te reguleren en om 
inzage te vereisen in de manier waarop prijzen tot stand komen. Anders dan in 
Europees Nederland, waar prijzen en marges veelal tot stand komen door 
marktwerking en concurrentie, hebben de Bestuurscolleges derhalve de algemene 
bevoegdheid om maximale marges te kunnen vaststellen voor bepaalde producten 
en diensten.  
 
Prijsregulering kan onder omstandigheden een bijdrage leveren om de 
betaalbaarheid van specifieke goederen en diensten in Caribisch Nederland beter 
te kunnen borgen. Doordat de bevolkingsgrootte op de eilanden relatief gering is, 
en gelet op het insulaire karakter van Caribisch Nederland, is op veel markten 
weinig ruimte voor meerdere aanbieders en is het perspectief voor effectieve 
concurrentie zeer beperkt. Dit kan een prijsverhogend effect hebben. 
Tegelijkertijd voorkomt prijsregulering niet dat, als gevolg van de zeer beperkte 
economische schaal van de eilanden, de productiekosten voor veel goederen en 
diensten (per eenheid) relatief hoog zijn en dat producten of diensten moeten 
worden geïmporteerd vanuit nabijgelegen gebieden. Omdat ondernemingen niet 
redelijkerwijs kunnen worden gedwongen producten onder hun kostprijs te 
verkopen, is de potentieel toegevoegde waarde van prijsregulering beperkt tot 
situaties waarin de hoogte van prijzen niet kan worden verklaard door 
onderliggende kosten. Daarnaast kan prijsregulering onwenselijke neveneffecten 
hebben, bijvoorbeeld doordat als gevolg van maximumprijzen de kwaliteit van 
goederen of diensten kan afnemen. 
 Pagina 1 van 2 
 
 

