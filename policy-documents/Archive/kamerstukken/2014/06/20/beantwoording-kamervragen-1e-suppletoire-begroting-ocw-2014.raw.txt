 
 
 
>Retouradres Postbus 16375 2500 BJ Den Haag  
 
De Voorzitter van de Tweede Kamer der Staten-Generaal 
Financieel-Economische 
 
 
Postbus 20018  
Zaken 
 
 
IPC 5350 
2500 EA..DEN HAAG 
Rijnstraat 50  
Den Haag 
Postbus 16375 
2500 BJ Den Haag 
www.rijksoverheid.nl 
 
Onze referentie 
 
642069 
Bijlagen 
1 
Datum 20 juni 2014 
Betreft Antwoord Kamervragen 1e suppletoire begroting 2014 
 
 
 
 
 
Hierbij zend ik u, mede namens de staatssecretaris van Onderwijs, Cultuur en 
e
Wetenschap, de antwoorden op de Kamervragen over de 1 suppletoire begroting 
2014. 
 
 
 
 
De minister van Onderwijs, Cultuur en Wetenschap, 
 
 
 
 
 
dr. Jet Bussemaker 
 Pagina 1 van 1 
 

3 Op welke wijze zijn de investeringen in het onderwijs, die zijn vrijgekomen na de 6 17 
Begrotingsafspraken 2014 en het Nationaal Onderwijsakkoord, verantwoord? Kunnen deze 
(extra) middelen worden gespecificeerd? 
 
De middelen uit de Begrotingsafspraken 2014 die in 2013 aan de lumpsum van 
onderwijsinstellingen is toegevoegd zijn verantwoord in het jaarverslag 2013. Er zijn geen 
middelen uit de Begrotingsafspraken 2014 toegevoegd aan de OCW-begroting in 2014, 
deze zijn dus niet opgenomen in de eerste suppletoire begroting. Vanaf 2015 is er 
structureel € 650 miljoen beschikbaar gesteld voor onderwijs, onderzoek en media. Zie 
verder het antwoord op vraag 4. 
4 Op welke wijze zal worden nagegaan of de extra middelen uit het Nationaal 6 17 
Onderwijsakkoord en de Begrotingsafspraken 2014 daar terecht komen waar ze voor zijn 
uitgekeerd? Met andere woorden, op welke wijze vindt de verantwoording over gestelde 
beleidsdoelen plaats? 
 
Een deel van de middelen is onderdeel van de sectorakkoorden in het po en vo. Deze 
investeringen zullen jaarlijks door OCW worden gemonitord in samenwerking met de po en 
vo raad. Over de voortgang van de investeringen in het po en vo uit het NOA en de 
Begrotingsafspraken zal de Tweede Kamer in 2017 en 2020 worden geïnformeerd. Tevens 
zal jaarlijks aan de hand van een beperkt aantal indicatoren in de begroting over de 
afspraken worden gerapporteerd. 
 
Een deel van de middelen is onderdeel van de kwaliteitsafspraken in het MBO. Het  
bestuursakkoord in het mbo wordt waarschijnlijk op korte termijn afgesloten. Hierover 
wordt de TK vervolgens geïnformeerd. Het instrument kwaliteitsafspraken treedt in 2015 in 
werking en wordt in 2017 tussentijds geëvalueerd. Voor het huidige bestuursakkoord en de 
beleidsagenda focus op vakmanschap geldt dat ondersteuning en monitoring van scholen 
plaatsvindt door mbo15, die daarover jaarlijks aan ons rapporteren. Voor het nieuwe 
bestuursakkoord wordt waarschijnlijk eenzelfde soort constructie ingericht, inclusief 
ondersteuning en monitoring door accountmanagers vanuit OCW. 
 
Naast de middelen die beschikbaar komen uit het NOA en de Begrotingsafspraken 2014 
zullen uit hoofde van het studievoorschotvoorstel intensiveringsmiddelen voor het hoger 
onderwijs beschikbaar komen. Aan deze middelen zullen beleidsdoelen gekoppeld worden 
en hierover zal vanaf dat moment worden gerapporteerd. 
5 Wat is de stand van zaken met betrekking tot de nieuwe collectieve arbeidsovereenkomsten 6 26 
in het primair onderwijs, voortgezet onderwijs en middelbaar beroepsonderwijs? Welke 
gevolgen heeft dit voor de verdeling van de toegezegde € 34 miljoen? Kan worden 
gespecificeerd op welke wijze dit bedrag wordt uitgekeerd, en op welke termijn? 
 
Overeenkomstig de gemaakte afspraken in het Nationaal Onderwijsakkoord wordt de 
eenmalige investering van € 34 miljoen uitgekeerd voor zover de sectoren voor 1 juni 2014 
de afspraken uit dit akkoord hebben opgenomen in de nieuwe cao’s. Op 1 juni gold dit 
alleen voor het voortgezet onderwijs. Het aan het voortgezet onderwijs uit te keren bedrag 
wordt in het najaar verwerkt in de lumpsum van de instellingen. 
Over een nieuwe cao voor het primair onderwijs wordt nog onderhandeld. In het 
middelbaar beroepsonderwijs is een onderhandelaarsakkoord bereikt. Binnen enkele weken 
zal bekend zijn of de achterban hiermee instemt.  
De Tweede Kamer wordt binnenkort in een aparte brief nader geïnformeerd over de stand 
van zaken met betrekking tot cao’s en sectorakkoorden in het onderwijs, mede in relatie tot 
NOA. 
6 Hoeveel is de totale mutatie aan Dienst Uitvoering Onderwijs (DUO)? 9   
 
De totale mutatie op de beleidsartikelen voor de Dienst Uitvoering Onderwijs is € 42,5 
miljoen in 2014. 
643189 (2).docx  2/9 

financiële overzichten die deel uitmaken van het jaarverslag. Hieronder valt ook de 
gewijzigde verplichtingensystematiek. 
Ook in 2014 zal deze controle normaal onderdeel uitmaken van de af te geven 
controleverklaring. 
11 Wat is de achtergrond van het uitvoeringstekort van twee miljoen euro in verband met de 12   
financiële situatie van het onderwijs in Caribisch Nederland? 
 
Het ministerie van OCW is met Caribisch Nederland in gesprek over de hoogte van de 
bekostiging. Het ministerie van OCW heeft een onafhankelijk onderzoeksbureau gevraagd 
hiernaar te kijken en een advies te geven over de hoogte van de bekostiging. Eventueel zou 
met terugwerkende kracht het budget van 2011-2013 herijkt kunnen worden. Hiervoor is dit 
geld gereserveerd. Het onderzoek was in 2013 nog niet geheel afgerond. Vandaar dat dit 
bedrag middels een kasschuif naar 2013 is verschoven. 
12 Wat is de omvang van de totale mutatie inzake uitvoeringstekorten in Caribisch Nederland? 12   
 
De totale mutatie voor uitvoeringstekorten in Caribisch Nederland is voor het voortgezet 
onderwijs € 2 miljoen. 
13 Wat is de doelstelling van de regeling leerplusarrangement en waarom is er minder gebruik 12   
van gemaakt? 
 
De regeling leerplusarrangement VO bestaat uit drie onderdelen: 
1. Leerplusarrangement: scholen komen bij een bepaald percentage leerlingen uit 
probleemcumulatiegebieden (achterstandswijken) in aanmerking voor aanvullende 
bekostiging van het Leerplusarrangement. Scholen die te maken hebben met 
opeenstapeling van problemen (zoals veel leerlingen met een verhoogd risico van 
spijbelen, vertraging in de schoolloopbanen, voortijdig schoolverlaten, criminaliteit 
en/of jeugdzorgproblematiek), worden in staat gesteld om maatwerk te leveren om 
uiteindelijk even goed te presteren als de overige scholen.  
2. Nieuwkomers: de aanvullende bekostiging is bestemd voor leerlingen die op enige 
teldatum korter dan een jaar, dan wel één tot twee jaar in Nederland zijn en die 
vreemdeling zijn volgens de Vreemdelingenwet 2000. 
3. Eerste opvang vreemdelingen: de aanvullende bekostiging is bestemd voor 
vreemdelingen die op twee peildata als daadwerkelijk schoolgaand staan ingeschreven 
en die op beide peildata korter dan één jaar in Nederland verblijven. 
 
Er is voornamelijk minder gebruik gemaakt van het onderdeel leerplusarrangement omdat 
het  aantal leerlingen uit de probleemcumulatiegebieden is gedaald. 
14 Wat is de doelstelling van het centraal examen systeem Facet? 12   
 
Facet is ontwikkeld om scholen in staat te stellen examens en toetsen digitaal af te nemen. 
De voorloper van Facet, de examentester van Cito, werkte uitsluitend op systemen 
aangestuurd door Microsoft. Facet is op alle systemen inzetbaar. In de komende twee jaren 
wordt Facet bij steeds meer scholen en instellingen (vmbo-examens), de rekentoetsen in het 
vo en mbo en het centraal ontwikkeld examen Nederlands mbo ingezet. 
Daarnaast worden modules ontwikkeld die, gekoppeld aan Facet, in staat zijn de 
diagnostische tussentijdse toets en de eindtoets primair onderwijs digitaal af te nemen. 
Wat is de reden dat er een extra bijdrage van € vijf miljoen nodig is voor CITO voor de 
15 13   
centraal ontwikkelde examens taal en rekenen en mbo 2f en 3f? 
 
Het betreft hier een overboeking naar het artikel Voortgezet onderwijs inzake de bijdrage 
voor CITO. Het gaat hier om middelen voor reguliere activiteiten in 2014 in het kader van 
de wettelijke SLOA taak. Het betreft hier dus geen extra bijdrage. 
16 Kan een toelichting worden gegeven op de verlaging van de beschikbare middelen, terwijl 13 17 
643189 (2).docx  4/9 

doorlooptijden in de verschillende fasen van de projecten uit. 
21 Hoe verhoudt de toelichting bij artikel 4 over de verlaging van de beschikbare middelen ten 16   
opzichte van de referentieraming 2013 zich tot de algemene toelichting waarin wordt 
aangegeven dat het aantal leerlingen en studenten beroepsonderwijs en volwasseneducatie 
in 2014 per saldo hoger is dan de in de OCW-begroting 2014 verwerkte referentieraming 
2013 (€ 2,2 miljoen) 
 
Zie het antwoord op vraag 16. 
22 Waarom is de liquiditeitsbehoefte in het kader van het Sectorplan mbo-hbo techniek 17   
Centers of innovatief vakmanschap veranderd, waardoor de middelen in 2014 met € 2,7 
miljoen naar beneden zijn bijgesteld en verschoven zijn naar 2015? 
 
Voor het Sectorplan mbo-hbo techniek Centers of innovatief vakmanschap is een 
bijgestelde meerjarenraming opgesteld. Om de beschikbare OCW-budgeten hiermee in 
overeenstemming te brengen was een kasschuif noodzakelijk van 2014 naar 2015. Dit heeft 
verder geen gevolgen voor de uitvoering van het sectorplan in genoemde jaren. 
23 Wat voor gevolgen heeft het verschuiven van de middelen voor het Sectorplan mbo-hbo 17   
techniek naar 2015 voor de uitvoering van dat Sectorplan in 2014? 
 
Zie het antwoord op vraag 22. 
24 Wat is het doel van de extra € 235.000 die is toegekend aan het Europees Platform? 23   
 
Het bedrag betreft een subsidie aan het Europees Platform in het kader van het plan van 
aanpak Engels in het primair onderwijs (TK 2012-2013, 31 293, nr. 179, brief van de 
staatssecretaris van OCW van 10 juli 2013). De subsidie is bedoeld voor de coördinatie en 
begeleiding van de pilot tweetalig primair onderwijs (tpo), de bevordering van de kwaliteit 
van vroeg vreemde talenonderwijs (vvto), de coördinatie van de Pabo kenniscentra vvto en 
het Platform vvto Nederland.  
 
Het betreft een interne overboeking binnen de OCW-begroting van artikel 1 (primair 
onderwijs) naar artikel 8 (internationaal beleid). 
25 Wat is de reden dat er € 500.000 extra bekostiging is toegekend aan ‘G.O.- en 25   
vakbondsactiviteiten po’? 
 
De € 500.000 is een correctie bij nota van wijziging op een eerdere mutatie. Deze correctie 
is slechts technisch van aard en heeft betrekking op een aanpassing van de 
subsidietaakstelling. Uiteindelijk wordt het oorspronkelijke  budget voor G.O- en 
vakbondsfaciliteiten in het kader van de subsidietaakstelling met 10% gekort zoals gemeld 
in de subsidiebrief van 30 mei 2013 (Kamerstuk II, 33 650, nr. 1). 
26 Waarom vindt een kasschuif van  € 17 miljoen plaats van 2014 naar 2015 met betrekking 25 26 
tot kwaliteit leraren/professionalisering? 
 
In de budgettaire bijlage bij de Kamerbrief betreffende de hoofdlijnen voor het 
studievoorschot  wordt in de periode 2014 tot en met 2020 een jaarlijkse reservering ingezet 
die nog niet bestemd was. De reservering 2014 wordt met deze kasschuif van 2014 naar 
2015 gebracht, waar deze noodzakelijk is. 
27 Kan worden toegelicht wat wordt bedoeld met ‘kasritme van de staat’? 31   
 
Daarmee wordt bedoeld dat het geheel van de rijksuitgaven over de meerjarenperiode past 
binnen de uitgavenkaders. 
28 Kan worden toegelicht wat optimalisering van het kasritme van de staat inhoudt? 31   
 
643189 (2).docx  6/9 

problemen als afloslasten niet elke maand even hoog zijn. Deze wetswijziging heeft er toe 
geleid dat voortaan zes gelijke termijnbedragen van 16,67% worden gehanteerd, nu niet 
meer gelijk verdeeld over beide kalenderjaren binnen één cursusjaar. Aanpassing van het 
inningsproces leidt niet tot minder lesgeldontvangsten, maar tot een verschuiving van 
geraamde lesontvangsten van 2014 naar 2015. 
35 Hoe verhoudt zich de prijsbijstelling huisvesting en toekenning van 37   
arbeidsvoorwaardenmiddelen aan het Fonds Podiumkunsten tot de eerder gemaakte 
afspraken op het niet uitkeren van prijsbijstellingen? 
 
De prijsbijstelling huisvesting is alleen uitgekeerd aan de rijksgesubsidieerde musea en 
betreft het wettelijke deel dat bestemd is voor de gebouwen die vallen onder het 
rijkshuisvestingsstelsel. Aan het Fonds Podiumkunsten is geen prijsbijstelling toegekend. 
De toegekende arbeidsvoorwaardenmiddelen aan het Fonds Podiumkunsten vormen geen 
onderdeel van de afspraken rond de prijsbijstelling. 
36 Waarom wordt alleen aan het Fonds Podiumkunsten in deze suppletoire begroting een 37   
prijsbijstelling en toekenning arbeidsvoorwaardenmiddelen toegekend? 
 
Aan het Fonds Podiumkunsten is geen prijsbijstelling toegekend. Aan het Fonds zijn alleen 
arbeidsvoorwaardenmiddelen toegekend. Deze zijn bestemd voor instellingen die 
meerjarige subsidie ontvangen van het Fonds Podiumkunsten als tegemoetkoming in de 
kosten van specifieke arbeidsvoorwaarden zoals de omscholingsregeling dansers. 
37 Waaruit wordt de prijsbijstelling aan Fonds Podiumkunsten gefinancierd? 37   
 
Er is aan het Fonds Podiumkunsten geen prijsbijstelling toegekend. 
38 Waarom is er sprake van een aanvullend budget voor regionale omroepen uit het 37   
Provinciefonds? 
 
Bij de overheveling van het budget voor de regionale omroepen vanuit het provinciefonds 
naar de mediabegroting heeft het Commissariaat voor de Media onderzocht wat de 
werkelijke kosten zijn die provincies hebben gemaakt voor de structurele bekostiging van 
de regionale omroepen in 2013. Uit dat onderzoek blijkt dat de werkelijke kosten € 1,5 
miljoen hoger zijn dan het bedrag dat in het regeerakkoord is opgenomen (€ 142 miljoen). 
Conform afspraken met het IPO wordt daarom een extra bedrag van € 1,5 miljoen 
overgeheveld vanuit het provinciefonds naar de mediabegroting. Ik heb hierover op 30 
augustus 2013 een brief aan uw Kamer gestuurd (Tweede Kamer, vergaderjaar 2012-2013, 
33400-VIII nr. 165). 
39 Op welke wijze is het extra budget voor de mediabegroting als gevolg van de 38   
Begrotingsafspraken 2014 verantwoord? 
 
Het regeerakkoord kabinet-Rutte II heeft een extra bezuiniging aan de publieke omroep 
opgelegd van € 50 miljoen in 2016, oplopend tot € 100 miljoen structureel vanaf 2017. In 
de begrotingsafspraken 2014 van 11 oktober 2013 is een intensivering van € 50 miljoen 
vanaf 2016 afgesproken. Per saldo betekent dit voor het mediabudget dat er voor 2016 geen 
bezuiniging wordt opgelegd en dat vanaf 2017 een structurele bezuiniging van € 50 miljoen 
wordt doorgevoerd op het mediabudget. In de Mediabegrotingsbrief 2014 is de 
intensivering van € 50 miljoen zichtbaar gemaakt. 
40 Welke voorwaarden zijn er aan verbonden aan overboekingen van de Algemene 40   
Mediareserve naar de landelijke publieke omroep? 
 
Overboekingen uit de algemene mediareserve kunnen onderdeel zijn van de jaarlijkse 
mediabegroting. Daarop zijn de voorwaarden van toepassing die op grond van de Mediawet 
2008 gelden voor de begroting en verantwoording van de landelijke publieke omroep. Dat 
geldt bijvoorbeeld voor de € 13,5 miljoen voor de meerkosten van de ‘super evenementen’. 
Er kunnen nadere voorschriften verbonden worden aan overboekingen. Deze kunnen 
643189 (2).docx  8/9 

