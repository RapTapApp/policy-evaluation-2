 
 
 
>Retouradres Postbus 16375 2500 BJ Den Haag  
 
Internationaal Beleid 
De voorzitter van de Tweede Kamer der Staten-Generaal  
 
IPC 2300 
 
Postbus 20018 
 
Rijnstraat 50  
2500  EA.DEN HAAG  
Den Haag 
.. 
Postbus 16375 
2500 BJ Den Haag 
www.rijksoverheid.nl 
 
Onze referentie 
638635 
 
Datum  20 juni 2014 
Betreft Beleidsreactie inspectierapportage 'Onderwijsverbetering in Caribisch 
 
Nederland' 
 
 
 
 
Op 10 oktober 2010 werden de eilanden Bonaire, Sint Eustatius en Saba 
bijzondere gemeenten van Nederland. Dat betekende dat de verantwoordelijkheid 
voor het onderwijs op deze eilanden bij de bewindslieden van OCW kwam te 
liggen. Begin 2011 is de Onderwijsagenda voor Caribisch Nederland vastgesteld. 
Daarin spraken alle betrokken partijen af om in 2016 de basiskwaliteit van het 
onderwijs in Caribisch Nederland op orde te hebben.  
 
Uw Kamer heeft bij de behandeling van de onderwijswetgeving voor Caribisch 
Nederland met de motie Slob c.s. verzocht om specifieke rapportages van de 
1
Inspectie van het Onderwijs over het onderwijs op de eilanden. Hierbij bied ik u 
een derde rapportage van de inspectie evenals mijn beleidsreactie aan over 
‘Onderwijsverbetering in Caribisch Nederland: het onderwijs op Bonaire, Sint 
Eustatius en Saba’.  
 
Het motto van de Onderwijsagenda in 2011 was ‘Samen werken aan kwaliteit’. In 
mijn brief aan uw Kamer van 29 november 2013 over de evaluatie van de 
Onderwijsagenda voor Caribisch Nederland 2012-2013 heb ik vastgesteld dat we 
2
vooruitgang boeken, maar ook dat er nog veel moet gebeuren. De 
themarapportage van de inspectie bevestigt dit. Om de basiskwaliteit in 2016 te 
halen zullen alle betrokkenen bij het onderwijs op deze scholen stevig de 
schouders eronder moeten zetten. Daar hebben de leerlingen van de scholen in 
Caribisch Nederland recht op. Het voldoen aan de basiskwaliteit betekent dat de 
scholen de voorwaarden voor de inrichting van het onderwijsproces op orde 
hebben. Het is naar het oordeel van de inspectie echter nog te vroeg om te 
verwachten dat de leerresultaten dan op een niveau zullen liggen dat 
vergelijkbaar is met dat in Europees Nederland. De achterstanden die de inspectie 
in 2008 en de jaren daarna heeft geconstateerd zijn groot en deze zullen pas 
geleidelijk aan kunnen worden ingelopen. 
 
Inspanningen leiden tot resultaten 
 
De inspectie constateert dat er sinds de transitie hard is gewerkt aan de kwaliteit 
van het onderwijs. Leraren, schoolleiders, bestuurders, leerlingen en ouders 
hebben met grote inzet en betrokkenheid ervoor gezorgd dat de onderwijskundige 
                                                
 
1
 Kamerstukken II, 2010 – 2011, 32 419, nr. 16. 
2
 Kamerstukken II, 2013 – 2014, 31 568, nr. 131.  
 Pagina 1 van 6 
 

 
 
Onze referentie 
onderdelen is extra inzet nodig. In het vervolg van mijn reactie zal ik aangeven 
638635 
wat volgens de inspectie grote knelpunten zijn en hoe ik de betrokkenen in de 
scholen wil ondersteunen om die aan te kunnen pakken.  
 
Knelpunten en maatregelen 
 
a. Leerlingenzorg 
 
De inspectie stelt vast dat bij het overgrote deel van de scholen en bij de 
expertisecentra onderwijszorg nog geen sprake is van basiskwaliteit in de 
leerlingenzorg. De inspectie vraagt ook aandacht voor een specifieke groep 
leerlingen met ernstige leer- en ontwikkelingsstoornissen. De inspectie stelt vast 
dat er nog onvoldoende gebruik wordt gemaakt van de mogelijkheden om aparte 
faciliteiten in te richten voor deze groep leerlingen. 
 
Ik deel de grote zorgen van de inspectie over de gebrekkige kwaliteit op dit 
terrein. Juist deze groep leerlingen heeft baat bij goede ondersteuning. Het feit 
dat er geen speciaal onderwijs is in Caribisch Nederland vanwege de 
schaalgrootte van de eilanden vraagt van alle betrokkenen een extra 
gezamenlijke inspanning om oplossingen te vinden die passen in de specifieke 
situatie en in de schaal van de eilanden. 
 
Daarom is het goed dat Expertisecentrum Onderwijszorg Bonaire gaat 
reorganiseren, zodat vanaf het volgende schooljaar (2014-2015) er een structuur 
staat die beter tegemoetkomt aan de ondersteuningsbehoefte van de scholen. 
Voor Saba en Sint Eustatius zoek ik samen met de expertisecentra naar manieren 
om aanvullende deskundigheid op het gebied van leerlingenzorg aan te trekken 
en ervoor te zorgen dat die deskundigheid langdurig beschikbaar is.  
 
Verder heb ik de besturen en scholen in Sint Eustatius verzocht om de schaarse 
specifieke deskundigheid op het eiland te bundelen, zodat deze specifieke groep 
leerlingen de nodige ondersteuning krijgt. 
 
Ik heb de besturen aangesproken op hun verantwoordelijkheid om binnen de 
samenwerkingsverbanden een eilandbrede visie en aanpak voor de leerlingenzorg 
uit te werken in het eilandelijk zorgplan. In dat plan kunnen de 
samenwerkingsverbanden aangeven welke acties ze ondernemen om de 
knelpunten die de inspectie benoemt weg te nemen. Ik vind het belangrijk dat uit 
deze plannen blijkt dat alle betrokken partijen samenwerken en dat ze 
deskundige zorgprofessionals aantrekken. Als dat zo is, ben ik bereid om 
aanvullende (financiële) ondersteuning beschikbaar te stellen.  
 
b. Interne kwaliteitszorg en bestuurskracht 
 
De besturen en directies van de scholen in Caribisch Nederland zien zich gesteld 
voor grote en complexe opgaven. De inspectie wijst er op dat deze opgaven 
worden vergroot door de kleine schaal van de eilanden (met name op Saba en 
Sint Eustatius) en beperkt aanwezige specifieke deskundigheid op het gebied van 
het onderwijs.  
 
De interne kwaliteitszorg voor de scholen in het primair onderwijs bevindt zich 
volgens de inspectie nog in een beginstadium. Wel ziet de inspectie dat de 
ondersteuning vanuit de PO-Raad (schoolcoaches en bestuurscoach) een positieve 
invloed hierop heeft. De bestuurscoach ondersteunt de besturen bij een 
professionele uitvoering van hun taken. Om die reden heb ik besloten om de 
basisscholen nog twee jaar te ondersteunen door de schoolcoaches en door de 
bestuurscoach. Daarover heb ik inmiddels afspraken gemaakt met de PO-Raad.  
 
 
 Pagina 3 van 6 
 

 
 
Onze referentie 
per 1 augustus a.s. in werking treden. Dat doe ik overigens in goed overleg met 
638635 
de scholen en de openbare lichamen en ik bied waar nodig ondersteuning bij de 
implementatie, onder meer door informatie te geven. Ik blijf deze principes 
hanteren bij de toekomstige wijzigingen in wet- en regelgeving en geef zo 
duidelijk en tijdig mogelijk aan welke wetten op welk moment in werking treden.  
 
Referentieniveaus 
De inspectie geeft aan dat het invoeren in 2014 van de referentieniveaus 
Nederlandse taal in het voortgezet onderwijs uiterst ambitieus is. Zij verwacht dat 
dit, in combinatie met de aangescherpte slaag/zakregeling, negatieve gevolgen 
zal hebben voor het aantal kandidaten dat het diploma zal behalen.  
 
Vanaf het schooljaar 2014/2015 is het examen zoals we dat in Europees 
Nederland kennen ook ingevoerd in Caribisch Nederland. Dat jaar start het vmbo, 
in de jaren daarna volgen het havo en het vwo. Ik realiseer me dat invoering van 
de referentieniveaus gevolgen kan hebben voor het aantal kandidaten dat het 
diploma zal behalen. Daarom denk ik op dit moment verder na over de 
beleidsopties die mij ter beschikking staan. Ik wil de leerlingen en de scholen voor 
het begin van het volgende schooljaar duidelijkheid bieden over het al dan niet 
invoeren van de referentieniveaus. 
 
Taal  
De inspectie constateert dat het succes van de maatregelen die tot nu toe zijn 
genomen op het gebied van de taalproblematiek beperkt is. Volgens de inspectie 
zijn de onderwijskansen van veel leerlingen (en met name van hen met een 
toekomstperspectief in de Caribische regio) meer gebaat bij alternatieve routes of 
modaliteiten waarbij Nederlands een minder belangrijke plaats inneemt.  
 
Ik ben het met de inspectie eens dat het belang van de leerlingen voorop moet 
staan bij eventuele aanpassingen of wijzigingen in wetgeving. Op dit moment 
wordt een haalbaarheidsonderzoek Instructietaal Sint Eustatius uitgevoerd naar 
verschillende opties bij de toekomstige instructieta(a)l(en) op Sint Eustatius. Dit 
tegen de achtergrond van een eerder onderzoek waaruit bleek dat de resultaten 
van de leerlingen op Sint Eustatius achterbleven door het gebruik van Nederlands 
als instructietaal in het onderwijs. De resultaten van het meest recente onderzoek 
zal ik binnenkort met de onderwijsgedeputeerde van het eiland bespreken. Mede 
aan de hand van dat gesprek zal ik een besluit nemen over de plaats van het 
Nederlands als instructietaal in het onderwijs op Sint Eustatius.  
 
Op Saba geldt dat het Nederlands aan alle leerlingen als sterke vreemde taal 
wordt aangeboden. Leerlingen die vervolgonderwijs in Europees Nederland willen 
volgen hebben sinds 1 augustus 2013 in het voortgezet onderwijs de mogelijkheid 
om een intensief programma met extra uren Nederlandse taal en cultuur te 
volgen. De school houdt op deze wijze rekening met de verschillende 
toekomstperspectieven van leerlingen. Aanvullende maatregelen zijn naar mijn 
oordeel nu niet nodig. 
 
Voor Bonaire zal Nederlands als instructietaal gehandhaafd blijven. Om het 
aanbod van het Nederlands op dit eiland verder te versterken wil ik de 
taalwerkgroep op het eiland verder professionaliseren. Ook investeer ik in de 
ontwikkeling van Papiamentstalig lesmateriaal.  
 
Verder heb ik de Nederlandse Taalunie gevraagd mij te adviseren over wat er, in 
aanvulling op de reeds genomen maatregelen, verder nodig of wenselijk is om te 
komen tot een passend aanbod van Nederlands als vreemde taal in Caribisch 
Nederland. In het advies wordt meegenomen hoe de eisen van taalvaardigheid 
zich verhouden tot het toekomstperspectief van leerlingen. Het advies zal met de 
 
 Pagina 5 van 6 
 

