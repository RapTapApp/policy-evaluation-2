33 900   Wijziging van de Kieswet en de Wet openbare lichamen Bonaire, Sint 
Eustatius en Saba, houdende aanpassing van de regeling met betrekking 
tot het kiesrecht van niet-Nederlanders bij eilandsraadsverkiezingen 
 
Nota naar aanleiding van het verslag 
 
1. Inleiding  
Met veel belangstelling heb ik kennisgenomen van het verslag van de vaste 
commissie voor Binnenlandse Zaken over dit wetsvoorstel. Ik dank de leden van de 
verschillende fracties voor hun vragen, die mij de gelegenheid geven het 
wetsvoorstel nader toe te lichten. Bij de beantwoording van de vragen is zoveel 
mogelijk de indeling en volgorde van het verslag aangehouden. Waar vragen van 
de leden van de verschillende fracties betrekking hebben op hetzelfde onderwerp 
heb ik deze in de beantwoording waar mogelijk samen genomen.  
 
De leden van de SP-fractie constateren dat met de inrichting van Bonaire, Sint 
Eustatius en Saba als openbaar lichaam en het ontbreken van een provinciaal 
verband het kiesrecht voor de leden van de Eerste Kamer zal toekomen aan de 
leden van de eilandsraden. Volgens de leden van de SP-fractie biedt de kleine 
schaal van de openbare lichamen mogelijkheden om praktische oplossingen te 
vinden en deze leden vragen hoe de regering met de eilandsbesturen overleg heeft 
gevoerd over praktische oplossingen. Zij vragen bijvoorbeeld of is overwogen om 
bij de verkiezing van de eilandsraden verschillende biljetten uit te reiken aan 
Nederlanders en niet-Nederlandse ingezetenen.  
Deze leden doelen met hun voorbeeld waarschijnlijk op de mogelijkheid om één 
stemming te houden voor zowel de eilandsraad als het kiescollege voor de Eerste 
Kamer. Aan de ene groep kiezers (de Nederlanders) zou dan een stembiljet met 
bijvoorbeeld een andere kleur worden uitgereikt dan aan de andere groep kiezers 
(de niet-Nederlanders). De door de Nederlandse kiezers uitgebrachte stemmen 
zouden gelden voor de eilandsraad én het kiescollege en de door de niet-
Nederlandse kiezers uitgebrachte stemmen alleen voor de eilandsraad. Het 
uitbrengen van één stem veronderstelt echter dat er slechts één kandidatenlijst is. 
Aangezien op basis van de stemming ook de samenstelling van het kiescollege voor 
de Eerste Kamer moet worden bepaald en het niet wenselijk is dat niet-
Nederlanders invloed krijgen op de samenstelling van de Eerste Kamer, moet het 
passief kiesrecht voorbehouden blijven aan Nederlanders. Een dergelijke 
benadering betekent dat niet-Nederlanders dan alsnog, anders dan bij de 
gemeenteraadsverkiezingen, slechts actief kiesrecht voor de 
eilandsraadsverkiezingen zouden kunnen krijgen.  
Over praktische oplossingen is geen overleg met de eilandsbesturen gevoerd, 
omdat die oplossingen steeds toch de invoering van een kiescollege impliceren. 
Zoals bekend, kan van de introductie van een kiescollege volgens de regering geen 
sprake zijn. Een wijziging van de Grondwet om te komen tot een constitutionele 
basis voor de openbare lichamen Bonaire, Sint Eustatius en Saba en het regelen 
van de betrokkenheid van hun algemeen vertegenwoordigende organen bij de 
verkiezing van de leden van de Eerste Kamer is, ook na het wegen van de 
verschillende argumenten, voor de regering de enige oplossing die tegelijkertijd 
recht doet aan het principiële uitgangspunt dat Nederlandse ingezetenen van 
Caribisch Nederland invloed moeten krijgen op de samenstelling van de Eerste 
1 
 

Gemeenschappelijk Hof van Justitie van Aruba, Curaçao, Sint Maarten en van 
Bonaire, Sint Eustatius en Saba van 10 januari 2011 is af te leiden dat de 
eilandsraden en gemeenteraden niet op één lijn te stellen zijn zodra aan de 
3
eilandsraden het kiesrecht voor de Eerste Kamer toekomt. 
 
3. De relatie met andere wetsvoorstellen 
De leden van de VVD-fractie en de leden van de PvdA-fractie vragen naar het 
verschil tussen het onderhavige wetsvoorstel en de relevante onderdelen van het 
wetsvoorstel tot Wijziging van de Kieswet (TK 33268). De leden van de PvdA-
fractie vragen tevens naar de precieze wetteksten zoals deze komen te luiden als 
het onderhavige wetsvoorstel tot wet zal zijn verheven. 
Het aanvaarde wetsvoorstel tot wijziging van de Kieswet dat actief en passief 
kiesrecht voor de eilandsraden aan niet-Nederlandse ingezetenen van Caribisch 
Nederland geeft, waarnaar deze leden verwijzen, is inmiddels tot wet verheven, 
maar de bepalingen met betrekking tot het actief en passief kiesrecht van niet-
4
Nederlandse ingezetenen zijn nog niet in werking getreden. Die bepalingen zorgen 
ervoor dat in de Kieswet (artikel Ya 14) en de Wet openbare lichamen Bonaire, Sint 
Eustatius en Saba (artikel 11) het actief kiesrecht respectievelijk het passief 
kiesrecht voor de eilandsraden niet langer is gekoppeld aan de eis dat een 
ingezetene van Caribisch Nederland ook Nederlander is.  
Het onderhavige wetsvoorstel daarentegen, gaat juist weer uit van dat vereiste 
zodat het actief en passief kiesrecht voor de eilandsraden alleen toekomt aan de 
Nederlandse ingezetenen van Caribisch Nederland. Die koppeling is nodig op het 
moment dat de leden van de eilandsraden mede de leden van de Eerste Kamer 
kiezen om te zorgen dat niet-Nederlandse ingezetenen van Caribisch Nederland 
geen invloed krijgen op de samenstelling van de Eerste Kamer. 
Voor een uitspraak over precieze wetteksten die voortkomen uit (het tot wet 
verheffen van) het onderhavige wetsvoorstel, moet ik het voorbehoud maken dat 
het wetgevingsproces in de Kamers uiteraard tot verandering van door de regering 
voorgestelde wettekst kan leiden. Als het wetsvoorstel echter ongewijzigd de 
eindstreep haalt, dan ziet het kabinet inderdaad voor zich dat de wet waarbij het 
actief en passief kiesrecht voor de eilandsraden aan niet-Nederlandse ingezetenen 
5
van Caribisch Nederland wordt mogelijk gemaakt als eerste ingaat. De tekst voor 
het actief kiesrecht is in die wet opgenomen in artikel I, onderdeel EL, en voor het 
passief kiesrecht in artikel V. Pas als de leden van de eilandsraden door wijziging 
van de Grondwet mede de leden van de Eerste Kamer kunnen kiezen, zullen de 
wetteksten zoals opgenomen in de artikelen van het onderhavige wetsvoorstel voor 
het actief en passief kiesrecht voor de eilandsraden gaan gelden. 
 
De leden van de D66-fractie vragen wat de motivering is om dit wetsvoorstel op dit 
moment in te dienen, gelet op de samenhang met de recente – maar nog niet in 
                                                 
3
 Deze uitspraak is als bijlage bijgevoegd bij de brief van de Minister van 
Binnenlandse Zaken en Koninkrijksrelaties van 21 januari 2011, Kamerstukken II 
2010/11, 32 500 IV, nr. 25. 
4
 Wet van 3 juli 2013 tot wijziging van de Kieswet houdende maatregelen om het 
eenvoudiger te maken voor Nederlanders in het buitenland om hun stem uit te 
brengen, wijziging van de wijze van inlevering van de kandidatenlijsten, 
aanpassing van de datum van kandidaatstelling en stemming, alsmede regeling 
van andere onderwerpen (Stb. 2013, 289). 
5
 Idem. 
3 
 

moeten invloed krijgen op de samenstelling van de Eerste Kamer en niet-
Nederlandse ingezetenen van Caribisch Nederland mogen geen invloed krijgen op 
de samenstelling van de Eerste Kamer.  
 
De leden van de SGP-fractie vragen of onder handhaving van de rechterlijke 
uitspraak een alternatieve, duurzame oplossing mogelijk is. Tevens vragen zij of is 
overwogen het kiesrecht van niet-Nederlanders voor de gemeenteraden ter 
discussie te stellen.  
De regering ziet, omdat zij geen voorstander is van het vormen van een 
afzonderlijk kiescollege, geen andere oplossing dan het actief en passief kiesrecht 
van niet-Nederlanders voor de eilandsraden te laten vervallen op het moment dat 
de eilandsraden de leden van de Eerste Kamer verkiezen. Er is geen aanleiding 
gezien om het kiesrecht dat sinds 1985 toekomt aan niet-Nederlanders voor de 
8
gemeenteraden, ter discussie te stellen. Dat kiesrecht betreft een verdragsrecht.  
 
4. De haalbaarheid van het wetsvoorstel 
De leden van de VVD-fractie vragen of de regering de verwachting heeft dat de 
Eerste Kamer met het onderhavige wetsvoorstel zal instemmen.  
Deze verwachting is er zeer zeker. De aanleiding voor dit wetsvoorstel is immers 
het gegeven dat een groot deel van de Eerste Kamer eraan hecht dat, met het oog 
op verdere behandeling van de eerdergenoemde grondwetswijziging, eerst wordt 
geregeld dat het actief en passief kiesrecht voor de eilandsraden aan niet-
Nederlanders komt te vervallen als de eilandsraden de leden van de Eerste Kamer 
kiezen.  
 
De leden van de PvdA-fractie vragen naar de juridische houdbaarheid van het 
voorstel zolang de Grondwet niet gewijzigd is, nu de regering aangeeft dat slechts 
voor het actief kiesrecht een regeling wordt getroffen.  
Deze leden lijken ten onrechte uit te gaan van de veronderstelling dat alleen het 
actief kiesrecht onderdeel uitmaakt van het regeringsvoorstel. Ook het passief 
kiesrecht is daarvan een onderdeel. Ik wijs deze leden verder op de beantwoording 
van hun eerdere vragen, in de paragrafen 2 en 3. 
 
De leden van de SP-fractie vragen waarom de regering dit besluit nu voorlegt, 
terwijl nog niet is besloten over de wijziging van de Grondwet, de evaluatie van de 
nieuwe staatkundige verhoudingen en de door de Eerste Kamer geformuleerde 
wens te komen tot een kiescollege BES. Verder vragen deze leden waarom de 
regering de geringe schaal van de eilanden, in de discussie over een kiescollege, zo 
van belang vindt. 
Voor beantwoording van de vragen van deze leden wijs ik op de beantwoording 
van soortgelijke vragen van de leden van de D66-fractie en van de SGP-fractie in 
paragraaf 3. 
 
                                                 
8 
Op grond van artikel 20 van het Verdrag betreffende de werking van de Europese 
Unie, komt EU-burgers het actief en passief kiesrecht toe voor de 
gemeenteraadsverkiezingen in de lidstaat waar zij verblijf houden, onder dezelfde 
voorwaarden als de onderdanen van die lidstaat. Zie ook artikel 6 van het Verdrag 
inzake de deelneming van buitenlanders aan het openbare leven op plaatselijk 
niveau, van de Raad van Europa.  
5 
 

