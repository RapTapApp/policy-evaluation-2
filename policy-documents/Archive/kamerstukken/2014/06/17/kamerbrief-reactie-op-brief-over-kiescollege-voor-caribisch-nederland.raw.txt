> Retouradres Postbus 20011 2500EA DEN HAAG 
 
BZK 
Aan de Voorzitter van de Tweede Kamer der Staten-
Generaal Turfmarkt 147 
DEN HAAG 
Postbus 20018  
Postbus 20011 
2500 EA Den Haag 
2500EA  DEN HAAG 
 
www.facebook.com/minbzk 
www.twitter.com/minbzk 
Kenmerk 
2014-0000254567 
Uw kenmerk 
 
  
Datum 17 juni 2014 
Betreft Reactie op de vragen van de vaste commissie voor Binnenlandse 
Zaken naar aanleiding van mijn brief van 24 maart 2014 
 (Kamerstukken II 2013/14, 31 131 nr 15) 
 
 
Met belangstelling heb ik kennis genomen van de reacties en de vragen van de 
vaste commissie voor Binnenlandse Zaken naar aanleiding van mijn brief van 24 
maart 2014 over het kiescollege voor Caribisch Nederland. In deze brief ga ik in 
op de vragen in het verslag waarbij zoveel mogelijk de volgorde van het verslag is 
gevolgd. 
 
De leden van de VVD-fractie vragen wat er daadwerkelijk voor nodig is om tot een 
kiescollege voor Caribisch Nederland te komen. 
Voor de introductie van een kiescollege voor Caribisch Nederland is wijziging van 
de Grondwet nodig. Het huidige voorstel tot wijziging van de Grondwet maakt een 
kiescollege niet mogelijk. Er zal een nieuw voorstel moeten worden geformuleerd 
en volgens de gebruikelijke procedure worden ingediend bij de Tweede Kamer. 
In de Grondwet en de uitvoeringswetgeving zullen bijvoorbeeld naast regels over 
de instelling, ook regels moeten worden gegeven over de samenstelling en 
inrichting van het kiescollege. Verder zullen waarborgen moeten worden gegeven 
ten aanzien van het onafhankelijk en integer functioneren van de leden van het 
college en moeten financiële voorzieningen worden getroffen. Ook zullen de 
nodige maatregelen moeten worden getroffen om de feitelijke uitvoering mogelijk 
te maken. 
Al met al zal een dergelijk college in Caribisch Nederland een nieuw orgaan 
vormen naast de bestaande eilandsraad. Voordat daartoe wordt besloten, is eerst 
een afweging nodig of een kiescollege noodzakelijk en proportioneel is. Ik ben, 
gelet op de te maken afweging, niet overtuigd van nut en noodzaak van een 
grondwettelijk te verankeren nieuw kiescollege. 
 
De leden van de VVD vragen voorts of de minister hierbij een relatie ziet met de 
Nederlanders in het buitenland en het indirecte kiesrecht van deze personen voor 
de leden van de Eerste Kamer. Zij vragen in hoeverre het denkbaar en mogelijk 
zou zijn om een gezamenlijk kiescollege te vormen voor de Nederlanders in 
Caribisch Nederland  en de Nederlanders in het buitenland en ook deze laatste 
categorie Nederlanders daarmee invloed te geven op de samenstelling van de 
Eerste Kamer. 
Nederlanders in Caribisch Nederland en Nederlanders in het buitenland hebben 
met elkaar gemeen dat zij geen ingezetenen zijn van een provincie. Er is echter 
ook een belangrijk verschil: de Nederlanders in Caribisch Nederland wonen in 
 
Pagina 1 van 4 
  
 

 
 
 
Het kabinet acht het kiescollege disproportioneel omdat het gaat om een 
Kenmerk 
grondwettelijke regeling die zou worden getroffen met het oog op de belangen van 
2014-0000254567 
een heel kleine groep mensen, namelijk de meerderjarige niet-Nederlandse 
ingezetenen van de openbare lichamen, die bovendien voldoen aan de eisen met 
betrekking tot rechtmatig verblijf die ook aan de niet-Nederlandse inwoners van 
gemeenten worden gesteld (artikel B 3, tweede lid, van de Kieswet). Het kabinet 
beoordeelt de proportionaliteit hiervan mede in het licht van het feit dat de enige 
reden dat honderdduizenden in Nederland woonachtige buitenlanders wel 
kiesrecht hebben voor hun gemeenteraad, maar niet voor hun provinciale staten, 
is gelegen in het feit dat provinciale staten de leden van de Eerste Kamer kiezen. 
Dit is nooit aanleiding geweest een apart kiescollege in de Grondwet op te nemen, 
terwijl het aantal betrokkenen ongeveer 200 maal groter is. 
 
Ook vragen de leden van dezelfde fractie of de regering met de eilandsbesturen 
overleg heeft gevoerd over praktische oplossingen. Zij vragen of bijvoorbeeld is 
overwogen om bij de verkiezing van de eilandsraden verschillende biljetten uit te 
reiken aan Nederlanders en niet-Nederlandse ingezetenen. 
Het kabinet veronderstelt dat de aan het woord zijnde leden doelen op de 
mogelijkheid om één stemming te houden voor zowel de eilandsraad als het 
kiescollege voor de Eerste Kamer. Aan de ene groep kiezers (de Nederlanders) zou 
dan een stembiljet met bijvoorbeeld een andere kleur worden uitgereikt dan aan 
de andere groep kiezers (de niet-Nederlanders). De door de Nederlandse kiezers 
uitgebrachte stemmen zouden gelden voor de eilandsraad én het kiescollege en de 
door de niet-Nederlandse kiezers uitgebrachte stemmen alleen voor de 
eilandsraad. Het uitbrengen van één stem veronderstelt echter dat er slechts één 
kandidatenlijst is. Aangezien op basis van de stemming ook de samenstelling van 
het kiescollege voor de Eerste Kamer moet worden bepaald en het niet wenselijk 
is dat niet-Nederlanders invloed krijgen op de samenstelling van de Eerste Kamer, 
blijft het passief kiesrecht in dat geval voorbehouden aan Nederlanders. Niet-
Nederlanders krijgen dan , anders dan bij de gemeenteraadsverkiezingen, slechts 
actief kiesrecht voor de eilandsraadsverkiezingen.  
 
Over praktische oplossingen is geen overleg met de eilandsbesturen gevoerd, 
omdat die oplossingen steeds toch de invoering van een kiescollege impliceren.  
 
De leden van de CDA-fractie vragen of de regering de drie door de Eerste Kamer 
genoemde uitgangspunten eenzelfde gewicht toekent. 
Zoals blijkt uit eerder overleg met de Eerste Kamer (Kamerstukken I 2012/13 33 
131, B, Kamerstukken I 2013/14, 33 268, I, K, L, M) en het recente wetsvoorstel 
tot wijziging van de Kieswet (Kamerstukken II 2013/14, 33 900) vindt het kabinet 
het uitgangspunt dat niet-Nederlandse ingezetenen invloed moeten hebben op de 
samenstelling van de meest nabije bestuurslaag ondergeschikt aan de andere 
uitgangspunten. Daarbij neemt het kabinet in overweging dat de Afdeling 
advisering van de Raad van State heeft geadviseerd bij de verhouding tussen en 
de afweging van de twee principiële uitgangspunten (wel kiesrecht voor niet-
Nederlandse ingezetenen voor de eilandsraden, geen invloed op de samenstelling 
van Eerste Kamer) ook acht te slaan op de betekenis die in dat verband toekomt 
1
aan het proportionaliteitsbeginsel. Bovendien zij opgemerkt dat in veel landen 
geen kiesrecht voor de meest nabije bestuurslaag is toegekend aan niet-
onderdanen (en in Nederland dit ook pas eind jaren ’80 is ingevoerd).  
 
                                                
1
 Kamerstukken II 2011/12, 33 131, nr 4. 
 
 
Pagina 3 van 4 
 
 
 pagina’s (inclusief voorblad) 

