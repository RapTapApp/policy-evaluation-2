Antwoorden op Kamervragen 
Voorjaarsnota 2014 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

 
Vraag 2 
Hoe heeft het aantal zzp’ers zich de afgelopen twintig jaar ontwikkeld? 
 
Antwoord op vraag 2 
Het CBS meet het aantal zzp’ers sinds 1996. In 1996 waren er 397.000 zzp’ers in Nederland. 
Sindsdien stijgt het aantal zzp’ers jaar op jaar, behalve in 1998. In 2013 waren er 784.000 zzp’ers. 
Tegelijkertijd neemt ook het aandeel van de zzp-er in de totale werkzame beroepsbevolking toe. In 
1996 was 6,42% van de werkzame beroepsbevolking zzp-er, in 2013 was dit gestegen naar 
10,76%. De grafieken hieronder geven deze ontwikkelingen weer. 
 
 
 
 
 
 
 

Vraag 4 
Welke raming is opgenomen in de Voorjaarsnota 2014 voor de gedragseffecten als gevolg van de 
verlaging van het tarief in box 2 van de inkomstenbelasting? Komt de raming in de Voorjaarsnota 
2014 overeen met de raming van het CPB in het Centraal Economisch Plan 2014? Zo nee, waarom 
niet? 
 
Antwoord op vraag 4 
De berekening van het effect van het verlagen van het box-tarief in 2014 op het EMU-saldo is 
gebaseerd op de werkelijkheid zoals zich die heeft voorgedaan bij een zelfde eenmalige 
tariefsverlaging in 2007. Het bleek dat DGA’s in 2007 maar liefst 10 miljard euro meer aan 
dividend hebben uitgekeerd als gevolg van de tariefsverlaging. Bij de raming van dezelfde 
maatregel in 2014 is expliciet rekening gehouden met dit gerealiseerde kaseffect. Gegeven de 
veranderde economische situatie ten opzichte van 2007 is voor 2014 rekening gehouden met een 
20% lager gedragseffect dan gerealiseerd in 2007, dat is 8 miljard euro. Het CPB gaat uit van 
hetzelfde gedragseffect in het CEP 2014. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 6 
Wat betekent het terugbrengen van de 'spanning' in het investeringsplan van Defensie in het licht 
van de neerwaartse bijstelling van de geraamde investeringsuitgaven en investeringsverplichtingen 
in de eerste suppletoire begroting van Defensie, behorend bij deze Voorjaarsnota? 
 
Antwoord op vraag 6 
Met de Nota In Het Belang Van Nederland is een nieuw spanningsregime afgesproken. Dit betreft 
de uitgaven en niet de verplichtingen. Er is geen directe relatie tussen het voeren van meer of 
minder spanning en daarmee eventueel hogere of lagere verplichtingenbudgetten. In de toekomst 
zal deze relatie meer inzichtelijk zijn, doordat naar aanleiding van het verlagen van de 
verplichtingen op investeringen bij 1e supp. 2014 de verplichtingenadministratie is opgeschoond en 
meer aangesloten op het Defensie investeringsplan.  
 
Spanning in het investeringsplan betekent dat er meer geplande investeringen zijn dan beschikbaar 
uitgavenbudget. Dit om het beschikbare budget zo volledig mogelijk uit te putten en de 
bijbehorende taken te realiseren. Door een meer realistische planning gedurende de 
begrotingsuitvoering neemt de spanning van het beschikbare budget af. Hierdoor realiseert 
Defensie normaliter niet meer investeringen dan het budget dat beschikbaar is. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 8 
Kunt u in een meerjarige tabel een overzicht geven van alle kasschuiven die in de 
verticale toelichting (bijlage 3) van de Voorjaarsnota worden gepresenteerd? 
 
Vraag 66 
Kunt u in een meerjarige tabel een overzicht geven van alle kasschuiven die in de verticale 
toelichting (bijlage 3) van de Voorjaarsnota worden gepresenteerd? Kunt u daarbij inzichtelijk 
maken hoe u komt tot een totaal aan kasschuiven van 0,3 miljard euro bij het kader Rijksbegroting 
in enge zin? 
 
Antwoord op vraag 8 en 66 
Hieronder vindt u voor de kaders RBG-eng en SZA in een meerjarige tabel een overzicht van de 
kasschuiven die in de Voorjaarsnota zijn verwerkt. Op kader BKZ hebben geen kasschuiven 
plaatsgevonden. Alle kasschuiven die kleiner zijn dan 5 miljoen vallen onder de post ‘Kasschuiven 
< 5 mln.’. Aansluitend bij de verticale toelichting in de Voorjaarsnota zijn de jaren 2014-2018 
gepresenteerd.  
De ondergrenzen voor kasschuiven in de verticale toelichting van de Voorjaarsnota verschillen per 
begrotingshoofdstuk (minimaal 5 miljoen, maximaal 25 miljoen) en zijn gebaseerd op de totale 
omvang van begrotingshoofdstuk. Indien een kasschuif kleiner is dan de ondergrens, valt de 
kasschuif onder de post ‘diversen’  in de verticale toelichting.  
Kasschuiven VJN kader RBG-eng (‘-‘ is saldoverbeterend, in miljoen) 
Bg. Begroting Omschrijving 2014 2015 2016 2017 2018 
nr.  
VI V&J Dienst Justitiële Instellingen 1,4 23,7 -2,0 -12,9 -10,2 
VI V&J Asielreserve -50,0 25,0 25,0     
VII BZK Problematiek MGBA   6,9 3,6     
VIII OCW OV-studentenkaart 450,0 -450,0       
VIII OCW Invoering passend onderwijs 13,0 -13,0       
VIII OCW Regionaal investeringsfonds mbo -17,5 -11,3 -6,3 -1,3 17,5 
VIII OCW Taakstelling mbo begrotingsakkoord 2013 -6,0 -3,0 5,8 1,6 1,6 
VIII OCW Caribisch Nederland -25,9 7,3 13,0 5,6   
VIII OCW Kwaliteit leraren -17,0 17,0       
VIII OCW Decentralisatie huisvestingsstelsel -14,8 -3,1 -3,0 20,9   
VIII OCW Inzet eindejaarsmarge -23,7 -3,7 6,0 10,3 6,6 
X DEF Sociaal Beleidskader -35,0 35,0       
XII I&M Infrastructuurfonds -250,0   150,0 100,0   
XIII EZ Innovatiekredieten 27,1         
XIII EZ Innovatiefonds 68,3         
XV SZW Verhuizing Resident -38,6 38,6       
XVI VWS Transitie Jeugdzorgplusinstellingen 17,0         
XVI VWS CIZ transitie 15,0   -15,0     
XVII BHOS DGGF 50,0 50,0 -100,0     
XVII BHOS Asielzoekers 38,4   -38,4     
XVII BHOS Asielreserve met V&J 50,0 -25,0 -25,0     
XVIII W&R Nationaal Energiebesparingsfonds   50,0       
Kasschuiven < 5 mln.  22,9 4,8 4,7 -23,2 -12,3 

Vraag 9 
Kunt u een historisch overzicht geven van de totale omvang van de 
in=uittaakstelling en de uiteindelijke onderuitputting die aan het eind van ieder 
begrotingsjaar is opgetreden? 
 
Vraag 12 
Hoe vaak en in welke jaren bleek de totale onderuitputting aan het eind van het jaar niet 
toereikend te zijn om de in=uittaakstelling in te vullen en voor welk bedrag was dit? In welke jaren 
was de onderuitputting groter dan de in=uittaakstelling en zijn de middelen gebruikt om het EMU-
saldo en de EMU-schuld te ontlasten (voor welk bedrag)? 
 
Vraag 13 
Kunt u een overzicht geven van de afgelopen tien jaar van de totale omvang van de 
in=uittaakstelling en de uiteindelijke onderuitputting die aan het eind van ieder 
begrotingsjaar is opgetreden? 
 
Antwoord op vraag 9, 12 en 13 
Onderstaande tabel geeft een overzicht van de totale omvang van de in=uittaakstelling en de 
specifieke onderuitputting op de begrotingshoofdstukken aan het eind van ieder begrotingsjaar in 
de afgelopen tien jaar. De specifieke onderuitputting mogen departementen, tot maximaal één 
procent van het gecorrigeerde begrotingstotaal, meenemen naar het volgende kalenderjaar met 
behulp van de eindejaarsmarge. 
 
Historisch overzicht in=uittaakstelling en onderuitputting (mln.) 
  2003 2004 2005 2006 2007 2008 2009 2010 2011 2012 2013 
In=uittaakstelling 771 847 716 460 1033 783 1310 1495 1366 814 1174 
Specifieke onderuitputting  -960 -1111 -912 -1144 -1305 -1184 -1147 -1144 -1190 -1087 -867 
 
De in=uittaakstelling wordt hoofdzakelijk ingevuld met specifieke onderuitputting op de 
begrotingshoofdstukken, maar kan ook additioneel worden ingevuld met voor het uitgavenkader 
relevante generale meevallers.  
 
Als de optelsom van specifieke onderuitputting en per saldo generale meevallers aan het einde van 
het jaar groter blijkt te zijn dan de (resterende) in=uittaakstelling, leidt dit tot een 
kaderonderschrijding en verbetering van het EMU-saldo en de EMU–schuld.

Vraag 11 
Waarom wilt u de in=uittaakstelling per jaar gelijk houden? Waarom geen hogere of lagere 
in=uittaakstelling? 
 
Antwoord op vraag 11 
De ingeboekte in=uittaakstelling is even groot als het totaal van de uitgekeerde eindejaarsmarges 
en voorkomt zo dat het uitkeren van de eindejaarsmarges tot budgettaire effecten op het 
uitgavenkader leidt. Het inboeken van de in=uittaakstelling is een technische boeking, het betreft 
geen beleidsmatige keuze. Bij Voorjaarsnota is een deel van de ingeboekte in=uittaakstelling 2014 
ingevuld. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 13 
Kunt u een overzicht geven van de afgelopen tien jaar van de totale omvang van de 
in=uittaakstelling en de uiteindelijke onderuitputting die aan het eind van ieder begrotingsjaar is 
opgetreden? 
 
Antwoord op vraag 13 
Zie vraag 9 voor het antwoord op vraag 13. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 15 
Waarom is de ruilvoettegenvaller bij Sociale Zekerheid €0,3 miljard euro groter dan bij het kader 
Rijksbegroting in enge zin en bij het BKZ? Welke economische oorzaken kunnen hiervoor worden 
geschetst? 
 
Antwoord op vraag 15 
Zie vraag 14 voor het antwoord op vraag 15. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Antwoord op vraag 16, 17, 18, 20, 21, 29, 30 en 68 
De uitgavenbesluitvorming over de lopende begroting en de begroting van volgend jaar heeft zoals 
gebruikelijk in het voorjaar plaats gevonden. De vertaling hiervan voor het jaar 2014 is terecht 
gekomen in de Voorjaarsnota 2014. Daarin is, vanuit overwegingen van een prudent 
begrotingsbeleid, een reservering van 0,6 miljard euro opgenomen, mede in het licht van de 
2
gevolgen voor het bbp van de implementatie van de ESA2010-boekhoudregels . In de zomer 
verwacht is er naar verwachting meer inzicht in de gevolgen van ESA 2010 op het bbp en de 
doorwerking daarvan op de uitgaven.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
                                                           
2
 Zie ook Kamerstukken, 2013–2014, 33750 IX 22. 

Vraag 18 
Kunt u een onderbouwing geven van de reservering van 0,6 mld euro die u heeft aangelegd in het 
licht van de gevolgen van het bbp van de implementatie van de ESA2010- boekhoudregels? Kunt u 
daarbij een uitsplitsing maken van de gevolgen voor de EU-afdrachten en de gevolgen voor de 
Homogene Groep Internationale Samenwerking? 
 
Antwoord op vraag 18 
Zie vraag 16 voor het antwoord op vraag 18. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 20 
Is de reservering van € 0,6 miljard incidenteel (enkel jarig) of heeft u ook meerjarig een 
reservering aangelegd? Zo ja, hoe hoog is deze meerjarige reservering? 
Heeft u de reservering reeds meegerekend in het EMU-saldo en de EMU-schuld? 
 
Antwoord op vraag 20 
Zie vraag 16 voor het antwoord op vraag 20. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 22 
Kunt u aangeven hoeveel de CPB-raming van het bbp in 2015 (volgens de 
kortetermijnraming van maart 2014 € 631 miljard) zal groeien als gevolg van de 
nieuwe boekhoudregels? 
 
Antwoord op vraag 22 
Het is nog niet duidelijk wat het effect van de nieuwe boekhoudregels op het bbp in 2015 is. Het 
CBS publiceert eind juni de gereviseerde bbp-cijfers  voor de jaren 2011 t/m eerste kwartaal 2014 
De Macro Economische Verkenning 2015 van het CPB die op Prinsjesdag verschijnt, zal zijn 
gebaseerd op deze gereviseerde data en levert daarmee voor het eerst het effect van de nieuwe 
boekhoudregels op het bbp in 2015.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 24 
Kunt u de stand van zaken geven van het ratificatieproces van de EU-begroting 2014-2020? Welke 
landen moeten het Meerjarig Financieel Kader (en daarmee de Nederlandse korting van € 1 
miljard) nog ratificeren? 
 
Antwoord op vraag 24 
• De meerjarige uitgaven- en vastleggingenplafonds waarbinnen de EU-begroting moet 
blijven zijn afgesproken tijdens de Europese Raad van 7 en 8 februari 2013. Na onderhandelingen 
met het Europees Parlement is dit vastgelegd in een Europese verordening; er is geen sprake van 
een ratificatieproces over de uitgavenplafonds in de EU-lidstaten. 
• De Nederlandse korting is onderdeel van het Besluit betreffende het stelsel van eigen 
middelen van de Europese Unie (het Eigen Middelen Besluit of EMB). De onderhandelingen in de 
Raad hierover zijn gelijktijdig gevoerd met de onderhandelingen over het Meerjarig Financieel 
Kader. Het EMB is 26 mei jongstleden definitief goedgekeurd in de Raad van de Europese Unie in 
Brussel en moeten wel door alle EU-lidstaten worden goedgekeurd overeenkomstig hun 
onderscheiden grondwettelijke bepalingen. De ratificatieprocedure is derhalve net van start gegaan 
en op dit moment, voor zover nu bekend, in geen van de EU-lidstaten geheel afgerond. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 26 
Kunt u meer informatie geven over de meevaller als gevolg van een relatief 
minder snelle groei van de economie? 
 
Antwoord op vraag 26 
Zie vraag 25 voor het antwoord op vraag 26. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 28 
Wat is volgens u de verklaring voor de tegenvaller van €100 mln bij de huurtoeslag? 
 
Antwoord op vraag 28 
De overschrijding op de huurtoeslag is grotendeels veroorzaakt door tegenvallende ontvangsten als 
gevolg van lagere aantallen terugvorderingen. In 2013 werden minder terugvorderingen ingesteld 
dan geraamd als gevolg van vertragingen bij de definitieve bijdragevaststellingen. Door het lagere 
aantal terugvorderingen dat werd ingesteld ontstond een tegenvaller bij de ontvangsten. Naar 
verwachting worden de terugvorderingen als gevolg van vertraagde bijdragevaststellingen alsnog 
in 2014 ingesteld. Er is dus sprake van “uitgestelde” ontvangsten. Een geringer deel van de 
overschrijding is veroorzaakt door hogere voorschotten. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 30 
Kunt u een uitsplitsing geven van de € 0,6 miljard extra reservering onder het uitgavenplafond 
rijksbegroting enge zin? 
 
Antwoord op vraag 30 
Zie vraag 16 voor het antwoord op vraag 30. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 32 
Wat kan er worden gedaan om het ruilvoetverlies in de toekomst te beperken? 
 
Antwoord op vraag 32 
Ruilvoetverlies ontstaat als de lonen en prijzen harder stijgen dan de algemene prijzen. De 
ruilvoetsystematiek biedt een mechanisme om de nominale uitgaven te beheersen. Wanneer de 
collectieve sector bijvoorbeeld altijd één-op-één zou worden gecompenseerd voor de loon- en 
prijsontwikkeling, ontbreekt immers de rem om “te dure” cao’s af te sluiten of te letten op de 
prijzen van investeringen en consumptiegoederen. Ruilvoetverlies kan met andere woorden worden 
beperkt door een gematigde loon- en prijsontwikkeling in de collectieve sector. Daarbij leert de 
ervaring dat de ruilvoetontwikkelingen en mutaties in de werkloosheidsuitgaven tegen elkaar 
inwerken en elkaar over langere tijd gezien compenseren. 
 
Daarnaast kunnen ruilvoetverliezen beperkt worden door de deflatorsystematiek aan te passen. 
In het dertiende rapport van de Studiegroep Begrotingsruimte is uitgebreid gekeken naar de 
deflatorsystematiek en worden er een aantal alternatieven geschetst, zoals nominale kaders en 
volumekaders. Deze alternatieven kennen echter ook nadelen, vooral op het gebied van 
budgettaire beheersbaarheid. Ook in het veertiende rapport van de Studiegroep Begrotingsruimte 
is een afweging gemaakt tussen de verschillende systematieken en hun voor- en nadelen. Gezien 
het belang van budgettaire beheersing is wederom gekozen om de huidige deflatorsystematiek te 
handhaven. 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 34 
Wat is de achterliggende reden van de meevaller op het gebied van de premies volksverzekeringen 
en premies werknemersverzekeringen? 
 
Antwoord op vraag 34 
De premies volksverzekeringen worden geïntegreerd geheven met de loon- en inkomstenbelasting. 
Vanwege deze geïntegreerde heffing spreken we dan ook van de loonheffing respectievelijk de 
inkomensheffing. De inkomsten uit de loon- en inkomensheffing worden op dit geïntegreerde 
niveau geanalyseerd, geraamd en verantwoord. De premies werknemersverzekeringen zijn (tot een 
bepaalde inkomenshoogte) gebaseerd op de zelfde grondslag als de loonheffing. De (endogene) 
meevaller bij de inkomsten uit de loon- en inkomensheffing en de premies 
werknemersverzekeringen bij de Voorjaarsnotaraming 2014 volgt allereerst uit meevallende 
realisaties over 2013. Deze kan geheel worden doorgetrokken naar 2013. Uit het CEP-beeld volgt 
daarnaast een hogere loonontwikkeling en lagere pensioenpremieontwikkeling in 2014 dan eerder 
verwacht en zorgt daarmee eveneens voor hogere ontvangsten uit de loon- en inkomensheffing en 
premies werknemersverzekeringen in 2014. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 36 
Hoe groot is het deel van de werknemersverzekering dat wordt gevuld met algemene middelen 
door de belastingen? 
 
Vraag 40 
Welk percentage van de verzekeringen wordt gevuld door de algemene middelen omdat de premies 
van de verzekeringen niet kostendekkend zijn? 
 
Antwoord op vraag 36 en vraag 40 
De exploitatiesaldi van de arbeidsongeschiktheidsfondsen en de WW fondsen vertonen een tekort 
in 2014. De premie-inkomsten zijn lager dan de uitgaven. In totaal gaat het om een bedrag van 
ongeveer 3,4 miljard euro in 2014. Het exploitatietekort van de arbeidsongeschiktheidsfondsen 
wordt betaald uit de vermogenspositie van het AOF. Deze is positief (zie ook de januarinota 2014 
van het UWV). De vermogenspositie van de werkloosheidsfondsen is negatief. Tekorten in de 
werkloosheidsfondsen worden daarom via het geïntegreerd middelenbeheer uit de algemene 
middelen gedekt. Ongeveer 25% van de totale werkloosheidsuitgaven worden via de algemene 
middelen betaald (2,8 miljard euro tekort op totale premiegefinancierde werkloosheidsuitgaven van 
12 miljard euro).   
 
Het exploitatietekort wordt meegenomen in het EMU-saldo. Het vermogenstekort wordt 
meegenomen in de EMU schuld. Het vermogenstekort bij de WW fondsen is in 2014 ongeveer € 12 
miljard.       
 
Overzicht sociale werknemersverzekeringen 2014  bij VJN(x € 1 mln)  
   WAO/WIA   WW  
   Realisatie   Realisatie  
 Premies  10,777 8,291 
 Bijdragen van het rijk  47 119 
 Ontvangen onderlinge betalingen  1,103 1,035 
 Saldo Interest  2 -276 
 Totaal Ontvangsten  11,929 9,169 
 Uitkeringen/ Verstrekkingen  10,391 9,097 
 Uitvoeringskosten  431 1,012 
 Betaalde onderlinge betalingen  1,655 1,888 
 Totaal Uitgaven  12,477 11,998 
      
 Exploitatiesaldo  -548 -2,829 
 Bron: SZW (Financiële administratie) en CPB (CEP 2014)  
  
Bij de Zvw betreft dit de rijksbijdrage kinderen circa 2,5 miljard in 2014 en 2015. In 2015 komt 
daar de tijdelijke rijksbijdrage overheveling HLZ bij van circa 2 miljard. De rijksbijdrage kinderen is 
niet ingevoerd omdat de premies niet kostendekkend zijn, maar om het mogelijk te maken dat 
voor kinderen geen premie wordt geheven. Deze rijksbijdrage betreft circa 6% van de uitgaven. De 
tijdelijke rijksbijdrage overheveling HLZ is tijdelijk en is geïntroduceerd om te grote 
premieschokken als gevolg van de overheveling te voorkomen. 

Vraag 38 
Geldt deze systematiek voor alle volks- en werknemersverzekeringen? 
 
Antwoord op vraag 38 
Zie vraag 37 voor het antwoord op vraag 38. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 40 
Welk percentage van de verzekeringen wordt gevuld door de algemene middelen omdat de premies 
van de verzekeringen niet kostendekkend zijn? 
 
Antwoord op vraag 40 
Zie vraag 36 voor het antwoord op vraag 40. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 42 
Kunt u voor het inkomstenkader 2014 een kadertoetsing weergeven? Is het inkomstenkader 
sluitend? Zo nee, welke gevolgen heeft dit voor latere jaren? 
 
Antwoord op vraag 42 
De kadertoetsing voor het inkomstenkader wordt gepresenteerd in de Miljoenennota. In de 
begrotingsregels is afgesproken dat de ontwikkeling van de inkomstenindicator gedurende de 
kabinetsperiode gelijk dient te zijn aan het inkomstenkader.  
Tijdens de augustusbesluitvorming wordt besloten over de koopkracht en inkomstenkant van de 
begroting op basis van de cMEV-raming van het CPB die de meest recente informatie bevat, onder 
meer met betrekking tot zorgpremies en sectorfondspremies. Op dit moment is deze informatie 
niet voorhanden en is het niet mogelijk een kadertoetsing op te stellen.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

dat de verdeling zoals bij Miljoenennotaraming op Prinsjesdag is gepubliceerd ook is aangepast, 
omdat er anders vreemde mutaties worden gepresenteerd. Dit is in lijn met wat hierover is 
3
opgenomen in de accijnsbrief van 28 mei 2014 en in de antwoorden op Kamervragen bij deze 
brief, dat voortaan langs de aangepaste verdeling zal worden gerapporteerd. 
  
                                                           
3
 Kamerstukken II 2013/14, 33 752, nr. 93. 

Vraag 45 
Kunt u een onderbouwing geven van de aardgasbatenraming, zowel op kasbasis als op EMU-basis? 
  
Antwoord op vraag 45 
De verlaging van de aardgasbaten is het gevolg van het kabinetsbesluit van 17 januari jl. Dit 
besluit behelst ten eerste een reductie van het volume van het uit het Groningengasveld gewonnen 
gas tot 42,5 miljard kubieke meter in 2014/2015 en tot 40 miljard kubieke meter in 2016. De 
raming van de aardgasbaten wordt voor 2017 en 2018 gebaseerd op 40 miljard m3 (hetzelfde 
niveau als in 2016 waartoe het kabinet eerder reeds besloten heeft). Dit is een technische 
aanpassing van de raming. Besluitvorming over de maximale productie na 2016 vindt plaats in 
2016. Ten tweede is rekening gehouden de aardgasbatenderving als gevolg van het 
compensatiepakket voor Groningen samenhangend met de aardbevingen. Deze onderbouwing 
staat tevens op bladzijde 46 van de Voorjaarsnota. 
 
 
 
 
 
 
 
 
 
 
 
 
 
 
 
 
 
 
 

 
Vraag 47 
Waarom is het EMU-saldo van de lokale overheden verslechterd van € -2,0 miljard in de 
Miljoenennota 2014 tot € -2,3 miljard in de Voorjaarsnota 2014? 
 
Vraag 48 
Hoe verklaart u de verslechtering van het EMU-saldo lokale overheden in relatie 10 
tot de verbetering van het EMU-saldo van de centrale overheid? 
 
Vraag 49 
Hoe verklaart u de verslechtering van het EMU-saldo lokale overheden? 
 
Antwoord op vraag 47, vraag 48 en vraag 49 
Het EMU-saldo van lokale overheden werd in de Miljoenennota 2014 geraamd op -2,0 miljard euro. 
In de Voorjaarsnota 2014 is het EMU-saldo lokale overheden uitgekomen op -2,3 miljard euro. 
Voor de raming van het EMU-saldo van lokale overheden sluit het Rijk aan bij de raming van het 
CPB. Bij het ramen van het EMU-saldo van de decentrale overheden gebruikt het CPB (voorlopige) 
realisatiegegevens die door de decentrale overheden worden aangeleverd aan het CBS. In het 
verleden is gebleken dat er forse verschillen zijn tussen de raming en realisatie van het EMU-saldo 
van lokale overheden. Om de raming en monitoring van het EMU-saldo van lokale overheden te 
verbeteren, heeft een ambtelijke werkgroep het rapport ‘Beheersing EMU-saldo decentrale 
4
overheden’ opgesteld waarin mogelijkheden voor verbetering worden verkend . Op basis hiervan 
zal in overleg met de VNG, IPO en UvW worden bezien welke concrete stappen de komende tijd 
gezet kunnen worden. 
 
 
 
 
 
 
 
 
 
 
 
 
 
 
 
 
                                                           
4
 Zie ook: http://www.rijksoverheid.nl/onderwerpen/overheidsfinancien/documenten-en-
publicaties/rapporten/2014/06/03/beheersing-emu-saldo-decentrale-overheden.html.  

 
Vraag 49 
Hoe verklaart u de verslechtering van het EMU-saldo lokale overheden? 
 
Antwoord op vraag 49 
Zie vraag 47 voor het antwoord op vraag 49. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

 
Vraag 51 
Kunt u de reeks EU-afdrachten uitsplitsten in de wijziging vanwege het uitstel van de ratificatie van 
het eigen-middelenbesluit (EMB) en de wijziging in de bnp-afdrachten? 
Hoe groot is de meevaller door de vertraging van het EMB in 2015 en waarvoor wordt dat geld 
bestemd? 
 
Antwoord op vraag 51 
• In tabel 3 van de Voorjaarsnota worden twee reeksen opgevoerd:  
o De reeks “EU-afdrachten’’ betreft een meevaller van 0,3 miljard euro doordat het 
definitieve resultaat van de onderhandelingen over het Meerjarig Financieel Kader 
is ingeboekt en als gevolg van macro-economische aanpassingen van het 
Nederlandse bni. Dit heeft een rechtstreeks effect op de bni-afdrachten aan de 
Europese Unie. 
o De reeks “EU-afdrachten (vertraging ratificatie Eigen Middelenbesluit)” betreft een 
kasschuif van 0,9 miljard euro doordat het Eigen Middelenbesluit niet voor 2015 
door alle lidstaten zal zijn geratificeerd. De gevolgen van het Eigen Middelenbesluit, 
inclusief de Nederlandse korting, zullen daarom naar verwachting in 2015 met 
terugwerkende kracht tot uiting komen. Het is daarmee ook geen meevaller; 
immers, de korting op de afdrachten over 2014 wordt doorgeschoven naar 2015. 
Deze mutatie is in het totale uitgavenkader ingepast.  
• De goedkeuringswet voor het Eigen Middelenbesluit zal op korte termijn aan de Kamer 
worden voorgelegd. 
 
 
 
 
 
 
 
 
 
 
 
 
 
 
 
 
 
 
 
 

 
Vraag 53 
Waarom is gekozen voor het vooruitbetalen in 2014 van de OV-jaarkaart voor een bedrag € 450 
miljoen? Is reeds een bestemming gevonden voor deze middelen in 2015? 
 
Antwoord op vraag 53 
Er is gekozen voor deze vooruitbetaling om het geheel van de rijksuitgaven over de 
meerjarenperiode in te passen binnen de uitgavenkaders. Omdat het gaat om het geheel aan 
rijksuitgaven is er geen relatie te leggen met een specifieke bestemming. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

 
Vraag 55 
Wat zijn de gewijzigde inzichten met betrekking tot het leengedrag van agentschappen en RWT's 
(rechtspersonen met een wettelijke taak) en waarom 
hebben deze inzichten tot een aanpassing van de voorziene uitgaven geleid? 
 
Antwoord op vraag 55 
Op artikel 12 van de Financiën begroting worden de in het kader van schatkistbankieren verstrekte 
leningen en de aflossingen daarop verantwoord. Deze uitgaven (verstrekte leningen) en 
ontvangsten (aflossingen) zijn niet relevant voor het EMU-saldo. 
 
Het totaal aan verstrekte leningen in een jaar is lastig te voorspellen. Rechtspersonen met een 
wettelijke taak (RWT’s), zoals bijvoorbeeld onderwijsinstellingen, kunnen een lening bij de 
schatkist afsluiten, maar mogen dat ook bij commerciële partijen. De hoeveelheid leningen aan 
RWT’s is daarom gebaseerd op een inschatting uit het verleden. De daadwerkelijke hoeveelheid 
verstrekte leningen kan gedurende het jaar hoger of lager uitvallen, en daarop wordt dan de 
begroting aangepast.  
 
Zodra een lening is afgesloten zijn de aflossingen daarop goed te voorspellen. Het is echter ook 
mogelijk om leningen vervroegd worden afgelost. In dat geval valt het bedrag aan aflossingen in 
een jaar hoger uit dan eerder geraamd. Daar komt bij dat een gedeeltelijke vervroegde aflossing in 
de boekhouding wordt verwerkt als het volledig aflossen van de oude lening plus het tegelijkertijd 
verstrekken van een (kleinere) nieuwe lening. Een gedeeltelijke vervroegde aflossing leidt daardoor 
tot zowel hoger dan geraamde ontvangsten (aflossingen) als hoger dan geraamde uitgaven 
(verstrekte leningen). 
 
Eind 2013 en begin 2014 is er bij de Rijksgebouwendienst van een aantal grote leningen een deel 
vervroegd afgelost, onder andere vanwege de verkoop van het Antonie van Leeuwenhoek terrein in 
Bilthoven. In het Jaarverslag 2013 heeft dit bijgedragen aan hoger dan geraamde ontvangsten en 
in de Voorjaarsnota 2014 vallen onder andere hierdoor de uitgaven (het verstrekken van het niet-
afgeloste deel als nieuwe lening) hoger uit dan geraamd.  
 
 
 
 
 
 
 
 
 
 
 
 

 
Vraag 57 
Welke projecten bij het Infrastructuurfonds worden als gevolg van de kasschuif van € 250 miljoen 
vertraagd van 2014 naar 2016 en 2017?  
 
Antwoord op vraag 57 
Op het wegenartikel van het Infrastructuurfonds was in de jaren 2016 en 2017 sprake van een dip 
in de beschikbare budgetten. Met deze kasschuif sluiten het programma en budget beter op elkaar 
aan en kunnen de voorgenomen projecten volgens planning worden voortgezet. Er zijn geen 
projecten vertraagd als gevolg van deze kasschuif. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 59 
Hoe vindt de herschikking van kapitaal binnen Regionale Ontwikkelingsmaatschappijen (ROM's) 
plaats? Welke ROM's krijgen meer of minder kapitaal ter beschikking? Hoe wordt beoordeeld welke 
ROM’s behoefd hebben aan additioneel participatiekapitaal? 
 
Antwoord op vraag 59 
EZ onderzoekt samen met de betrokken medeaandeelhouders/provincies de mogelijkheden om een 
deel van het aandelenpakket van EZ in NOM en LIOF (waarin EZ meerderheidsbelangen heeft van 
99,9% resp. 94,5%) aan de medeaandeelhouders te verkopen. Naar verwachting ontstaat hierover 
binnen enkele weken duidelijkheid. 
Bij succesvolle afronding van deze transacties zullen de opbrengsten worden gereserveerd voor 
ROM’s die kapitaalbehoeften hebben. Het kapitaal van NOM en LIOF blijft hiermee echter op peil, 
omdat het een aandelentransactie betreft.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 61 
In hoeverre is de extra € 100 miljoen die structureel aan de kinderopvangtoeslag wordt besteed en 
de indexatie van de maximumuurprijzen van invloed geweest op het gebruik maken van 
kinderopvang? 
 
Antwoord op vraag 61 
Het is lastig om het geïsoleerde effect van de maatregel weer te geven, omdat in de praktijk het 
gebruik van de kinderopvang in belangrijke mate wordt bepaald door macro-economische en 
maatschappelijke ontwikkelingen. Zoals aangekondigd bij brief (kamerstuk 31322, nr. 234) worden 
de kwartaalcijfers over het gebruik van de kinderopvangtoeslag en de arbeidsparticipatie 
gepubliceerd op de website van de rijksoverheid bij het dossier kinderopvang. Uit de meest recente 
cijfers (11 juni 2014) blijkt dat in 2013 gemiddeld 638 duizend kinderen kinderopvangtoeslag 
ontvingen. Huishoudens met een inkomen boven de  118.000 euro ontvingen geen 
kinderopvangtoeslag voor het eerste kind. Per 2014 ontvangen deze huishoudens wel 
kinderopvangtoeslag voor het eerste kind. In het eerste kwartaal ontvingen gemiddeld 642 duizend 
kinderen kinderopvangtoeslag. De stijging ten opzichte van het gemiddelde van 2013 is 
voornamelijk toe te schrijven aan huishoudens met een inkomen van 3x modaal of hoger. Door het 
herstellen van de vaste voet voor inkomens vanaf 118 duizend euro, steeg het gebruik van 
kinderopvangtoeslag in deze groep in het eerste kwartaal van 2014 met 46% ten opzichte van het 
eerste kwartaal in 2013.  
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 63 
Kunt u de kasschuif in verband met het niet doorgaan van de huishoudentoeslag in 2015 nader 
toelichten? Waaruit bestaan de kasschuiven bij SZW verder? 
 
Antwoord op vraag 63 
Bij invoering van huishoudentoeslag per 2015 zou in 2014 een eenmalig extra voorschot aan 
toeslagen van 279 miljoen euro ontstaan. Wegens het niet doorgaan van de huishoudentoeslag 
hoeft dit bedrag nog niet te worden voorgeschoten en is besloten tot een kasschuif. Voor het 
tweede deel van de vraag verwijs ik u naar het antwoord op vraag 8 en 66. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 65 
Welke mutaties bij het Budgettair Kader Zorg hebben een structureel effect? Wat betekent dit voor 
de ruimte onder Budgettair Kader Zorg in de periode 2015-2017? Het CPB geeft aan dat de 
budgettaire onzekerheden bij de zorguitgaven relatief groot zijn, wat zijn de oorzaken hiervan? 
 
Antwoord op vraag 65 
Zie vraag 33 voor het antwoord op vraag 65. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 67 
Kunt u een cijfermatige onderbouwing en meer informatie geven van en over de  
meevaller in 2014 van € 290,9 miljoen bij de arbeidsvoorwaarden? Welke macro-economische 
bijstellingen (van het CPB) hebben tot deze meevaller geleid? 
 
Antwoord op vraag 67 
De meevaller is hoofdzakelijk te verklaren door een mutatie in de sociale lasten.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

