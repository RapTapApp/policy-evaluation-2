> Retouradres    
 
www.rijksoverheid.nl 
De Voorzitter van de Tweede Kamer der Staten-Generaal 
www.facebook.com/minbzk 
Postbus 20018 
www.twitter.com/minbzk 
2500 EA   Den Haag 
Kenmerk 
2014-0000322471 
Uw kenmerk 
 
Bijlage(n) 
2 
  
Datum 23 juni 2014 
Betreft Evaluatie Caribisch Nederland 
 
 
In het slotakkoord van de miniconferentie over de toekomstige staatkundige 
positie van Bonaire, Sint Eustatius en Saba van oktober 2006 te Den Haag is 
opgenomen dat vijf jaar na het moment waarop de drie eilanden een 
staatsrechtelijke positie binnen het Nederlands staatsbestel verkrijgen, de 
uitwerking van de nieuwe staatkundige structuur door Nederland en de drie 
eilanden gezamenlijk wordt geÃ«valueerd. Op 19 juni 2014 heb ik 
overeenstemming bereikt met de gedeputeerden Constitutionele Zaken van 
Bonaire, Sint Eustatius en Saba over de opdracht voor deze evaluatie en 
afspraken gemaakt over hoe om te gaan met de uitkomsten van de evaluatie. 
Deze afspraken zijn vervat in een besluitenlijst. De evaluatie zal worden 
uitgevoerd door een nog in te stellen evaluatiecommissie. Over het instellen van 
deze commissie en de samenstelling daarvan informeer ik u zo spoedig mogelijk 
nader. 
 
Conform mijn toezegging tijdens het debat over het Koninklijk besluit tot 
inwerkingtreding van de Rijkswet wijziging Statuut in verband met de opheffing 
van de Nederlandse Antillen met uw Kamer op 7 september 2010 (Kamerstukken 
II 2009-2010, 31954, nr. 30) over het betrekken en informeren van uw Kamer bij 
de evaluatie BES-wetgeving eind 2015, doe ik u hierbij de besluitenlijst en de 
opdracht voor de evaluatie van de uitwerking van de nieuwe staatkundige 
structuur van Bonaire, Sint Eustatius en Saba toekomen.  
 
Eerder deed ik uw Kamer toekomen de voorlichting van de Raad van State inzake 
de evaluatie van de staatkundige structuur van Bonaire, Sint Eustatius en Saba 
(bijlage bij Kamerstukken II, 2013-2014, 33750-IV, nr. 27). De door de Afdeling 
advisering uitgebrachte voorlichting heeft zijn neerslag gekregen in de 
bijgevoegde evaluatieopdracht. 
 
De minister van Binnenlandse Zaken en Koninkrijksrelaties, 
 
 
 
 
 
dr. R.H.A. Plasterk 
 
 
Pagina 1 van 1 
  
 

