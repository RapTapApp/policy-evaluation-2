 
 
 
> Retouradres Postbus 20401 2500 EK Den Haag 
 
Directie Financieel 
 
Economische Zaken 
De Voorzitter van de Tweede Kamer  
 
der Staten-Generaal 
Bezoekadres 
Binnenhof 4 
Bezuidenhoutseweg 73 
2594 AC Den Haag 
2513 AA  's-GRAVENHAGE 
 Postadres 
Postbus 20401 
2500 EK Den Haag 
Factuuradres 
Postbus 16180 
2500 BD Den Haag 
Overheidsidentificatienr 
00000001003214369000 
 
T 070 379 8911 (algemeen) 
Datum 23 juni 2014 www.rijksoverheid.nl/ez 
Betreft Beantwoording vragen over 1e suppletoire begroting 2014 van het 
 
ministerie van Economische Zaken Ons kenmerk  
FEZ / 14102373  
 
Bijlage(n) 
 
1 
 
Geachte Voorzitter,  
 
Bijgaand ontvangt u de antwoorden op de schriftelijke Kamervragen van de leden 
e
van de vaste commissie voor Economische Zaken bij de 1 suppletoire begroting 
2014 van het ministerie van Economische Zaken (TK, 33 940 XIII).  
 
 
 
 
 
 
 
(w.g.)               (w.g.) 
H.G.J. Kamp  Sharon A.M. Dijksma 
Minister van Economische Zaken  Staatssecretaris van Economische Zaken 
 
 
 
 
 
 
 
 
 
 
 
 
 
 
 
 
 
 
 
 Pagina 1 van 7 
 
 

 
 
Directie Financieel 
 
Economische Zaken 
 
 
 
 
 
Ons kenmerk 
 
FEZ / 14102373 
 
 
 
 
3 Kunt u toelichten waarom de wettelijke rente aan debiteuren niet opgelegd 
  is? 
Het betreft hier een geschil met de Europese Commissie over incassorente over nog 
niet geïnde vorderingen door het Productschap Zuivel en het Productschap Vee en 
Vlees in de periode 1988 - 2006. De Europese Commissie is van mening dat Nederland 
incassorente had moeten opleggen op achterstallige vorderingen, waar Nederland zich 
op het standpunt stelt dat deze verplichting toentertijd (voor 2006) nog niet formeel 
geregeld was in de EU-verordeningen. Daarnaast zijn  vorderingen sinds 2002 
oninbaar, vanwege de faillissementen of ontbinding van de betreffende bedrijven. De 
Europese Commissie heeft desondanks een correctie van € 5,3 mln opgelegd. Wij 
kunnen ons niet vinden in dit oordeel van de Europese Commissie en hebben de zaak 
voorgelegd aan het Gerecht van de EU. In de brief van 20 december 2013 (TK, 21501-
32, nr. 762) is de Tweede Kamer hierover geïnformeerd. 
 
4 Kunt u toelichten wat de uitvoeringstaken van Dienst Landelijk Gebied (DLG) zijn 
en hoe deze bekostigd worden?  
De uitvoeringstaken van DLG zijn veelal gericht op het realiseren van integrale 
gebiedsdoelen. Daarbij gaat het onder meer om aanleg, inrichting van het Natuur 
Netwerk Nederland, bijdragen aan waterveiligheid, structuurverbetering landbouw, 
inpassing recreatie, afronding beheerplannen (N2000) en advisering implementatie 
Programmatische Aanpak Stikstof. Ook stelt DLG ecologische adviezen op voor RVO.NL 
en maakt het ruimtelijk geografische gegevens toegankelijk via het Geo Informatie 
Systeem Compentence Center. De twaalf provincies zijn de grootste opdrachtgevers 
van DLG. Andere opdrachtgevers zijn EZ, I&M, waterschappen en gemeenten. De 
kosten van DLG voor het uitvoeren van provinciale taken (de zogenoemde A-uren) 
worden in 2014 gedekt uit de begroting van EZ. De opdrachten vanuit EZ aan DLG 
worden eveneens gefinancierd uit de begroting van EZ. De kosten van de 
werkzaamheden voor de overige opdrachtgevers worden bij deze opdrachtgevers in 
rekening gebracht. 
 
5 Kunt u toelichten op basis van welke afspraken er herinvestering in Regionale 
Ontwikkelingsmaatschappijen (ROM’s), die behoefte hebben aan additioneel 
participatiekapitaal, zal plaatsvinden?  
7 Kunt u toelichten op basis van welke afspraken geld wordt besteed aan de 
Regionale Ontwikkelingsmaatschappijen?  
Op basis van de marktontwikkelingen en de mogelijkheden tot participaties wordt in 
overleg met de ROM’s bezien of additioneel kapitaal benodigd is. Geconstateerd is dat 
enkele ROM’s behoefte hebben aan additioneel participatiekapitaal voor investeringen 
in jonge innovatieve bedrijven. Gelet op de beleidsdoelen van het Rijk, bezien wij 
daarom de mogelijkheden om het in de ROM’s geïnvesteerde kapitaal te herschikken, 
zodat in deze behoefte kan worden voorzien.  
 
 
 
 Pagina 3 van 7 
 

 
 
Directie Financieel 
 
Economische Zaken 
 
 
 
 
 
Ons kenmerk 
 
FEZ / 14102373 
 
 
 
Ook ondersteunt EZ een voorlichtingscampagne crowdfunding en is een 
financieringsdesk bij het Digitale Ondernemersplein ingericht.    
 
12 Kunt u toelichten hoe de verhoging aan subsidies van € 13,5 mln voor de 
oprichting van een Nederlandse Investeringsinstelling (NII) en het flankerend 
beleid voor alternatieve financieringsvormen, zich verhoudt tot de bedragen 
die voor de oprichting van de NII en dit flankerend beleid zijn gereserveerd bij 
de vaststelling van de begroting 2014  
De € 13,5 mln maken onderdeel uit van het stimuleringspakket dat het kabinet vorig 
jaar beschikbaar heeft gesteld voor financieringsinitiatieven voor het MKB. 
Oorspronkelijk was voor deze posten € 15 mln beschikbaar, maar omdat dit pakket 
later in het jaar beschikbaar kwam konden deze middelen niet meer in 2013 worden 
benut. Door versnelling van uitgaven op andere instrumenten is er voor gezorgd dat 
de middelen voor dit doel in 2014 behouden zijn gebleven.  
 
13 Kunt u een nadere toelichting geven op de mutaties van de begroting op het 
gebied van subsidies in artikel 18?  
Er zijn twee begrotingsmutaties voorgesteld voor verhoging van de uitgaven budgetten 
op artikel 18 voor subsidies: 
• Een verhoging van ongeveer € 0,3 mln voor de uitvoering van de motie 
Jacobi/Koopmans (TK, 21501-32, nr. 617) betreffende schaapskuddes met 
bijzondere rassen. Als uitwerking van deze motie wordt in 2014 een subsidie 
verstrekt voor het praktijknetwerk verbeteren positionering gescheperde 
schaapskuddes, zoals aangekondigd door de Staatssecretaris van Economische 
Zaken in het debat over de begroting 2014 (TK, 33 750-XIII). 
• Een verhoging van € 0,4 mln verband houdende met een vertraging in de 
uitvoering van een reeds eerder toegekende subsidie in het kader van het 
kennisprogramma stedelijke economie dat beëindigd is en waarvoor dan ook geen 
structureel budget meer beschikbaar is. 
 
14 Hoe ziet het Rijksdienst voor Ondernemend Nederland (RVO)-
opdrachtenpakket 2014 eruit?  
Het opdrachtenpakket van RVO voor 2014 bestaat uit uitvoerende dienstverlening voor 
bedrijfsleven, kennisinstellingen en overheden, op de domeinen Innovatie, 
Duurzaamheid, Landbouw en Internationale Samenwerking. RVO voert het EZ beleid 
uit naar drie doelstellingen: versterking van het innovatieve vermogen van het 
bedrijfsleven, het bieden van een excellent ondernemersklimaat en het bevorderen 
van een verduurzaming van de economie. Het opdrachtenpakket beslaat een groot 
aantal (subsidie)regelingen, verstrekking van vergunningen en ontheffingen. Enerzijds 
betreft het een voortzetting van het opdrachtenpakket 2013, anderzijds zijn nieuw in 
het opdrachtenpakket 2014 uitvoeringswerkzaamheden in het kader van het 
energieakkoord, het beheer van het Landbouwradennetwerk en de verdere 
implementatie ten behoeve van het nieuw Gemeenschappelijk Landbouwbeleid. 
Daarnaast heeft de decentralisatie van het natuurbeleid naar de provincies effect op 
het opdrachtenpakket voor EZ.  
 
 Pagina 5 van 7 
 

 
 
Directie Financieel 
 
Economische Zaken 
 
 
 
 
 
Ons kenmerk 
 
FEZ / 14102373 
 
 
 
18 Wat is de kostprijs van de NVWA per uur? 
De gemiddelde (voorcalculatorische) kostprijs van de NVWA in 2014 is vastgesteld op 
€ 95,60 per uur.  
 
19 Wat is de kostprijs van de NVWA per eenheid personeel?  
De personeelskosten per ambtelijke fte zijn in de begroting 2014 geraamd op € 70.000 
per fte. 
 
20 Welke kosten worden er in rekening gebracht door de NVWA?  
De kosten die door de NVWA aan de opdrachtgevers EZ en VWS en aan derden in 
rekening worden gebracht omvatten personele kosten, materiële kosten, rentelasten, 
afschrijvingskosten en overige lasten, waaronder dotaties aan voorzieningen. 
Uitgangspunt bij de retributies is dat de kosten die de NVWA maakt zijn verdisconteerd 
in het tarief en dat het tarief kostendekkend is. Kosten moeten volgens 
bedrijfseconomische principes en conform het rapport “Maat Houden” worden 
doorberekend. Wij verwijzen u verder naar de Kamerbrief “Herziening NVWA-
retributiestelsel” van 19 december 2013 (TK, 33 835, nr. 2). 
 
21 Kunt u toelichten wat het doel is van het project openbaarmaking?  
Met openbaarmaking van controlegegevens wordt beoogd transparantie te bieden aan 
partijen binnen de (voedsel)productieketen en vertrouwen te bieden aan de consument 
in het handelen van de overheid, in het voedsel en in andere producten/diensten. 
Daarnaast is het streven om het niveau van naleving te verhogen (TK, 33 289, nr. 3). 
 
22 Wat is de kostprijs van de RVO per uur?  
De RVO hanteert voor de kostprijs per uur een drietal tariefgroepen gebaseerd op het 
gevraagde niveau van dienstverlening (uitgedrukt in salarisschalen). De basis 
uurtarieven 2014 bedragen € 76,00 voor de laagste tariefgroep, € 91,60 voor de 
middelste tariefgroep en € 117,70 voor de hoogste tariefgroep. 
 
23 Wat is de kostprijs van de RVO per eenheid personeel?  
Er wordt geen kostprijs bepaald per eenheid personeel. De personeelskosten zijn in de 
gehanteerde kostprijs per uur verwerkt. De personeelskosten per ambtelijke fte zijn in 
de begroting 2014 geraamd op € 76.600 per fte. 
 
 
 Pagina 7 van 7 
 

