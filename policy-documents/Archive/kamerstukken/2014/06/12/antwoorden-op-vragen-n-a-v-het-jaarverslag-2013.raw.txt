33 930 XV-1  Jaarverslag Ministerie van Sociale Zaken en Werkgelegenheid 2013 
 
Nr.xx   LIJST VAN VRAGEN  
Vastgesteld 28 mei 2014 
 
De vaste commissie voor Sociale Zaken en Werkgelegenheid heeft naar aanleiding van het jaarverslag van het 
Ministerie van Sociale Zaken en Werkgelegenheid (XV-1) over het jaar 2013, de navolgende vragen ter 
beantwoording aan de regering voorgelegd. Deze vragen, alsmede de daarop bij brief van .. juni 2014 gegeven 
antwoorden, zijn hieronder afgedrukt. 
De voorzitter van de commissie, 
Van der Burg  
 
Adjunct-griffier van de commissie, 
Weeber 
 
Vraag 1 
Waarom ontbreekt in het jaarverslag, afgezien van een korte toelichting in het beleidsverslag, een toelichting op 
de doelstellingen en resultaten van het armoedebeleid van het kabinet? 
Antwoord 1 
Bij de herindeling van de begroting 2013 als gevolg van ‘Verantwoord Begroten’ is het armoedebeleid niet als 
een afzonderlijke doelstelling gekozen. Daarom wordt in het jaarverslag 2013 bij de beleidsartikelen ook niet 
expliciet ingegaan op de doelstellingen en de resultaten van dit beleid. Wel heeft het kabinet via verschillende 
brieven de Tweede Kamer geïnformeerd over de doelstellingen en resultaten van het armoedebeleid 
(bijvoorbeeld Tweede Kamer, 2012-2013, 24 515, nr. 265 en Tweede Kamer, 2013-2014, 24 515, nr. 269). 
 
Vraag 2 
Hoe staat het met de uitvoering van de motie Tellegen c.s. (Kamerstuk 31322, nr. 221, over maatwerkaanpak in 
de kinderopvang)? En hoe staat het met het toegezegde onderzoek naar de regeldruk in het kader van de 
maatwerkaanpak?  
Antwoord 2 
In april 2014 is met alle betrokken partners en overheidspartijen een startbijeenkomst gehouden over de 
maatwerkaanpak kinderopvang. De maatwerkaanpak bestaat uit een inventarisatiefase waarin een onderzoek 
naar ervaren regeldruk uitgevoerd wordt en een fase met de uitwerking en uitvoering van de aanpak van de 
ervaren knelpunten. Op de startbijeenkomst bleek dat alle betrokken partijen de aanpak voor de 
inventarisatiefase onderschrijven. Zij zijn enthousiast over de integrale aanpak van regeldruk en over het in het 
onderzoek beoogde onderscheid tussen werkelijke en gepercipieerde regeldruk. Het onderzoek wordt begin juni 
gegund en in het najaar van 2014 opgeleverd. Tegelijk werken alle bij de maatwerkaanpak betrokken partijen 
aan het identificeren van quick wins.  
Het resultaat van het onderzoek is een inventarisatie van de knelpunten in de kinderopvangsector en een analyse 
van de gepercipieerde regeldruk en toezichtlast. Het onderzoek wordt eind 2014 aangeboden aan de Tweede 
Kamer, vergezeld van de inzet in de uitwerkings- en uitvoeringsfase van de maatwerkaanpak. De uitkomsten van 
het onderzoek landen ook in de herijking van de kwaliteitseisen en de hervorming van het toezicht.  
 
Vraag 3 
Hoe meet de regering de effectiviteit en doelmatigheid van subsidies? Wordt er überhaupt na het vertrekken van 
de subsidies nog gekeken in hoeverre de subsidies juist besteed worden? 
Antwoord 3 
Conform de toepasselijke regelgeving (artikel 4:24 van de Algemene wet bestuursrecht en de Regeling Periodiek 
Evaluatieonderzoek van de minister van Financiën) worden subsidieregelingen tenminste elke vijf jaar 
geëvalueerd. De programmering hiervoor wordt opgenomen in de begroting (bijlage 7). De evaluatie dient ertoe 
een beeld te krijgen van de doeltreffendheid en de doelmatigheid van de subsidieregeling. De kwaliteitseisen 
waaraan evaluatieonderzoek moet voldoen zijn geformuleerd in de Regeling Periodiek Evaluatieonderzoek. 
Ten aanzien van individuele subsidies geldt dat zowel vooraf als achteraf gekeken wordt naar de 
doeltreffendheid en doelmatigheid. Overeenkomstig de ‘Aanwijzingen voor subsidieverstrekking’ wordt achteraf 
Kamervragen en –antwoorden jaarverslag SZW 2013  1/16 

In het kader van het sociaal akkoord zijn in het najaar van 2013 in totaal 37 sectorplannen ingediend. Doel van 
de sectorplannen is om knelpunten op de arbeidsmarkt op te lossen. Er zijn 24 plannen goedgekeurd met een 
totaalbedrag van € 231 miljoen aan cofinanciering. De sectorplannen richten zich op zeven thema’s, waaronder 
mobiliteit en duurzaamheid, behoud van oudere vakkrachten, scholing, en van-werk-naar-werk. In totaal 185.000 
mensen worden geraakt door de sectorplannen, waarvan 73.000 op het thema scholing. De goedgekeurde 
sectorplannen worden nu omgezet in concrete acties. Ook in het kader van het in 2013 gesloten Techniekpact 
2020 zijn sectorplannen ingediend. Om-, her- en bijscholing van werkzoekenden naar technische functies en 
scholing in het kader van van-werk-naar-werk trajecten vormen onderdeel van deze plannen.  
Vervolgens wordt via de activiteiten van het project Duurzame Inzetbaarheid (scholing, gezondheid, mobiliteit) 
onder meer het bewustzijn voor scholing bij ondernemers en werknemers bevorderd. 
Tot slot zijn er een aantal maatregelen gericht op het stimuleren van postinitiële scholing die al langer bestaan. 
Voorbeelden hiervan zijn de aftrek van scholingskosten van de inkomstenbelasting, de mogelijkheid voor 
werkgevers om scholingskosten van de winst af te trekken en de toegang van volwassenen tot publiek bekostigd 
onderwijs.  
 
Vraag 8 
Wat vindt de regering van de ontwikkeling naar meer flexibele krachten, bijvoorbeeld zelfstandigen zonder 
personeel (zzp’ers)? Is dit een gevolg van de huidige rigide arbeidsmarkt? 
Antwoord 8 
Flexibele contracten zorgen voor een laagdrempelige toegang tot de arbeidsmarkt, bieden werkgevers de nodige 
flexibiliteit, fungeren als opstap naar vast werk en bieden werknemers de ruimte om zelf de regie te voeren over 
hun werkende leven. Zo wordt flexwerk ook door veel werkgevers en werknemers ervaren. Ook kiezen veel 
mensen bewust voor een bestaan als zelfstandig ondernemer zonder personeel (zzp’ers). Zij leveren daarmee een 
waardevolle bijdrage aan de economie en de arbeidsmarkt.  
Flexibele arbeid wordt echter een probleem als werkenden langdurig en tegen hun zin werkzaam zijn binnen de 
flexibele schil en daardoor onvoldoende perspectief hebben op de arbeidsmarkt. Dit is vooral een gevaar voor 
werkenden met een zwakkere arbeidsmarktpositie. 
Het kabinet acht het noodzakelijk dat onvrijwillig langdurig verblijf in de flexibele schil zoveel mogelijk wordt 
teruggedrongen, in het bijzonder waar dit wordt veroorzaakt door oneigenlijk gebruik van flexcontracten en zzp-
constructies. Van oneigenlijk gebruik is sprake als mensen langdurig en onvrijwillig worden ingeschakeld op 
flexibele contracten door één en dezelfde werkgever waar het in feite structurele werkzaamheden betreft, of als 
mensen in naam als zelfstandige werken terwijl er feitelijk sprake is van een dienstbetrekking. Door oneigenlijk 
gebruik van flexconstructies kunnen collectieve afspraken en het arbeidsrecht worden ondergraven en kan het 
draagvlak onder de werknemersverzekeringen worden uitgehold. Dit werkt een achtergestelde positie van 
flexwerkers op de arbeidsmarkt in de hand. 
De Nederlandse wet biedt, in vergelijking met andere landen, ruime mogelijkheden voor langdurige inschakeling 
van flexwerkers. Getuige de dalende doorstroom naar vaste contracten maken werkgevers, mede als gevolg van 
economische onzekerheden, in toenemende mate gebruik van deze mogelijkheid. Met de Wet werk en zekerheid 
heeft het kabinet dan ook maatregelen genomen om de balans tussen de bescherming van flexibele en vaste 
contracten te herstellen en constructies aan te pakken waar sprake is van het structureel en langdurig inzetten van 
een werknemer op basis van een flexibel contract. Daarnaast zet het kabinet actief in op het bestrijden van 
schijnzelfstandigheid.  
 
Vraag 9 
Wat zijn de concrete acties geweest om een duurzame inzetbaarheid te stimuleren en faciliteren? Op elke wijze 
zijn werkgevers rechtstreeks gefaciliteerd? En welke resultaten zijn er behaald met het programma 'duurzame 
inzetbaarheid'? En hoe staan deze resultaten in verhouding tot de streefdoelen uit de begroting? 
Antwoord 9 
Op 13 mei 2014 is de Tweede Kamer schriftelijk geïnformeerd (Tweede Kamer, 2013–2014, 25 883, nr. 239) 
over de voortgang van de activiteiten van het programma Duurzame Inzetbaarheid, waaronder het plan van 
aanpak Psychosociale Arbeidsbelasting en Actieplan Gezond bedrijf (gericht op het rechtstreeks faciliteren van 
werkgevers). In de brief worden de concrete activiteiten gericht op het vergroten van bewustwording en kennis 
bij werkgevers en werknemers over duurzame inzetbaarheid, alsmede de resultaten hiervan beschreven. Deze 
activiteiten dragen bij aan het streefdoel: het bevorderen van duurzame inzetbaarheid, opdat werkenden gezond, 
competent, gemotiveerd en productief kunnen doorwerken tot de pensioengerechtigde leeftijd.  
 
Vraag 10 
Waarom zijn de aan het amendement Spekman (32123 XV 42) gekoppelde ontvangen van circa € 3,9 miljoen 
niet gerealiseerd? 
Antwoord 10 
Kamervragen en –antwoorden jaarverslag SZW 2013  3/16 

De premiekortingen maken het voor werkgevers financieel aantrekkelijker om oudere uitkeringsgerechtigden en 
arbeidsgehandicapten in dienst te nemen. De middelen zijn daarbij gericht op de groepen met een relatief grote 
afstand tot de arbeidsmarkt. Het is namelijk bekend dat de uitstroomkansen voor oudere uitkeringsgerechtigden 
aanzienlijk lager liggen dan de uitstroomkansen van jongere uitkeringsgerechtigden.  
Als gevolg van de economische crisis is het aantal openstaande vacatures fors teruggelopen. Het is een logisch 
gevolg dat daardoor ook de uitstroom van oudere uitkeringsgerechtigden en arbeidsgehandicapten is afgenomen. 
Er wordt daardoor minder vaak een beroep gedaan op de premiekorting, waardoor de uitgaven achterblijven bij 
de geraamde uitgaven. Dat neemt echter niet weg dat ook in de huidige situatie de premiekortingen een positief 
effect hebben op de arbeidsmarktkansen van oudere uitkeringsgerechtigden en arbeidsgehandicapten.   
 
Vraag 15 
Wat is de oorzaak van het dalend aantal inspecties in 2013 ten opzichte van 2012, terwijl de 
handhavingscapaciteit van de Inspectie SZW is gestegen?  
Antwoord 15 
De daling van het aantal inspecties kent meerdere achtergronden. In het kader van de taakstelling Rutte I wordt 
de formatie van de Inspectie in de periode 2012-2015 met 160 fte gereduceerd. In het verlengde daarvan is de 
Inspectie bewust meer risicogericht gaan inspecteren. Het percentage inspecties waarbij een overtreding is 
aangetroffen, is hierdoor juist gestegen. Risicogericht inspecteren kost weliswaar meer inspectiecapaciteit, maar 
levert ook meer handhavinginterventie op. Daarnaast stuit de Inspectie steeds vaker op complexe constructies 
gericht om de wetgeving te ontduiken, waardoor de afhandeling van zaken steeds meer tijd kost. 
 
Vraag 16 
Wat is effectiviteit van de uitgaven aan mobiliteit? 
Antwoord 16 
De uitgaven aan mobiliteit bestaan uit de premiekortingen voor oudere uitkeringsgerechtigden en voor 
arbeidsgehandicapten. Uit onderzoek van SEO (Rapport SEO, Wat maakt oudere werknemers aantrekkelijk? 
september 2012) blijkt dat de mobiliteitsbonus tot 13% extra banen leidt in de groep uitkeringsgerechtigden 
ouder dan 50 jaar. Dat zijn circa 5.000 extra banen voor oudere werkzoekenden. Een mobiliteitsbonus kan dus 
net een extra duwtje in de rug geven om het voor een werkgever aantrekkelijk te maken om een oudere 
uitkeringsgerechtigde in dienst te nemen. Echter, een groot deel van de oudere uitkeringsgerechtigden zou ook 
zonder mobiliteitsbonus een baan hebben gevonden. 
In de monitor arbeidsmarkt (SZW, april 2014) wordt bijgehouden in hoeverre gebruik wordt gemaakt van de 
mobiliteitsbonussen. De premiekorting ouderen (vanaf 2013 mobiliteitsbonussen) is in 2009 ingevoerd. Uit de 
monitor van april 2014 blijkt dat het aantal mobiliteitsbonussen  ultimo augustus 2013 35.000 bedroeg. 
Het aantal lopende mobiliteitsbonussen voor arbeidsgehandicapte werknemers bedraagt in de periode 2010-2012 
circa 25.000 à 27.000 bonussen. 
 
Vraag 17 
Wat is de reden van de forse afname in budget en realisatie de afgelopen jaren in de bijstand voor zelfstandigen 
terwijl anderzijds het budget voor Bundeling Uitkeringen Inkomensvoorzieningen Gemeenten (BUIG) een 
overschrijding heeft van € 397 miljoen (zie tabel 2.1)?  
Antwoord 17 
De realisatie van de uitgaven aan het BBZ laat de afgelopen twee jaar een daling zien. De reden hiervoor is niet 
eenduidig te geven. Het heeft niet te maken met een dalend volume van personen die van de regeling gebruik 
maakt. De volumeontwikkeling laat een lichte stijging zien (gemiddeld 3.900 huishoudens in 2013 tegen 3.600 
in 2012). De daling wordt derhalve niet veroorzaakt door minder verstrekte inkomensondersteuning. De 
verklaring voor de lagere uitgaven dient derhalve gezocht te worden in een lagere gemiddelde 
kredietverstrekking per persoon. Dit kan veroorzaakt worden doordat gemeenten per persoon gemiddeld lagere 
leningen voor bedrijfskapitaal verstrekken (bijvoorbeeld vanuit risicobeheersing of vanwege lagere behoefte van 
de aanvrager), dan wel dat gemeenten niet zelf de lening verstrekken maar zich garantstellen voor een lening die 
via een bank verloopt.  
 
Vraag 18 
Hoeveel procent van de bijstandsgerechtigden wordt met rust gelaten? Hoe past dit in het streven uit het 
regeerakkoord waar de bedoeling is om de ontheffingen zoveel mogelijk te beperken?  
Antwoord 18 
Het regeerakkoord gaat er van uit dat wie kan werken niet van een uitkering afhankelijk hoort te zijn. Wie buiten 
eigen schuld toch niet aan het werk komt, heeft de zekerheid van een uitkering op tenminste het 
bestaansminimum. Daarom worden de polisvoorwaarden van de bijstand activerender gemaakt. Om dat doel te 
bereiken, is het nodig dat de op te leggen verplichtingen worden afgestemd op de mogelijkheden van de 
Kamervragen en –antwoorden jaarverslag SZW 2013  5/16 

genoemd in het jaarverslag is correct maar is abusievelijk aan het volume toegeschreven. De € 116 miljoen 
wordt met name veroorzaakt doordat de gemeentelijke realisatiegegevens over 2012 lieten zien dat de 
gemiddelde gerealiseerde prijs van een bijstandsuitkering hoger was dan verwacht. Conform de 
financieringssystematiek van de bijstand wordt dit verschil verwerkt in het budget voor 2013 en latere jaren. De 
onder vraag 19 naar aanleiding van het jaarverslag geconstateerde € 242 miljoen betreft de reguliere loon en 
prijsbijstelling. Voor een verdere toelichting hierop wordt verwezen naar dit antwoord. 
 
Vraag 23 
Hoe wordt gepoogd om de uitstroom uit de Wet inkomensvoorziening oudere en gedeeltelijk arbeidsongeschikte 
werkloze werknemers (IOAW) en de Wet inkomensvoorziening oudere en gedeeltelijk arbeidsongeschikte 
gewezen zelfstandigen (IOAZ) te vergroten?  
Antwoord 23 
Tegenover het recht op een IOAW- en een IOAZ-uitkering staan in beide regelingen ook verplichtingen die 
vergelijkbaar zijn met die van de Wet werk en bijstand (WWB). Het gaat daarbij onder meer om 
arbeidsverplichtingen. Voorop staat dat men er zelf alles aan moet doen om betaald werk te vinden en de kansen 
op de arbeidsmarkt te vergroten. Als iemand zijn arbeidsverplichtingen niet of onvoldoende nakomt kan de 
gemeente de IOAW of IOAZ-uitkering tijdelijk of blijvend weigeren.  
Ook de financieringssystematiek van de IOAW en IOAZ stimuleert gemeenten om mensen aan het werk te 
helpen. Gemeenten ontvangen een objectief bepaald budget voor het verstrekken van bijstandsuitkeringen 
(BUIG), waar ook de IOAW en IOAZ onderdeel van zijn. Individuele gemeenten hebben financieel voordeel als 
zij mensen aan het werk helpen. 
 
Vraag 24 
Wat is de reden dat het aantal personen op de wachtlijst Wet sociale werkvoorziening (Wsw) in 2013 ten 
opzichte van 2012 verder is gedaald (zie tabel 2.9)? 
Antwoord 24 
De oorzaak van het afnemen van de wachtlijst is ten eerste gelegen in het afnemen van het aantal eerste 
indicaties door het UWV. Dit aantal ligt in 2013 3% lager dan in 2012. Mensen worden na indicatie eerst op de 
wachtlijst geplaatst voordat zij in kunnen stromen in een dienstbetrekking. De tweede oorzaak ligt bij uitstroom 
uit de wachtlijst van mensen die niet instromen in een Wsw-dienstbetrekking. Redenen hiervoor zijn het vinden 
van regulier werk, intrekking van de indicatie, overlijden, verhuizing of het (tijdelijk) niet beschikbaar zijn voor 
werk. Het is niet bekend waarom deze uitstroom hoger is dan in 2012. 
 
Vraag 25 
Waarom neemt het volume van de bijstand in het buitenland niet af door natuurlijk verloop terwijl de instroom 
sinds 1996 is gestopt?  
Antwoord 25 
Het volume bijstand buitenland neemt wel af. In tabel 2.13 van het jaarverslag wordt echter afgerond op 
honderdtallen. Het onafgeronde volume bijstand buitenland bedroeg in 2011, 2012 en 2013 respectievelijk 227, 
221 en 205 personen.   
 
Vraag 26 
Welke acties worden ondernomen om de benutbare mogelijkheden van personen die op grond van de Regeling 
Werkhervatting gedeeltelijk arbeidsgeschikten (WGA) zijn ingedeeld in de groep 80-100 ook daadwerkelijk te 
benutten? 
Antwoord 26 
Het UWV, eigenrisicodragers en verzekeraars ondernemen hiertoe uiteenlopende activiteiten. Cijfers over deze 
activiteiten zijn beschikbaar met betrekking tot de volledige groep WGA-gerechtigden. Zo heeft het UWV in 
2013 circa 23.000 herbeoordelingen verricht voor WGA-gerechtigden. Ook hebben het UWV en het Verbond 
van Verzekeraars in 2013 procesafspraken gemaakt over het verrichten van herbeoordelingen op basis van 
signalen van verzekeraars. Voor WGA-gerechtigden met arbeidsmogelijkheden staat werken in reguliere arbeid 
voorop. In 2013 heeft het UWV voor deze groep 12.900 werkplannen opgesteld. 
Naar aanleiding van het onderzoek Duurzaam Niet-duurzaam (Bijlage bij Tweede Kamer, 2012-2013, 32 716, 
nr. 17) dat in juni 2013 aan de Tweede Kamer is aangeboden heeft de Minister van SZW met betrekking tot de 
groep WGA 80-100 een verdiepingonderzoek aangekondigd. Dit verdiepingsonderzoek moet inzicht bieden in 
de vraag welke benutbare mogelijkheden de groep WGA 80-100 heeft en hoe deze benutbare mogelijkheden 
verder vergroot kunnen worden. Dit onderzoek zal voor het einde van het jaar aan de Tweede Kamer worden 
aangeboden. 
 
Vraag 27 
Kamervragen en –antwoorden jaarverslag SZW 2013  7/16 

wordt voor een klein deel veroorzaakt door een rechterlijke uitspraak waardoor circa 400 mensen met een 
arbeidsongeschiktheidsuitkering ook recht op Wajong bleken te hebben. Daarnaast is de stijging vermoedelijk 
het gevolg van de verslechtering van de economische omstandigheden en de situatie op de arbeidsmarkt.  
Omdat bij ongewijzigd beleid het aantal Wajongers in Nederland tot 2050 zal oplopen tot meer dan 400.000 en 
dit financieel onhoudbaar is, heeft het kabinet in samenspraak met sociale partners besloten dat jongeren met een 
arbeidsbeperking en met arbeidsvermogen die nog niet zijn ingestroomd in de Wajong, tot de doelgroep van de 
Participatiewet gaan behoren. Deze jongeren kunnen vanaf 1 januari 2015 bij gemeenten terecht voor 
begeleiding en eventueel voor een uitkering in het kader van de Participatiewet. Het kabinet verwacht dat door 
de inzet van onder andere loonkostensubsidie en de baanafspraken meer mensen met een arbeidsbeperking gaan 
werken. De verwachting is dat met ingang van 2015 nog circa 6.000 mensen per jaar in de Wajong zullen 
instromen. 
 
Vraag 31 
Waarom zijn de uitgaven aan de Inkomensvoorziening oudere werklozen (IOW) bijna drie keer zo hoog als 
verwacht? 
Antwoord 31 
De IOW-uitkeringslasten zijn in 2013 € 10 miljoen hoger uitgekomen dan begroot. Deze overschrijding kan 
worden verklaard door twee factoren. De raming ging ten onrechte uit van een dalend volume IOW-
uitkeringsgerechtigden van 2012 op 2013. Daarnaast is WW-uitstroom vanwege het bereiken van de maximale 
duur onder 60-plussers toegenomen, als gevolg van de tegenvallende economische ontwikkeling. Hierdoor is de 
IOW-instroom hoger uitgekomen dan ten tijde van de raming verwacht.  
 
Vraag 32 
Is de regering voornemens om te bekijken in hoeverre bovenwettelijke aanvullingen de uitstroom uit de 
Werkloosheidswet (WW) beperken (zie onder meer het Astri-onderzoek en de aanbevelingen van de OESO)? 
Antwoord 32 
Hiernaar is reeds onderzoek gedaan. Het CPB stelde bij de doorrekening van de werkgelegenheidseffecten van 
het wetsvoorstel Wet werk en zekerheid dat door de aanpassing van de WW de structurele werkgelegenheid met 
ongeveer 0,3%, ofwel 20.000 voltijdbanen stijgt, ten opzichte van ongewijzigd beleid (CPB, Gevolgen Wet werk 
en zekerheid voor werkgelegenheid, 27 november 2013). De werkgelegenheidsstijging is kleiner als de WW-
maatregelen – conform de afspraken in het sociaal akkoord – bovenwettelijk worden gerepareerd voor alle 
werknemers die onder een cao vallen. Het structurele werkgelegenheidseffect is groter als de bovenwettelijke 
reparatie van de WW-maatregelen in lijn blijkt te zijn met de huidige mate van bovenwettelijke aanvullingen in 
de WW. 
In het in de vraag genoemde Astri-onderzoek dat op 7 april 2014 aan de Tweede Kamer is aangeboden, (Tweede 
Kamer, 2013-2014, 29 544, nr. 514) is verder berekend dat gecorrigeerd voor overige effecten de uitstroomkans 
met 5,2% daalt voor degene die een bovenwettelijke aanvulling op of na hun WW ontvangen. Het onderzoek laat 
onder meer zien dat de uitstroomkans afneemt wanneer de replacement rate (de verhouding tussen de totale 
uitkering en het laatst verdiende loon) toeneemt. Dit is het geval bij cao-aanvullingen op de WW. 
 
Vraag 33 
Wat verklaart de flink lagere uitstroom van de Ziektewet (ZW)? 
Antwoord 33 
Werkgevers kunnen er voor kiezen om eigenrisicodrager voor de Ziektewet (ZW) te worden. Met name in de 
uitzendbranche heeft een aantal grote werkgevers hiervoor gekozen. Ziektegevallen bij deze werkgevers tellen 
hierdoor niet meer mee in de kerncijfers ZW in het jaarverslag van SZW. De kerncijfers hebben alleen 
betrekking op de UWV-populatie. Daarom vertonen deze cijfers een dalende trend voor zowel instroom, 
uitstroom als gemiddeld volume. 
 
Vraag 34 
Is de regering, met het oog op de stelling dat continue screening (evenals de meldplicht en de nulmeting) 
noodzakelijk is gebleken om de kwetsbare groep kinderen in de kinderopvang te beschermen, van mening dat 
continue screening een permanent onderdeel van het veiligheids- en kwaliteitskader is geworden? Zo ja, hoe 
staat dit in relatie tot de motie Tellegen/Heerma, Kamerstuk 33538, nr. 14 (evaluatie functioneren na periode van 
3 jaar)? 
Antwoord 34 
Op 28 november 2013 is de Tweede Kamer geïnformeerd over de eerste ervaringen met continue screening in de 
kinderopvang, de stand van zaken over de nulmeting en de vertrouwensinspecteurs. Op basis van deze eerste 
ervaringen is vastgesteld dat continue screening doet wat ermee is beoogd: bijdragen aan een veiligere omgeving 
voor kinderen in de kinderopvang. De eerste ervaringen geven aanleiding om voort te gaan op de ingeslagen 
Kamervragen en –antwoorden jaarverslag SZW 2013  9/16 

Vraag 40 
Voor wanneer is de gezamenlijke kwaliteitsvisie van het Bureau Kwaliteit Kinderopvang (BKK) voorzien? 
Antwoord 40 
De gezamenlijke kwaliteitsvisie van BKK is voorzien voor het vierde kwartaal van 2014. 
 
Vraag 41 
Wat is de verklaring voor het feit dat de werkgeversbijdrage € 17 miljoen lager is uitgevallen? 
Antwoord 41 
Dat de werkgeversbijdrage in jaarverslag 2013 € 17 miljoen (1,6% van het budget) lager is uitgevallen dan 
begroot, hangt samen met de ontwikkeling van de grondslag voor de werkgeverspremie kinderopvangtoeslag 
(conform de MEV van het CPB). De realisatie van de grondslag is lager dan geraamd bij begroting 2013.  
 
Vraag 42 
Wat is de reactie van de regering op de constatering van de Rekenkamer dat de werkgeversbijdrage en 
overheidsbijdrage op verschillende wijzen worden berekend? 
Antwoord 42 
Het klopt dat de werkgeversbijdrage en de overheidsbijdrage niet op dezelfde manier worden berekend. De 
bijdrage van de werkgevers wordt berekend door de premie-inkomsten af te zetten tegen de kosten van 
kinderopvang van werknemers. De kosten voor kinderopvang van niet-werknemers worden hierbij buiten 
beschouwing gelaten. De bijdrage van de overheid wordt berekend als de resultante van de bijdrage van ouders 
en de bijdrage van werkgevers, zodat het geheel optelt tot 100%. Bij de opstelling van de begroting van 2015 
wordt bezien of deze rekenmethode aangepast moet worden, waardoor de bijdragen op dezelfde wijze kunnen 
worden berekend.  
 
Vraag 43 
Wat vindt de regering van de verdeling van de kosten van de kinderopvang in 2013 onder de drie 
belanghebbenden (overheid 20%, werkgevers 40% en ouders 40%)? 
Antwoord 43 
De huidige verdeling tussen overheid, werkgevers en ouders is de uitkomst van de bezuinigingen, de 
tegenvallende economische ontwikkeling en de daling in het gebruik van kinderopvangtoeslag. De afgelopen 
jaren is het aandeel van de overheid afgenomen. Dit is mede het gevolg van de bezuinigingen op de 
kinderopvangtoeslag. Een andere oorzaak is dat het gebruik bij lagere inkomens sterker is gedaald dan bij hogere 
inkomens. Ouders met een laag inkomen krijgen relatief gezien de meeste kinderopvangtoeslag. Daardoor is de 
verdeling in kosten veranderd, want de groep die de meeste toeslag ontving is relatief gezien kleiner geworden. 
Een andere verdeling bereiken is daarom ook afhankelijk van deze factoren. Vanaf 2014 wordt structureel € 100 
miljoen geïntensiveerd in de kinderopvangtoeslag. Wat dit concreet betekent voor het percentage dat de overheid 
in 2014 bijdraagt is niet op voorhand te zeggen, gegeven de andere factoren die ook van invloed zijn op de 
verdeling.  
 
Vraag 44 
Op bladzijde 61 is te lezen dat de pensioenknip op basis van de evaluatie niet wordt verlengd. Kan de regering 
aangeven hoe deze tekst staat in verhouding tot de aangenomen motie Lodders over de pensioenknip (2013)? 
Antwoord 44 
Uit de evaluatie van de pensioenknip bleek dat daarvan vrijwel geen gebruik wordt gemaakt. Dat heeft de 
Staatssecretaris van SZW doen besluiten om die werkwijze om pensioen aan te kopen af te schaffen. Met de 
motie Lodders is het kabinet verzocht de mogelijkheden te bekijken om bij de aankoop van het pensioen 
(waarvan alleen sprake is bij individuele beschikbare premieregelingen of kapitaalregelingen) meer flexibiliteit 
in te bouwen voor de deelnemer. Zonder die flexibiliteit zijn deelnemers die een pensioenuitkering aan moeten 
kopen gedwongen om bij pensionering al hun kapitaal om te zetten in een uitkering, wat niet altijd in het 
voordeel van de deelnemer hoeft te zijn. Als de rente op dat inkoopmoment bijvoorbeeld laag is, krijgt de 
deelnemer een lage uitkering. De motie is aangenomen naar aanleiding van de evaluatie van de zogenoemde 
pensioenknip. Op dit moment vindt ter uitvoering van de motie onderzoek plaats. Het streven is de Tweede 
Kamer over de uitkomst van het onderzoek voor de zomer te informeren.  
 
Vraag 45 
Kan de regering een overzicht geven van fondsen en deelnemers en pensioengerechtigden bij pensioenfondsen 
met dekkingsgraad < 110%? 
Antwoord 45 
Eind 2013 hadden 135 pensioenfondsen een dekkingsgraad van <110%. Bij deze fondsen zijn 4,1 miljoen 
actieve deelnemers, 5,7 miljoen slapers en 2,2 miljoen pensioengerechtigden betrokken.  
Kamervragen en –antwoorden jaarverslag SZW 2013  11/16 

Antwoord 49 
De inwerkingtreding van de gewijzigde Remigratiewet is op 1 juli 2014 bepaald op verzoek van de Eerste 
Kamer. De verwachting is dat er dan voldoende tijd zal zijn geweest voor migranten om nog onder het oude 
regime van de Remigratiewet een aanvraag te kunnen indienen. 
 
Vraag 50 
Enkele kerncijfers over de uitkomsten van integratiebeleid zijn niet beschikbaar. Waarom niet, wanneer zijn die 
wel beschikbaar en wanneer wordt de Kamer hierover geïnformeerd? 
Antwoord 50 
Het aantal ‘verdachten per 1.000 van de bevolking van 12 jaar en ouder, naar herkomst’ ontbreekt omdat dit 
gegeven over het jaar 2013 nog niet bij het CBS beschikbaar is. Het cijfer komt – zoals in de tabel in het 
Jaarverslag reeds staat aangegeven – medio 2014 beschikbaar. De Kamer wordt hierover middels het Jaarrapport 
Integratie 2014 geïnformeerd. 
 
Vraag 51 
Wat zijn de exacte redenen dat de uitgaven voor het verstrekken van leningen door de Dienst Uitvoering 
Onderwijs (DUO) in het kader van inburgeringsplicht ruim € 12 miljoen lager uitvallen (zie tabel 13.1)? Hoe 
geeft de overheid vorm aan het handhavingsbeleid voor inburgeringsplichtigen? 
Antwoord 51 
Er is een aantal redenen waarom het gebruik van de leenfaciliteit in 2013 lager is uitgevallen dan begroot. Zo is 
het aantal van 11.000 nieuwe inburgeringsplichtigen in 2013 achtergebleven bij de prognose van 15.000. 
Daarnaast blijkt dat het merendeel van de inburgeraars pas enkele maanden of later na ingang van de 
inburgeringsplicht een lening afsluit. De bedragen die worden opgenomen uit de toegekende leningen zijn 
derhalve in het eerste jaar beperkt.  
De bevoegdheden tot de handhaving van de inburgeringsplicht zijn per 1-1-2013 verschoven van de gemeenten 
naar het rijk. De Minister van SZW heeft deze bevoegdheden gemandateerd aan DUO. 
Binnen een termijn van 3 jaar moet aan de inburgeringsplicht worden voldaan door het behalen van het 
inburgeringsexamen of het NT2-examen. Inburgeringsplichtigen die volgens de bij DUO bekende gegevens geen 
actie ondernemen om aan hun inburgeringsplicht te voldoen krijgen ieder half jaar een reminder waarin zij op 
hun plichten worden gewezen en waarbij de consequenties worden aangegeven indien de inbugeringstermijn 
wordt overschreden. Wanneer deze termijn verwijtbaar wordt overschreden worden sancties opgelegd in de 
vorm van het opleggen van een bestuurlijke boete. Deze boete bedraagt maximaal € 1.250. 
 
Vraag 52 
De uitgaven op het programma inburgering zijn € 3,5 miljoen euro hoger. Aangegeven wordt dat dit samenhangt 
met nabetalingen aan gemeenten voor uitvoering van de oude wet Inburgering. Is dit de enige reden en was dit 
dan niet te voorzien? 
Antwoord 52 
De nabetalingen aan gemeenten zijn inderdaad de enige reden dat het programma inburgering met € 3,5 miljoen 
is overschreden. Het betreft hier een incidentele niet voorziene uitgave.    
 
Vraag 53 
Hoe komt het dat de aantallen inburgeraars die slagen voor het inburgeringsexamen de afgelopen jaren zo 
drastisch dalen (zie tabel 13.2)? Waarom wordt er in de verantwoording niet gewerkt met streefpercentages van 
totaal aantal inburgeringsplichtigen? 
Antwoord 53 
Het aantal inburgeraars dat slaagt voor het inburgeringsexamen of NT2-examen laat een daling zien omdat de 
doelgroep die moet inburgeren in de afgelopen jaren sterk is afgenomen. Het aantal deelnemers aan een van deze 
examens nam dan ook af van 35.000 in 2012 tot 26.000 in 2013. In beide jaren slaagde ongeveer twee derde van 
de deelnemers.   
 
Vraag 54 
Hoeveel mensen zijn er in 2013 gestart met een inburgeringscursus, en hoeveel in de voorgaande jaren 2010, 
2011 en 2012? 
Antwoord 54 
Het aantal personen dat is gestart met een door de gemeente aangeboden inburgeringsvoorziening bedraagt in:  
 2010 54.000; 
 2011 36.000; 
 2012 24.000; 
 2013 3.000.  
Kamervragen en –antwoorden jaarverslag SZW 2013  13/16 

Voor geheel SZW (inclusief Agentschap SZW) bedraagt het percentage externe inhuur 3,3 (in 2012: 3,4%). De 
uitgaven blijven hiermee ruim binnen de rijksbrede norm van 10%.  
 
Vraag 61 
Kan de regering een toelichting geven op het feit dat € 1,3 miljoen minder is ontvangen dan begroot? 
Antwoord 61 
De raming ad € 11,035 miljoen bestond uit twee onderdelen te weten: 
 Een bedrag ad € 3,5 miljoen voor reguliere algemene ontvangsten. Het betreft vergoedingen voor verrichte 
werkzaamheden op het terrein van automatisering ten behoeve van het Agentschap SZW en IWI, 
vergoedingen voor verrichte werkzaamheden door de Academie, ontvangsten voor detacheringen van 
personeel en alle overige algemene ontvangsten. De realisatie kan van jaar tot jaar sterk verschillen, omdat 
vooraf niet duidelijk is op hoeveel werkzaamheden een beroep zal worden gedaan. In 2013 is in totaal € 0,7 
miljoen minder ontvangen dan geraamd; 
 Een incidenteel bedrag ad € 7,535 miljoen voor personele uitgaven ten behoeve van de Inspectie Werk en 
Inkomen, die in 2013 via de centrale salarisadministratie van SZW werden uitbetaald en vervolgens door 
IWI aan SZW werden overgemaakt. De totale vergoeding voor de uitgaven 2013 die SZW voor IWI heeft 
betaald is € 0,6 miljoen lager dan het geraamde bedrag. 
 
Vraag 62 
Waarom zijn de uitvoeringskosten Caribisch Nederland ca. 10% hoger dan begroot? 
Antwoord 62 
Aan het hogere bedrag dan begroot liggen de volgende drie onvoorziene uitgaven ten grondslag. Een eenmalige 
naheffing van Algemene bestedingsbelasting over 2011 en 2012 verklaart een deel van de overschrijding. Een 
ander deel is te wijten aan het factureringsritme van voor rekening van SZW komende huisartsenkosten (verband 
houdende met taken ten behoeve van de uitvoering van de Wet ziekteverzekering BES en de Wet 
ongevallenverzekering BES), waardoor zowel kosten over 2012 als over 2013 ten laste van het budget 2013 zijn 
gebracht. Tot slot is sprake van een (ten opzichte van het moment van opstellen van de begroting onvoorziene) 
betaling in verband met de aan het CBS verleende opdracht om onderzoek te doen naar onder meer het Bruto 
Binnenlands Product en de inkomens in Caribisch Nederland. 
  
Vraag 63 
Gaat de regering actie ondernemen om de zekerheid van de juistheid van de uren bij de gastouderopvang te 
vergroten?  
Antwoord 63 
Momenteel werkt het kabinet aan de doorlichting van de het kinderopvangbeleid. Deze beleidsdoorlichting zal in 
2015 aan de Tweede Kamer worden gezonden. Ook het beleid rond de gastouderopvang zal hierin worden 
geanalyseerd. Mogelijke fraudeaspecten zullen hierbij expliciet aan de orde komen, waaronder de urenregistratie. 
Deze analyse zal onder meer uitmonden in een aantal voorstellen voor vermindering van de fraudegevoeligheid 
van de gastouderopvang. 
 
Vraag 64 
Wat verklaart de veel lagere dan verwachte tijdigheid van de afronding van de projecten bij de voormalige 
Inspectie Werk en Inkomen (IWI)?  
Antwoord 64 
De vertragingen van over het algemeen slechts een à twee maanden zijn veelal het gevolg van een iets te krappe 
projectplanning. Met name de afrondingsfase kost iets meer tijd dan voorzien.  
Overigens heeft de Inspectie SZW op het gebied van Werk en Inkomen in 2013, zoals aangegeven in tabel 98.2 
van het jaarverslag 2013 SZW, voor deze projecten 21 overige producten opgeleverd, waar er 17 gepland waren. 
 
Vraag 65 
Wat is de verklaring dat het deelkader Sociale Zekerheid en Arbeidsmarkt (SZA) als enige deelkader een 
overschrijding laat zien? 
Antwoord 65 
De uitgaven die onder het SZA-kader vallen zijn als gevolg van de macro-economische ontwikkeling en op 
grond van de uitvoeringsinformatie over 2013 € 0,1 miljard lager uitgekomen ten opzichte van de stand bij het 
regeerakkoord (Startnota). Dit is het saldo van tegenvallers op met name de werkloosheidsregelingen en 
meevallers op andere regelingen (voornamelijk kinderopvangtoeslag). Ondanks de lagere SZA-uitgaven ten 
opzichte van de raming ten tijde van het regeerakkoord is er toch sprake van een overschrijding van het kader 
van € 0,2 miljard. De ijklijn (uitgavenplafond) is sterker gedaald, namelijk met € 0,3 miljard ten opzichte van de 
stand bij het regeerakkoord. Dit wordt hoofdzakelijk veroorzaakt doordat de prijs Nationale Bestedingen (pNB) 
Kamervragen en –antwoorden jaarverslag SZW 2013  15/16 

