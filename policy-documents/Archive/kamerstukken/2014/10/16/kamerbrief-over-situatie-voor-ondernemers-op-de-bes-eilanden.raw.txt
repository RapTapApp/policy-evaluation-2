> Retouradres    
 
www.rijksoverheid.nl 
Aan de Voorzitter van de Tweede Kamer der Staten-
www.facebook.com/minbzk 
Generaal 
www.twitter.com/minbzk 
Postbus 20018 
2500 EA Den Haag 
Kenmerk 
2014-0000549705 
Uw kenmerk 
2014Z15110/2014D32569 
  
Datum 15 oktober 2014 
Betreft Commissiebrief Saba Business Association 
 
 
 
In een brief van 25 september jl. – met kenmerk 2014Z15110/2014D32569 – 
heeft de vaste commissie voor Koninkrijksrelaties om een reactie gevraagd op een 
brief van de Saba Business Association (SBA) met betrekking tot de situatie voor 
ondernemers op de BES-eilanden. Het betreft een brief die de SBA op 3 
september 2014 heeft verzonden aan de voorzitter van de vaste commissie voor 
Koninkrijksrelaties. 
 
In antwoord op dit verzoek deel ik u, mede namens de Staatssecretaris van 
Financiën, mede dat de situatie waarvoor de SBA aandacht vraagt aan mij bekend 
is. De SBA stelt – kort samengevat - dat de economische situatie niet rooskleurig 
is, met name voor de hotelsector, en verzoekt in verband daarmee om het tijdelijk 
verlaagde tarief van de vastgoedbelasting voor hotels ook in 2015 door te laten 
lopen.  
 
Ik heb er waardering voor dat ondernemers, andere belastingplichtigen en 
eilandbestuurders opmerkingen hebben over en suggesties doen voor wijzigingen 
in het fiscale stelsel van Caribisch Nederland. Mede hierom hebben Manon Leijten, 
Secretaris-generaal van het ministerie van Financiën, en Richard van Zwol, 
Secretaris-generaal van het ministerie van Binnenlandse Zaken en 
Koninkrijksrelaties, begin oktober een bezoek gebracht aan de BES-eilanden. Zij 
zijn hier met verschillende ondernemers in gesprek gegaan. De suggesties van 
ondernemers zijn en worden serieus genomen en hebben er in de afgelopen jaren 
toe geleid dat in het fiscale stelsel van Caribisch Nederland diverse 
lastenverlichtende maatregelen zijn doorgevoerd. Deze lastenverlichting is 
gefinancierd uit de meeropbrengst van het nieuwe fiscale stelsel ten opzichte van 
de opbrengst van het oude (Nederlands Antilliaanse) fiscale stelsel. De in dat 
kader genomen maatregelen zijn in overleg met en met instemming van de 
eilandbesturen van Caribisch Nederland tot stand gekomen.  
 
Als onderdeel van deze maatregelen zijn ook specifieke maatregelen in de 
vastgoedbelasting getroffen. Bij invoering van het nieuwe fiscale stelsel van 
Caribisch Nederland kende de vastgoedbelasting een jaarlijkse effectieve druk van 
1% van de via deze heffing te belasten onroerende zaken. Inmiddels is de wet 
gewijzigd, waardoor de effectieve druk met terugwerkende kracht tot 2011 is 
verlaagd naar 0,4% voor hotels en naar 0,8% voor overige onroerende zaken die 
via de vastgoedbelasting worden belast. Met die maatregel is uitdrukking gegeven 
 
 
Pagina 1 van 2 
  
 

