 
1 
 
 
> Retouradres Postbus 20301 2500 EH  Den Haag 
 
 Directoraat-Generaal 
Politie 
Aan de Voorzitter van de Tweede Kamer  
Internationaal 
  
der Staten-Generaal 
Turfmarkt 147 
Postbus 20018 
2511 DP  Den Haag 
2500 EA Den Haag 
Postbus 20301 
2500 EH  Den Haag 
  
www.rijksoverheid.nl/venj 
 
  
 
Ons kenmerk 
 
553054 
  
Bij beantwoording de datum 
 
en ons kenmerk vermelden. 
Wilt u slechts één zaak in uw 
brief behandelen. 
Datum 21 oktober 2014 
 
Onderwerp Beleidsreactie rapport Raad voor de Rechtshandhaving politiecellen 
 
 
 
Hierbij bied ik u aan (bijlage 1) het rapport van de Raad voor de 
Rechtshandhaving (verder: de Raad) over de politiecellen Bonaire, Sint Eustatius 
en Saba. De Raad voor de rechtshandhaving heeft eerder dit jaar de Justitiële 
Inrichting Caribisch Nederland (JICN) doorgelicht. Op verzoek van de 
staatssecretaris van Veiligheid en Justitie heeft de Raad eveneens het gebruik van 
de politiecellen op Bonaire, St. Eustatius en Saba geïnspecteerd.  
Dit onderzoeksrapport doet verslag van de bevindingen van inspecteurs van de 
Raad na een bezoek aan de politiecellen van Bonaire, Saba en St. Eustatius. De 
focus van dit onderzoek is voornamelijk gericht op de voorzieningen en 
operationele gang van zaken in deze detentievoorzieningen op het moment dat de 
inspecteurs deze bezochten. 
Daarbij is gebruik gemaakt van een toetsingskader dat is afgeleid van 
(inter)nationale wet- en regelgeving op dit terrein.  
Voor de politiedetentie geldt een convenant met de DJI dat inhoudt dat de JICN in 
voorkomende gevallen de politiearrestanten insluit en verzorgen. Dat wordt 
vooralsnog alleen op Bonaire gedaan en wordt eind van dit jaar geëvalueerd. 
 
De Raad constateert enerzijds dat de politiecellen op de BES overwegend voldoen 
aan de gestelde eisen op grond van (inter)nationale wet- en regelgeving. Het is 
daarbij wel zaak dat er aanhoudend aandacht is voor een goede borging van het 
personele- en materiële beheer van deze accommodaties.  
Anderzijds is er binnen de politie-eenheden van Saba en Sint Eustatius 
onvoldoende duidelijkheid over de organisatorische context waarbinnen de 
arrestanten verzorgd moeten worden.  
 
Het stemt tot tevredenheid dat de Raad constateert dat de politiecellen 
overwegend voldoen aan de eisen, waarbij ik het belang van goede personele en 
materiele borging onderschrijf.  Met betrekking tot de aanbevelingen die in het 
rapport worden gedaan  kan ik u het volgende berichten: 
 
 Op Saba is de politie, na een verbouwing, weer gevestigd in 
het politiebureau in The Bottom, waar tevens het cellencomplex in is        
gevestigd. 
 Het toezicht op de arrestanten werd gedaan door de 
politiefunctionarissen zelf. Nu is er op Saba een 
arrestantenbewaakster opgeleid en in dienst genomen en er wordt 
actief geworven voor nog 2 arrestantenbewakers.  
 Tijdens het bezoek van de Raad was één van de cellen buiten gebruik. 
Alle cellen op Saba zijn weer geschikt gemaakt voor gebruik. 
 
  
 Pagina 1 van 2 
 

