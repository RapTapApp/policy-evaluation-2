 
 
 
 
> Retouradres Postbus 20350 2500 EJ  Den Haag 
 
Bezoekadres: 
De Voorzitter van de Tweede Kamer 
Rijnstraat 50 
der Staten-Generaal 
2515 XP  DEN HAAG 
Postbus 20018 
T 070 340 79 11 
F 070 340 78 34 
2500 EA  DEN HAAG 
www.rijksoverheid.nl 
 
 
 
Ons kenmerk 
 
670450-126668-IZ 
 
 
Bijlagen 
 
1 
 
 
Uw brief 
Datum   31 oktober 2014 
16 september 2014 
 
Betreft Kamervragen 
Correspondentie uitsluitend 
 
richten aan het retouradres 
 
met vermelding van de datum 
en het kenmerk van deze 
 
brief. 
Geachte voorzitter, 
 
Hierbij zend ik u, mede namens de minister van Binnenlandse Zaken en 
Koninkrijksrelaties (BZK), de antwoorden op de vragen van het Kamerlid Van Raak 
(SP) over het inperken van het verzekerd pakket in Caribisch Nederland  
(2014Z15820). 
 
Hoogachtend, 
 
de Minister van Volksgezondheid, 
Welzijn en Sport, 
 
 
 
 
 
mw. drs. E.I. Schippers 
 
Pagina 1 van 4 
 

 
 
3 
Deelt u de zorg dat, gezien het feit dat een aanzienlijk deel van de inwoners van 
Bonaire, Saba en Statia onder de armoedegrens leeft, fysiotherapie voor veel 
mensen vanaf 1 januari a.s. onbereikbaar zal zijn? 
 
Zoals ik in mijn antwoord op vraag 2 uiteen heb gezet, blijft een deel van de 
fysiotherapie in het pakket. Daarbij geldt dat het pakket voor fysiotherapie niet 
afwijkt van dat in Europees Nederland. 
Dit neemt niet weg dat ik mij goed kan voorstellen dat de pakketversobering voor 
bij de verzekerden in Caribisch Nederland niet met instemming wordt begroet. Er 
moet immers betaald gaan worden voor iets dat eerst kosteloos was. Maar zoals ik 
bij diverse eerdere gelegenheden al heb aangegeven: deze pakketmaatregel is 
onderdeel van een continue afweging van diverse belangen en overwegingen, 
zoals het streven de kostenontwikkeling van de zorg ook in Caribisch Nederland in 
de hand te houden. Het is in dit verband goed te benadrukken dat er ook in 
Caribisch Nederland geregeld sprake is van behandelingen (bijv. nieuwe 
medicijnen) die aan het pakket worden toegevoegd. 
 
 
5 
Is niet juist vanwege de ongelijke sociaal-economische situatie ten opzichte van 
Europees Nederland in het Statuut opgenomen dat regels en voorzieningen mogen 
afwijken wanneer dat noodzakelijk is? Waarom volhardt u dan toch in deze 
maatregelen? 
  
Artikel 1, tweede lid, van het Statuut voor het Koninkrijk der Nederlanden, biedt 
inderdaad een grondslag voor verschillen in regelgeving tussen het Caribische en 
het Europese deel van Nederland. Dat is ook het geval als het gaat om de 
regelgeving ten aanzien van de zorg in Caribisch Nederland. Ik noem hier als 
voorbeeld het feit dat inwoners van Caribisch Nederland, anders dan die van 
Europees Nederland, geen nominale premie of eigen risico hoeven te betalen voor 
hun zorg. Ik sta echter, zoals eerder uiteengezet, op het standpunt dat het niet 
noodzakelijk is om op het terrein van de aanspraken fysiotherapie in het 
verzekerde pakket vast te houden aan een ruimere regeling voor de inwoners van 
Caribisch Nederland.  
 
 
6 
Deelt u de zorg dat voor fysiotherapeuten na 1 januari 2015 slechts een derde van 
het werk zal overblijven? Deelt u de vrees dat de fysiotherapeutische zorg op 
termijn op Bonaire, Saba en Statia helemaal zal verdwijnen? 
  
Dat er voor fysiotherapeuten na 1 januari 2015 slechts een derde van het werk zal 
overblijven, kan ik bevestigen noch ontkennen. Ik benader het onderwerp 
fysiotherapie in Caribisch Nederland – en hetzelfde geldt trouwens voor Europees 
Nederland – overigens niet primair vanuit het perspectief van werkgelegenheid. 
Ten aanzien van de vrees dat fysiotherapeutische zorg op termijn helemaal van de 
eilanden zal verdwijnen kan ik duidelijk zijn: die vrees deel ik niet. 
Zoals ik in mijn antwoord op vraag 2 uiteen heb gezet, blijft er ondanks de 
pakketversobering een heel fatsoenlijke regeling over, met behoorlijke toegang tot 
fysiotherapie. 
 Pagina 3 van 4 
 

