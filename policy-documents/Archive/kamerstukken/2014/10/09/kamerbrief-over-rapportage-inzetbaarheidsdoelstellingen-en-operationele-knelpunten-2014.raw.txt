 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
der Staten-Generaal 
 
Plein 4 
Plein 2 
MPC 58 B 
2511 CR Den Haag 
Postbus 20701 
2500 ES Den Haag 
 
www.defensie.nl 
 
 
 
 
 
 
 
   
 
 
Onze referentie 
BS2014025323 
Datum 9 oktober 2014 
Bij beantwoording datum, 
Betreft Rapportage inzetbaarheidsdoelstellingen en operationele 
onze referentie en betreft 
knelpunten 2014 
vermelden. 
 
 
Inleiding 
Bij de begroting en in het jaarverslag wordt de Kamer geïnformeerd over de mate 
waarin Defensie in staat is de inzetbaarheidsdoelstellingen te halen, zo luidde 
mijn toezegging in de brief van 14 februari 2013 over het beheer bij Defensie 
(Kamerstuk 32 733, nr. 116). Hierbij ga ik in op de stand van zaken per 1 juli 
2014, uitgaande van de inzetbaarheidsdoelstellingen zoals geformuleerd in de 
nota In het belang van Nederland en op genomen in de begroting 2014.  
 
Inzetbaarheidsdoelstellingen in 2014 
Het beeld over de eerste helft van 2014 is dat Defensie grotendeels voldoet aan 
de inzetbaarheidsdoelstellingen. De krijgsmacht is onder meer ingezet in 
Afghanistan, Mali, de hoorn van Afrika, het Midden-Oosten, de Balkan en Turkije. 
Ook de nationale inzet, waaronder grensbewaking, explosievenopruiming, 
luchtruimbewaking, kustwacht, militaire bijstand en steunverlening, gaat 
onverminderd verder, evenals de inzet in het Caribisch deel van het Koninkrijk. 
Wel kampt de krijgsmacht in 2014 met enkele beperkingen die invloed hebben op 
het vermogen om operaties langdurig uit te voeren. Ook de mogelijkheid om 
verschillende operaties gelijktijdig uit te voeren is aan beperkingen onderhevig. 
Hieronder ga ik daar nader op in.  
 
In het algemeen geldt voor de haalbaarheid van de inzetbaarheidsdoelstellingen 
het volgende: 
 Bij gelijktijdige inzet van land-, zee- of luchteenheden is sprake van 
beperkingen bij de ondersteuning van operaties, aangeduid als Combat 
Support (CS) en Combat Service Support (CSS). Dit geldt vooral bij een grote 
geografische afstand tussen de gelijktijdige operaties. 
 Door de uitvoering van missies in het lagere deel van het geweldspectrum 
(antipiraterij en air policing) en de beperkte beschikbaarheid van de NH-90, 
staat de geoefendheid bij het CZSK en het CLSK voor het optreden in het 
hoogste geweldspectrum onder druk. Dit betekent dat de benodigde 
voorbereidingstijd voor inzet bij een hoger dreigingsniveau toeneemt.  
 
  
 Pagina 1 van 5  
 
 

 
 
 
 
 
Tussentijdse realisatie inzetbaarheidsdoelstellingen  
 
Hieronder worden per inzetbaarheidsdoelstelling de eventuele beperkingen of 
aandachtpunten beschreven. 
 
1. De verdediging van het eigen en het bondgenootschappelijke grondgebied, 
inclusief de Caribische delen van het Koninkrijk, zo nodig met alle beschikbare 
middelen. Deze taak wordt in bondgenootschappelijk verband uitgevoerd. In dat 
kader kan ook de NAVO een beroep doen op Nederland. 
 
Ad 1.  
Deze doelstelling, die de inzet betreft van alle beschikbare eenheden (operationeel 
gereed of niet), was haalbaar in de eerste helft van 2014. 
 
2. De deelneming aan operaties wereldwijd ter bevordering van de internationale 
stabiliteit en rechtsorde, voor noodhulp bij rampen en humanitaire crises en voor 
de bescherming van de belangen van het Koninkrijk. Deze operaties worden 
meestal in internationaal verband uitgevoerd, waarbij bijdragen van 
verschillende partners in samengestelde eenheden worden geïntegreerd. In dat 
kader kan de krijgsmacht de volgende bijdragen leveren:  
 Op land: Eenmalig een samengestelde taakgroep van brigadeomvang of 
langdurig een samengestelde taakgroep van bataljonsomvang. Naast de 
langdurige inzet van een bataljonstaakgroep kunnen gedurende kortere 
tijd een tweede bataljonstaakgroep en langere tijd kleinere bijdragen 
worden ingezet (inclusief de presentie in het Caribisch gebied).  
 Op en vanaf zee: Eenmalig een maritieme taakgroep van vijf schepen of 
langdurig twee schepen afzonderlijk, waarbij vloot en mariniers 
geïntegreerd optreden. 
 In de lucht: Tot de vervanging van de F-16 - voorzien in 2023 - eenmalig 
een groep van acht jachtvliegtuigen of langdurig een groep van vier 
jachtvliegtuigen. Na de vervanging van de F-16 - voorzien in 2023 – 
eenmalig of langdurig een groep van vier jachtvliegtuigen. Helikopters 
ondersteunen het optreden op land en zee. 
 Speciale operaties: Langdurige deelneming van compagniesomvang aan 
een joint taakgroep Special Forces.  
 Cyberoperaties: defensieve en offensieve cybertaken evenals 
inlichtingenvergaring.  
 Nichecapaciteiten (naast Special Forces en offensieve cybercapaciteit): 
onderzeeboten, het Duits-Nederlandse Legerkorpshoofdkwartier, 
Luchttransport, Air-to-Air Refuelling, Patriots en het Civil-Military 
Interaction commando.  
 
Al deze vormen van inzet zijn inclusief ondersteunende eenheden, zowel de 
gevechtsondersteuning (combat support) als de logistieke ondersteuning 
(combat service support). Vooral voor logistieke ondersteuning kan een beroep 
worden gedaan op internationale partners. Andersom is de ondersteuning van 
internationale partners door onze krijgsmacht eveneens mogelijk. De inzet van 
afzonderlijke modules van ondersteunende capaciteiten is ook een optie. 
 
 
 
 Pagina 3 van 5  
 
 

 
 
 
 
 
 
 
Met betrekking tot cyber, militaire bijstand/ICMS catalogus en militaire bijstand 
bij terrorisme is voldaan aan de vraag. Beperkingen hadden kunnen optreden als 
schaarse capaciteit op grotere schaal expeditionair ingezet zou zijn geweest. Dat 
is niet voorgekomen. 
 
4. Een permanente militaire presentie in het Caribisch gebied, zowel voor de 
verdedigingstaak (zie doelstelling 1) als voor de ondersteuning van lokale en 
regionale civiele autoriteiten (zie doelstelling 3, in het bijzonder de 
ondersteuning van de Kustwacht, de regionale drugsbestrijding, de politietaken 
van de Marechaussee en het beteugelen van woelingen). De permanente 
presentie bestaat uit een vaste compagnie van het CZSK en een roulerende 
compagnie van het CLAS, een bootpeloton, een groot bovenwaterschip, een 
ondersteuningsschip en een brigade Marechaussee. Als de situatie dit vereist, 
kan de militaire presentie in het Caribisch gebied worden vergroot. Dit zal dan 
wel ten koste gaan van de overige inzetmogelijkheden. 
 
Ad 4. 
Aan deze doelstelling is in het eerste half jaar van 2014 voldaan. 
 
Tot slot 
De krijgsmacht kon in de eerste helft van 2014 voldoen aan de gevraagde inzet. 
Het kostte aanzienlijke inspanningen om daarnaast te voldoen aan de 
inzetbaarheidsdoelstellingen. Er is sprake van een aantal hardnekkige beperkingen, 
vooral de lage beschikbaarheid van diverse (wapen)systemen en het gebrek aan 
gespecialiseerd personeel. De beperkingen beïnvloeden vooral het 
voortzettingsvermogen en de geoefendheid van de krijgsmacht. De verwachting is 
dat deze beperkingen, ondanks de genomen maatregelen, niet voor 2016 zijn 
opgelost.  
 
 
 
 
DE MINISTER VAN DEFENSIE   
 
 
 
 
J.A. Hennis-Plasschaert  
  
 
 Pagina 5 van 5  
 
 

