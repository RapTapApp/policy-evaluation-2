EERSTE KAMER DER STATEN-GENERAAL 
 
Vergaderjaar 2014/15 
 
 
33 846 Vaststelling van een geactualiseerd stelsel van openbare bibliotheekvoorzieningen (Wet 
stelsel openbare bibliotheekvoorzieningen) 
 
 
Nr.  Memorie van antwoord 
 
 
 
 
Ontvangen 
 
 
 
Deze memorie van antwoord wordt gegeven mede namens de Minister voor Wonen en 
Rijksdienst en de Staatssecretaris van Veiligheid en Justitie. 
 
1. Inleiding 
Graag dankt de regering de leden van de fracties van de VVD, de PvdA, het CDA, de SP, 
D66 en GroenLinks voor hun inbreng bij bovenvermeld wetsvoorstel. Hieronder volgt 
beantwoording van de gestelde vragen, waarbij de indeling van het verslag wordt 
aangehouden. 
 
2. Uitgangspunten 
De leden van de D66-fractie vragen in hoeverre - in het geval van het niet voldoen door 
een bibliotheekorganisatie aan de vijf functies uit het wetsvoorstel - tijd, ruimte en, 
indien noodzakelijk, ondersteuning wordt geboden om orde op zaken te stellen en te 
voldoen aan de wettelijke vereisten, voordat de Koninklijke Bibliotheek (KB) overgaat tot 
het afsluiten van de faciliteiten van het netwerk voor die bibliotheekorganisatie. 
Het afsluiten van een bibliotheekorganisatie van netwerkfaciliteiten, zoals de landelijke 
digitale infrastructuur en het interbibliothecair leenverkeer, is een laatste, uiterste stap in 
een proces tussen de bibliotheekorganisatie en de KB. Hiertoe zal slechts worden 
overgegaan, als een redelijke termijn voor verbetering is verstreken en er geen 
perspectief is dat binnen een afzienbare periode wel aan de vereisten zal worden voldaan. 
Die situatie doet zich bijvoorbeeld voor als de gemeente en de bibliotheekorganisatie 
beleidsmatig hebben vastgelegd alleen de uitleenfunctie te vervullen en de overige vier 
functies van artikel 5 niet. Indien daar aanleiding toe is, zal ik met provincies en 
provinciale ondersteuningsinstellingen afspraken maken over de ondersteuning van 
bibliotheekorganisaties die het beleid of de werkwijze moeten aanpassen om te kunnen 
voldoen aan de eisen van het wetsvoorstel. 
 
 W8319.MvA 
1 

Bibliotheekorganisaties worden hierbij via dit wetsvoorstel ondersteund, doordat het 
bibliotheekwerk wordt ingericht als een netwerk van met elkaar samenwerkende 
organisaties. Een aantal activiteiten, beschreven in artikel 8, verrichten zij met elkaar en 
op dezelfde manier. Dat is goedkoper dan wanneer iedere organisatie dit zelfstandig zou 
doen en het verbetert de dienstverlening. De gezamenlijke digitale infrastructuur, die 
bekostigd wordt door de rijksoverheid, vergemakkelijkt dit. 
Besluiten over de fysieke bibliotheek komen tot stand als onderwerp van de lokale 
democratie. De regering heeft het vertrouwen dat het lokale bestuur verantwoorde 
afwegingen en keuzes voor de inwoners zal maken. Ten opzichte van de bestaande 
situatie onder de Wet op het specifiek cultuurbeleid (Wsc) biedt het wetsvoorstel daarbij 
extra garanties in de vorm van een aantal procesvoorwaarden. Zo is een partij in het 
bibliotheeknetwerk – dat kan een bibliotheek of een overheid zijn – verplicht overleg te 
voeren met betrokken andere partijen in het netwerk, indien een voorgenomen besluit 
van invloed is op deze andere partijen. Dat is bijvoorbeeld het geval bij een voorgenomen 
sluiting van een bibliotheekvestiging. Het overleg heeft als doel de consequenties van het 
besluit in beeld te brengen en, indien nodig, maatregelen te nemen om de toegang van 
de inwoners tot de fysieke bibliotheek te waarborgen. Dit is geregeld in het vierde lid van 
artikel 6. Daarnaast is bij amendement in datzelfde lid geregeld dat ingezetenen bij een 
voorgenomen sluiting voorstellen kunnen doen voor het behoud van de voorziening of 
voor het overnemen van het beheer daarvan. De drie overheden (Rijk, provincie en 
gemeente) zijn op grond van artikel 6, eerste lid, gezamenlijk verantwoordelijk voor het 
netwerk van bibliotheekvoorzieningen. 
De Minister van OCW heeft daarbij de bijzondere verantwoordelijkheid het functioneren 
van het netwerk als geheel te bewaken. De KB verricht voor dat doel een aantal 
zogenoemde stelseltaken, waaronder het opstellen van een bibliotheekmonitor. De 
monitor brengt jaarlijks de ontwikkelingen in het bibliotheekwerk in beeld. Indien de 
bibliotheekmonitor lacunes in het stelsel laat zien, zal dit aanleiding zijn voor een 
bestuurlijk overleg met gemeenten en provincies. 
 
De leden van de GroenLinks-fractie stellen vast dat de regering ervoor gekozen heeft de 
provinciale bestuurs- en uitvoeringslaag in stand te houden. Zij vragen in dit verband of 
de regering kan verduidelijken waarom overheveling van fondsen van provincie naar Rijk 
een principieel onbegaanbare weg zou zijn. Zij stellen de vraag of de regering bedoelt te 
zeggen dat er nooit taken van het ene bestuursniveau naar het andere kunnen worden 
overgeheveld wanneer het gaat om taken die worden gefinancierd uit de algemene 
middelen, in casu het provinciefonds. Zij vragen de regering te schetsen hoe zij de 
toekomst ziet op dit punt en of zij streeft naar een verdere optimalisering van het stelsel 
waarbij op termijn de provinciale laag verdwijnt. Ten slotte vragen deze leden welke 
stappen de regering voornemens is te zetten op deze weg. 
Er kan aanleiding zijn wettelijke taken over te dragen naar een ander bestuursniveau. In 
de praktijk komt dat regelmatig voor. Zie bijvoorbeeld de drie grote decentralisaties van 
dit moment (werk en inkomen, langdurige zorg en jeugdzorg). Bij de overdracht van een 
wettelijke taak zal door de fondsbeheerders (de Ministers van Binnenlandse Zaken en 
Koninkrijksrelaties en van Financiën) een uitnamebedrag worden bepaald. Dat zou ook 
het geval zijn bij een besluit tot overheveling van de provinciale taken op het gebied van 
de ondersteuning van het lokale bibliotheekwerk naar landelijk of gemeentelijk niveau. 
 W8319.MvA 
3 

van het besluit als bij de verantwoording die bijvoorbeeld naar de gemeenteraad afgelegd 
moet worden. Met die motivering en verantwoording is ook de transparantie geborgd. De 
regering ziet het overleg als een goede waarborg in de gezamenlijke verantwoordelijkheid 
van de overheden om voor een dekkend netwerk te zorgen, en gezien bovenstaande acht 
de regering het niet passend en nodig om het overleg verder in te kaderen. 
 
De leden van de VVD-fractie vragen wat de regering voor de komende jaren een 
minimale ondergrens acht aan fysieke bibliothekenvoorzieningen, hoe de regering het 
risico schat dat deze grens in bepaalde gebieden niet wordt gehaald en hoe de regering 
dat risico beziet vanuit de eigen verantwoordelijkheid. Zij vragen in hoeverre in dit kader 
de beschikbaarheid aan digitale voorzieningen een eventueel afnemende beschikbaarheid 
aan fysieke voorzieningen kan compenseren. Is er evidence dat bijvoorbeeld kinderen en 
laaggeletterden die willen bijscholen wel of niet voldoende hebben aan digitale 
bibliotheekvoorzieningen? En kan in achterstandswijken opwaartse sociale migratie 
worden bedreigd door sluiting van de fysieke bibliotheek? Hoe kijkt de regering in dit 
kader aan tegen het lidmaatschap van de fysieke bibliotheek versus dat van digitale 
voorzieningen? 
In antwoord op een vraag van leden van de GroenLinks-fractie is bij punt 3 ingegaan op 
het voorzieningenniveau en de verantwoordelijkheid van de Minister van OCW. Er zijn 
geen onderzoeksgegevens bekend over de effecten van de sluiting van bibliotheekfilialen 
op sociale migratie. Wel valt te constateren dat gemeenten bij bezuinigingen op het 
bibliotheekwerk over het algemeen vestigingen in achterstandswijken ontzien. Dit 
vanwege de rol die deze bibliotheken spelen bij alfabetisering, leesbevordering en de 
bestrijding van laaggeletterdheid. Een voorbeeld is dat de gemeente Den Haag om die 
reden onlangs heeft besloten de sluiting van een bibliotheekfiliaal in de Schilderswijk 
terug te draaien. De relatie tussen de fysieke en de digitale bibliotheek, waaronder het 
lidmaatschap, komt aan bod bij punt 6. 
 
De leden van de PvdA-fractie vragen of de regering kan garanderen dat de bibliotheek 
voor alle burgers ongeacht waar zij wonen in ons land naar de toekomst toe toegankelijk 
blijft, zowel digitaal als fysiek. Hoe gaat zij die toegankelijkheid garanderen en blijft de 
bibliotheek voor alle burgers bijvoorbeeld betaalbaar? Gaat de regering deze brede 
toegankelijkheid in de toekomst monitoren? En hoe denkt de regering concreet invulling 
te kunnen gaan geven aan de door haar als noodzakelijk benoemde verbinding tussen de 
fysieke en de digitale bibliotheek? Verder vragen de leden van de PvdA-fractie hoe de 
Minister van OCW de eindverantwoordelijkheid voor het stelsel gaat invullen, nu hierover 
geen concrete afspraken zijn gemaakt tijdens de behandeling in de Tweede Kamer. 
Zoals is beschreven in het antwoord op de vraag van de leden van de GroenLinks-fractie 
over het voorzieningenniveau, bij punt 3, hanteert het wetsvoorstel het uitgangspunt dat 
elke inwoner van Nederland toegang moet kunnen hebben tot de fysieke en digitale 
bibliotheek. De gemeenten zijn verantwoordelijk voor de fysieke bibliotheek en de 
rijksoverheid voor de digitale bibliotheek. In verband met de stelselverantwoordelijkheid 
van de Minister van OCW volgt de KB de ontwikkelingen in het bibliotheekstelsel via een 
bibliotheekmonitor. Indien uit deze monitor blijkt dat de toegankelijkheid onder druk 
komt te staan, zal dit aanleiding zijn voor een bestuurlijk overleg met gemeenten en 
 W8319.MvA 
5 

Het wetsvoorstel biedt een aantal extra garanties ten opzichte van de huidige wetgeving 
in de Wsc. Zo is een partij in het bibliotheeknetwerk verplicht overleg te voeren met 
betrokken andere partijen in het netwerk, indien een voorgenomen besluit tot gevolg 
heeft dat een openbare bibliotheekvoorziening ophoudt te bestaan of redelijkerwijs niet 
meer kan voldoen aan de verplichtingen in het wetsvoorstel. Bij amendement van het lid 
Keijzer c.s. (Kamerstukken II 2013/14, 33 846, nr. 41) is daaraan toegevoegd dat 
ingezetenen bij een voorgenomen sluiting voorstellen kunnen doen voor het behoud van 
de voorziening of voor het overnemen van het beheer daarvan. Het wetsvoorstel ordent 
het bibliotheekwerk als een netwerk van met elkaar samenwerkende voorzieningen. De 
samenwerking in het netwerk verstevigt de voorzieningen. Een aantal essentiële 
activiteiten voeren zij in gezamenlijkheid uit. Artikel 8 noemt in dit verband onder andere 
de gezamenlijke catalogus, het interbibliothecair leenverkeer, het gezamenlijke 
collectieplan en de gemeenschappelijke digitale infrastructuur. Het is goedkoper, wanneer 
bibliotheken deze activiteiten met elkaar uitvoeren en kosten kunnen delen dan wanneer 
iedere bibliotheek dit als stand-alone voorziening afzonderlijk doet. Bovendien kunnen 
bibliotheken in samenwerking met elkaar een betere dienstverlening aan de gebruiker 
bieden dan in een situatie van losstaande, individuele bibliotheken. De rijksoverheid 
ondersteunt dit, doordat de KB op grond van artikel 19 een rijksbijdrage ontvangt voor 
het beheer en de ontwikkeling van de landelijke digitale infrastructuur, waarvan de 
Nationale Bibliotheekcatalogus een onderdeel is. De kosten voor de digitale infrastructuur 
hoeven dus niet gedragen te worden door de lokale bibliotheken. 
 
De leden van de GroenLinks-fractie brengen naar voren dat in de memorie van toelichting 
staat dat de Minister afspraken ‘kan’ maken met de KB over het stimuleren van het 
gebruik van e-content door jongeren. Zij vragen waarom hier niet is gekozen voor een 
‘zal’-formulering. Voorts vragen zij hoe, in het geval de contributievrijstelling voor 
jongeren bij de digitale bibliotheek vervalt, de toegankelijkheid – in het bijzonder voor 
jongeren - is gewaarborgd buiten de door de KB vastgestelde lijst. 
Meer dan de helft van de vier miljoen leden van de openbare bibliotheek behoort tot de 
categorie jeugd. De openbare bibliotheek speelt een belangrijke rol bij het stimuleren van 
het lezen onder de jeugd en draagt in brede zin bij aan ontwikkeling en 
kennisverwerving. Het wetsvoorstel schrijft daarom voor dat jeugd tot 18 jaar gratis lid 
kan worden (contributievrijstelling). Uitlening van fysieke werken vindt plaats op basis 
van een uitzonderingsbepaling in de Auteurswet. Openbare bibliotheken kunnen op grond 
daarvan fysieke werken zonder voorafgaande toestemming van de rechthebbende 
uitlenen. Dit regime is niet van toepassing op digitale werken. Voor de uitlening van e-
content zijn daarom overeenkomsten met uitgevers nodig. Deze overeenkomsten gaan 
uit van een bedrag per uitlening. Voor de inkoop van e-content is een gelimiteerd bedrag 
beschikbaar. Als jeugdleden alle e-content kosteloos zouden kunnen lenen, zou dit een 
onevenredig groot beslag op het budget voor e-content kunnen leggen. Ook zou het 
kosteloos ter beschikking stellen van e-content de zich ontwikkelende markt van het e-
book kunnen schaden. Bij de behandeling van het wetsvoorstel in de Tweede Kamer uitte 
een brede meerderheid de wens de drempel voor het lenen van e-books voor de jeugd 
binnen de bestaande wettelijke mogelijkheden zo laag mogelijk te maken. Deze wens is 
geconcretiseerd in het amendement van het lid Monasch c.s. (Kamerstukken II 2013/14, 
33 846, nr. 43). Dit amendement heeft artikel 13 van het wetsvoorstel uitgebreid met 
 W8319.MvA 
7 

overwegingen, om bij digitalisering gemaakte fouten te herstellen, of uit cultuurhistorisch 
oogpunt, ten behoeve van volgende generaties. 
Het komt voor dat bij digitalisering boekexemplaren uit elkaar worden gehaald en deze 
na digitalisering worden vernietigd. Dat gebeurt uiteraard alleen, als van de titel nog 
voldoende fysieke exemplaren in omloop zijn. Digitalisering leidt dus niet tot verlies van 
fysieke beschikbaarheid. Hierbij is ook het volgende van belang. Op grond van artikel 1.5 
van de Wet op het hoger onderwijs en wetenschappelijk onderzoek (WHW) draagt de KB 
zorg voor de nationale bibliotheekverzameling. In de praktijk krijgt dit vorm in het 
zogenoemde depot van Nederlandse publicaties (boeken, tijdschriften, kranten, 
rapporten, proefschriften, stripboeken en overheidspublicaties). Vrijwel alle uitgevers 
sturen van elke in Nederland uitgegeven publicatie één exemplaar naar de KB voor 
opname in het depot. Deze verzameling is onderdeel van het Nederlands cultureel 
erfgoed en wordt voor de toekomst in stand gehouden. 
 
De leden van de fractie van GroenLinks verwijzen naar een uitspraak van de regering 
tijdens de behandeling van het wetsvoorstel in de Tweede Kamer, met de strekking dat 
digitale leden ook bekend moeten zijn bij de fysieke bibliotheek. Zij vragen hoe deze 
uitspraak zich verhoudt tot het gegeven dat de verschillende bibliotheken onderscheiden 
rechtspersonen zijn. Zij vragen of deze gegevens op grond van de Wet bescherming 
persoonsgegevens of een andere privacy-gerelateerde wet mogen worden overgedragen 
en of dit niet via een expliciete opt-in regeling moet worden vormgegeven. 
Het is denkbaar dat personen alleen lid worden van de digitale bibliotheek. Voor de lokale 
fysieke bibliotheek kan het interessant zijn deze personen te attenderen op het aanbod 
en de activiteiten van de fysieke bibliotheek. Die moet daarvoor beschikken over een 
aantal persoonsgegevens van de digitale leden in het eigen werkgebied. Deze gegevens 
kunnen, conform de voorschriften in de Wet bescherming persoonsgegevens, alleen aan 
de fysieke bibliotheek worden verstrekt, als deze digitale leden daar vooraf expliciet 
toestemming voor hebben gegeven (‘Wilt u op de hoogte worden gehouden van de 
activiteiten van de bibliotheek in uw woonplaats?’). De regering stelt hoge eisen aan de 
privacyaspecten bij de verzameling van persoonsgegevens. Daarom zal op de inrichting 
van de online leden- en uitleenadministratie een Privacy Impact Assessment worden 
1
uitgevoerd. 
 
6. De digitale bibliotheek 
De leden van de VVD-fractie vragen in het licht van de transnationale mediatransitie ‘van 
analoog naar digitaal’ en de ontwikkeling van private diensten met digitaal aanbod of 
deze diensten volgens de regering tegemoetkomen aan de waarde die de Nederlandse 
overheid altijd heeft gehecht aan de cultuurpolitieke doelstelling van een groot en 
veelzijdig aanbod van boeken en aan de toegankelijkheid daarvan. 
Het internet heeft zich ontwikkeld tot het belangrijkste platform voor de productie en 
distributie van informatie. In de kern vragen de leden van de VVD-fractie of, gezien de 
digitale ontwikkelingen en de omvang van het private digitale aanbod, een publieke 
voorziening als de openbare bibliotheek (fysiek en/of digitaal) nog nodig is. Uit de aard en 
inhoud van het wetsvoorstel valt af te leiden dat de regering hierop bevestigend heeft 
                                           
1
 De leden- en uitleenadministratie is een onderdeel van de landelijke digitale infrastructuur. 
 W8319.MvA 
9 

Het aanbod aan actuele, rechtendragende titels dat via de openbare bibliotheek als e-
book kan worden geleend, is op dit moment circa 7.000 titels. Het aantal fysieke titels in 
de collecties van de openbare bibliotheken is een veelvoud hiervan. Fysieke en digitale 
uitlening zullen, naar de inschatting van de regering, nog lange tijd naast elkaar blijven 
bestaan. Om die reden regelt het wetsvoorstel dat de Nederlandse openbare bibliotheken 
werken met één catalogus, die alle werken in de collecties van de openbare bibliotheek 
en de KB – fysiek en digitaal – omvat. Deze verwevenheid van fysiek en digitaal, in de e-
commerce ook wel aangeduid met ‘bricks and clicks’, is ook bij andere functies zichtbaar. 
Openbare bibliotheken en het onderwijs werken samen in de digitale leeromgeving 
(functie b). Bij het digitale materiaal is vrijwel altijd sprake van instructie in de fysieke 
omgeving van de school of het bibliotheekgebouw. Dat geldt bijvoorbeeld bij 
programma’s voor de bestrijding van laaggeletterdheid. Het bibliotheekgebouw is de 
verzamelplaats en uitvalsbasis voor de activiteiten, ook als het les- of oefenmateriaal 
digitaal is. Juist de combinatie van makkelijk toegankelijk materiaal en een sociale 
omgeving die interactie biedt, vergroot de slagingskans van dit soort activiteiten. De 
digitale bibliotheek en de fysieke bibliotheek vullen elkaar aan. Door de digitale 
bibliotheek wordt ook de groep bereikt die alleen nog digitaal leest. Dit mede in antwoord 
op een vraag van de leden van de PvdA-fractie onder punt 4 over de verbinding tussen de 
fysieke en digitale bibliotheek. 
 
Het is evident dat technologische ontwikkelingen als internet en digitalisering grote 
invloed hebben op het gedrag van mensen en op het functioneren van private en publieke 
instituties. Als gevolg van deze ontwikkelingen ziet de keten van productie tot distributie 
van informatie, waar ook de openbare bibliotheken deel van uit maken, er nu anders uit 
dan tien jaar geleden. De exacte richting van de ontwikkelingen is echter zeer moeilijk te 
voorspellen. Feit is dat nog steeds bijna een kwart van de Nederlandse bevolking lid is 
van de openbare bibliotheek: vier miljoen leden, waarvan meer dan de helft jeugd. Zij 
lenen met elkaar per jaar ongeveer 90 miljoen boeken. Dat zijn substantiële aantallen. 
Op grond van de hierboven beschreven ontwikkelingen en omstandigheden acht de 
regering het onwaarschijnlijk dat de maatschappelijk gewenste bibliotheekfuncties binnen 
afzienbare termijn geheel langs digitale weg of via een privaat aanbod kunnen worden 
vervuld. 
 
De leden van de VVD-fractie vragen hoe groot het totale budget van landelijke en lokale 
overheden is dat gemoeid is met het in stand houden van conventionele fysieke 
bibliotheken. Is de fysieke bibliotheek nog steeds het meest effectieve en doelmatige 
instrument om aan genoemde cultuurpolitieke doelstelling te voldoen, nu de 
beschikbaarheid van het digitale boek een feit is? 
De fysieke bibliotheek wordt bekostigd door gemeenten en provincies. Gemeenten 
verstrekten in 2012 in totaal circa € 450 miljoen subsidie. De provincies verstrekten in 
datzelfde jaar in totaal circa € 40 miljoen voor de ondersteuning van de fysieke 
bibliotheek. De rijksoverheid verstrekt geen middelen voor de fysieke openbare 
bibliotheek. Vanuit het budget voor onderzoek en wetenschapsbeleid ontvangt de KB als 
landelijke voorziening een rijksbijdrage van circa € 46 miljoen voor fysieke en digitale 
taken. In het antwoord hierboven is ingegaan op de relatie tussen de fysieke en de 
digitale bibliotheek en tussen het publieke en het private aanbod. 
 W8319.MvA 
11 

De leden van de VVD-fractie stellen vast dat de digitale bibliotheek dankzij deze wet een 
stap vooruit maakt. Zij stellen de vraag of de grootte van die stap juist is gedoseerd en of 
het een stap in de goede richting is, te weten die van blijvende overheidsbemoeienis. Zij 
vragen hoe naar de mening van de regering de in dit wetsvoorstel aan de orde zijnde, 
door de overheid gefaciliteerde digitale bibliotheek zich verhoudt tot een dienst als 
Bookify, die vergelijkbare ambities heeft. Verder vragen zij wat er aan deze 
ontwikkelingen, ook in cultuurpolitieke zin, wezenlijk anders is dan aan bijvoorbeeld de 
filmwereld. Daar is het ledenaantal van een online videodienst als Netflix afgelopen jaar 
met 78% gestegen en worden dit jaar 180 miljoen huishoudens in meer dan 40 landen 
bereikt, zulks ten koste van de videotheek en zonder dat de overheid of belastingbetaler 
eraan te pas komt. Graag ontvangen de leden van de VVD-fractie de visie hierop van 
de regering. 
Uitgevers en boekhandels verkennen de mogelijkheden tot het aanbieden van digitale 
abonnementsvormen. Voor een vast bedrag per maand is dan toegang tot een bepaald 
aanbod aan e-books mogelijk. Online diensten op het gebied van muziek en film dienen 
hierbij als voorbeeld. Het gaat daarbij om actueel aanbod. Wie, zeg, ‘De boeken der 
kleine zielen’ van Louis Couperus of een andere klassieker wil lezen, kan daar niet 
terecht. De openbare bibliotheek speelt een belangrijke rol bij het verwerven van 
vaardigheden die cruciaal zijn voor de persoonlijke ontwikkeling en voor de maatschappij 
als geheel (lezen, taalvaardigheid, mediavaardigheid et cetera). Een geletterde en goed 
opgeleide bevolking is een voorwaarde voor Nederland als hoogontwikkelde samenleving 
en als kenniseconomie. Leren eindigt niet na de afronding van het onderwijs, maar gaat 
een leven lang door. Dat rechtvaardigt blijvende bemoeienis van de overheid bij de 
openbare bibliotheek, fysiek en digitaal. Ook bij film en muziek is er een publiek aanbod 
naast het private aanbod. De publieke omroep zorgt voor een evenwichtig, pluriform en 
gevarieerd media-aanbod, dat een evenwichtig beeld van de samenleving geeft en de 
diversiteit aan overtuigingen, opvattingen en interesses weerspiegelt. Bij de verspreiding 
van informatie en cultuur via de openbare bibliotheek als publieke voorziening spelen 
daarnaast de volgende factoren een rol. Het Nederlands omvat een relatief klein 
taalgebied en een relatief kleine markt. Dat stelt grenzen aan de 
investeringsmogelijkheden van uitgevers en boekhandel. Muziek en film zijn markten op 
wereldschaal. Daardoor zijn de aanbieders internationaal opererende partijen en kan in 
Nederland gebruik worden gemaakt van bestaande internationale digitale platforms. Dat 
is bij Nederlandstalige boeken niet het geval. Ook zijn er verschillen in businessmodel. 
Een boek wordt door dezelfde persoon over het algemeen één keer gelezen, terwijl 
muziek vele malen beluisterd wordt. Deze omstandigheden zijn van invloed op de 
mogelijkheden tot het ontwikkelen van renderende private Nederlandstalige e-
bookdiensten. 
 
De leden van de VVD-fractie stellen ten aanzien van de uitvoerbaarheid van het 
wetsvoorstel de vraag of de functies van artikel 5 toegankelijker en effectiever digitaal of 
fysiek georganiseerd kunnen worden. 
Deze leden vragen de regering om in te gaan op hun constatering dat het in de huidige 
samenleving steeds belangrijker wordt om op een goede maner om te kunnen gaan met 
verschillende bronnen. Deze leden vragen verder welke van de in artikel 5 genoemde 
functies een fysieke en publieke voorziening vergen en waarom. Is het, met name in het 
 W8319.MvA 
13 

bepaald digitaal aanbod tot marktverstoring leidt, zullen zij over dat aanbod geen 
overeenkomsten met de openbare bibliotheek afsluiten. 
 
De leden van de fractie van het CDA vragen te beargumenteren waarom scheiding van 
digitale en fysieke bibliotheek is te verkiezen boven het in één hand leggen van digitale 
en fysieke bibliotheek. 
Er zijn in Nederland circa 160 lokale en regionale bibliotheekorganisaties. Uit 
overwegingen van efficiency en dienstverlening aan de gebruiker wordt de digitale 
bibliotheek centraal beheerd en ontwikkeld door de KB. Dat wil niet zeggen dat de fysieke 
en digitale bibliotheek daarmee van elkaar gescheiden zijn. Alle fysieke openbare 
bibliotheken in Nederland zijn aangesloten op een gemeenschappelijke digitale 
infrastructuur. Onderdeel daarvan is de Nationale Bibliotheekcatalogus. Deze omvat alle 
fysieke en digitale collecties van alle Nederlandse openbare bibliotheken en van de KB. 
Fysiek en digitaal zijn op die manier samengebracht. De leden kunnen zelf kiezen van 
welk aanbod zij gebruik van willen maken: fysiek, digitaal of beide. Op basis daarvan 
kunnen zij zelf bepalen welk type lidmaatschap daar bij past: fysiek en/of digitaal. Dit 
laatste in antwoord op een vraag van leden van de VVD-fractie bij punt 4. 
 
7. Overig 
De leden van de VVD-fractie stellen vast dat scholen veel gebruik maken van digitale 
content en het daarbij belangrijk vinden dat deze is voorzien van educatieve labels 
volgens het onderwijsbegrippenkader. Zij vragen wat dit wetsvoorstel in dit kader regelt 
en wat hierbij de rol van de overheid is. 
Zij vragen of de regering de visie deelt dat een belangrijke voorwaarde voor het 
‘overnemen’ door de digitale bibliotheek van verstrekking van boeken de garantie is dat 
informatie onafhankelijk is en niet beperkt tot bepaalde leveranciers en uitgevers, en dat 
vrij inkoopbeleid moet zijn gegarandeerd. Tevens vragen zij of hieraan met dit 
wetsvoorstel wordt tegemoetgekomen. 
Voorst vragen zij of zij juist begrepen hebben dat het aanvankelijk de bedoeling van de 
regering was om zelf een e-book platform voor de openbare bibliotheken op te richten. 
Dit wetsvoorstel richt zich op de openbare bibliotheken en heeft geen betrekking op de 
aanschaf van digitaal lesmateriaal door scholen. Voor de openbare bibliotheken geldt dat 
zij op grond van hun publieke waarden en maatschappelijke functies moeten zorgen voor 
6
een pluriform aanbod. Hun uitgangspunten voor collectievorming moeten zij op grond 
van artikel 10 elke vier jaar met de KB vastleggen in een zogenoemd collectieplan. De 
digitale openbare bibliotheek – op dit moment de stichting Bibliotheek.nl – heeft van de 
rijksoverheid de opdracht gekregen een digitale infrastructuur te bouwen met een 
faciliteit voor het uitlenen van e-books. Bibliotheek.nl heeft daarvoor verschillende opties 
onderzocht en besloten voor het e-bookplatform samen te werken met CB (voorheen 
‘Centraal Boekhuis’), dat het digitale platform voor de Nederlandse uitgevers en 
boekhandels beheert. 
 
De leden van de VVD-fractie stellen een aantal vragen over de toepassing van het 
wetsvoorstel in de openbare lichamen Bonaire, Sint Eustatius en Saba. Zij vragen in het 
                                           
6
 De publieke waarden zijn vermeld in artikel 4. Naast pluriformiteit zijn dat: onafhankelijkheid, 
betrouwbaarheid, toegankelijkheid en authenticiteit. 
 W8319.MvA 
15 

De leden van de fractie van GroenLinks verwijzen naar artikel 22 van het wetsvoorstel, 
waarin wordt bepaald dat de KB er bij de uitvoering van de taken als omschreven in 
artikel 9 naar streeft de eigendom of een overdraagbaar gebruiksrecht te verkrijgen en 
dat zo mogelijk over te dragen aan de Staat. Deze leden geven aan de beargumentering 
in de memorie van toelichting zo te begrijpen dat met publieke middelen tot stand 
gebrachte zaken voor de overheid beschikbaar moeten blijven. Zij stellen de vraag of dat 
ook betrekking heeft op alle werken die worden aangeschaft voor de digitale bibliotheek 
of voor de bibliotheekvoorziening voor personen met een handicap. Zou dat niet een 
inbreuk zijn op de rechten van de vervaardigers, zo vragen deze leden. 
De regering benadrukt dat artikel 22 niet ziet op werken die worden uitgeleend door de 
digitale bibliotheek of door de bibliotheekvoorziening voor personen met een handicap, 
maar op werken die deze uitlening (technisch) mogelijk maken en ondersteunen. Het 
gaat om werken die de KB zelf tot stand brengt of tot stand laat brengen bij het 
uitoefenen van de taken zoals beschreven in artikel 9. Voorbeelden hiervan zijn de 
digitale infrastructuur waar de landelijke digitale bibliotheek op draait, de databank 
waarin de aangeschafte digitale werken worden opgenomen, de (grafische) vormgeving 
van de landelijke digitale bibliotheek, (beleids)documenten in het kader van de 
aansturing van het netwerk van openbare bibliotheekvoorzieningen en de verzorging van 
een bibliotheekvoorziening voor personen met een handicap. 
 
De Minister van Onderwijs, 
Cultuur en Wetenschap, 
 
 
 
 
 
dr. Jet Bussemaker 
 W8319.MvA 
17 

