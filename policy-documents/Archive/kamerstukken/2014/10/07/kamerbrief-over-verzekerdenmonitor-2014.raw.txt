> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Rijnstraat 50 
2515 XP  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
668974-126540-Z 
Bijlage(n) 
Verzekerdenmonitor 2014 
Correspondentie uitsluitend 
richten aan het retouradres 
 
met vermelding van de 
datum en het kenmerk van 
deze brief. 
Datum 7 oktober 2014 
 
Betreft Verzekerdenmonitor 2014 van het Ministerie van  
    Volksgezondheid, Welzijn en Sport 
 
 
 
 
 
 
 
Geachte voorzitter, 
Hierbij doe ik u de Verzekerdenmonitor 2014 (hierna: monitor) toekomen.  
Deze monitor biedt een samenhangend beeld van de ontwikkeling van zowel de 
nationale als de internationale aspecten van het zorgverzekeringsstelsel.  
Met betrekking tot de nationale aspecten van het verzekeringsstelsel wordt met 
name aandacht besteed aan de werking van regelingen die gericht zijn op 
specifieke doelgroepen. Het betreft in het bijzonder wanbetalers, opsporing van 
onverzekerde verzekeringsplichtigen, onverzekerbare vreemdelingen (waaronder 
de zogenaamde vijfeuromaatregel) en gemoedsbezwaarden. 
Bij de internationale aspecten van het verzekeringsstelsel wordt aandacht besteed 
aan onder andere de zorgkosten die worden gemaakt door verdragsgerechtigden. 
Ten slotte gaat de monitor kort in op het zorgstelsel van Caribisch Nederland.  
 
Deze monitor geeft de stand van zaken weer per 30 juni 2014. In deze brief vat ik 
de bevindingen samen en geef ik mijn belangrijkste conclusies weer.  
 
Wanbetalers 
Met de invoering van de Wet structurele maatregelen wanbetalers zorgverzekering 
(wanbetalersregeling) in 2009, is beoogd te voorkomen dat mensen wanbetalers 
worden, te zorgen dat wanbetalers premie betalen en te bewerkstelligen dat 
wanbetalers terugkeren naar een normaal patroon van premiebetaling bij hun 
zorgverzekeraar. De wet heeft de mogelijkheden versterkt die zorgverzekeraars en 
verzekeringnemers hebben om onderling het verstoorde betaalritme weer te 
herstellen. In die gevallen waarin dit niet lukt, voorziet de wet in de mogelijkheid 
dat de zorgverzekeraar de betreffende verzekeringnemer aanmeldt bij 
Zorginstituut Nederland (hierna: Zorginstituut), dat vervolgens de premierelatie 
overneemt van de zorgverzekeraar in de vorm van het heffen van een 
bestuursrechtelijke premie. Wanbetaling van zorgverzekeringspremie is 
onwenselijk. Het ondermijnt immers de solidariteit die aan het 
zorgverzekeringsstelsel ten grondslag ligt.  
 
 

 
uitgevoerde evaluatie van de Zorgverzekeringswet en de Wet Ovoz. 
Gemoedsbezwaarden 
Kenmerk 
668974-126540-Z 
Uit de cijfers van het Zorginstituut lijkt het aantal geregistreerde 
gemoedsbezwaarden zich te stabiliseren op circa 12.500. Evenwel blijft het bedrag 
aan verleende vergoedingen voor gemaakte zorgkosten stijgen ten opzichte van 
voorgaande jaren. Het Zorginstituut meldt dat dit gedeeltelijk het gevolg is van 
een versnelling van de verwerking van de declaraties.  
 
Illegalen en andere onverzekerbare vreemdelingen 
Sinds 1 januari 2009 biedt de Zvw de mogelijkheid om bijdragen te verstrekken 
aan zorgaanbieders die inkomsten derven ten gevolge van het verlenen van 
medisch noodzakelijke zorg aan illegalen en andere onverzekerbare 
vreemdelingen. Het Zorginstituut voert deze regeling uit. De zorglasten voor 
illegalen en andere onverzekerbare vreemdelingen zijn in 2013 gestegen naar  
€ 29,8 miljoen. Een groot deel van deze stijgen is te wijten aan een inhaaleffect in 
de verwerking van declaraties. Als gevolg van de DBC-systematiek is er sprake 
van een grote tijdsspanne tussen het openen van een DBC en het indienen van 
een declaratie bij het Zorginstituut. Het heeft daardoor tot 2011 geduurd voordat 
het declaratieverkeer met ziekenhuizen volledig op gang is gekomen. 
 
Vijfeuromaatregel 
Sinds 1 januari 2014 wordt bij de contractering van apothekers door het 
Zorginstituut uitgegaan van een minimum eigen bijdrage van €5 per receptregel 
voor de onverzekerbare vreemdeling, de zogeheten vijfeuromaatregel. Tijdens het 
1
Algemeen Overleg van 28 mei 2014 betreffende medische zorg aan 
vreemdelingen zijn door verschillende partijen zorgen geuit over de 
vijfeuromaatregel in verband met de toegankelijkheid van zorg voor 
onverzekerbare vreemdelingen. Ik heb tijdens het algemeen overleg benadrukt 
dat het uitgangspunt is dat een onverzekerbare vreemdeling de gemaakte 
zorgkosten geheel zelf moet betalen. Een eigen bijdrage van €5 per receptregel is 
in vergelijking met de feitelijk gemaakte zorgkosten gering. Wij moeten ons er ook 
van bewust zijn dat verzekerden meer aan eigen bijdragen betalen dan de 
onverzekerbare vreemdeling. Daarin past niet dat onverzekerbare vreemdelingen 
geheel niets betalen. De vijfeuromaatregel is voor onverzekerbare vreemdelingen 
die regelmatig medicijnen gebruiken reeds verzacht. Zo is het mogelijk om 
recepten te bundelen in een weekrecept of voor een driemaandelijkse periode. 
Hierdoor is de betreffende onverzekerbare vreemdeling slechts éénmaal €5 kwijt.  
Ik heb aangegeven de resultaten van de evaluatie van de vijfeuromaatregel 
uitgevoerd door het Zorginstituut af te wachten, alvorens ik mijn uiteindelijke 
oordeel geef. Onlangs heeft het Zorginstituut mij de jaarlijkse monitor inzake de 
2
Regeling financiering zorg onverzekerbare vreemdelingen toegestuurd . Uit deze 
monitor blijkt dat in de praktijk de vijfeuromaatregel nauwelijks tot problemen 
heeft geleid. Voor meer informatie verwijs ik uw Kamer naar Hoofdstuk 3 van de 
monitor.  
 
Gezien het bovenvermelde uitgangspunt dat de gemaakte zorgkosten door de 
onverzekerbare vreemdeling zelf betaald moeten worden, alsmede de resultaten 
van de evaluatie, zie ik geen aanleiding om de vijfeuromaatregel verder aan te 
passen.  
                                                
1
 Algemeen overleg van 28 mei 2014 inzake medische zorg aan vreemdelingen.  
Kamerstukken II, 2013/14, 19 637, nr. 1870. 
2 e
 8 monitor Regeling financiering zorg onverzekerbare vreemdelingen d.d. 18 augustus 2014. De monitor 
wordt jaarlijks op de website van het Zorginstituut openbaar gemaakt. 
 
Pagina 3 van 8 
 
 
 

 
Internationale aspecten  
Uit het hoofdstuk internationale aspecten vallen de volgende conclusies te 
Kenmerk 
668974-126540-Z 
trekken. 
 
Verdragsgerechtigden 
De eerder ingezette daling van het aantal Zvw-verzekerden dat in een ander EU-
land of verdragsland woont en in dat land een verdragsrecht heeft op zorg voor 
rekening van Nederland zet in 2013 door. Daarentegen lijkt er bij de groep 
verdragsgerechtigde – maar niet verzekerde - gepensioneerden in een ander EU-
land sprake te zijn van een structurele stijging. Deze groep beschikt sinds 2010 
ook over de mogelijkheid om zonder voorafgaande toestemming zorg te 
ontvangen in Nederland. De kosten voor zorg in Nederland van deze groep, die 
voor rekening komen van Nederland, zijn in 2013 ten opzichte van 2012 met ruim 
28% gestegen (van ruim € 15 miljoen naar ruim € 20 miljoen). Zoals vermeld in 
3
de brief van het kabinet aan de Tweede Kamer van 27 juni 2014 ziet het kabinet 
aanleiding om te onderzoeken of toch eigen risico en eigen bijdragen kunnen 
worden geïnd bij verdragsgerechtigden voor de in Nederland ontvangen zorg. 
 
Zvw-verzekerden 
De voorliggende monitor besteedt voor het eerst aandacht aan 
grensoverschrijdende zorgkosten gemaakt door Nederlandse verzekerden in het 
buitenland. Deze informatie is opgenomen naar aanleiding van de in de hierboven 
vermelde brief van 27 juni 2014 aangekondigde maatregel om de 
informatievoorziening over grensoverschrijdende zorg te verbeteren. 
   
4
Uit de cijfers kan worden opgemaakt dat de kosten grensoverschrijdende zorg in 
2013 licht zijn gedaald ten opzichte van 2012. Dit is een breuk in de trend van de 
afgelopen jaren waarin de kosten van grensoverschrijdende zorg alleen een 
stijging lieten zien. Conclusies kunnen hier echter nog niet aan worden verbonden. 
Fluctuaties in de kosten van grensoverschrijdende zorg laten zich namelijk moeilijk 
5
verklaren, doordat deze afhankelijk zijn van velerlei factoren . Onder andere 
worden fluctuaties in de kosten van grensoverschrijdende zorg veroorzaakt door 
6
de wijze van rapporteren door het Zorginstituut . Ik ben voornemens in overleg te 
treden met het Zorginstituut en met zorgverzekeraars om te bezien op welke wijze 
meer inzicht kan worden gegeven in de kosten grensoverschrijdende zorg. 
Met betrekking tot voorlichting aan verzekerden over zorg in het buitenland, zal 
het nationaal contactpunt voor grensoverschrijdende zorg (hierna: NCP) een rol 
7
spelen. Ter implementatie van de Patiëntenrichtlijn , heb ik het Zorginstituut 
aangewezen om voor Nederland te fungeren als het nationaal contactpunt voor 
grensoverschrijdende zorg. Via de website van het NCP www.cbhc.nl wordt 
algemene informatie verstrekt over grensoverschrijdende zorg en wordt 
doorverwezen naar bestaande informatiebronnen van andere organisaties. Deze 
                                                
3 
Kabinetsreactie op het IBO-rapport grensoverschrijdende zorg. Kamerstukken II, 2013/14, 29 689, nr.  
  530. 
4
 het gaat hier om kosten grensoverschrijdende zorg binnen het macroprestatiebedrag (mpb). Dat wil  
  zeggen de kosten die Zvw-verzekerden maken.  
5 
Zo is een toe- of afname in het grensoverschrijdend personenverkeer (bijvoorbeeld het aantal  
  buitenlandvakanties, internationale arbeidsmobiliteit of de vraag naar zorg in het buitenland) hierop van  
  invloed. 
6
 Het Zorginstituut wijst de uitgaven deels toe naar het jaar waarin de zorg is betaald (rapportage op  
  kasbasis) in plaats van naar het jaar waarin de zorg is verleend (rapportage op transactiebasis). Doordat  
  het declaratieproces vanuit het buitenland lange termijnen kent en er soms sprake is van bulkindiening  
  of bulkafhandeling kunnen de rapportages en daardoor de ramingen een vertekend beeld geven.  
7
 Richtlijn 2011/24/EU betreffende de toepassing van de rechten van patiënten bij grensoverschrijdende  
  gezondheidszorg. 
 
Pagina 5 van 8 
 
 
 

 
  
Kenmerk 
668974-126540-Z 
 
Pagina 7 van 8 
 
 
 

