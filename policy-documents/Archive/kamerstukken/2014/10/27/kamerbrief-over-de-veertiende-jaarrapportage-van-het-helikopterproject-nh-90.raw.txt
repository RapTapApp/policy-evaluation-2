 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
 
der Staten-Generaal 
Plein 4 
MPC 58 B 
Plein 2 
Postbus 20701 
2511 CR Den Haag 
2500 ES Den Haag 
www.defensie.nl 
 
 
 
 
 
 
 
Onze referentie 
BS2014031110 
Datum 27 oktober 2014 
Afschrift aan 
de Voorzitter van de Eerste  
Betreft Veertiende jaarrapportage van het helikopterproject NH-90 
Kamer der Staten-Generaal 
Binnenhof 22 
2513 AA Den Haag 
 
Bij beantwoording datum, 
onze referentie en betreft 
 
vermelden. 
 
INLEIDING 
 
Hierbij bied ik u de veertiende jaarrapportage aan over het helikopterproject 
NH-90. Het betreft een Europees samenwerkingsproject voor de 
ontwikkeling en productie van een middelzware helikopter, waaraan 
Nederland sinds 1991 deelneemt. De rapportage gaat over de periode van 1 
juli 2013 tot 1 juli 2014. Belangrijke ontwikkelingen na 1 juli 2014 zijn zo 
veel mogelijk verwerkt.  
 
De indeling van deze rapportage is grotendeels gelijk aan die van de 
dertiende rapportage (Kamerstuk 25 928, nr. 55). De rapportage gaat in op 
de omvang en de voortgang van het project. Vervolgens worden de 
exploitatievoorbereiding, de financiën, het Nederlandse werkaandeel en de 
risico's rondom de Nederlandse NH-90 helikopters uiteengezet. Evenals 
voorgaande jaren wordt gedetailleerde informatie over het projectbudget en 
de projectrisico’s aangeboden in een afzonderlijke brief die commercieel 
vertrouwelijk is.  
 
Naar aanleiding van mijn toezeggingen tijdens het algemeen overleg 
Materieel van 2 juli 2014 is in deze jaarrapportage extra informatie 
opgenomen. Het betreft informatie over de kosten die worden veroorzaakt 
door de corrosieproblematiek en de afhandeling daarvan. Over de 
corrosieproblematiek heb ik u eerder geïnformeerd met mijn brieven van 11 
maart en 27 juni (Kamerstukken 25 928, nrs. 58 en 66). Daarnaast verstrek 
ik nadere informatie over de Roadmap van de fabrikant. Ook ga ik in op de 
motie-Knops c.s. en (in een bijlage) op de motie-Sjoerdsma/Knops 
(Kamerstukken 25 928, nr. 63 en 64) van 3 juli jl.  
 
 
  
 Pagina 1 van 15  
 
 

 
 
zijn ontworpen. De modificaties zullen worden vastgelegd in aparte contracten 
met NHI of andere fabrikanten. Met de brief van 20 mei 2011 (Herijkingsnota 
 
2011, Kamerstuk 25 928, nr. 48) bent u geïnformeerd over deze wijzigingen in  
 
het project en de financiële consequenties daarvan.  
 
 
In 2009 zijn met de fabrikant afspraken gemaakt over de levering van de eerste 
 
zeven helikopters in een tijdelijke uitvoering, de Meaningful Operational Capable 
(MOC) configuratie. De MOC-helikopters worden vanaf het vierde kwartaal 2013 
gemodificeerd tot de uiteindelijke uitvoering, de Full Operational Capable (FOC) 
configuratie (inclusief de Final Radar Capability, FRC). Deze modificatie is naar 
verwachting medio 2018 voltooid. In 2014 heeft Nederland de afname van 
helikopters opgeschort vanwege corrosieproblematiek en overmatige slijtage. 
 
 
VOORTGANG 
 
Ontwikkeling 
Het kwalificatieprogramma is inmiddels voltooid. De kwalificaties maken deel uit 
van de ontwikkelingsfase (Design and Development, D&D). De ontwikkelingsfase 
voor Nederland wordt naar verwachting eind 2014 beëindigd.  
 
Bovenmatige corrosie en slijtage 
Nederland heeft als eerste land operationele ervaringen opgedaan met de NH-90 
helikopter aan boord van schepen. Zowel de inzet tijdens de antipiraterijmissie 
voor de kust van Somalië als die in het Caribisch gebied was succesvol. Bij 
terugkeer na inzet is aan één helikopter echter bovenmatige corrosie en slijtage 
geconstateerd. Bij het tweede toestel bleek dat ook het geval, zij het in mindere 
mate. De corrosie en slijtage waren groter dan zou mogen worden verwacht op 
grond van de ouderdom van de helikopter en het aantal vlieguren. Uit nader 
onderzoek is gebleken dat de problemen aanzienlijk zijn. Ik heb u dan ook 
gemeld dat ik, in afwachting van sluitende afspraken met de fabrikant over 
oplossingen, heb besloten de verdere afname van Nederlandse helikopters op te 
schorten (Kamerstukken 25 928, nrs. 58 en 66). 
 
De corrosie- en slijtageproblematiek is voor mij aanleiding geweest het Nationaal 
Lucht- en Ruimtevaartlaboratorium (NLR) onderzoek te laten doen. Het NLR heeft 
geconstateerd dat het ontbreken van corrosiebescherming en een combinatie van 
ontwerpfouten, assemblagefouten en verkeerde materiaalkeuzes ten grondslag 
ligt aan het merendeel van de geconstateerde corrosiegevallen. In een aantal 
gevallen kon de corrosie ontstaan omdat in het ontwerp onvoldoende rekening is 
gehouden met de effecten van het combineren van verschillende materialen, 
zonder deze van elkaar te isoleren. De corrosie veroorzaakt bij de draaiende delen 
extra slijtage. Defensie stelt in samenwerking met het NLR een 
corrosiemonitoringprogramma op. Afhankelijk van de omstandigheden waarin de 
helikopter opereert wordt het onderhoudsprogramma geïntensiveerd als dat met 
het oog op mogelijke corrosie nodig is. 
 
Met de fabrikant NHI is overeengekomen dat de problemen op zowel de geleverde 
als de nog te leveren helikopters worden opgelost onder verantwoordelijkheid en 
voor rekening van de fabrikant. Dit wordt beschreven in een Roadmap, die NHI 
daarvoor opstelt. Over de Roadmap en de extra kosten voor Nederland, 
bijvoorbeeld de financiering van de Cougar-helikopter, later meer. Omdat ik de 
afname van nieuwe helikopters heb opgeschort totdat er sluitende afspraken met 
 Pagina 3 van 15  
 
 

 
 
 Ten tweede worden alle twintig toestellen gemodificeerd om de helikopter 
geschikter te maken voor (maritieme) transporttaken en het 
 
ondersteunen van landoperaties, zoals gemeld in de herijkingsnota. Deze  
 
modificatie wordt tijdens regulier onderhoud uitgevoerd. De aanpassing 
 
van de Nederlandse NH-90 helikopters en de productie van de apparatuur 
hiervoor worden met deelprojecten gerealiseerd. Defensie zal de 
 
aanpassingen zoveel mogelijk laten aansluiten bij (sub-)systemen van 
andere helikoptertypes die bij de krijgsmacht in gebruik zijn. Ook wordt 
zoveel mogelijk samengewerkt met andere landen. In 2013 en 2014 is 
het grootste deel van de contracten hiervoor gesloten. Het contract voor 
de zelfbeschermingsuitrusting (de zogenaamde Modular Aircraft 
Survivability Equipment, MASE) wordt naar verwachting nog dit jaar 
gesloten. Voor andere modificaties (zoals de tactische radio, het Infrared 
Suppression System (IRS) en de sand filters) is nog studie nodig om het 
programma van eisen vast te stellen. De uitvoering van de 
gecontracteerde modificaties is begonnen en duurt tot het einde van de 
retrofit, die naar verwachting medio 2018 gereed is. 
 Ten derde moeten de eerste zes FOC-helikopters een upgrade naar de 
FRC ondergaan. In het afgelopen jaar is duidelijk geworden dat nog een 
upgrade nodig is voor de radar van de FOC om de FRC-configuratie te 
bereiken. Het gevolg hiervan is dat de tot nu toe geleverde FOC-
helikopters nóg een keer een modificatieprogramma moeten ondergaan. 
Tot nu toe werd er vanuit gegaan dat het om een software upgrade ging, 
met enkele hardware aspecten, maar inmiddels is gebleken dat ook aan 
de hardware van de helikopter belangrijke aanpassingen moeten worden 
gedaan. Vanwege deze aanpassingen is de exacte planning nog niet 
bekend. De upgrade naar FRC maakt deel uit van het contract. Hieraan 
zijn voor Nederland geen extra kosten verbonden. De verwachting is dat 
de doorlooptijd van deze upgrade ongeveer twaalf maanden per 
helikopter bedraagt. Tijdens deze upgrade worden ook modificaties 
aangebracht om de helikopter corrosiebestendiger te maken. 
 
 
  
 Pagina 5 van 15  
 
 

 
 
Levering, inzet en transitie 
In tabel 2 is het aantal NH-90 helikopters van Defensie weergegeven in de 
 
verschillende configuraties die volgens planning beschikbaar zijn tot en met het  
 
tweede kwartaal van 2016.  
 
 
 Jaar 2013 2014 2015 2016 
 
 Kwartaal 3 4 1 2 3 4 1 2 3 4 1 2 
 
A Beschikbare MOC 7 6 6 5 5 4 3 3 2 1 1 0 
B Beschikbare FOC 2 3 4 6 6 6 6 6 6 6 6 6 
 
C Beschikbare FOC met 0 0 0 0 0 1 2 3 5 7 8 10 
 
FRC
D MOC in retrofit 0 1 1 2 2 3 4 4 4 4 4 4 
E FOC in upgrade 0 0 0 0 0 0 0 0 0 0 0 0 
 
F Beschikbare vloot 9 9 10 11 11 11 11 12 13 14 15 16 
 
G Totale vloot 9 10 11 13 13 14 15 16 17 18 19 20 
Tabel 2. Prognose helikopters van type NH-90 beschikbaar voor Defensie  
 
De voor Defensie beschikbare vloot (regel F), bestaat uit alle afgenomen 
helikopters, exclusief de helikopters die niet beschikbaar zijn als gevolg van de 
modificatieprogramma’s retrofit (regel D) en upgrade (regel E). De totale vloot 
(regel G) bestaat uit alle afgenomen helikopters, inclusief de helikopters die niet 
beschikbaar zijn als gevolg van de modificatieprogramma’s. In deze tabel is er 
vanuit gegaan dat Defensie nog in 2014 de afname van de NH-90 kan hervatten. 
 
De afname van het aantal beschikbare MOC-helikopters (regel A) wordt 
veroorzaakt door de retrofit van MOC-helikopters naar de uiteindelijke 
configuratie. Dit programma is, zoals eerder aangegeven, naar verwachting 
medio 2018 gereed. Vanaf het tweede kwartaal van 2014 is het aantal 
beschikbare FOC-helikopters (regel B) zes. Dit blijft zo tot de aanvang van het 
eerder genoemde upgrade programma (regel E), medio 2017. De eerste 
helikopter FOC met FRC zal instromen in de tweede helft van 2014, afhankelijk 
van de duur van de tijdelijke afnamestop. De reeks FOC met FRC (regel C) is 
opgebouwd uit de aantallen helikopters die in de uiteindelijke configuratie 
geleverd zijn en de helikopters die via een modificatieprogramma (retrofit of 
upgrade) deze configuratie bereiken. 
 
NHI assembleert volgens het overeengekomen schema voor Nederland één 
helikopter per kwartaal. Vanwege het opschorten van de afname vertraagt de 
invoering met ten minste zes maanden. Begin 2016 assembleert NHI volgens 
deze planning het twintigste en laatste toestel voor Nederland.  
 
Inzet  
Als gevolg van de vertraging bij de invoer van de NH-90 is in deze rapportage-
periode de verwachte inzet gedeeltelijk niet gerealiseerd. Voor 2015 en verder 
zijn aanvullende maatregelen genomen. 
 
De NH-90 heeft gedurende de rapportageperiode voldaan aan de inzet ten 
behoeve van de antipiraterijmissie Ocean Shield en Atalanta en zal dit ook voor 
2015 kunnen invullen. In het Caribisch gebied is van medio augustus tot en met 
medio december 2013, zoals gepland, een NH90 ingezet. Omdat niet het gehele 
jaar een NH-90 helikopter beschikbaar was, is voorzien in alternatieve 
helikoptercapaciteit door de inzet van één Cougar-helikopter vanaf Curaçao ter 
ondersteuning van de Commandant Zeemacht Caribisch Gebied. Deze inzet zal in 
2015 en 2016 worden voortgezet. Daarnaast heeft gedurende twee perioden een 
 Pagina 7 van 15  
 
 

 
 
Bij een deel van de bestellingen is gebruikgemaakt van voorlopige prijzen, de 
Kamer is daarover geïnformeerd met de brief van 25 juni 2010 (Kamerstuk 25 
 
928, nr. 45).   
 
 
 
Instandhouding  
De vertraagde invoer zorgt ook voor vertraging in de uitvoering van opleidingen 
 
en de ervaringsopbouw bij het personeel. Door de eerder genoemde hogere 
onderhoudslast is ook meer onderhoudspersoneel nodig dan aanvankelijk was 
voorzien. Deze problemen zullen niet op korte termijn zijn opgelost. Defensie 
blijft met de fabrikant in overleg over een verbeterde beschikbaarheid van 
reservedelen. Een deel van de reservedelen is nog niet verkrijgbaar en dit leidt 
mede tot het capaciteitstekort van de NH-90. 
 
Uitbesteding hoger onderhoud 
Omdat nog onvoldoende geschoold en ervaren personeel beschikbaar is en omdat 
een hogere onderhoudsinspanning nodig is dan eerder verwacht, wil Defensie 
voor twee toestellen het hoger onderhoud tijdelijk uitbesteden. Voor een derde 
toestel wil Defensie een optie nemen. Het betreft de 600 vlieguurinspecties, drie-
jaarlijkse inspecties en hoger. Naar verwachting zal hiervoor nog dit jaar een 
contract worden gesloten. 
 
Internationale samenwerking in de instandhoudingsfase 
De NAHEMO- en de community-landen willen samenwerken bij de instandhouding 
van de NH-90. Alle instandhoudingsovereenkomsten komen onder een ‘In Service 
Support Services Frame Contract’ (ISS SFC) te vallen. Naar verwachting worden 
dit Frame Contract en één of meer instandhoudingsovereenkomsten tijdens de 
volgende rapportageperiode gesloten. Door de betrokkenheid van een groot 
aantal landen (NAHEMO en Community) kost de totstandkoming van dit Frame 
Contract meer tijd dan oorspronkelijk was ingeschat. 
 
BENESAM 
Op 3 februari 2014 is op Woensdrecht de Binationale Logistieke Cel NH-90 (BNLC) 
opgericht, waarmee Nederland en België streven naar zo laag mogelijke kosten 
van de instandhouding van de NH-90. Het doel van dit ‘Common Spares 
Management’ project is om bij gelijkblijvende kosten een hogere inzetbaarheid 
van de NH-90 te bereiken door de pooling van onderdelen. Eerst nog op beperkte 
schaal, omdat België een support contract met NHI heeft gesloten, maar na 
afloop daarvan in januari 2015, volledig. Daarnaast onderzoeken Nederland en 
België de mogelijkheid om het hoger onderhoud aan de helikopter gezamenlijk uit 
te voeren op het Logistiek Centrum Woensdrecht. 
 
 
FULL MISSION FLIGHT TRAINER (FMFT) 
 
Met de brief van 24 juni 2008 (Kamerstuk 25 928, nr. 29) is de Kamer 
geïnformeerd over de verwerving van de Full Mission Flight Trainer (FMFT). In 
2011 zijn de basisfunctionaliteiten geleverd, die begin 2012 zijn geaccepteerd. 
Defensie gebruikt de simulator en alle basis- en tactische trainingen met de 
simulator zijn uitgevoerd. DMO heeft de FMFT echter nog niet, zoals gepland 
begin 2014, formeel overgenomen van de fabrikant. De belangrijkste reden om 
de overname uit te stellen is het gebrek aan stabiliteit van de hard- en software. 
De industrie heeft het afgelopen jaar diverse hard- en software updates 
uitgevoerd, maar dit blijkt nog onvoldoende. De geplande acceptatie van de FMFT 
is daarom verschoven naar medio 2015, een vertraging van anderhalf jaar. 
 Pagina 9 van 15  
 
 

 
 
Extra kosten door vertraagde invoer 
 
 
Tijdens het algemeen overleg Materieel van 2 juli 2014 heb ik u toegezegd nader  
 
in te gaan op de financiële consequenties van de corrosieproblematiek. Onder 
 
meer door de problematiek bij de invoering van de NH-90 helikopter, neemt het 
capaciteitstekort op het gebied van helikopters tot 2018 toe. Voorzien is dat dit 
 
na 2018 zal afnemen. De verwachting is nu dat het evenwicht in 2023 kan zijn 
bereikt. Om het capaciteitstekort op te vangen heb ik besloten Cougar-helikopters 
in te zetten, ook na 2018. Dit leidt tot hogere exploitatiekosten voor de Cougar-
helikopters. Op dit moment kan ik alleen de cijfers voor de komende planperiode, 
tot en met 2020, presenteren. De cijfers voor de periode 2021-2023 zijn nog 
onderwerp van studie. 
 
In de huidige plannen worden tot 2018 acht Cougar-helikopters aangehouden. Ik 
heb besloten de uitfasering van deze Cougars in 2018 uit te stellen. Dit is echter 
nog niet voldoende om de complete problematiek op te lossen, hiervoor zijn extra 
helikopters benodigd. Ik heb daarom besloten de negen Cougar-helikopters, die 
bestemd waren voor de verkoop, beschikbaar te stellen voor operationeel 
gebruik. Hoeveel helikopters daadwerkelijk nodig zijn, wordt op dit moment nog 
onderzocht. Om de derving van geplande verkoopopbrengsten op te vangen, is in 
de ontwerpbegroting 2015, als onderdeel van de maatregel ‘Helikopters’, een 
bedrag van € 27,2 miljoen gereserveerd.  
 
De extra kosten om de Cougar-helikopter in gebruik te houden en om de 
benodigde vlieguren te produceren zijn vooral opgebouwd uit personele- en 
materiële exploitatiekosten en voor een klein deel uit investeringen. Deze kosten 
zijn gebaseerd op de extra vlieguren die nodig zijn om het capaciteitstekort van 
helikopters over de periode 2015 tot en met 2020 af te dekken. Hieronder ga ik 
op deze kosten in. In totaal zullen met de Cougar-helikopters ongeveer 11.000 
extra vlieguren gemaakt worden. Dat is bovenop de uren waartoe eerder al was 
besloten. 
 
Personele uitgaven: Tot 2018 waren de personele kosten voor de instandhouding 
van de acht Cougar-helikopters in de begroting opgenomen. In de begroting van 
2015 is nu ook rekening gehouden voor de periode na 1 januari 2018. In totaal is 
hiermee tot en met 2020 € 26,7 miljoen gemoeid.  
 
Voor de extra Cougar-vlieguren waartoe met de ontwerpbegroting 2015 is 
besloten, maakt Defensie zoveel mogelijk gebruik van het bestaande personeel 
van de Cougar en de NH-90. 
 
Materiële uitgaven: In de huidige planning is rekening gehouden met de 
uitfasering van de Cougar per 1 januari 2018. Omdat met extra Cougar-
helikopters meer uren worden gevlogen, nemen de kosten voor de materiële 
exploitatie toe. Omdat er langer dan gepland met de Cougar zal worden 
doorgevlogen, moeten (missie) essentiële systemen worden vervangen of 
gemoderniseerd. Om de extra Cougar-helikopters beter geschikt te maken voor 
maritiem- en amfibisch optreden, is het inbouwen van een systeem om 
automatisch boven een plaats stil te kunnen hangen (automatische hover) 
noodzakelijk. Hiervan zijn twee stuks nodig. Of aanvullende modificaties nodig 
zijn is nog onderwerp van studie. Ook moet het contract voor de Cougar-
simulator verlengd worden om te voldoen aan wettelijke eisen en om operationele 
vaardigheden te ontwikkelen en te behouden. In totaal gaat het om € 51,9 
miljoen tot en met 2020.  
 Pagina 11 van 15  
 
 

 
 
 
Land Voorgenomen Voorgenomen Aanvankelijk Huidig Huidig 
 
 
afname aantal afname afgesproken werk- werk-
 
toestellen (in % van werkaandeel aandeel  aandeel 
 
totaal aantal (in %) (in %) in 
toestellen) € miljoen 
 
Frankrijk  160 26,45 30,85 37,10 3.821,7 
Duitsland 219 36,20 30,85 28,13 2.898,2 
Italië 196 32,40 31,60 29,15 3.003,4 
Nederland 20 3,31 5,50 4,41 454,5 
Portugal 10 1,65 1,20 1,21 124,1 
Totaal 605 100,00 100,00 100,00 10.301,9 
Tabel 4. Werkaandeel NAHEMO-landen (stand 2013) 
 
Uit de tabel blijkt dat het huidige werkaandeel van Nederland (4,4 procent) 
weliswaar hoger is dan het percentage af te nemen toestellen (3,3 procent), maar 
lager is dan het afgesproken aandeel (5,5 procent). Het tekort aan werkaandeel 
van 1,1 procentpunt komt - zoals in eerdere jaarrapportages vermeld - overeen 
met een bedrag van € 113 miljoen. Een herverdeling van het werk is in deze fase 
van het project niet voorzien omdat dit zou leiden tot hogere kosten en meer 
vertragingen.  
 
Het Nederlandse bedrijfsleven krijgt, vanwege grotere naamsbekendheid, naast 
het werkaandeel uit de productieovereenkomst ook andere opdrachten. Ook 
produceert het bedrijfsleven voor landen buiten NAHEMO. Over de berekenings-
methodiek en de nieuwe opdrachten heb ik u eerder geïnformeerd met de brief 
van 22 februari 2011 (Kamerstuk 25 928, nr. 47). Deze nieuwe opdrachten vallen 
buiten de afspraken over de werkverdeling in het productiecontract en komen 
daardoor niet tot uitdrukking in de cijfers over de verdeling van het werkaandeel.  
 
Op de verwerving van de FMFT en het Missie Planning en Analyse Systeem 
(MPAS), die buiten het productiecontract met NHI valt, is het voormalige 
Nederlandse compensatiebeleid van toepassing. 
 
Op aandringen van Nederland heeft NAHEMA aan NHI opdracht gegeven om 
voorstellen te maken om het Nederlandse werkaandeel te verbeteren. NHI is met 
dit verzoek aan de slag gegaan en heeft in juni laten weten dat het openbreken 
van bestaande contracten tot extra kosten en vertragingen zou leiden. Binnen het 
productiecontract is het daarom helaas niet haalbaar om extra opdrachten voor 
Nederland te realiseren. Wel spant NHI zich in om voor de ondersteuning van de 
NH-90 in de In Service Support fase Nederlandse bedrijven een prominentere rol 
te geven. In samenwerking met de stichting Nederlandse Industrie voor Defensie 
en Veiligheid (NIDV) onderzoekt ook Defensie of en zo ja hoe de Nederlandse 
industriële participatie tijdens de instandhoudingsfase kan worden vergroot. De 
inspanningen lijken vruchten af te werpen omdat NHI bezig is een Nederlands 
bedrijf de mogelijkheid te geven het onderhoud aan de rotorbladen te laten 
uitvoeren. Fokker zal een deel van de logistieke en technische ondersteuning van 
de NH-90 leveren. Vanaf april 2013 is Fokker aangewezen om namens NHI alle 
Standard Parts aan alle NH-90-gebruikers te leveren. Het bedrijf levert 
ondersteuning aan zowel de NAHEMO-landen als de overige landen die de NH-90 
hebben besteld. Bovenstaande is echter geen garantie voor de toekomst omdat 
geen afspraken over werkverdeling zijn gemaakt voor de In Service Support-fase. 
 
 Pagina 13 van 15  
 
 

 
 
BIJLAGE 1: Motie Sjoerdsma/Knops 
 
 
  
 
De motie-Sjoerdsma/Knops (Kamerstuk 25 928, nr. 64) verzoekt inzichtelijk te 
 
maken wat de financiële, operationele en personele consequenties zijn indien de 
laatste zeven Nederlandse NH-90 helikopters niet worden afgenomen. Niet 
 
afnemen van de laatste zeven helikopters leidt ertoe dat Nederland niet beschikt 
over deze helikopters, maar naar verwachting wel zal worden gehouden aan 
contractuele verplichtingen. De kosten kunnen oplopen tot € 186 miljoen als de 
laatste zeven helikopters niet worden afgenomen. Dit bedrag is gebaseerd op de 
reeds gedane betalingen bij behaalde mijlpalen (€ 106 miljoen), de betalingen die 
gedaan moeten worden bij nog te behalen mijlpalen (€ 50 miljoen) en nog 
bijkomende kosten (€ 30 miljoen). Het voorbeeld van Portugal is in dit geval 
illustratief. Portugal heeft in 2012 aan de NAHEMO-landen te kennen gegeven 
zich te zullen terugtrekken uit het NH-90 project en annuleerde de bestelling van 
alle tien TTH’s. De (financiële) gevolgen van het besluit van Portugal zijn 
sindsdien onder leiding van NAHEMA en in samenwerking met NHI nader 
onderzocht. Na meer dan een jaar onderhandelen is er overeenstemming tussen 
NAHEMA, Portugal en NHI over de uittreding van Portugal. De uiteindelijke 
afspraken zijn Defensie niet bekend, maar duidelijk is al wel dat Portugal aan 
haar betalingsverplichtingen moet voldoen, terwijl zij geen helikopters krijgt.  
Als Nederland afziet van afname beschikt Nederland over dertien NH-90 
helikopters, terwijl alle twintig NH-90 helikopters nodig zijn om invulling te 
kunnen geven aan de inzetbaarheidsdoelstellingen, zoals vastgelegd in de nota In 
het belang van Nederland. Het niet afnemen van de resterende zeven helikopters 
heeft daarmee grote gevolgen voor de manier waarop de krijgsmacht kan worden 
ingezet. Met dertien helikopters is het niet mogelijk alle taken die behoren bij de 
inzetbaarheidsdoelstellingen uit te voeren. Niet alleen heeft dit verregaande 
gevolgen voor het opleiding en trainingsprogramma van personeel, ook zullen er 
keuzes gemaakt moeten worden welke taken nog uitgevoerd kunnen worden met 
een kleinere vloot. Wordt de focus gelegd op de (maritieme) transporttaak van de 
NH-90, dan heeft dit operationele consequenties bij de bestrijding van 
onderzeeboten en oppervlaktedoelen door de combinatie van helikopters en 
fregatten. De maritieme eenheden zullen daardoor maar beperkt, of in een aantal 
gevallen niet, inzetbaar zijn in scenario’s met een hoog geweldsniveau. Wordt 
echter de focus gelegd op de specifieke maritieme (gevechts)taak, dan zal de 
(maritieme) transporttaak van de NH-90 hier onder lijden. Dit beïnvloedt vooral 
de inzetbaarheid van het Korps Mariniers en het Korps Commandotroepen omdat 
zij dan niet kunnen worden ingezet voor transporttaken en speciale 
opdrachten. Met de resterende helikoptercapaciteit bestaande uit Chinooks, 
Cougars en Apaches zijn genoemde gevolgen niet weg te nemen. 
Zoals eerder gezegd functioneren de NH-90 helikopters als ze inzetbaar zijn 
naar wens. Zo was de inzet van de NH-90 helikopter tijdens de 
antipiraterijmissie voor de kust van Somalië en in het Caribisch gebied 
succesvol. Defensie streeft er dan ook naar dat de problemen zo spoedig 
mogelijk worden verholpen, zodat de afname van de NH-90 helikopters kan 
worden hervat.  
 Pagina 15 van 15  
 
 

