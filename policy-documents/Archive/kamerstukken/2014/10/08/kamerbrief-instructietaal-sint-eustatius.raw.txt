 
 
 
>Retouradres Postbus 16375 2500 BJ Den Haag  
 
De voorzitter van de Tweede Kamer der Staten-Generaal  
Internationaal Beleid 
 
 
Postbus 20018  
IPC 2300 
 
 2500 EA  DEN HAAG  
Rijnstraat 50  
 
Den Haag 
Postbus 16375 
.. 
2500 BJ Den Haag 
www.rijksoverheid.nl 
 
Onze referentie 
675648 
 
Datum  8 oktober 2014 
Betreft Instructietaal Sint Eustatius 
 
 
 
 
 
Op 19 juni 2014 heb ik u geïnformeerd over mijn beslissing om het Engels in te 
voeren als instructietaal in het onderwijs op Sint Eustatius (kamerstuk 31 568 nr. 
138). Het Nederlands zal daarbij de positie krijgen van een sterke vreemde taal. 
Ik heb deze beslissing gebaseerd op het onderzoek dat ik in overleg met het 
eilandsbestuur van Sint Eustatius heb laten uitvoeren en waarvan ik de rapporten 
bij mijn brief van 19 juni aan uw Kamer heb gezonden. Zoals toegezegd in die 
brief informeer ik u hierbij over mijn standpunten ten aanzien van de meer 
gedetailleerde aanbevelingen uit het onderzoek en over de acties die ik hierop 
onderneem in het kader van het transitietraject.  
 
Aanbevelingen 
Het haalbaarheidsonderzoek naar de instructietaal op Sint Eustatius concludeert 
dat de leerlingen op Sint Eustatius het meest gebaat zijn bij Engelstalig onderwijs 
en dat Engelstalig onderwijs op dit eiland ook haalbaar is. Er bestaan voldoende 
Engelstalige methodes en materialen, evenals Engelstalige examens die ook 
toegang bieden tot vervolgonderwijs in Nederland. Hieronder ga ik in op de 
aanbevelingen die de onderzoekers doen ten aanzien van de maatregelen die 
moeten worden getroffen bij de overgang naar Engels als instructietaal. 
 
Basisonderwijs 
Binnen het basisonderwijs is de belangrijkste aanbeveling dat er doorlopende 
leerlijnen worden ontwikkeld met bijpassende Engelstalige onderwijs-
programma’s. Ik sluit me aan bij deze aanbeveling en ik stel middelen ter 
beschikking om de scholen te helpen bij de ontwikkeling van het nieuwe 
curriculum. Ik laat nagaan in hoeverre hiervoor gebruik kan worden gemaakt van 
hetgeen reeds is ontwikkeld of in gebruik is genomen, bijvoorbeeld door de 
basisscholen op Saba en Sint Maarten. Voor het vak Nederlands als vreemde taal  
zal een nieuw programma moeten worden ontwikkeld (zie ook hieronder). Ook 
hiervoor stel ik middelen beschikbaar en zal ik nagaan wat de mogelijkheden zijn 
voor samenwerking met de andere eilanden. 
 
In de tweede plaats wordt aanbevolen om alle docenten het standaard Engels op 
voldoende niveau te leren beheersen. Daarbij moeten de docenten ook de 
vaardigheid hebben om in het Engels les te geven. Een taalexpert zal de 
benodigde niveaus moeten bepalen. Wie dit nog niet beheerst, zal hierop moeten 
 Pagina 1 van 4 
 

 
 
Onze referentie 
van Puttenschool zouden moeten worden gemaakt voor elk van de stromen mét 
675648 
een eigen normering. Dit is echter onmogelijk, omdat de normgroep te klein is. 
Bovendien is het financieel buiten proportie. 
 
Beroepsgericht onderwijs 
Voor de beroepsgerichte stroom adviseren de onderzoekers een systeem dat 
flexibel genoeg is voor de specifieke context van Sint Eustatius en tegelijkertijd 
aansluiting biedt op vervolgopleidingen in de regio en in Europees Nederland. Ook 
hier kan aansluiting worden gezocht bij wat al voor Saba is geregeld. Op Saba is 
het onderwijs ingericht met modules van het Technichal and Vocational Education 
and Training-programma (TVET) van de op Jamaica gevestigde Heart Trust 
Foundation. De diploma’s worden, evenals de diploma’s van de CXC, breed 
erkend. TVET op niveau 1 is vergelijkbaar met het niveau van de beroepsgerichte 
leerwegen in het vmbo. TVET op niveau 2 is vergelijkbaar met mbo 2-niveau. 
Wanneer de opleidingen en de programma’s voldoen aan de in Nederland gestelde 
eisen in de betreffende kwalificatiedossiers, kunnen de leerlingen een mbo 2-
diploma halen. Dit blijkt op Saba succesvol: in het afgelopen jaar is de eerste 
lichting mbo-2 leerlingen compleet geslaagd. 
Deze inrichting is voor Saba reeds geregeld in het Tijdelijk Besluit Saba 
Comprehensive School BES. Zoals hierboven aangegeven, zal ik dit besluit 
aanpassen, zodat de school voor voortgezet onderwijs op Sint Eustatius ook onder 
de reikwijdte van dit besluit valt. Daarnaast stel ik ook voor de beroepsgerichte 
stroom middelen ter beschikking om de school te helpen bij de ontwikkeling van 
het nieuwe curriculum en de scholing van docenten. 
 
Nederlands als vreemde taal 
De keuze voor Engels als instructietaal betekent niet dat het Nederlands 
overboord wordt gezet. Integendeel. Het Nederlands zal intensief en systematisch 
worden aangeboden vanaf jonge leeftijd. Daarbij is het belangrijkste verschil met 
de huidige situatie dat het Nederlands wordt aangeboden als vreemde taal en niet 
als moedertaal. Dit sluit beter aan bij de situatie van de leerlingen, omdat zij het 
Nederlands buiten de school niet of nauwelijks horen. Ik zal een programma(ka- 
der) voor Nederlands als vreemde taal laten ontwikkelen. Dit moet ertoe leiden 
dat leerlingen, die willen doorstromen naar een Nederlandstalige opleiding, voor 
hun vertrek van het eiland voldoende Nederlands beheersen om de betreffende 
opleiding te kunnen volgen. Daarbij zal ik, in het kader van het transitieproces, 
ook zorgen voor een programma dat de scholieren voorbereidt op de 
competenties die zij nodig hebben voor hun studie en het dagelijkse leven buiten 
Sint Eustatius. 
 
Transitieproces  
De onderzoekers adviseren het ministerie van OCW de eindverantwoordelijkheid 
op zich te nemen voor het gehele transitieproces, een coördinator voor het 
transitieproces aan te stellen en opdrachten uit te zetten voor de deelactiviteiten.  
In het onderzoek is een planning van het gehele transitieproces opgenomen. 
Volgens deze planning gaan alle leerlingen in het primair onderwijs en de eerste 
klas van het voortgezet onderwijs per 1 september 2015 over naar de nieuwe 
systematiek. De invoering in het voortgezet onderwijs gebeurt vervolgens per 
cohort, zodat in het schooljaar 2020/2021 het complete onderwijs op Sint 
Eustatius volgens de nieuwe systematiek plaatsvindt.  
 
 
 Pagina 3 van 4 
 

