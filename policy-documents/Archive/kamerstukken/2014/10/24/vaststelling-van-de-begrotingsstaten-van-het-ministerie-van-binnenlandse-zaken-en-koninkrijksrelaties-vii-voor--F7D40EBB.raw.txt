 
34 000 VII  Vaststelling van de begrotingsstaten van het Ministerie van 
   Binnenlandse Zaken en Koninkrijksrelaties (VII) voor het jaar 
   2015  
 
 
Nr. ….    VERSLAG HOUDENDE EEN LIJST VAN VRAGEN EN ANTWOORDEN  
   Vastgesteld  ………….. 2014  
 
 
 
   De vaste commissie voor Binnenlandse Zaken, belast met het voorbereidend  
   onderzoek van dit voorstel van wet, heeft de eer verslag uit te brengen in de vorm van 
   een lijst van vragen met de daarop gegeven antwoorden. De vragen zijn op 15 oktober 
   2014 voorgelegd. Bij brief van  …………….. 2014 zijn ze door de Minister van  
   Binnenlandse Zaken en Koninkrijksrelaties beantwoord. Met de vaststelling van het 
   verslag acht de commissie de openbare behandeling van het wetsvoorstel voldoende 
   voorbereid.  
 
 
   De voorzitter van de commissie, 
   Berndsen-Jansen  
 
   De wnd. griffier van de commissie, 
   Hendrickx  
    
    
 
 
 
     
    
Nr Vraag Blz  
van tot 
1 Welke experimenten met andere vormen van democratische legitimatie worden 5   
voorgesteld? Wanneer kan de Kamer hier meer informatie over verwachten?  
Antwoord: Ik geef graag ruimte aan democratische vernieuwing en meer 
zeggenschap voor burgerinitiatieven. Ik ga in 2015 sterker dan tot nu toe lokale 
initiatieven stimuleren door middel van kleinschalige experimenten regeling. 
Mijn ministerie is partner geworden van het G1000, het platform voor 
democratische innovatie, welke tot doel heeft de komende twee jaar op zo veel 
mogelijk plaatsen in Nederland een G1000 te organiseren en dat experiment 
wetenschappelijk te onderzoeken. Mijn ministerie verleent ook steun aan de 
trekkers van het initiatief voor buurtrechten in Amsterdam. Ik verwacht dat deze 
discussie op meer plekken in het land gaat spelen. Waar nodig zal ik ook daar 
steun verlenen vanuit de bovengenoemde experimentenregeling, die onderdeel 
uitmaakt van een agenda lokale democratie. Zodra de experimentenregeling is 
uitgewerkt informeer ik de Kamer. 
 
2 Wat bedoelt u met de extra bestuurlijke ondersteuning van het Rijk waar 6   
gemeenten ‘die achterblijven’ op kunnen rekenen? In welke concrete gevallen 
kunnen gemeenten een beroep doen op deze steun?  
Antwoord: Gemeenten die  niet de noodzakelijke maatregelen kunnen treffen 
om de decentralisaties in het sociaal domein in samenhang te kunnen uitvoeren, 
krijgen extra bestuurlijke ondersteuning. Dit wordt vormgegeven via de 
Transitiecommissie Sociaal Domein die gemeenten ‘die achterblijven’ faciliteert 
en gemeenten van advies voorziet.  
Ook worden bestuurders van gemeenten op andere wijzen ondersteund bij de 
Verslag LvVrAntw_BiZa_34000-VII (antwoorden schone versie) (2)  1/28 

bij uw Kamer aanhangig. Ook indien de behandeling in de beide Kamers op 
korte termijn wordt afgerond en de Wrr daarna in het Staatsblad wordt 
geplaatst, zal de Wrr niet meer op 1 januari 2015 in werking kunnen treden. De 
Wrr bepaalt immers dat zij in werking treedt met ingang van de eerste dag van 
de vierde kalendermaand na de datum van uitgifte van het Staatsblad waarin zij 
wordt geplaatst. Voor het overige verwijs ik kortheidshalve naar mijn eerder 
genoemde brief van 19 september jl. 
 
6 Welke invulling beoogt u te geven aan de referendumcommissie? 7   
Antwoord: De referendumcommissie heeft een aantal wettelijke taken: zij 
bepaalt de datum waarop een referendum plaatsvindt en bepaalt hoe de 
referendumvraag van de voorliggende wet wordt aangeduid. Daarnaast ontvangt 
en beoordeelt de commissie subsidieaanvragen van maatschappelijke 
initiatieven die het publieke debat in Nederland over de aan het referendum 
onderworpen wet willen bevorderen. Voorts verstrekt de commissie feitelijke 
informatie aan de kiezer over de voorliggende wet en handelt zij 
bezwaarschriften af. 
 
7 In hoeverre voorziet u dat het bevorderen van de doe-democratie noopt tot het 8   
aanpassen van wet- en regelgeving? Zo ja, welke wet- en regelgeving?  
Antwoord: Momenteel zijn er nog geen dusdanig knellende regels bekend dat dit 
noopt tot het aanpassen van wetgeving. Ik blijf hier echter actief en alert op. In 
2015 komt er een onderzoek naar mogelijke knelpunten rondom de ontwikkeling 
van de lokale democratie in de gemeentewet. Ik ben momenteel bezig met het 
opstellen van een agenda lokale democratie. Deze agenda zal ik voor het einde 
van het jaar naar uw Kamer sturen. Tevens is er in samenwerking met Platform 
31 een experimenteerprogramma ontwikkeld waarin gemeenten en burgers een 
casus van knellende regelgeving kunnen aandragen. Dit hoeft niet per se 
wetgeving te zijn. Per casus zal gezocht worden naar een effectieve oplossing 
voor de betrokken partijen. De ervaring leert dat dit primair leidt tot het anders 
omgaan met regelgeving, eventueel het aanpassen van lokale regelgeving, maar 
zelden tot aanpassing van wetgeving. 
  
 
8 Waar moet aan worden gedacht als het gaat om "consultatieve democratie"? 8   
Aan wat voor experimenten moet worden gedacht? Wat gebeurt daarmee? Wat 
is "G1000"?  
Antwoord: Met de term consultatieve democratie doel ik op democratische 
vormen waarin het gesprek en de dialoog tussen betrokkenen centraal staat in 
tegenstelling tot het debat en het uitwisselen van standpunten. Een G1000 is 
een ontmoeting van een grote groep inwoners van een wijk, gemeente of land 
waarin zij vanuit de principes van dialoog en open ruimte met elkaar het 
gesprek voeren over wat zij belangrijk vinden. Dit resulteert in een inhoudelijke 
agenda van een gemeenschap, welke enerzijds door de burgers zelf kan worden 
opgepakt en anderzijds een duidelijk signaal vormt aan bijvoorbeeld de 
gemeente over de prioriteiten. 
 
9 Hoeveel van de dienstverlening blijft, al dan niet naast digitaal, nog op de oude 8   
(niet digitale) manier bestaan? Welke mogelijkheden blijven er voor 
communicatie via loket, telefoon, papier etc.? Wat betekent dit voor de kosten 
dan wel de besparingen?  
Antwoord: Het adagium van dit kabinet is: Digitaal waar mogelijk, persoonlijk 
waar nodig. Vooralsnog blijven verschillende kanalen naast elkaar bestaan. 
Overheidsorganisaties maken zelf de keus in hoeverre ze meerdere 
mogelijkheden voor contact open laten. Sommige gemeenten, zoals Amsterdam 
kiezen voor de multikanalen-mogelijkheid. Andere gemeenten, zoals 
Molenwaard, gaan digitaal in combinatie met een persoonlijke aanpak daar waar 
Verslag LvVrAntw_BiZa_34000-VII (antwoorden schone versie) (2)  3/28 

12 Is uitbouw van de proef in Amsterdam en Utrechtse Heuvelrug ten aanzien van 8   
het digitaal leveren van overzichten van verstrekte gegevens uit de BRP 
mogelijk? 
Antwoord: Ja, dat is mogelijk. En ik zal gemeenten oproepen om  digitalisering 
in het burgerzakendomein meer te benutten, met name voor het realiseren van 
een voorziening voor het digitaal aanvragen en verstrekken van het overzicht 
met betrekking tot het gebruik van de Brp-gegevens.  
 
13 Hoeveel datasets binnen de (rijks)overheid worden nog niet actief aangeboden? 9   
Hoeveel van de 6.500 open datasets worden daadwerkelijk op een relevante 
manier gebruikt door private partijen? Welke maatschappelijke baten zijn 
inmiddels bereikt? Met hoeveel wil de regering het aantal verhogen in 2015? 
Antwoord: Momenteel wordt geïnventariseerd welke datasets binnen de 
rijksoverheid aanwezig zijn, deze inventarisatie zal in het voorjaar van 2015 
gereed  zijn. Aan de hand van de inventarisatie zal worden aangegeven welke 
datasets wanneer beschikbaar zullen worden gesteld. Overigens hanteert het 
kabinet als uitgangspunt bij de ontsluiting van datasets ‘open, tenzij’. Dit 
betekent dat alle gegevens waarover de overheid beschikt en waarop 
uitsluitingsgronden zoals zijn vastgelegd in de Wob of waar op de Wet 
bescherming van persoonsgegevens niet van toepassing zijn, beschikbaar zijn 
voor hergebruik door derden. Het proces om al deze data beschikbaar te stellen 
kost inzet van capaciteit en middelen. De maatschappelijke baten die met 
beschikbaarstelling worden gerealiseerd blijkenniet altijd 1-op-1 terug te voeren 
op hoe het hergebruik van datasets in de samenleving doorwerkt. Daarnaast 
bestaat er geen verplichting om hergebruik te melden. Dit maakt het moeilijk 
om de maatschappelijke baten (realistisch) te becijferen.  
  
14 Wat is het verband tussen het Actieprogramma Open Overheid en het (initiatief) 9   
wetsvoor-stel open Overheid? 
Antwoord: Het verband is dat de doelstelling in dezelfde richting wijst: het 
realiseren van een meer open overheid. Het initiatiefwetsvoorstel beoogt dit tot 
stand te brengen via wettelijke verplichtingen voor de overheid, terwijl het 
actieplan een aantal beleidsmaatregelen benoemt waarmee de overheid opener 
wordt. 
 
15 Geldt de afspraak uit het Regeerakkoord dat het WNT-niveau verlaagd wordt tot 9   
100% van het ministerssalaris nog onverkort? Zo nee, waarom niet? 
Antwoord: Ja, het wetsvoorstel Wet verlaging bezoldigingsmaximum WNT is op 
16 oktober 2014 door de Tweede Kamer aangenomen en heeft 1 januari 2015 
als beoogde inwerkingtredingsdatum. 
 
16 Wordt in 2015 het toepassingsbereik van de WNT uitgebreid voor het gehele 9   
personeel in de (semi)publiek sector? Zo ja, welke maatregelen worden daartoe 
ingezet ? Zo nee, waarom en wanneer zal dat dan wel gebeuren? 
Antwoord: Op dit moment wordt een beleidsverkenning uitgevoerd over het 
voornemen om de reikwijdte van de normering naar alle functionarissen in de 
publieke en semipublieke sector uit te breiden. De financiële en 
maatschappelijke gevolgen en het aantal mensen voor wie dit direct of indirect 
gevolgen heeft, spelen daarbij nadrukkelijk een rol. De conclusies daarvan zal ik 
volgens planning in de eerste helft van 2015 aan de Kamer sturen. Het kabinet 
zal daarbij dan – afhankelijk van de uitwerkingsrichting die het op basis van de 
beleidsverkenning zal kiezen – ook een vervolgproces schetsen, waarbij in de 
planning rekening zal worden gehouden met relatie tussen de voorbereiding van 
die uitwerkingsrichting en de evaluatie van de WNT. In elk geval zal 
besluitvorming worden gekoppeld aan de evaluatie van de WNT-1 en WNT-2. 
Daartoe zal voorafgaand aan besluitvorming een ex-ante evaluatie plaatsvinden 
Verslag LvVrAntw_BiZa_34000-VII (antwoorden schone versie) (2)  5/28 

van opdrachten, of door voorwaarden te stellen aan vergunningen of subsidies. 
De gemeente kan zelf ook een voorbeeldrol vervullen richting andere 
organisaties met een publieke taak, door de aanpak intern goed te organiseren 
en doordat lokale bestuurders bij incidenten ‘voor hun mensen’ gaan staan. 
De keuze voor preventie van frequent slachtofferschap en de inzet van 
omstanders komt voort uit onderzoek, waaruit blijkt dat er binnen elke sector 
een kleinere groep medewerkers vaker slachtoffer blijkt te zijn van agressie en 
geweld dan de rest en dat omstanders een belangrijke rol kunnen spelen.  
De resultaten van de recente Monitor agressie en geweld Openbaar Bestuur 
2014 laten zien dat de inspanningen die de afgelopen jaren zijn gepleegd op het 
gebied van agressie en geweld in deze sector hebben geleid tot een betere 
implementatie. Recente cijfers worden u binnen enkele weken toegezonden met 
de Nationale Enquête Arbeidsomstandigheden 2014. 
 
21 Kan nader worden geëxpliciteerd langs welke weg het Bureau 9 10 
Integriteitsbevordering Openbare Sector (BIOS) een bijdrage zal leveren aan het 
versterken van het integriteitsbewustzijn? Welke "doelen" zijn met het BIOS op 
dit punt afgesproken?  
Antwoord: BIOS is opgericht met als doel het bevorderen van integriteit(sbeleid) 
binnen de (semi)publieke sector door het bieden van ondersteuning in de vorm 
van praktische instrumenten, handreikingen en kennis. 
BIOS heeft de afgelopen jaren al op diverse manieren ingezet op het versterken 
van het integriteitsbewustzijn door middel van handreikingen, risicoanalyses, 
dilemmatrainingen en het beschikbaar stellen van kennis. Ook de komende 
periode zal BIOS dit blijven doen. Een voorbeeld is het ontwikkelen van een 
nieuwe dvd ter ondersteuning bij dilemmatrainingen, zowel voor ambtenaren als 
voor bestuurders. Deze zal in 2015 beschikbaar komen. 
 
De beoordeling van de subsidieaanvraag voor 2015, alsmede het bijbehorende 
activiteitenplan, moet nog plaatsvinden. 
 
22 Hoe zal het geven van wederzijdse inzicht in te ontwikkelen activiteiten tussen 9 10 
BZK en BIOS worden vormgegeven?  
Antwoord: Bestaande afstemmingsmomenten (subsidieaanvraag en 
verantwoording) alsmede tussentijdse overlegmomenten zijn daarvoor de 
aangewezen manier. Daarnaast zal worden ingezet op een jaarlijks breed 
overleg over te ontwikkelen activiteiten voor het komende jaar. 
 
23 Bent u er, zoals u schreef in TK 30984, nr. 12, van overtuigd dat Nederland er 10   
goed voorstaat wanneer 33 procent van de organisaties geen of een zeer 
gebrekkig integriteitsplan heeft? Zo nee, wat is volgens u de juiste procentuele 
indicatie van een geheel goed beeld van Nederland?  
Antwoord: Ja, in mijn brief (TK 30985, nr. 12) heb ik inderdaad aangegeven dat 
ik, op basis van een breed palet aan beschikbare informatie, van mening ben dat 
Nederland er voor het geheel goed voor staat. Dit beeld is gebaseerd op diverse 
indicatoren variërend van internationale vergelijkingen, tot implementatie van 
specifieke beleidsvereisten (wettelijk en basisnormen) en beleving van 
ambtenaren.  
Zo geeft de Monitor Integriteit 2012 een veelomvattend beeld van de mate 
waarin organisaties aandacht hebben voor integriteit, zowel in hun beleid als in 
hun organisatiecultuur. En in internationale vergelijkingen zoals de Corruption 
Perception Index van Transparancy International staat Nederland al jaren in de 
top van best presterende landen. Het rapport van de Europese Commissie over 
Nederland laat een zelfde beeld zien. Het door mij gesubsidieerde BIOS wordt in 
dat rapport zelfs als best-practice aangemerkt. 
Op onderdelen blijft echter ruimte voor verbetering. Dat geeft de 
Verslag LvVrAntw_BiZa_34000-VII (antwoorden schone versie) (2)  7/28 

worden de op de taakstelling vrijgespeelde middelen doorgeschoven naar 2018 
tot en met 2022, terwijl er blijkens de structurele injectie in de AIVD nu extra 
capaciteit en gelden nodig zijn om de ontstane dreiging het hoofd te bieden? 
Antwoord: Het budget voor de AIVD voor 2015 is met € 213 mln. hoger dan het 
ooit geweest is. Op het apparaatbudget wordt dit jaar en volgend jaar een 
onderuitputting verwacht. Oorzaak is onder andere gelegen in een hogere 
personele uitstroom dan aanvankelijk geraamd als gevolg van de taakstelling op 
de AIVD in het regeerakkoord van Rutte-II. Deze verwachte onderuitputting  is 
doorgeschoven naar latere jaren, om een deel van de taakstelling te dekken. 
Deze onderuitputting heeft geen directe relatie met de structurele  verhoging 
van €25 mln. 
 
28 Waarom wordt er over 2014 zowel een bedrag naar de toekomst verschoven 12   
zijnde vrijgespeelde middelen als wel een bedrag ter grootte van de helft 
daarvan toegevoegd aan de begroting als voorfinanciering van middelen ten 
behoeve van de invulling van het restant taakstelling AIVD? 
Antwoord: Voor de invulling van de restanttaakstelling van de dienst zijn vanuit 
de BZK-begroting middelen (€ 5 mln.) aan de dienst ter beschikking gesteld. 
Vervolgens is voor de invulling van het restanttaakstelling van de dienst, totaal 
€ 10 mln. binnen het artikel doorgeschoven naar de jaren 2018 tot en met 2022. 
 
29 Hoeveel openbare lichamen, bedrijfsvoeringsorganisaties en gemeenschappelijke 14   
organen op grond van de Wet gemeenschappelijke regelingen bestaan er 
momenteel? Hoeveel daarvan bestaan al langer dan 1 respectievelijk 2 
raadsperiodes en hoeveel daarvan zijn dit jaar na de 
gemeenteraadsverkiezingen aangegaan? 
Antwoord: Om zicht te krijgen op de bestaande samenwerkingsverbanden heeft 
onderzoeksbureau OBMC alle ‘verbonden partijen’ in de gemeentebegrotingen 
van 2012 geïnventariseerd. Daarin zijn ook samenwerkingsverbanden 
opgenomen waar de gemeente een bestuurlijk en financieel belang in heeft. Uit 
de informatie die alle (in 2012: 415) gemeenten hebben opgenomen in de 
paragraaf verbonden partijen van de gemeentebegroting 2012 blijkt dat er 512 
gemeenschappelijke regelingen zijn: 
 
 
 
Het is niet bekend welke gemeenschappelijke regelingen al langer dan 1 of 2 
raadsperiodes bestaan omdat de inventarisatie in 2012 een momentopname 
betreft. Het is ook niet bekend welke gemeenschappelijke regelingen na de 
gemeenteraadsverkiezing in 2014 zijn aangegaan. 
 
30 Kunt u een top-10 geven van gemeenten met het grootste aantal 14   
samenwerkingsverbanden, en daarbij aangeven hoeveel daarvan op grond van 
de Wgr zijn, hoeveel privaatrechtelijk vormgegeven zijn, en, per gemeente, 
hoeveel raadsleden c.q. collegeleden deel uitmaken van de respectievelijke AB's 
en DB's? 
Verslag LvVrAntw_BiZa_34000-VII (antwoorden schone versie) (2)  9/28 

algemene uitkering, specifieke uitkeringen en het eigen belastinggebied). 
 
33 Hoe doet de transitiecommissie haar werk? Treedt zij op wanneer zij constateert 14   
dat gemeenten niet goed uitvoering (kunnen) geven aan haar taken in het 
sociaal domein of gebeurt dit enkel wanneer gemeenten een verzoek doen?  
Antwoord: De Transitiecommissie Sociaal Domein (TSD) heeft tot taak te bezien 
of gemeenten de noodzakelijke bestuurlijke, organisatorische en financiële 
maatregelen treffen om de decentralisaties in het sociaal domein in samenhang 
te kunnen uitvoeren. Zij maakt hierbij in beginsel een eigen afweging over bij 
welke gemeenten zij langs gaan. Op dit moment is de commissie bezig met een 
quick scan naar de voorgang van de voorbereidingen bij gemeenten. Deze scan 
moet leiden tot advisering over ondersteuning, alternatieve werkwijzen, 
aanpassingen of noodzakelijk geachte maatregelen om knelpunten weg te 
nemen.  
 
Daarnaast kunnen gemeenten  zichzelf melden met een specifieke vraag of 
knelpunt/belemmering rondom de voortgang, of van bestuurlijke, financiële en 
organisatorische aard in relatie tot het sociaal domein. Ik heb dit ook als zodanig 
toegezegd tijdens het Eerste Kamerdebat over de Wmo2015.  
 
Daarnaast is de afspraak gemaakt dat de betrokken bewindspersonen met hun 
vragen ten aanzien van knelpunten bij gemeenten ook bij de TSD terecht 
kunnen.   
 
34 In hoeveel gevallen heeft de transitiecommissie sociaal domein geconstateerd 14   
dat gemeenten niet de benodigde bestuurlijke, organisatorische en of financiële 
maatregelen heeft getroffen om de decentralisaties uit te voeren? Welke 
gemeenten betrof dit en op welke manier schoten zij tekort?  
Antwoord: De transitiecommissie is pas recentelijk ingesteld. Tijdens de 
regietafel van 15 oktober jongstleden heeft de commissie zich gepresenteerd en 
is er gesproken over het werkplan. Het is te vroeg om nu al een beeld te geven 
van de werkzaamheden. De transitiecommissie verwacht in december 2014 een 
eerste rapportage op te leveren over de voortgang van haar werkzaamheden. 
Hierover zal ik de TK dan informeren. 
 
35 Uit hoeveel personen bestaat de transitiecommissie en hoeveel gemeenten kan 14   
deze transitiecommissie tegelijkertijd van hulp voorzien?  
Antwoord: De transitiecommissie bestaat uit drie personen. Daarnaast is voor de 
uitvoering van de werkzaamheden ambtelijke ondersteuning beschikbaar. Mijn 
verwachting is  dat alle gemeenten die ondersteuning nodig hebben of hulp 
wensen ook daadwerkelijk hulp ontvangen. 
 
36 Hoe wordt meetbaar gemaakt dat de uitvoeringskracht van gemeenten, 14   
provincies en samenwerkende bestuursorganen verbetert? Welke concrete 
vorderingen zijn er? 
Antwoord: Het vermogen van bestuursorganen om hun taken en ambities te 
realiseren is van verschillende factoren afhankelijk en verschilt van gemeente tot 
gemeente, provincie of samenwerkingsverband. Het beoordelen daarvan heeft 
om die reden een sterk kwalitatief karakter en dient in eerste instantie plaats te 
vinden door de betreffende raden en staten. Hierbij kunnen zij verschillende 
meetinstrumenten benutten, zoals bestuurskrachtmetingen en initiatieven als 
“Waar staat je gemeente”. Uit een onderzoek van BMC uit 2010, waarin 56 
bestuurskrachtonderzoeken zijn onderzocht, blijkt dat de bestuurskracht van  
gemeenten als dienstverlener, deelnemer in samenwerking en als beheerder van 
een organisatie voldoende of hoger scoort. Uit het onderzoek van Abma: 
Beoordelen van gemeenten” (2012), waarin bestuurskrachtmetingen van 110 
gemeenten zijn onderzocht, blijkt dat de verbeteringen die gemeenten 
inbrengen naar aanleiding van een bestuurskrachtonderzoek, vooral 
operationeel van aard zijn en de dienstverlening (paspoorten, rijbewijzen, 
Verslag LvVrAntw_BiZa_34000-VII (antwoorden schone versie) (2)  11/28 

uitkering van het Gemeentefonds. Mochten bepaalde andere onderdelen in 2018 
niet passen binnen de dan geldende algemene kaders van het Gemeentefonds, 
moet naar een oplossing worden gezocht. Hiervoor zal tijdig onderzoek worden 
gestart. 
Een voorbeeld van een uitzondering  zijn de middelen voor de afbouw van het 
zittend bestand Wsw. Hierover zijn enige tijd geleden afspraken gemaakt tussen 
het Rijk en de gemeenten over een actuariële afbouw. Deze wijze van verdelen 
kan wel binnen de huidige integratie-uitkering, maar past niet binnen de 
algemene-uitkering. 
 
41 Hoeveel geld hebben alle gemeenten gezamenlijk als reserve opgenomen om de 15   
bezuinigingen die gepaard gaan met de decentralisaties op te vangen? Hoeveel 
procent van de bezuinigingen wordt hiermee gedekt?  
Antwoord: Het is niet bekend hoeveel alle gemeenten tezamen zullen reserveren 
in 2015. De begrotingen 2015 van gemeenten worden pas na 15 november 
2014 openbaar. Bovendien leveren gemeenten over specifieke reserveringen in 
de reguliere informatievoorziening geen gegevens aan het CBS en komen 
daarom geaggregeerd niet centraal beschikbaar. In algemene zin wordt van 
gemeenten niet verwacht dat ze incidentele reserves aanleggen om de 
structurele bezuinigingen, die gepaard gaan met decentralisaties op te vangen. 
Gemeenten zijn er overigens vrij in om daartoe wel te besluiten. Van gemeenten 
wordt wel verwacht dat ze hun nieuwe verantwoordelijkheden voor de jeugd, 
wmo en participatie beleidsmatig zo vormgeven dat het past binnen de 
beschikbare middelen.   
 
42 Kunt over de afgelopen vijf jaar aangeven hoeveel gemeenten in 15   
gemeenschappelijke regelingen samenwerkten?  
Antwoord: Alle gemeenten in Nederland werken in meer of mindere mate samen 
in gemeenschappelijke regelingen. Zie ook het antwoord op de vragen 29 t/m 
31. 
 
43 Hoeveel gemeenten werken met elkaar samen om de gedecentraliseerde taken 15   
in het sociaal domein taken uit te voeren?  
Antwoord: Alle 403 gemeenten maken deel uit van samenwerkingsverbanden 
voor de organisatie van de te decentraliseren taken in het sociaal domein. Er 
zijn 35 arbeidsmarktregio’s ingesteld waar alle gemeenten aan deelnemen. De 
regio’s voor de jeugdzorg en nieuwe Wmo worden op basis van vrijwillige 
samenwerking tussen gemeenten ingericht, waarbij gemeenten zelf bepalen 
welke taak in (boven)regionaal verband wordt georganiseerd. Zeer 
specialistische taken worden zonder uitzondering door alle gemeenten in 
(boven)regionaal verband georganiseerd.  
 
44 Kunt u per jaar aangeven hoeveel gemeenten de afgelopen vijf jaar een 15   
herindeling achter de rug hebben? Hoeveel gemeenten zijn daaruit ontstaan?  
Antwoord: Tussen 1 januari 2010 en 1 januari 2014 zijn 58 gemeenten 
opgeheven en 20 nieuwe gemeenten ingesteld. Indien de toevoegingen worden 
meegerekend (waarbij de ontvangende gemeente niet wordt opgeheven en 
derhalve ook niet opnieuw wordt ingesteld) zijn 60 gemeenten  betrokken 
geweest bij herindelingen die hebben geleid tot 22 gemeenten. Per 1 januari 
2015 worden 16 gemeenten opgeheven en 6 nieuwe ingesteld. Het totale aantal 
gemeenten per 1 januari 2015 is daarmee 393. 
 
Verslag LvVrAntw_BiZa_34000-VII (antwoorden schone versie) (2)  13/28 

bestuurskracht en/of de wijze waarop dit dient te gebeuren. Definitieve 
besluitvorming dient derhalve nog plaats te vinden. Ik vind het niet gepast 
vooruitlopend daarop te communiceren over mogelijke besluitvorming. 
 
47 Hoeveel gemeenten staan onder curatele? Bij hoeveel gemeenten dreigt dit?  15   
Antwoord: Voor het begrotingsjaar 2014 ontvangen vier gemeenten een 
aanvullende uitkering, zijnde Millingen aan de Rijn (laatste jaar), Boarnsterhiem 
(bijdrage over dat laatste jaar is verdeeld over de fusiegemeenten Heerenveen 
en Leeuwarden), Ten Boer (eerste jaar) en Lelystad met de specifieke ICL-
bijdrage. 
Jaarlijks besluiten de provinciale toezichthouders voor 1 januari van het 
volgende begrotingsjaar over het onder zogenaamd preventief financieel toezicht 
van gemeenten. Dat gebeurt op basis van de begrotingen die vóór 15 november 
door de gemeenteraden moeten zijn vastgesteld. Dit betekent dat ik op dit 
moment geen inzicht heb over welke gemeenten in 2015 onder preventief 
financieel toezicht komen te staan. 
Daarnaast kunnen gemeenten uiterlijk vóór 1 december voorafgaand aan het 
volgende begrotingsjaar een aanvullende uitkering (artikel 12) aanvragen als zij 
niet meer in staat zijn een structureel en reëel sluitende begroting vast te 
stellen. Dat gebeurt in de regel op basis van de besluitvorming in de 
gemeenteraad over de dan voorliggende begroting. Dit betekent dat ik op dit 
moment nog geen definitief zicht heb of en welke nieuwe gemeenten in 2015 
een beroep zullen doen op een aanvullende uitkering. 
Wel kan ik u  mededelen dat dit voorjaar de gemeente Muiden voor het jaar 
2015 al een verzoek tot een aanvullende uitkering bij mij heeft ingediend. De 
gemeente heeft versneld een aanvraag ingediend in verband met  de beoogde 
herindeling in 2016. Het streven is er op gericht om voor de zomer van 2015 tot 
besluitvorming over die aanvraag te kunnen komen- in afwijking van de normale 
procedure- en daarmee duidelijkheid te kunnen verschaffen vóór de beoogde 
herindeling. 
Daarnaast is mij bekend dat de gemeente Vlissingen van plan is voor 2015 een 
aanvraag voor een aanvullende uitkering in te dienen. 
Ik verwijs u verder naar mijn brief van 10 januari 2014 hierover aan uw Kamer 
(27581 nr. 48) en naar eerdere toezeggingen aan uw Kamer, dat ik eind van dit 
jaar, zodra ik over alle informatie beschik, u een overzicht zal doen toekomen 
van de bestaande en nieuwe artikel 12- gemeenten, alsmede van de gemeenten 
die in 2015 onder zogenaamd preventief financieel toezicht van de provincie 
komen te staan. 
 
48 Welk deel van het gemeentelijk budget komt tot besteding in 15   
gemeenschappelijke regelingen? Hoeveel gemeenten zijn er waarbij dit deel de 
helft respectievelijk twee derde overstijgt? 
Antwoord: Het financieel toezicht op gemeenten en intergemeentelijke 
gemeenschappelijke regelingen wordt door de provincie uitgeoefend. Mij zijn 
over de afgelopen jaren geen gegevens bekend over de gemeentelijke uitgaven 
aan samenwerking. 
 
49 Welke kosten zijn er afgelopen jaar gemaakt door gemeenten voor 15   
uitstapregelingen bij gemeenschappelijk regelingen? 
Antwoord: Hierover zijn geen gegevens bekend, omdat deze kosten  niet 
seperaat worden geregistreerd. 
 
50 Hoe wordt door elk van de provincies vormgegeven aan het provinciaal toezicht 15   
op bij gemeenschappelijke regelingen ingestelde openbare lichamen en andere 
samenwerkingsverbanden waarbij rechtspersoonlijkheid ontstaat?  
Antwoord: Mijn ministerie en de provincies beschikken over een 
gemeenschappelijk financieel toezichtkader (geactualiseerd in 2014) dat wordt 
Verslag LvVrAntw_BiZa_34000-VII (antwoorden schone versie) (2)  15/28 

noodzakelijke zorg ontvangen. Vanuit die gedachte heeft het kabinet gemeenten 
verzocht de samenwerkingsverbanden die worden ingericht ten behoeve van de 
decentralisaties zoveel mogelijk congruent in te richten. Dat maakt het komen 
tot een integrale aanpak en het afstemmen daarvan tussen de betrokken 
bestuurders eenvoudiger.  
Zie ook vraag 39. 
 
55 In welke mate wordt door of via uw ministerie gebruikt gemaakt van de Deense 15   
ervaringen bij de decentralisaties? 
Antwoord: Ik heb onlangs een werkbezoek aan Denemarken gebracht met 
staatssecretaris Van Rijn, staatssecretaris Teeven, Kinderombudsman Marc 
Dullaert en VNG voorzitter Jantine Kriens ter oriëntatie op de Deense 
ervaringen. Het zogenoemde ‘Deense-model’ blijkt niet volledig vergelijkbaar 
met de Nederlandse operatie: Denemarken veranderde het openbaar bestuur in 
2007 drastisch. De 14 provincies en 275 gemeenten die sinds 1970 
functioneerden, werden ingeruild voor 5 regio’s en 98 gemeenten van zo’n 
30.000 tot 35.000 inwoners. In Denemarken is daarmee een positieve omslag 
gemaakt: de decentralisatie van de jeugdzorg heeft in Denemarken geleid tot 
een betere publieke sector,die bijdraagt aan het welzijn van de inwoners. In 
Nederland is niet gekozen voor een soortgelijke herinrichting van het openbaar 
bestuur.  
 
56 Wanneer wordt de Agenda Stad naar de Kamer gezonden?  16   
Antwoord: Het kabinet streeft er naar om voor het zomerreces van 2015 een 
Agenda Stad aan de Tweede Kamer te sturen.  
 
57 Welke adviescolleges zijn betrokken bij de Agenda Stad? Hoe worden doublures 16   
voorkomen?  
Antwoord: Ten behoeve van de uitwerking van Agenda Stad is aan het Centraal 
Planbureau en het Planbureau voor de Leefomgeving gevraagd om een analyse 
op te stellen van de economische kracht van steden en stedelijke regio’s 
alsmede de rol en positie van het Rijk daarbij. Mede op basis van dit onderzoek 
zal in overleg met de Sociaal Economische Raad worden bezien of verder 
onderzoek op sociaal-economische thema’s in stedelijke gebieden nodig is (bijv. 
innovatie en kenniscirculatie en de aansluiting tussen onderwijs en 
arbeidsmarkt). De Raad voor het Openbaar Bestuur heeft in het werkprogramma 
2015 een onderzoek opgenomen naar democratische innovaties en nieuwe 
bestuurlijke praktijken voor de economische vitaliteit van stedelijke gebieden. 
Deze en andere adviezen worden benut voor het bepalen van de maatregelen in 
Agenda Stad. In de bovenstaande trajecten staan verschillende thema’s 
centraal; van doublures is geen sprake. Vanuit mijn coördinerende 
verantwoordelijkheid voor Agenda Stad zal ik zorg dragen voor afstemming 
tussen de trajecten. 
 
58 Herinnert u zich de antwoorden op de vragen van het lid Van Veen (TK 2013- 16   
2014, Aanhangsel 2159)?  
Ja: 
 
Hoe verhouden de daar gegeven antwoorden zich tot het bedrag dat op de 
begroting staat voor de Oorlogsgravenstichting?  
In de begroting vindt u dat in 2013 €6,176 miljoen subsidie is verstrekt aan de 
Oorlogsgravenstichting. Dat is als volgt opgebouwd: De structurele subsidie 
bedroeg €2,646 miljoen. Daarnaast is een incidentele subsidie verstrekt van 
€1,93 miljoen voor de uitbreiding van Ereveld Loenen en het onderhoud aan de 
paden en een incidentele subsidie van €1 miljoen voor de vorming van een fonds 
Verslag LvVrAntw_BiZa_34000-VII (antwoorden schone versie) (2)  17/28 

62 Hoeveel fte, gerelateerd aan onderzoekscapaciteit (analisten en bewerkers) en 20 21 
operationele inzet (zoals bijvoorbeeld extra mensen en middelen voor 
observatie- en de volgploegen) zijn bij de AIVD gecreëerd (of worden dat) door 
de structurele injectie die in het voorjaar werd aangekondigd? 
Antwoord: Uw kamer (Kamerstukken II, 30977, nr. 104) is op 30 juni jl. 
geïnformeerd over de structurele verhoging van het budget van de AIVD met € 
25 mln. Dit als gevolg van het dreigingsbeeld ten aanzien de jihadgang Syrië en 
Irak, cyberdreigingen en de buitengrenzen van Europa. De hiermee 
samenhangende aanpassingen van de formatie van de AIVD wordt momenteel 
uitgewerkt. Het extra aantal fte dat is gerelateerd aan de onderzoekscapaciteit 
en operationele inzet is nog niet definitief bepaald. 
 
63 Hoe concreet is het voornemen om de AIVD en de MIVD te huisvesten op een 20 21 
co-locatie? Hoeveel van de beoogde besparing van 11 miljoen euro wordt 
daarmee gerealiseerd?  
Antwoord: Als vervolg op de intentie die mijn collega van Defensie en ik hebben 
uitgesproken en waarover u met kamerstuk 30977, nr. 104 bent geïnformeerd, 
wordt dit najaar een samenwerkingsovereenkomst getekend tussen de beide 
verantwoordelijke secretarissen-generaal en de directeur-generaal van het 
Rijksvastgoedbedrijf i.o. Deze samenwerkingsovereenkomst vormt de aanzet tot 
de verdere uitwerking van het voornemen om de beide diensten gezamenlijk te 
huisvesten. De inzet van mij is om een substantieel deel van de resterende 
taakstelling te dekken door de co-locatie. De haalbaarheid hiervan wordt op dit 
moment gezamenlijk door Defensie en BZK onderzocht. 
 
64 Waarop is het bedrag van het beperkte deel van de taakstelling dat niet gedekt 21   
wordt door co-locatie gebaseerd, gegeven het feit dat onderzoek naar de 
gezamenlijke huisvesting nog niet is afgerond? In hoeverre wordt hierbij ook 
rekening gehouden met financiële tegenvallers bij het zoeken en/of geschikt 
maken van een (nieuwe) locatie?  
Antwoord: Het beperkte deel van de taakstelling dat niet gedekt kan worden 
door de co-locatie is het verschil tussen het saldo van de taakstelling (€ 34 
structureel) enerzijds en het totaal van de  gerealiseerde en nog te verwachten 
dekking vanuit de maatregelen (pakket € 23 mln. en co-locatie) anderzijds. 
In de verdere uitwerking naar de gezamenlijke huisvesting zullen zowel 
financiële als bouwtechnische  risico’s worden onderkend.  
 
65 Hoeveel van de extra 25 miljoen euro die beschikbaar wordt gesteld voor de 21   
AIVD wordt naar verwachting gebruikt voor het invullen van de 11 miljoen euro 
besparing die nog niet is gerealiseerd?  
Antwoord: Zoals ik in vraag 60 heb aangegeven is de intentie uitgesproken om 
een groot deel van de taakstelling van € 11 mln. in te vullen middels 
gezamenlijke huisvesting. Naar de exacte omvang van de opbrengst en het 
moment waarop deze beschikbaar kan komen, wordt op dit moment onderzoek 
verricht.  
 
66 Kunt u een actuele stand van zaken geven van het aantal mensen dat is 21   
vertrokken naar Syrië om deel te nemen aan de Jihad? Hoeveel van hen is 
momenteel actief in Syrië en hoeveel van hen is teruggekeerd? In hoeveel 
gevallen gaat het om minderjarigen?  
Antwoord: Er zijn 140 personen uitgereisd, waarvan ongeveer 30 zijn 
teruggekeerd en 18 zijn omgekomen. Momenteel zijn ruim 100 personen uit 
Nederland met jihadistische intenties actief in Syrië. Over nadere details kunnen 
in het openbaar geen mededelingen worden gedaan. 
 
67 Hoe vaak is het gelukt om te voorkomen dat iemand afreisde naar Syrië om deel 21   
te nemen aan de Jihad?  
Verslag LvVrAntw_BiZa_34000-VII (antwoorden schone versie) (2)  19/28 

van collega-diensten, die vaak nog niet bekend zijn bij commerciële IT-
beveiligingsbedrijven. 
 
Binnen de nationale politie zijn teams ingericht die in het kader van artikel 60 
van de Wiv 2002 werkzaamheden verrichten voor de AIVD. Deze diensten zijn 
de vooruitgeschoven posten van de AIVD en daarmee de ogen en oren in het 
land. De samenwerking met deze ‘artikel 60-diensten’ wordt sinds enige jaren 
geïntensiveerd. In dat kader heeft de AIVD in samenwerking met de nationale 
politie een programma voor kwaliteitsontwikkeling in gang gezet.  
 
De AIVD en MIVD trekken op steeds meer onderzoeksterreinen gezamenlijk op. 
Het combineren van de verschillende expertises heeft niet alleen inhoudelijke 
meerwaarde, maar komt ook de efficiency ten goede. De AIVD en MIVD maken 
gebruik van elkaars inlichtingen om tot completere producten te komen. Een 
goed voorbeeld van de samenwerking is de oprichting van een 
gemeenschappelijke eenheid voor Signals Intelligence (Sigint) en 
cyberactiviteiten. Ten slotte zal ook de gezamenlijke huisvesting van de diensten 
leiden tot versterking van de samenwerking. 
 
72 Kunt u onderbouwen dat er sprake is van een flinke oploop in de verplichtingen 22   
in 2015, tot uiting komend in het apparaat, en dat vervolgens weer gevolg wordt 
gegeven aan de taakstelling?  
Antwoord: Bij apparaatsbudgetten is in de regel het verplichtingenbudget gelijk 
aan het uitgavenbudget. Vanaf 2015 heeft de AIVD additionele middelen 
ontvangen (op artikel 2.1 Apparaat) en omdat de oploop in taakstelling pas in 
latere jaren is (zie vraag 60), leidt dat in 2015 tot een toename van het budget 
ten opzichte van 2014, waarna het uitgavenbudget weer afneemt. 
 
73 Wat is de stand van zaken met betrekking tot de financiering van e- 24   
overheidsvoorzieningen? Heeft de Nationaal Commissaris Digitale Overheid al 
een passend governance-  en financieringsarrangement opgesteld? Zo nee, 
wanneer wel?  
Antwoord: In het Nationaal Beraad  Digitale Overheid van 30 september jl. is 
besloten de voorgestelde governance verder in te richten, dit wordt de komende 
periode nader uitgewerkt. Ten aanzien van het meerjarig 
financieringsarrangement is de afspraak dat de NCDO deze samen met het 
Nationaal Beraad Digitale Overheid opstelt ten behoeve van besluitvorming bij 
Voorjaarnota 2015. 
 
74 Welk percentage inwoners van Nederland is niet in staat hun zaken digitaal te 24   
regelen omdat zij niet bedreven zijn in het werken met een computer?  
Antwoord: In het kader van Digitaal 2017 heb ik onderzoek laten doen naar de 
zelfredzaamheid van mensen (‘De digitale zelfredzaamheid van de burger’, 
Utrecht, september 2013). Uit dit onderzoek blijkt dat 75-80% van de 
onderzochte personen mensen digitaal zelfredzaam is, 95% digitaal zelfredzaam 
is met ondersteuning en 5% niet zelfredzaam is. Bij dit onderzoek is uitgegaan 
van de handelingen als informatie zoeken, een afspraak maken of 
internetbankieren.  
 
75 Hoe vaak zijn persoonsgegevens uit de BRP in 2014 automatisch verstrekt aan 24   
de SILA? 
Antwoord: Tussen 1 januari en 31 augustus 2014  zijn er afgerond 740.000 
berichten verstrekt aan de SILA. In heel 2013 waren dat 1,1 miljoen berichten.  
 
76 Waarom wordt de mogelijkheid om een beperking te zetten op verstrekking van 24   
persoonsgegevens uit de BRP niet actiever onder de aandacht gebracht? 
Verslag LvVrAntw_BiZa_34000-VII (antwoorden schone versie) (2)  21/28 

minister van SZW heb ik het Digitale Hulpplein financieel mogelijk gemaakt. 
 
Voor alle ondersteuningsvragen geldt dat professionals en vrijwilligers een 
belangrijke rol spelen bij het ontsluiten van de informatie. Zij moeten voldoende 
toegerust zijn om mensen op een goede manier te helpen of door te verwijzen. 
Websites als regelhulp.nl en het Digitale Hulpplein zijn daar een goed hulpmiddel 
bij. Voor de vraag over de inschatting van de kosten verwijs ik naar het 
antwoord op vraag 9. 
 
79 Krijgt de Kamer voordat het kabinet een beslissing neemt over het eID-stelsel 25   
nog een statusupdate hiervan? Zo ja, wanneer?   
Antwoord: Ja, samen met een stand van zaken en eventuele keuze tot het 
publieke eID middel, zal een status update over het eID stelsel worden 
meegestuurd naar de Kamer. Het streven is  i rond de jaarwisseling naar uw 
Kamer te sturen. 
 
80 Acht de regering het nog mogelijk dat er maar één middel komt nu zij spreekt 25   
over één of meer eID-middelen.?  Hoeveel van deze middelen zullen naar 
verwachting van de regering publiek zijn en hoeveel privaat? Zullen alle 
middelen zowel voor toegang tot publieke diensten als voor toegang tot private 
diensten te gebruiken zijn? In hoeverre zal er hierbij onderscheid zijn tussen 
publieke en private middelen?  
Antwoord: Het kabinet heeft hiertoe nog geen besluit genomen. Uw Kamer 
wordt hierover tijdig geïnformeerd, het streven is dit mee te nemen in de 
statusupdate eID (zie vraag 79).   
 
81 Zijn er na 2015 ook inspanningen van de regering te verwachten om de 25   
regeldruk en administratieve lasten te verminderen? 
Antwoord: In de begroting van BZK stopt de financiële reeks voor de 
vermindering van regeldruk na 2015. Dit hangt samen met de filosofie van de 
regeldrukaanpak dat deze steeds meer geïnternaliseerd moet raken bij de 
vakdepartementen, waardoor er steeds minder algemene en coördinerende 
inspanning nodig zou hoeven zijn. De systeemtoets die Actal dit najaar uitvoert 
zal inzichtelijk maken of deze internalisatie op dit moment ook voldoende 
plaatsvindt. 
 
82 In hoeverre heeft het recente ACTAL-rapport over regeldruk door (wettelijke) 26   
drempels bij groei bedrijven invloed op het uitgezette beleid? In hoeverre wordt 
dat beleid aangepast?   
Antwoord: Het kabinet waardeert het dat Actal dit onderzoek heeft uitgevoerd. 
Het feit dat er in de Nederlandse wetgeving een groot aantal drempels 
voorkomt, vloeit voort uit het proportionaliteitsbeginsel. Dat betekent dat het 
Nederlandse beleid erop gericht is om kleine ondernemers zoveel mogelijk te 
ontlasten en waar mogelijk vrijstellingen te geven. Dit staat bekend als het 
“think small first” principe dat door velen, waaronder ook Actal bepleit wordt. Dit 
neemt niet weg dat het onderzoek een aantal nuttige aanknopingspunten biedt 
om wet- en regelgeving verder te vereenvoudigen en te harmoniseren. Daar 
gaat het kabinet in 2015 mee aan de slag. Dit geschiedt ook met een Europese 
invalshoek. Deze is ook van belang aangezien veel drempels een Europese 
oorsprong hebben. Ook constateert Actal dat de voorlichting over drempels in 
wet- en regelgeving beter kan. Met digitale regelhulpen en voorlichting via 
ondernemersplein.nl zet het kabinet daarop in.  
 
83 Hoe wordt het beleidseffect gemeten nu het de ambitie van het kabinet is om de 26   
regeldruk dusdanig te verminderen dat in 2017 ca. 2,5 mld. euro kan worden 
bespaard? Waar slaat deze besparing neer? Wat is het tussendoel voor 2015 en 
2016? 
Verslag LvVrAntw_BiZa_34000-VII (antwoorden schone versie) (2)  23/28 

schap.  
Navraag bij de VNG leert dat circa twintig gemeenten een dergelijke gemeente-
lijke uitkeringsregeling hadden vastgesteld. Maar noch VNG noch mijn ministerie 
hield bij om hoeveel personen het ging. Dit is namelijk een gemeentelijke 
aangelegenheid. 
  
89 Hoe groot is de aangiftebereidheid van werknemers met een publieke taak?  34   
Antwoord: In 2011 gaven medewerkers in de publieke sector aan dat bij 7% van 
de incidenten aangifte wordt gedaan (Agressie en geweld tegen werknemers 
met een publieke taak; Onderzoek voor Veilige Publieke Taak 2007 - 2009 – 
2011). Bij medewerkers in het openbaar bestuur werd in 2014 bij acht procent 
van de incidenten aangifte gedaan. Bij politieke ambtsdragers wordt in 13% van 
de gevallen aangifte gedaan (Monitor Agressie en geweld Openbaar Bestuur 
2014). 
 
90 Hoe vaak waren politieke ambtsdragers in 2013 en 2014 betrokken bij 34   
schendingen van de integriteit?  
Antwoord: Voor de beantwoording van deze vraag zijn alleen indicatieve 
gegevens over de jaren 2010-2012 beschikbaar. Het onderzoek dat prof. 
Zouridis (2013, Tilburg University) in opdracht van mijn ministerie verrichtte 
naar knelpunten en oplossingen bij integriteitsonderzoek in Nederland gaf het 
volgende beeld over rapportages waarin in de vraagstelling of de conclusies 
verwezen wordt naar (vermoedelijke) integriteitsschendingen: in totaal 19 
onderzoeksrapporten in 2010, 16 in 2011, en 14 in 2012. Het ging daarbij om 
zowel politiek ambtsdragers (voornamelijk) als om topambtenaren.  
Daarnaast bevat de Monitor Integriteit (2012) enkele cijfers over het aantal 
integriteitsonderzoeken naar ambtenaren en naar politieke ambtsdragers op 
decentraal niveau. In 2011 betrof het acht onderzoeken naar de decentrale 
politieke ambtsdragers. Dit beeld is echter minder volledig dan het onderzoek 
van Zouridis aangezien niet alle overheidsorganisaties de monitor hebben 
ingevuld. De Monitor Integriteit 2016 zal opnieuw een beeld geven van het 
aantal onderzoeken. 
 
91 Wat bedoelt u ermee dat binnen het programma Veilige Publieke Taak ‘meer dan 35   
voorheen het accent zal liggen op de implementatie en borging van de aanpak 
op landelijk, regionaal en lokaal niveau en de eigen verantwoordelijkheid van de 
werkgever’?  
Antwoord: Het programma VPT heeft in de afgelopen periode onderzoek gedaan 
en instrumenten voor de aanpak ontwikkeld en beschikbaar gemaakt. Het komt 
nu aan op de implementatie hievan binnen alle organisaties met een publieke 
taak.   
Uiteindelijk is de individuele werkgever op basis van de Arbowet 
verantwoordelijk voor het garanderen van een veilige werkplek voor 
werknemers. Bestuurders en leidinggevenden binnen de organisaties met een 
publieke taak hebben hierin hun eigen rol en taak om de aanpak daadwerkelijk 
te implementeren en borgen. Via de 16 VPT-regio’s wisselen werkgevers goede 
voorbeelden uit en maken zij afspraken met politie en OM over aangifte, 
opsporing en vervolging. Het Expertisecentrum VPT ondersteunt bestuurders en 
werkgevers met kennis en advies. Dat deze aanpak effect heeft blijkt wel uit de 
verschillende monitors. Om die reden blijf ik de VPT-regio’s de komende jaren 
ondersteunen.  
Naast gemeenten spelen overigens ook de (bestuurders bij) vakdepartementen 
en de provincies een belangrijke rol om landelijke, regionale en lokale 
werkgevers met een publieke taak te stimuleren om werk te maken van de 
aanpak van agressie en geweld tegen hun werknemers. 
In de afrondende fase van het programma VPT, dat in 2007 is gestart met 
onderzoek en ontwikkeling, dienen de vakdepartementen het stokje voor de 
implementatie en borging van aanpak van agressie en geweld tegen (hun) 
medewerkers met een publieke taak over te nemen. Vanuit mijn coördinerende 
Verslag LvVrAntw_BiZa_34000-VII (antwoorden schone versie) (2)  25/28 

oplossen van bevindingen. Daarnaast is er beheerbudget voor de technische 
aansluiting van de bij de Wet Aangewezen Bestuursorganen (ABO’s) die de 
eerste helft van 2015 zullen aansluiten (SVB, UWV, ZINL en IND). De RNI is 
vooral opgezet om de ABO’s over betere informatie te kunnen laten beschikken 
en daardoor beter te kunnen laten samenwerken bij hun taakuitvoering. 
 
98 Hoe kan het agentschap BPR in 2019 een teruggang van bijna 50% in de 48   
uitgaven opvangen, zonder de dienstverlening aan te tasten? Is dit enkel te 
verklaren door de verlenging van de geldigheidsduur van reisdocumenten en zijn 
de kosten grotendeels afhankelijk van de productie? 
Antwoord: BPR maakt in 2019 minder materiële kosten. Als gevolg van de 
invoering van de tienjarige geldigheidsduur voor paspoorten en 
identiteitskaarten voor volwassenen in 2014, zal het aantal uitgegeven 
documenten vanaf 2019 gedurende vijf jaar fors lager zijn dan in de jaren 
daarvoor. De vanaf 2014 uitgegeven documenten voor volwassenen zijn dan 
immers nog vijf jaar geldig. Daardoor zal BPR van 2019 tot en met 2023 minder 
uitgeven aan de productie en personalisatie van paspoorten en 
identiteitskaarten. Door het lagere aantal aanvragen zal BPR in deze jaren ook 
minder legesopbrengsten ontvangen. Op 10 maart 2014 heb ik uw Kamer over 
deze systematiek geïnformeerd in mijn beantwoording van schriftelijke vragen 
van de vaste commissie voor Binnenlandse Zaken (Kamerstuk II 2013/2014 25 
764, nr. 76). De teruggang in de uitgaven heeft dus niet te maken met een 
verminderde kwaliteit van de dienstverlening. 
 
99 Kunt u de kasschuif toelichten die wordt toegepast t.a.v. de taakstelling op de 52   
AIVD? Wat verklaart de intensivering van 9 mln euro in 2019? 
Antwoord: Zoals in vraag 27 is aangegeven wordt een deel van de meevaller op 
het personeelsbudget doorgeschoven naar latere jaren ten behoeve van de 
invulling van de restant taakstelling in die jaren. 
De € 9 mln. in 2019 op artikel 2.2 (Geheim) betreft geen intensivering, maar 
extrapolatie van het budget.  
 
100 Wat is, gezien de ambities van het kabinet met betrekking tot de e-overheid, de 53   
reden dat aan "Informatiebeleid en ontwikkeling e-overheidsvoorzieningen en 
betrouwbare levering van e-overheidsvoorzieningen" structureel steeds minder 
wordt uitgegeven?  
Antwoord: Er is minder budget beschikbaar voor ontwikkeling en beheer van e-
overheidsvoorzieningen. Dit leidt er onder andere toe dat een rem is gezet op 
(door)ontwikkeling van deze voorzieningen. Het beschikbare budget wordt 
gericht ingezet voor de voorzieningen die het belangrijkst zijn voor de 
dienstverlening aan burgers en bedrijven en om de ambities van het kabinet op 
dat vlak te kunnen verwezenlijken.  
 
101 Wanneer is het kabinet klaar zich te beraden over de uitvoering van de motie- 58   
Schouw en Taverne (TK 33400 VII nr. 23) met een verzoek om een wetsvoorstel 
in te dienen om de Zondagswet in te trekken? 
Antwoord: In reactie op de motie over het intrekken van de Zondagswet heeft 
de regering per brief van 16 oktober jl. (Kamerstukken II, 2014D37626) gemeld 
dat er over de feitelijke werking van de Zondagswet weinig bekend is. De 
regering acht het daarom van belang eerst de werking van de wet te 
onderzoeken. Onderzocht zal worden hoe de Zondagswet in de praktijk 
functioneert en hoe dat wordt ervaren. Daarnaast zal worden geïnventariseerd 
wat de gevolgen van intrekking van de Zondagswet zullen zijn, en hoe dat wordt 
ervaren. De Kamer zal over de uitkomsten van het onderzoek nader worden 
geïnformeerd. 
 
102 Waarom wordt de motie-Heijnen (TK 32467 nr. 20) om jaarlijks binnen 60 61   
dagen na de publicatie van de jaarrapportage van het College voor de Rechten 
Verslag LvVrAntw_BiZa_34000-VII (antwoorden schone versie) (2)  27/28 

