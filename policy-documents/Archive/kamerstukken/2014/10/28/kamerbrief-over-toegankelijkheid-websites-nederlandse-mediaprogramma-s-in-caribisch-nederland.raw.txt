> Retouradres Postbus 20011 2500 EA Den Haag 
 
Directie KR 
De Voorzitter van de Tweede Kamer der Staten-Generaal 
Ministerie van Binnenlandse 
Postbus 20018 
Zaken en Koninkrijksrelaties 
2500 EA  Den Haag 
Turfmarkt 147 
Den Haag 
Postbus 20011 
2500 EA  Den Haag 
www.rijksoverheid.nl 
www.facebook.com/minbzk 
www.twitter.com/minbzk 
Kenmerk 
2014-0000571496 
  
Uw kenmerk 
Datum 28 oktober 2014 
 
Betreft Toegankelijkheid websites NPO en commerciele omroepen in 
Caribisch Nederland 
 
 
 
 
 
 
 
De regering is bij motie van Kamerlid Hachchi (TK, 33 750-IV, nr. 15) verzocht een 
oplossing te zoeken waardoor de inwoners van de BES-eilanden dezelfde toegang 
tot Nederlandse websites krijgen als de inwoners van het Europese deel van 
Nederland. Ik heb in een brief aan de Tweede Kamer toegezegd de 
contentaanbieders te wijzen op het feit dat Saba, Statia en Bonaire behoren tot 
het land Nederland, en dat inwoners van Saba, Statia en Bonaire dezelfde toegang 
zouden moeten kunnen hebben tot programma’s als inwoners van het 
Nederlandse vasteland. 
 
Ik heb een brief aan de Nederlandse Publieke Omroep (NPO) en de Vereniging van 
Commerciële Omroepen (VCO) verzonden met het verzoek de IP-nummers die 
gebruikt worden in Caribisch Nederland op de “whitelist” te zetten waardoor zij 
dezelfde toegang hebben tot de websites als in Europees Nederland.  
 
De huidige IP-adressen in Caribisch Nederland wijken nu af van de IP-adressen 
van het Europese deel van Nederland. Daardoor worden zij als buitenlands 
beschouwd en dit heeft als gevolg dat de inwoners van de eilanden in CN geen 
toegang hebben tot sommige Nederlandse mediaprogramma’s op het internet. Dit 
was overigens ook al het geval voor de transitie van 10-10-10. Veelal zijn IP-
adressen gebonden aan de regio waar ze zijn uitgegeven. 
Dit betekent bijvoorbeeld dat een niet-Europees IP-adres dat toegang tot een 
Europees adres probeert te krijgen, wordt geblokkeerd. Bij een omroep heeft het 
vaak ook te maken met auteursrechten die tot een regio zijn beperkt.  
 
 
 
 
 
 
 
 
 
 
 
Pagina 1 van 2 
  
 

