TWEEDE KAMER DER STATEN-GENERAAL 
 
Vergaderjaar 2014/15 
 
 
34 010 Wijziging van de Wet op het voortgezet onderwijs, de Wet op de 
expertisecentra, de Wet medezeggenschap op scholen en de Wet voortgezet 
onderwijs BES ter modernisering en vereenvoudiging van de normen voor 
onderwijstijd in het voortgezet onderwijs 
 
 
Nr.  Nota naar aanleiding van het verslag 
 
 
Ontvangen 
 
Ik heb met belangstelling kennisgenomen van het verslag van het voorbereidend 
onderzoek door de vaste Commissie voor Onderwijs, Cultuur en Wetenschap. De leden 
van de verschillende fracties ben ik erkentelijk voor hun inbreng. Het doet mij genoegen 
dat de leden van de VVD-, PvdA-, SP-, CDA-, D66-, ChristenUnie- en SGP-fractie met 
interesse, belangstelling of instemming hebben kennisgenomen van dit wetsvoorstel. In 
deze nota naar aanleiding van het verslag ga ik, mede namens de staatssecretaris van 
Economische Zaken, in op de vragen en opmerkingen in het verslag. Daarbij wordt de 
indeling van het verslag als uitgangspunt genomen.  
 
1. Urennorm 
 
De leden van de VVD-fractie vragen hoe de scholen hun voortgang per leerjaar duidelijk 
kunnen blijven maken aan de leerling en hun ouders. Zij willen voorkomen dat er in het 
eindexamenjaar voor leerlingen extra druk ontstaat omdat stof nog moet worden 
ingehaald.  
Per schooljaar (bijvoorbeeld schooljaar 2015/2016) moet de school, bijvoorbeeld via 
Vensters voor Verantwoording, aan leerlingen en ouders inzichtelijk maken hoeveel 
onderwijstijd per opleiding (vmbo, havo, vwo) cumulatief is gerealiseerd, en hoe het 
totaal aantal uren is verdeeld over de verschillende leerjaren van betreffende opleiding. 
Omdat dit elk jaar gebeurt, is er steeds sprake van een zo actueel mogelijk beeld. 
Daardoor worden scholen, ouders en leerlingen niet pas in het examenjaar 
geconfronteerd met eventueel nog in te halen lesstof. Indien het om enigerlei reden 
wenselijk is gemiste leerstof in enig schooljaar in te halen, kan dit in het volgende 
schooljaar gebeuren. De situatie dat in het eindexamenjaar voor leerlingen extra druk zou 
ontstaan omdat er nog lesstof moet worden ingehaald, zal zich niet behoeven voor te 
doen wanneer het bevoegd gezag zich bewust is van het belang dergelijke extra druk te 
voorkomen en wanneer het indien nodig tijdig maatregelen treft. 
 
 W10321.NAV 
1 

het mogelijk om ook wat betreft het aantal uren onderwijstijd maatwerk te bieden. 
Sommige leerlingen hebben minder uren nodig, voor andere leerlingen is extra 
onderwijstijd wenselijk. Dat kunnen zij doen binnen de bestaande bekostiging. 
 
Het wetsvoorstel regelt alleen dat scholen programma’s moeten aanbieden die voldoen 
aan de urennormen per opleiding. Of leerlingen die deelnemen aan 
excellentieprogramma’s verplicht kunnen worden ‘alle overuren op school te blijven’ is bij 
uitstek iets waarover op schoolniveau, beleidsmatig met instemming van de 
medezeggenschapsraad van de school en in individuele gevallen in overleg tussen school 
en ouders en leerlingen, afspraken gemaakt moeten en kunnen worden.  
 
De leden van de VVD-fractie vragen daarnaast hoe de regering de didactische variatie – 
met name gericht op ICT-mogelijkheden in de toekomst waar we nu nog geen zicht op 
hebben – vertaald ziet in een goede definitie. 
Juist omdat we per definitie nog geen zicht (kunnen) hebben op (ICT-) mogelijkheden in 
de toekomst, kiest de regering ervoor geen wettelijke definitie van onderwijstijd op te 
stellen, maar met enkele criteria globale kaders te geven voor schooleigen keuzes (waar 
de medezeggenschapsraad van de school mee moet instemmen), zoals is beschreven in 
paragraaf 4 van de Memorie van Toelichting bij het onderhavige wetsvoorstel.  
 
Tot slot vragen de leden van voornoemde fractie of het wetsvoorstel ruimte biedt voor 
het volgen van een gerenommeerde Massive Open Online Course (MOOC) door excellente 
twaalfjarigen.  
Het inzetten van MOOCs is een didactische mogelijkheid waarmee sommige scholen 
momenteel ervaring opdoen. Het is goed dat scholen erover nadenken van deze 
mogelijkheid gebruik te maken, zeker ook in het kader van excellentietrajecten. Voorop 
staat dat een onderwijsactiviteit onder de verantwoordelijkheid van de school moeten 
worden uitgevoerd en dat de school dus aanspreekbaar is op inhoud, vorm en uitvoering 
van die activiteit. Het zal moeten blijken of scholen die verantwoordelijkheid kunnen 
nemen voor de inpassing van MOOCs in het onderwijsprogramma. De 
medezeggenschapsraad van de school moet vooraf instemmen met het inplannen van 
bepaalde soorten onderwijsactiviteiten als onderwijstijd. Of excellente twaalfjarigen een 
MOOC, waarvoor de school (didactisch) verantwoordelijk is, kunnen volgen, is dus bij 
uitstek iets wat op schoolniveau afgesproken moet en kan worden. Ten slotte moet 
achteraf niet blijken dat een bepaalde nieuwe onderwijsactiviteit een negatief effect heeft 
gehad op de kwaliteit of opbrengsten van het onderwijs: als dat het geval is, zal dat voor 
de inspectie aanleiding zijn de school daarop aan te spreken. 
 
De leden van de PvdA-fractie vragen of met dit wetsvoorstel nu een definitief einde gaat 
komen aan het verschijnsel “ophokuren”.  
Ja, het verschijnsel ‘ophokuren’, waarmee wordt bedoeld dat leerlingen alleen maar om 
aan de urennorm te voldoen door de school worden verplicht op school aanwezig te zijn 
zonder dat er onderwijs of begeleiding wordt geboden, zou met dit wetsvoorstel tot het 
verleden moeten behoren. Overigens is het niet uit te sluiten dat leerlingen wel eens 
aanwezig moeten zijn bij een onderwijsactiviteit die ze zelf minder interessant vinden, 
maar waarvan de school (i.c. betreffende leraren) het vanuit onderwijskundige redenen 
 W10321.NAV 
3 

Na enkele jaren werd de haalbaarheid van deze 1040-urennorm echter ter discussie 
gesteld. De door de regering ingestelde Commissie Onderwijstijd stelde daarom in 2008 
3
voor deze norm te versoepelen en in alle leerjaren uit te gaan van 1000 uur. In de 
parlementaire behandeling van het wetsvoorstel dat de aanbevelingen van de Commissie 
Onderwijstijd uitwerkte, gaf een Kamermeerderheid er echter de voorkeur aan om de 
gewenste versoepeling van de urennorm op een andere manier te realiseren, namelijk 
door in elk leerjaar 60 ‘maatwerkuren’ (onderwijsactiviteiten die wel voor alle leerlingen 
toegankelijk zijn, maar niet voor alle leerlingen verplicht) volledig mee te kunnen laten 
4
tellen als onderwijstijd. Dit werd bij amendement geregeld. 
 
De nu voorgestelde urennormen per opleiding zijn de som van de huidige urennormen 
per leerjaar, minus twee maal veertig uur in de eerste twee leerjaren. Het onderscheid 
tussen ‘maatwerkuren’ en ‘reguliere onderwijstijd’ komt te vervallen. 
 
Ook vragen de leden van de SP-fractie of de regering uiteen kan zetten hoe de 
financiering is berekend om scholen in staat te stellen aan de wettelijke verplichtingen 
van de onderwijstijd te voldoen.  
Er is geen directe relatie tussen de bekostiging en de urennorm. Met het wetsvoorstel 
worden geen hogere eisen ten aanzien van onderwijstijd gesteld, deze worden juist 
verruimd en geflexibiliseerd. 
 
De leden van de SP-fractie vragen in hoeverre er een kans bestaat dat met het invoeren 
van onderwijstijd over de gehele opleiding, individuele leerlingen substantieel minder 
lesuren ontvangen gedurende een schoolopleiding, bijvoorbeeld wanneer leerlingen 
gedurende een schoolcarrière een overstap maken naar een andere leerweg.  
Het is zeer waarschijnlijk dat het wetsvoorstel ertoe leidt dat er leerlingen zullen zijn die 
minder onderwijstijd zullen volgen dan dat zij op grond van de huidige wettelijke kaders 
zouden moeten volgen. Bij een deel van die leerlingen zal dit substantieel minder uren 
zijn. Daarbij kan bijvoorbeeld worden gedacht aan toptalenten die zo snel door het 
programma heen kunnen dat zij eenvoudigweg minder uren nodig hebben en het 
programma versneld doorlopen. De regering acht dit niet alleen verdedigbaar, maar ook 
wenselijk. Het doel van het wetsvoorstel is immers om scholen in de gelegenheid te 
stellen daadwerkelijk maatwerk te bieden aan leerlingen, ook voor wat betreft de 
hoeveelheid uren onderwijstijd. Leerlingen kunnen voor het ene vak meer tijd nodig 
hebben dan het ‘reguliere’ aantal uren, terwijl zij voor andere vakken juist minder tijd 
nodig zouden kunnen hebben. Het is de didactische verantwoordelijkheid van school en 
docent om te bepalen of leerlingen die niet het reguliere programma (behoeven te) 
volgen erbij gebaat zijn dat zij een onderwijsprogramma volgen met minder uren, of dat 
zij ‘vrijkomende’ uren benutten voor bijvoorbeeld verdieping, verbreding, verrijking of 
extra ondersteuning. 
 
Met de voorgestelde nieuwe wettelijke kaders voor onderwijstijd zijn er inderdaad minder 
wettelijke waarborgen dat leerlingen die gedurende een schoolcarrière een overstap 
maken naar een andere leerweg, daadwerkelijk de normatief voor een opleiding 
                                           
3
 Commissie Onderwijstijd (2008), De waarde van een norm. 
4
 Kamerstukken II, 2010-2011, 32 640, nr. 2 (voorstel van wet) resp. nr. 28 (amendement). 
 W10321.NAV 
5 

voort te zetten. Waar het om gaat is dat dit bewuste professionele keuzes zijn, passend 
bij identiteit en visie van de school, bij de talenten, interesses, ambities, mogelijkheden 
en leerstijlen van de leerlingen en bij de toekomstige behoeften en mogelijkheden in het 
onderwijs. Dat is in lijn met het onderwijsbeleid van de afgelopen jaren, dat erop is 
gericht het veld meer aan te spreken op de eigen professionaliteit. De wettelijke 
bepalingen inzake onderwijstijd bieden hiervoor duurzame kaders. 
 
De leden van deze fractie vragen voorts in hoeverre dit wetsvoorstel het mogelijk maakt 
om bijvoorbeeld tijds- en plaatsonafhankelijk onderwijs mee te laten tellen voor de 
urennorm, bijvoorbeeld via programma’s waarbij de docent op afstand mee kijkt met 
leerlingen, met hen kan communiceren via de computer en aanwijzingen kan geven, als 
begeleide onderwijstijd.  
Deze mogelijkheden, waarbij sprake moet kunnen zijn van directe interactie tussen 
leerling en leraar en waarbij de daadwerkelijk deelname van de leerling aan deze 
activiteit geregistreerd (‘gelogd’) moet worden, zijn er momenteel ook al, al werd dit tot 
en met schooljaar 2012/2013 ‘geclausuleerd’ tot maximaal 60 uur per schooljaar. Vanaf 
dit schooljaar kan op schoolniveau op basis van professionele keuzes en de didactische 
verantwoordelijkheid van school en docenten, worden afgesproken in hoeverre men van 
deze mogelijkheid gebruik gaat maken. 
 
De leden van de D66-fractie constateren dat met dit wetsvoorstel de wettelijke urennorm 
per opleiding geregeld wordt, in plaats van per leerjaar en per leerling en vragen of dit 
betekent dat per jaar bekeken wordt of een opleiding de urennorm haalt. Deze leden 
noemen het volgende voorbeeld: Er is halverwege het jaar lesuitval in een havo-1 klas. 
Moet die uitval dan gecompenseerd worden met extra lesuren in, bijvoorbeeld, havo-5 
tijdens datzelfde jaar of kan lesuitval in havo-1 het volgende jaar bij havo-2 
gecompenseerd worden, zo vragen deze leden.  
Op basis van de registratie per schooljaar kunnen eventuele (verwachte) tekortkomingen 
tijdig inzichtelijk worden, zodat dit reeds in het volgende schooljaar ‘gerepareerd’ kan 
worden. Zo wordt het tekort hersteld bij de groep leerlingen waarbij dat tekort is 
opgetreden. Om het voorbeeld van de vraag te gebruiken: indien er aanleiding is lesuitval 
in schooljaar 2015/2016 in havo-1 in te halen, kan dat in schooljaar 2016/2017 in havo-2 
gebeuren, en niet in schooljaar 2015/2016 in havo-5. 
 
Hoe is de voorgestelde wijziging anders dan de “cohortbenadering”, zo vragen de leden 
van de D66-fractie. In de memorie van toelichting bij het wetsvoorstel is te lezen dat 
indien bij het toezicht en de handhaving zou worden uitgegaan van cohorten, voor elk 
cohort gedurende de hele schoolloopbaan (nominaal vier, vijf of zes jaren) de 
5
geprogrammeerde en gerealiseerde onderwijstijd geregistreerd zou moeten worden”. 
Het huidige wetsvoorstel “verplicht scholen om jaarlijks te registreren hoeveel uren 
onderwijstijd per leerjaar zijn geprogrammeerd en zijn gerealiseerd”. Indien een havo-
school volgens de benadering van dit wetsvoorstel dit vijf jaar lang doet, beschikt deze 
school dan niet over dezelfde gegevens als het bij de “cohortbenadering” zou hebben, zo 
vragen de leden van deze fractie. 
                                           
5
 pagina 6 memorie van toelichting 
 W10321.NAV 
7 

wetsvoorstel regelt niet of, en zo ja welke, leerlingen bepaalde lessen niet behoeven te 
volgen, dat is bij uitstek een professionele beslissing van de betreffende leraar of leraren. 
Een leerling kan dus wel degelijk door school of leraar worden verplicht een 
onderwijsactiviteit te volgen waar hij of zij niet zo veel zin in heeft, maar dat is dan 
gebaseerd op professionele afwegingen van leraren, en niet omdat het een recht of plicht 
is volgend uit de wet. 
 
De leden van de ChristenUnie-fractie vragen of scholen voldoende financiële ruimte en 
personeel hebben om dit individuele maatwerk te kunnen bieden.  
Ja, scholen hebben de ruimte om op dit punt eigen afwegingen te maken en hier 
financiële middelen en personeel voor in te zetten. Dit wetsvoorstel vergroot de 
beleidsruimte die scholen hiervoor hebben. 
 
De leden van de SGP-fractie vragen waarom de regering in het kader van de 
modernisering van de onderwijstijd niet overwogen heeft het aantal uren onderwijstijd te 
heroverwegen, juist met het oog op het creëren van extra ruimte voor 
kwaliteitsverbetering. Deze leden vragen in dit kader een reactie van de regering op het 
6
feit dat Nederland wat betreft het aantal uren onderwijstijd ruim boven het OESO -
gemiddelde zit en op bevindingen die aangeven dat een reductie van het aantal uren een 
stimulans voor kwaliteit kan betekenen.  
Een wettelijke urennorm heeft niet alleen betekenis voor de kwaliteit van het onderwijs, 
maar ook voor de breedte en omvang van het onderwijsprogramma. De wettelijke 
urennormen zijn gebaseerd op de huidige breedte en omvang van het curriculum. Er is 
geen aanleiding die breedte ter discussie te stellen, en dus de urennorm als zodanig 
evenmin, temeer daar het onderhavige wetvoorstel scholen in de gelegenheid stelt 
hiervan op basis van professionele overwegingen van af te wijken. Bovendien kunnen 
urennormen van verschillende landen niet één op één met elkaar vergeleken worden, 
zodat het OESO-gemiddelde een enigszins vertekend beeld geeft. Zo is de Nederlandse 
‘definitie’ van onderwijstijd veel breder dan die in andere landen, waar alleen ‘traditionele’ 
lessen meetellen als onderwijstijd. In Nederland kunnen meer kwalitatief goede 
onderwijsactiviteiten volledig meetellen als onderwijstijd. Ook voor wat betreft het 
onderwijssysteem en bijvoorbeeld de opleiding van leraren is sprake van verschillen 
tussen landen.  
 
2.  Dagennorm 
 
De leden van de VVD-fractie willen weten of deze indeling mogelijk consequenties heeft 
voor de normjaartaak van leraren. Kunnen leraren in het ene jaar meer en in het andere 
jaar minder worden ingezet, vragen deze leden.  
Het wetsvoorstel heeft geen directe gevolgen voor de normjaartaak van leraren. Hoe 
leraren over de jaren heen worden ingezet, is immers onderwerp van gesprek op de cao-
tafel en tussen werkgevers en werknemers onderling, niet van de onderwijswetgeving.  
 
Ook vragen de leden van de VVD-fractie hoe de regering oordeelt over flexibele vrije 
dagen voor leerlingen en experimenten daarmee.  
                                           
6
 OESO: Organisatie voor Economische Samenwerking en Ontwikkeling. 
 W10321.NAV 
9 

Om mee te tellen als onderwijstijd, moeten onderwijsactiviteiten onderdeel uitmaken van 
het onder verantwoordelijkheid van de school waar de leerling is ingeschreven verzorgde 
onderwijsprogramma, dat is gericht op de onder meer in kerndoelen, exameneisen en 
algehele wettelijke doelstellingen vastgelegde onderwijsdoelen. Deze school, in het 
bijzonder degene onder wiens verantwoordelijkheid de activiteit wordt uitgevoerd 
(iemand die voldoet aan de bekwaamheidseisen die op de betreffende activiteit van 
toepassing zijn) moet hierop aanspreekbaar zijn. Bovendien moet de inspectie er toezicht 
op kunnen houden. Ten slotte moet de onderwijsactiviteit binnen de kaders van de 
Leerplichtwet worden uitgevoerd. Zoals hierna zal worden betoogd, kan daarbij volgens 
de regering een eigentijdsere interpretatie gegeven worden van ‘geregeld schoolbezoek’ 
en ‘les en praktijktijd’. Dat laat echter onverlet dat onder de Leerplichtwet 1969 (verder: 
Leerplichtwet) met recht en rede niet alles mogelijk is.  
 
De leden van de VVD-fractie vragen hoe de regering aankijkt tegen spreekuren voor 
docenten binnen de gestelde wettelijke kaders?  
Het oordeel over de wenselijkheid van een dergelijke aanpak dient primair op 
schoolniveau te worden geveld.  
 
Voornoemde leden vragen voorts hoe de regering in dit kader aankijkt tegen alle ICT-
mogelijkheden. Hoe flexibel is het voorliggende wetsvoorstel voor situaties die we nu niet 
kunnen inschatten, zo vragen deze leden.  
Zoals in de vorige paragraaf beschreven zijn de wettelijke kaders voor onderwijstijd 
bewust globaal gehouden, zodat zij voldoende flexibel zijn voor situaties, bijvoorbeeld op 
het gebied van ICT, die we nu nog niet kunnen inschatten. 
 
Tot slot vragen de leden van de VVD-fractie of de definitie van onderwijstijd niet beter in 
een algemene maatregel van bestuur gedefinieerd kan worden en hoe de definitie zich 
verhoudt tot uitwerking in de inspectiekaders.  
De ‘wettelijke definitie’ van onderwijstijd op het niveau van de WVO is in feite zeer 
algemeen: de school (formeel het bevoegd gezag) is ervoor verantwoordelijk, de 
onderwijsactiviteiten moeten worden uitgevoerd onder verantwoordelijkheid van daartoe 
inzetbaar personeel en ze moeten bijdragen aan de onderwijsdoelen van de school. Dit 
geeft buitengewoon veel ruimte om op schoolniveau, met instemming van de 
medezeggenschapsraad, eigen keuzes te maken. Een nadere definitie bij AMvB zou deze 
ruimte juist inperken. 
 
De leden van de SP-fractie vragen of een les die plaats vindt onder de 
verantwoordelijkheid van een docent die niet zelf aanwezig is in de klas, valt binnen de 
kaders van onderwijstijd.  
Om gezien te worden als onderwijstijd, moet een onderwijsactiviteit worden verzorgd 
onder de verantwoordelijkheid van iemand die op grond van artikel 33 van de WVO 
onderwijs mag verzorgen. Wat ‘onder de verantwoordelijkheid’ precies inhoudt kan per 
situatie verschillen. Het is in elk geval van belang dat degene die verantwoordelijk is, 
aanspreekbaar is op het leerproces en de leeropbrengsten, dat hij of zij indien nodig in 
het leerproces van de leerling kan ingrijpen en dat er interactie mogelijk is tussen hem of 
haar en de leerling. Omdat het gaat om maatwerk en professionele overwegingen, is het 
 W10321.NAV 
11 

het reguliere, in beginsel voor alle leerlingen toegankelijke, onder verantwoordelijkheid 
van de school waar de leerling is ingeschreven verzorgde onderwijsprogramma, dat is 
gericht op de onder meer in kerndoelen, exameneisen en algehele wettelijke 
doelstellingen vastgelegde onderwijsdoelen en dat wordt uitgevoerd onder 
verantwoordelijkheid van iemand die daartoe op grond van artikel 33 van de WVO 
inzetbaar is. Naar verwachting zal ook in de toekomst het grootste deel van de 
(onderwijs)tijd in een schoolgebouw worden doorgebracht.  
 
De leden van de SGP-fractie vragen eveneens of de regering de analyse deelt dat het aan 
de school is om de onderwijstijd op zodanige wijze in te vullen dat aan de wettelijke 
voorwaarden dienaangaande wordt voldaan en dat bij twijfel over de invulling niet de 
leerplichtambtenaar, maar de inspectie onderzoek dient te verrichten. 
De inspectie ziet toe op de kwaliteit van het onderwijsprogramma, de leerplichtambtenaar 
ziet erop toe dat leerlingen het onderwijs volgen dat zij geacht worden te volgen. De 
inspectie richt zich dus op de school, de leerplichtambtenaar op de ouders / verzorgers en 
de leerling. Bij twijfel over de kwalitatieve invulling van de onderwijstijd, oftewel over de 
kwaliteit van het onderwijsprogramma, is dan ook inderdaad in eerste instantie de 
inspectie aan zet om hiernaar onderzoek te verrichten. 
 
De leden van voornoemde fractie vragen of de wetgeving naar het oordeel van de 
regering voldoende is toegesneden op de situatie waarin wegens chronische 
aandoeningen of beperkingen permanent behoefte is aan een combinatie van zorg en 
onderwijs. 
Ja, in dergelijke situaties voorziet het wetsvoorstel, evenals de huidige wettelijke regeling 
dat doet. De voorgestelde urennorm ziet immers op het door de school ten minste aan te 
bieden onderwijsprogramma, niet op het door de individuele leerlingen ten minste te 
volgen onderwijsprogramma. Als een leerling in de gelegenheid wordt gesteld om een 
programma te volgen dat voldoet aan de urennorm per opleiding, kan daar op basis van 
onderwijskundige (of, zoals in deze gevallen medische) afwegingen van afgeweken 
worden, zodat hij of zij niet het volledige programma (op de school) behoeft te volgen. 
Ook ontstaan er meer (wettelijke) mogelijkheden voor afstandsonderwijs, hetgeen voor 
deze leerlingen een uitkomst kan zijn. 
 
4.  Verantwoording, toezicht en handhaving 
 
De leden van de VVD-fractie vragen hoe de verantwoording over de lestijd aan ouders er 
uitziet. Is het de regering vooral te doen om lesuitval tegen te gaan en inzichtelijk te 
maken of gaat het ook om de innovatieve kwalitatieve invulling ervan, zo vragen deze 
leden.  
Het gaat de regering om beide. Enerzijds moeten ouders en leerlingen ervan op 
aankunnen, dat de geprogrammeerde onderwijstijd ook daadwerkelijk wordt verzorgd en 
niet uitvalt. Dat biedt helderheid, zekerheid en stabiliteit. Anderzijds worden ouders en 
leerlingen – in elk geval via de medezeggenschapsraad van de school, die 
instemmingsrecht heeft op het soort onderwijsactiviteiten dat als onderwijstijd wordt 
aangeboden – betrokken bij de kwalitatieve, al dan niet innovatieve, invulling van die 
 W10321.NAV 
13 

urennorm van 700 uur uit te gaan, en blijft ook in het laatste jaar van het 
praktijkonderwijs een norm van 1000 uur van toepassing. 
 
De leden van de PvdA-fractie vragen of scholen aan scholieren die behoefte voelen aan 
meer begeleiding dan de urennorm nu garandeert, juist meer onderwijs kunnen bieden?  
De wettelijke urennormen zijn minimumnormen, dus méér onderwijstijd aanbieden is 
zonder meer mogelijk. Keuzes hieromtrent zijn de professionele didactische 
verantwoordelijkheid van school en leraren. 
  
De leden van de PvdA-fractie vragen voorts of het wetsvoorstel daar ook voldoende 
financiële ruimte voor biedt.  
Dit wetsvoorstel is budgettair neutraal voor ’s Rijks kas en heeft op macroniveau 
besparingen noch investeringen tot gevolg, dus dit wetsvoorstel als zodanig creëert geen 
extra financiële ruimte op macroniveau. Wel kunnen middelen op schoolniveau vrijvallen. 
Als immers niet meer ‘koste wat het kost’ in elk leerjaar aan een bepaalde norm voldaan 
behoeft te worden (een norm die bovendien over het gehele programma gerekend met 
80 uur verlaagd wordt), kunnen scholen zich deze planningskramp, ook in financiële zin, 
besparen. Op deze manier maakt het wetsvoorstel het beter mogelijk om op schoolniveau 
beschikbare middelen desgewenst anders in te zetten, bijvoorbeeld om meer begeleiding 
te bieden aan leerlingen die daar behoefte aan hebben. 
 
De leden van de PvdA-fractie vragen of het toezicht dat de regering voor ogen staat, ook 
betekent dat agendacontrole bij leerlingen, zoals de inspectie deze in het verleden wel 
gebruikte om het lesaanbod te controleren, voortaan niet meer zal plaatsvinden.  
Scholen zullen de geplande en gerealiseerde onderwijstijd moeten verantwoorden op het 
niveau van de opleiding, niet op het niveau van de individuele leerling. ‘Agendacontroles’ 
van leerlingen zijn daarvoor niet nodig. Overigens heeft de inspectie in het verleden bij 
het toezicht op onderwijstijd agenda’s van leerlingen gebruikt om een breed beeld te 
krijgen van de feitelijke praktijk ten aanzien van onderwijstijd: kwamen de formele 
roosters overeen met de feitelijke roosters voor leerlingen? Leerlingen werden dus niet 
zelf gecontroleerd, maar de agenda’s werden soms benut ter verificatie van de opgave 
van scholen. 
 
De leden van de SP-fractie vragen wat in praktische zin het exacte verschil is tussen een 
schooljaar en een leerjaar.  
Een schooljaar loopt van 1 augustus tot en met 31 juli in twee achtereenvolgende 
kalenderjaren, en is dus gerelateerd aan de kalender. Dit begrip wordt bijvoorbeeld 
gehanteerd in relatie tot de bekostiging, de begroting en de financiële verantwoording. 
Het schooljaar 2015/2016 loopt dus van 1 augustus 2015 tot en met 31 juli 2016. Een 
leerjaar daarentegen is een onderdeel van het onderwijsprogramma. Dit begrip wordt 
gebruikt om het curriculum te ordenen. Het havo-programma heeft bijvoorbeeld vijf 
leerjaren; in het vijfde havo-leerjaar doen havoleerlingen examen. 
 
De leden van de SP-fractie vragen in hoeverre door de onderwijsinspectie in de huidige 
situatie bij ‘iedere leerling’ toegezien wordt of er aan de onderwijstijd wordt voldaan, 
zoals wordt gesuggereerd in de memorie van toelichting op pagina 7. Voorts vragen deze 
 W10321.NAV 
15 

de eerste paragraaf van de memorie van toelichting beschreven is, is het doel daarvan 
drieledig. Zo zorgt een wettelijke urennorm voor stabiliteit, zekerheid en helderheid voor 
alle betrokkenen, onafhankelijk van de school die de leerling bezoekt. Daarnaast 
kwantificeert een wettelijke urennorm de omvang van het onderwijsprogramma, 
waarmee het een kader biedt voor het curriculum. Leerlingen moeten voldoende tijd 
krijgen om de leerstof te verwerven. Onderwijstijd is dan ook een belangrijke, hoewel 
zeker niet de enige, voorwaarde voor de kwaliteit van het onderwijs.  
 
De leden van de ChristenUnie-fractie merken op dat enkele kwalitatief goede scholen in 
het recente verleden zijn geconfronteerd met forse boetes vanwege een overtreding van 
de huidige urennorm. Deelt de regering het standpunt dat deze scholen niet gestraft 
mogen worden, zo vragen de leden.  
Rechtsstatelijk zou het niet juist zijn om nu met terugwerkende kracht anders te 
handelen dan destijds is gedaan. Destijds golden immers andere wettelijke kaders, en het 
was toen de verantwoordelijkheid van de inspectie om dáár op toe te zien en zo nodig te 
handhaven. 
 
De leden van de SGP-fractie vragen of de regering kan bevestigen dat, hoewel het 
toezicht zich niet zal richten op de naleving van de urennorm op cohortniveau, de 
juridische norm voor een cohort onverkort van toepassing is.  
Het stellen van een urennorm voor een gehele opleiding heeft inderdaad de intentie dat 
een leerling gedurende de vier, vijf of zes achtereenvolgende jaren dat hij of zij de 
(reguliere) VO-opleiding volgt, daadwerkelijk een programma kan volgen dat tenminste 
3700, 4700 respectievelijk 5700 uur omvat. In die zin is de urennorm dus inderdaad 
onverkort van toepassing op cohortniveau. Om de administratieve lasten voor scholen 
niet onnodig te verzwaren en uit praktische overwegingen, zoals geschetst in paragraaf 5 
van de Memorie van Toelichting bij het wetsvoorstel, wordt hier bij het toezicht echter 
niet uitgegaan van een cohort, maar van een schooljaar. 
 
De leden van de SGP-fractie vragen of de regering de mogelijkheid open laat dat de 
overheid sancties kan treffen wegens tekortkomingen in de naleving van de urennorm op 
cohortniveau, wanneer daarvoor op de een of andere manier gegronde aanwijzingen 
bestaan.  
Wanneer na vier, vijf of zes achtereenvolgende jaren vast komt te staan dat ten aanzien 
van een bepaald cohort bewust sprake is geweest van ernstige tekortkomingen, ook al 
werd op schooljaarniveau steeds wél voldaan aan de norm, kan de inspectie de school 
daar inderdaad op aanspreken, en handhavend optreden. 
 
De leden van voornoemde fractie vragen hoe bij de beoordeling of over alle leerjaren 
voldoende onderwijstijd is gerealiseerd, rekening gehouden wordt met leerlingen voor wie 
bijvoorbeeld wegens excellentie een verkorting van het onderwijsprogramma mogelijk is. 
Deze leden vragen waarom bij de voorgestelde urennormen niet de bepaling is 
opgenomen dat bepaalde factoren tot reductie van het aantal uren kunnen leiden.  
Het gaat erom dat alle leerlingen een opleiding kunnen volgen dat voldoet aan de op 
opleidingsniveau vastgestelde urennormen. Hiervan kan echter worden afgeweken. 
Leerlingen die minder uren nodig hebben voor het reguliere programma kunnen de 
 W10321.NAV 
17 

De leden van de CDA-fractie willen graag een nadere toelichting hoe vaak de 
onderwijsinspectie geprogrammeerde en gerealiseerde onderwijstijd gaat monitoren bij 
scholen, zodat niet pas aan het einde van de cyclus duidelijk is of er genoeg uren zijn 
gehaald of niet.  
In beginsel is de naleving van de wettelijke kaders voor onderwijstijd geen apart 
onderwerp meer voor monitoring door de inspectie. Alleen wanneer sprake is van 
tekortkomingen op het gebied van kwaliteit en onderwijsopbrengsten, kan dit voor de 
inspectie aanleiding zijn de school aan te spreken op de geprogrammeerde en 
gerealiseerde onderwijstijd. 
 
Voorts vragen de leden van deze fractie in hoeverre de registratie van de 
geprogrammeerde en gerealiseerde uren door de scholen makkelijker is dan in het oude 
systeem, met het oog op de administratieve lasten.  
De registratieplicht van de geprogrammeerde en gerealiseerde uren brengt geen 
verhoging van de lastendruk voor scholen met zich mee. Scholen verantwoorden zich via 
Vensters voor Verantwoording nu op opleidingsniveau over de geprogrammeerde en 
gerealiseerde onderwijstijd. Onderstaande tabel, afkomstig uit in paragraaf 5 van de 
Memorie van Toelichting, geeft hiervan bij wijze van illustratie een beeld, waarmee 
inzichtelijk wordt gemaakt hoe dit werkt.  
  
Schooljaar 2015/2016 Geprogrammeerd Gerealiseerd 
Havo-1 1000 985 
Havo-2 1010 1000 
Havo-3 990 985 
Havo-4 990 980 
Havo-5 755 755 
Totaal havo 4745 4705 
  
Scholen kunnen deze systematiek blijven gebruiken. 
 
De leden van de D66-fractie willen weten of overwogen is de urennormen voor 
onderwijstijd af te schaffen. Daarnaast vragen zij wat daarvan de gevolgen zouden zijn 
voor de administratieve lasten van scholen.  
Het is niet overwogen de wettelijke urennorm af te schaffen. Een wettelijke urennorm 
biedt stabiliteit, zekerheid en helderheid aan alle betrokkenen. Het afschaffen van de 
urennorm zou hier afbreuk aan doen, en zou bovendien kunnen leiden tot een toename 
van de (administratieve) lasten voor scholen. Immers: met een wettelijke urennorm 
weten ouders en leerlingen waar ze aan toe zijn. Bij gebrek hieraan zou elke school 
richting ouders en andere belanghebbenden niet alleen moeten verantwoorden hoeveel 
onderwijstijd is geprogrammeerd en gerealiseerd, maar ook waarom voor een bepaalde 
hoeveelheid onderwijstijd is gekozen.  
 
De leden van de PvdA-fractie informeren hoe vaak het voorkomt dat op scholen geen 
overeenstemming wordt bereikt met de medezeggenschapsraad over het soort 
onderwijsactiviteiten dat meetelt als onderwijstijd.  
 W10321.NAV 
19 

andere school te volgen, al worden daarvoor de mogelijkheden – zowel in technisch 
opzicht als voor wat betreft het toezicht – wel steeds groter. Daarmee kan het 
wetsvoorstel inderdaad bijdragen aan het oplossen van problemen die ten aan zien van 
toegankelijkheid en doelmatigheid ontstaan in krimpregio’s. 
 
De leden van de SGP-fractie vragen welke uitleg de regering, gelet op de inhoud en 
strekking van het wetsvoorstel, toekent aan de bepaling ‘in schooltijd verzorgd’. Zij 
menen dat deze bepaling onduidelijkheid kan oproepen, zeker wanneer in toenemende 
mate behoefte ontstaat om gebruik te maken van de mogelijkheden om maatwerk in 
onderwijsprogramma’s te bieden. Deze leden vragen voorts waarom de regering niet 
besloten heeft dit onderdeel te laten vervallen. 
De bepaling ‘in schooltijd verzorgd’ waarborgt dat leerlingen het onderwijs in reguliere 
schooltijden kunnen volgen, en dat leraren het onderwijs tijdens reguliere schooltijden 
kunnen verzorgen. Zo weten zij waar zij aan toe zijn. Het uitgangspunt ‘in schooltijd 
verzorgd’ biedt zo een zekere wettelijke bescherming ten aanzien van de werktijden voor 
leraren en leerlingen. Weliswaar ontstaan er onderwijsvormen waar sprake is van een 
meer hybride opvatting over ‘schooltijd’, maar daarvoor is het niet nodig de wettelijke 
bepaling ‘in schooltijd verzorgd’ te doen vervallen. ‘In schooltijd’ zou in de toekomst 
anders opgevat kunnen worden. Het is niet de intentie van dit wetsvoorstel om dit te 
regelen. 
 
De leden van de SGP-fractie vragen welke voornemens de regering heeft ten aanzien van 
de vereenvoudiging van het huidige artikel 6g, vierde lid. Zij vragen voorts of de regering 
in het kader van de vereenvoudiging van plan is niet langer het aantal onderwijsvrije 
dagen dat rondom de zomervakantie gepland kan worden, te reguleren. 
Dit zal worden geregeld bij AMvB. Deze AMvB zal, conform de geldende procedures voor 
wet- en regelgeving, voor advies worden voorgelegd aan de Raad van State nadat het 
onderhavig wetsvoorstel is aangenomen door het parlement. De regering is voornemens 
in de AMvB het volgende te regelen. 
 
Artikel 16 van het Inrichtingsbesluit W.V.O. kan inhoudelijk ongewijzigd blijven. Alleen de 
grondslag voor verschillende leden van het artikel zal moeten worden aangepast: dit was 
het tweede lid van artikel 22 WVO en wordt het derde of vierde lid van het nieuwe artikel 
6g1. Ook zijn enkele puur redactionele aanpassingen in dit artikel voorzien (volgorde van 
de artikelleden, hernummering). 
 
Artikel 17 van het Inrichtingsbesluit W.V.O. zal de verplichting voor het bevoegd gezag 
bevatten om bij een vijfdaagse schoolweek maximaal twaalf dagen per schooljaar aan te 
wijzen waarop geen onderwijs wordt verzorgd. Bij een zesdaagse schoolweek gaat het om 
maximaal dertien dagen. Deze dagen mogen, net zoals nu het geval is, niet samenvallen 
met de dagen waarop ingevolge andere bepalingen geen onderwijs wordt verzorgd 
(weekenden, feestdagen en het vastgestelde aantal vakantiedagen per jaar). De beoogde 
vereenvoudiging ten aanzien van deze twaalf of dertien ‘overige’ onderwijsvrije dagen, 
die scholen naar eigen inzicht verspreid over het jaar mogen inzetten, bijvoorbeeld als 
studiedagen of voor de opstart of afsluiting van het schooljaar, ziet op twee aspecten. 
Ten eerste is in de huidige situatie nog een beperkt aantal van deze dagen bij wet 
 W10321.NAV 
21 

