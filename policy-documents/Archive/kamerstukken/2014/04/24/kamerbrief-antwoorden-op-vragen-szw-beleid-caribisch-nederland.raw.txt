 
 
 
 
 
 
 
 
 
> Retouradres Postbus 90801 2509 LV  Den Haag 
 
 
De Voorzitter van de Eerste Kamer 
Postbus 90801 
der Staten-Generaal 
2509 LV  Den Haag 
Binnenhof 22  
Anna van Hannoverstraat 4 
T 070 333 44 44 
2513 AA  S GRAVENHAGE 
F 070 333 40 33 
2513AA22 
www.rijksoverheid.nl 
 
 
Onze referentie 
2014-0000051017 
 
Uw referentie 
154268.02u 
Datum  24 april 2014 
 
Betreft Kamervragen van de vaste commissie voor Koninkrijksrelaties 
 
 
Naar aanleiding van mijn brief van 20 maart 2014 – waarin ik vragen van de 
vaste commissie voor Koninkrijksrelaties aangaande het SZW-beleid in Caribisch 
Nederland heb beantwoord – heeft de voorzitter van de commissie mij nadere 
vragen doen toekomen. Met deze brief doe ik u mijn antwoorden toekomen. 
 
Aanvaardbaar voorzieningenniveau 
De commissie vraagt mij om uiteen te zetten wat een binnen Nederland 
aanvaardbaar voorzieningenniveau is en welke criteria worden gehanteerd bij het 
vaststellen daarvan. Tevens vraagt de commissie naar de wijze waarop de 
regering dit niveau wil bereiken en op welke termijn. 
 
Het sociale zekerheidsstelsel met bijbehorende niveaus is het aanvaardbaar 
voorzieningenniveau zoals dat op 10 oktober 2010 – op basis van met de 
vertegenwoordigers van de eilanden gemaakte afspraken – is neergezet. Hierbij is 
een  gezamenlijk  streven  uitgesproken om het wettelijk minimumloon en de 
uitkeringen in de toekomst verder te verbeteren binnen de randvoorwaarden van 
economische draagkracht, evenwichtige sociale verhoudingen en budgettaire 
ruimte.  
 
Om de sociaaleconomische situatie op de eilanden te verbeteren zijn ook 
flankerende maatregelen van belang. Zo heb ik onlangs besloten om structureel  
€ 600.000 aan het budget ‘integrale aanpak’ toe te voegen met het oog op het 
tegengaan van armoede en schuldenproblematiek. Hiermee beoog ik een 
stimulans te geven aan het eilandelijk armoedebeleid, waarvoor ook vanuit de 
zogeheten ‘vrije uitkering’ middelen beschikbaar zijn.  
 
De bestaande niveaus kunnen stapsgewijs worden verbeterd indien de relevante 
gegevens over het economisch draagvlak daartoe aanleiding geven. Zoals ik in 
mijn brief van 20 maart jl. heb gemeld, werkt het CBS aan het inzichtelijk maken 
van deze informatie. Tevens zal het voorzieningenniveau aan de orde komen in de 
evaluatie van de staatkundige structuur van Caribisch Nederland. 
 
Op basis van de uitkomsten van het CBS-onderzoek, die in 2014 worden 
verwacht, en de rijksbrede evaluatie Caribisch Nederland kunnen de 
mogelijkheden voor verdere verbetering van het voorzieningenniveau worden 
verkend. Een tijdpad voor het bereiken van een hoger gelegen 
voorzieningenniveau is niet te geven. Er is immers geen eindplaatje, maar er 
geldt een stapsgewijze benadering tegen de achtergrond van de economische 
draagkracht en de bredere weging van de sociaaleconomische context. 
 Pagina 1 van 2 

