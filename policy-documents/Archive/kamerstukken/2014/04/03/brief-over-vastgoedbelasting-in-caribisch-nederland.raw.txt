 
 
 
> Retouradres Postbus 20201 2500 EE  Den Haag 
 
 
Directie Algemene Fiscale 
Politiek  
Aan de voorzitter van de Tweede Kamer der Staten-Generaal 
Postbus 20018 
Korte Voorhout 7 
2511 CW  Den Haag 
2500 EA Den Haag 
Postbus 20201 
2500 EE  Den Haag  
www.rijksoverheid.nl 
 
 
 
 
Ons kenmerk 
 
AFP/2014/00267 U 
Uw brief (kenmerk) 
Datum 3 april 2014 
2014Z00965/2014D05406 
Betreft Reactie aan de algemene commissie voor Wonen en Rijksdienst op de 
Bijlagen 
brief van Fundashon Cas Bonairiano  
 
 
 
 
 
Geachte voorzitter, 
 
In een brief van 13 februari jl. – met kenmerk 2014Z00965/2014D5406 – heeft de 
algemene commissie voor Wonen en Rijksdienst om een reactie gevraagd op een 
brief van Fundashon Cas Bonairiano (FCB) met betrekking tot de vastgoedbelasting 
in Caribisch Nederland. Het betreft een brief die FCB op 20 januari jl. heeft 
verzonden aan de voorzitter van de vaste commissie voor Koninkrijksrelaties. 
 
In antwoord op dit verzoek deel ik u, mede namens de minister voor Wonen en 
Rijksdienst, mede dat de door FCB in bovengenoemde brief aangekaarte 
problematiek met betrekking tot de vastgoedbelasting mij bekend is. Kort 
samengevat komt het er op neer dat FCB vanwege haar vermogenspositie en het 
ontbreken van voldoende mogelijkheden om de huren te verhogen, grote moeite 
heeft om de vastgoedbelasting over de jaren 2011, 2012 en 2013 te betalen. Naar 
aanleiding daarvan verzoekt FCB om voor deze jaren alsnog voor vrijstelling van 
vastgoedbelasting in aanmerking te komen, bijvoorbeeld via toepassing van de 
hardheidsclausule.  
 
Aan dit verzoek kan niet worden tegemoetgekomen. Mede naar aanleiding van 
eerdere verzoeken van FCB is via het Belastingplan 2014 een verruiming van de 
vrijstelling in de vastgoedbelasting voor woningen tot stand gekomen.  
 
Tot en met 2013 bevatte de vastgoedbelasting voor woningen die in bezit zijn van 
natuurlijke personen een vrijstelling van maximaal USD 50.000 per woning. 
Volledigheidshalve wordt opgemerkt dat tweede woningen en verhuurde woningen 
via de vastgoedbelasting worden belast, maar dat eigen woningen altijd zijn 
vrijgesteld van de vastgoedbelasting.  
 
Met ingang van 1 januari 2014 geldt voor alle via de vastgoedbelasting te belasten 
woningen, dus niet alleen die in bezit van natuurlijke personen maar ook die in het 
 Pagina 1 van 2 
 

