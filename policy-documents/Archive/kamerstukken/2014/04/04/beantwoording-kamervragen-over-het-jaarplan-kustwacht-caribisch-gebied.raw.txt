 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
der Staten-Generaal 
 
Plein 4 
Plein 2 
MPC 58 B 
2511 CR Den Haag 
Postbus 20701 
2500 ES Den Haag 
www.defensie.nl 
 
 
 
 
 
 
 
Onze referentie 
BS2014009686 
Datum 4 april 2014 
Bij beantwoording datum, 
Betreft Antwoorden op vragen jaarplan kustwacht Caribisch gebied 
onze referentie en betreft 
vermelden. 
 
 
 
Hierbij bied ik u aan, mede namens de minister van Binnenlandse Zaken en 
Koninkrijksrelaties, de antwoorden op de feitelijke vragen inzake het Jaarplan 
2014 van de Kustwacht voor het Koninkrijk der Nederlanden in het Caribisch 
Gebied (Kamerstuk 33 750 X nr. 41). De vragen zijn ingezonden op 12 maart jl. 
(kenmerk 33750-X-41/ 2014D09071).  
 
 
 
 
 
 
 
 
DE MINISTER VAN DEFENSIE 
 
 
 
 
 
 
J.A. Hennis-Plasschaert 
 
 Pagina 1 van 9  
 
 

 
 
 
Nee, de Kustwacht beschikt niet over unmanned aerial vehicles. Bij het opstellen 
 
 
van het nieuwe Lange Termijnplan (2019-2027) van de Kustwacht zal wel 
 
aandacht worden besteed aan de wenselijkheid en mogelijkheden van unmanned 
luchtverkenning. 
 
  
5 
Is bij u bekend of en in welke mate drugs-, wapen- en mensensmokkel 
fungeren als financieringsbronnen voor Hezbollah? Kunt u aangeven 
welke terroristische groeperingen mogelijk profiteren van de drugs-, 
wapen- en mensensmokkel zoals in het jaarplan 2014 staat? 
 
In het Jaarplan is alleen opgenomen dat drugs-, wapen- en mensensmokkel 
mogelijke financieringsbronnen zijn voor terroristische daden. Er is mij geen 
specifieke informatie bekend over betrokkenheid van terroristische groeperingen.   
 
6 
In hoeverre is er controle op goede uitvoering van het strafvorderlijk 
optreden onder het gezag van de (Kustwacht-)officier van justitie van 
het land dat rechtsmacht heeft? 
 
Iedere aanhouding van de Kustwacht wordt na overdracht van verdachten of 
inbeslaggenomen goederen aan de betrokken landsopsporingsinstantie, getoetst 
door een hulpofficier van justitie. Meerdere keren per jaar komen de lokale 
officieren van justitie samen met de leidinggevenden van de betreffende 
kustwachtsteunpunten. Hierbij worden concrete zaken geëvalueerd, procedures 
getoetst en nieuwe wet- en regelgeving besproken. Tot slot komen drie tot vier 
maal per jaar de procureur-generaal, de hoofdofficier van justitie, de officier van 
justitie en de directeur Kustwacht in het Kustwacht Vierhoeksoverleg bijeen. 
Hierbij zijn tevens de korpschef van politie en het hoofd douane aanwezig. Bij dit 
Vierhoeksoverleg wordt de wijze van optreden en samenwerking met onder 
andere de Kustwacht op meer strategisch niveau besproken.  
 
7 
Kunt u aangeven hoe de samenwerking met de immigratiediensten ten 
aanzien van mensensmokkel sinds 10 oktober 2010 verloopt? Zijn er 
problemen of obstructies geweest? 
 
De samenwerking verloopt goed. Er zijn geen problemen of obstructies geweest. 
 
8 
Hoe verhoudt de inzet van de middelen en de capaciteiten van de 
Kustwacht op de gestelde taken zich tot elkaar?  
 
De Kustwacht is in staat haar taken uit te voeren met inzet van de huidige mix 
van operationele middelen. 
 
9 
Wat zijn de ervaringen tot dusverre met de verbaliserende taak van de 
Kustwacht jegens de (ei)landelijke autoriteiten met betrekking tot 
toezicht op het milieu?  
 
 Pagina 3 van 9  
 
 

 
 
 
14 
 
 
Waarom zijn alleen operationele indicatoren opgenomen en geen 
 
indicatoren voor het daadwerkelijke werk en resultaten van de 
Kustwacht, zoals de hoeveelheid en frequentie van drugs-
 
onderscheppingen, aantal arrestaties van mensenhandelaars et cetera? 
 
Effectiviteit en doelmatigheid van de Kustwacht zijn niet (uitsluitend) te meten op 
basis het aantal in beslag genomen kilo’s drugs of het aantal arrestaties of 
uitgeschreven processen-verbaal. Voor een zo optimaal mogelijke inzet van de 
middelen wordt daarom gemeten aan de hand van normen voor de operationele, 
materiële en personele prestaties van de Kustwacht (prestatie-indicatoren). 
 
15 
In hoeverre is het verstandig om de Kustwacht te decentraliseren onder 
aansturing van lokale diensthoofden? Is de buitengrens van het 
Koninkrijk niet een Koninkrijkstaak?  
 
Het kader van de inzet van de Kustwacht is niet gewijzigd. Dat is en blijft de 
Rijkswet. Dat betekent ook dat de directeur van de Kustwacht belast blijft met de 
algehele leiding van de Kustwacht. De hoofden van de verschillende steunpunten 
hebben in de pilot slechts het mandaat gekregen om een aantal taken en 
bevoegdheden op uitvoerend niveau op het gebied van operaties, personeel, 
scholing en materieel op het steunpunt af te doen. Dit omdat deze zaken het best 
lokaal kunnen worden belegd. De directeur blijft echter verantwoordelijk, ook wat 
betreft integriteit en de controle hierop. De pilots zullen in 2014 worden 
geëvalueerd. 
 
16 
Per wanneer verwacht u dat de organieke boordhelikopters (NH-90) 
weer inzetbaar zijn? 
 
In mijn brief van 11 maart jl. (Kamerstuk 25 928 nr. 58) heb ik uw Kamer op de 
hoogte gebracht van verhoogde corrosie en slijtage aan de NH-90. De aard en 
omvang van het probleem is momenteel in onderzoek. Eventuele gevolgen voor 
operaties in de toekomst zijn nu nog niet aan te geven. Ik zal de Kamer 
informeren zodra daar meer over bekend is. 
 
17 
Wat is de stand van zaken van het onderzoek naar de mogelijkheden om 
een buitenlandse boordhelikopters aan boord van de stationsschepen te 
detacheren?  
 
Een Nederlandse Cougar-helikopter is gestationeerd in het Caribische gebied en 
opereert vanaf de luchthaven Hato op Curaçao. Voor het 1e en 2e trimester 2014 
is een helikopter van de Amerikaanse Coastguard geëmbarkeerd aan boord van 
de stationsschepen Zr. Ms. Zeeland en de Zr. Ms. Groningen gedurende de 
periodes dat deze schepen worden ingezet voor counterdrugsoperaties (CTG 4.4). 
De onderhandelingen voor stationering van een Spaanse helikopter aan boord van 
de Zr. Ms. van Speijk in het 3e trimester 2014 zijn nog niet voltooid. Zodra 
duidelijk is of dit wel of geen doorgang vindt, zal ik uw Kamer hierover 
informeren. 
 
 Pagina 5 van 9  
 
 

 
 
 
22 
 
 
Hoe is de huidige verhouding tussen de hoeveelheid lokaal en 
 
Defensiepersoneel bij de Kustwacht? 
 
 
Op dit moment zijn 196 personen lokaal personeel (inclusief 31 personen in de 
initiële opleiding) en 42 personen van Defensie werkzaam bij de Kustwacht.   
 
23 
Hoe waarborgt u de kwaliteit van het Kustwachtpersoneel met de 
aanwas van nieuw lokaal personeel en de reductie van 
Defensiepersoneel? 
 
Zie het antwoord op vraag 20. 
 
24 
Wat is het verschil van inzicht wat betreft de erkenning van opleidingen? 
 
Personeel van de Kustwacht is afkomstig uit zowel het Caribisch deel van het 
Koninkrijk als uit Nederland. De medewerkers hebben een verschillende 
opleidingsachtergrond, namelijk civiele maritieme opleidingen of maritieme 
opleidingen van de Koninklijke Marine. Hierdoor is er lange tijd onduidelijkheid 
geweest of het personeel aan boord beschikt over de juiste formele 
vaarbevoegdheden. De ophanden zijnde aangepaste Wet Zeevarenden heeft 
ertoe geleid de vereisten nader te bezien en te formaliseren. 
 
De Kustwacht heeft het betreffende personeel van de cutters in kaart gebracht en 
per bemanningslid inzichtelijk gemaakt welke opleidingen en trainingen bij welke 
maritiem instituten zijn gevolgd. Hieruit is gebleken dat een deel van de 
bemanningen van de cutters niet beschikt over een geldig Nederlands 
vaarbevoegdheidsbewijs of geen geldig bewijs heeft voor de functie die aan boord 
wordt vervuld. De belangrijkste reden hiervan is dat een deel van de door de 
bemanning gevolgde opleidingen en trainingen niet door Nederland worden 
erkend. Nederland kan namelijk niet beoordelen of de opleidingen en trainingen 
kwalitatief (on)voldoende zijn, dan wel het instituut dat de opleiding/training 
gegeven heeft is/was niet erkend. Vanaf 2014 volgen de personeelsleden die nog 
niet beschikken over een Nederlandse vaarbevoegdheid, in overleg met de 
Inspectie Leefomgeving en Transport en het ministerie van Infrastructuur en 
Milieu, een opleidings- en trainingstraject dat resulteert in het toekennen van een 
deze Nederlandse (en dus internationaal) erkende vaarbevoegdheid. 
 
25 
In hoeverre is het niveau Nederlands, zowel schriftelijk als mondeling, na 
succesvolle afronding van de zomercursus Nederlands toereikend om 
adequaat binnen de Kustwacht te functioneren? Hoe wordt gezorgd dat 
het taalniveau op het gewenste niveau blijft op de langere termijn en dat 
dit doorontwikkelt? 
 
Nederlandse taalvaardigheid is vooral voor het Kustwachtpersoneel van Sint 
Maarten een voortdurend aandachtspunt. Succesvolle voltooiing van de 
zomercursus draagt bij aan de Nederlandse spreek- en schrijfvaardigheid van de 
cursisten van Sint Maarten, die instromen in de initiële opleiding. Het stelt de 
cursisten beter in staat de theoretische delen van de initiële opleiding, zoals de 
 Pagina 7 van 9  
 
 

 
 
 
Rijksbegrotingsvoorschriften draagt het ministerie van Binnenlandse Zaken en 
 
 
Koninkrijksrelaties zorg voor de doorberekening en ontvangst van de bijdrage van 
 
de landen. Er worden voor 2014 geen problemen met de betaling van de landen 
verwacht. 
 
 Pagina 9 van 9  
 
 

