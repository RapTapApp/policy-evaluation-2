> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Rijnstraat 50 
2515 XP  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
372431-120884-IZ 
Bijlage(n) 
1 
Correspondentie uitsluitend 
richten aan het retouradres 
 
met vermelding van de 
datum en het kenmerk van 
deze brief. 
Datum 28 mei 2014 
 
Betreft Advies van de Werkgroep Zorg Caribisch Nederland 
 
 
 
 
 
 
Geachte voorzitter, 
In vervolg op mijn brief aan uw Kamer van 18 juni 2013 informeer ik u graag als 
volgt. 
 
Onder leiding van de heer Frits Goedgedrag, onder meer oud-gouverneur van de 
Nederlandse Antillen, is de Werkgroep Zorg Caribisch Nederland (WZCN) aan de 
slag gegaan. In drie bijeenkomsten is de werkgroep erin geslaagd om in een 
constructieve sfeer een bruikbaar advies vast te stellen. Het advies is als bijlage 
bij deze brief gevoegd. 
 
Aan de bestuurscolleges van de drie openbare lichamen heb ik vandaag per brief 
laten weten dat ik het advies integraal overneem. Hiermee ligt er nu een 
duidelijke marsroute voor de verdere ontwikkeling van de zorg in Caribisch 
Nederland in de komende jaren.  
 
Er is volop reden het advies te beschouwen als een belangrijke en waardevolle 
stap in de ontwikkeling van de zorg in Caribisch Nederland. Met betrekking tot een 
aantal lastige en gevoelige themaâ€™s is immers gedeelde uitgangspunten benoemd 
en concrete stappen geformuleerd. Een belangrijk uitgangspunt is bijvoorbeeld dat 
de huidige zorguitgaven, alsmede de lichte stijging daarvan zoals voorzien in de 
ramingen, een realistisch en acceptabel kader vormen voor de verdere 
ontwikkeling van de zorg in Caribisch Nederland. Dit impliceert dat eventuele 
toekomstige budgetoverschrijdingen niet meer automatisch door de minister van 
VWS zullen worden betaald. Indien in de komende jaren sprake is van 
budgetoverschrijdingen, dan zal gezamenlijk naar een oplossing worden gezocht. 
  
 

