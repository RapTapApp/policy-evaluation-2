33801  Wijziging van de Wet werk en bijstand en enkele andere sociale 
zekerheidswetten (Wet maatregelen Wet werk en bijstand en enkele andere 
wetten) 
 
Memorie van antwoord 
 
Inleiding 
De regering heeft met veel belangstelling kennis genomen van de vragen die de leden  
van de fracties van de ChristenUnie, D66, VVD, PvdA, CDA, PVV, GroenLinks en de SP hebben 
gesteld bij het voornoemde voorstel van wet. De regering is gaarne bereid de vragen te 
beantwoorden. De vragen zijn zoveel mogelijk in de volgorde van het verslag beantwoord. Op een 
aantal plaatsen is afgeweken van de volgorde indien dit voor de samenhang van de beantwoording 
wenselijk was.  
 
 
Relatie Participatiewet en overige decentralisatievoorstellen 
De leden van de fracties PvdA, ChristenUnie en SP hebben vragen gesteld over de relatie tussen 
het wetsvoorstel Wet maatregelen Wet werk en bijstand en enkele andere wetten (hierna: WWB 
maatregelen) en wetsvoorstel Invoeringswet Participatiewet (hierna: Participatiewet). De leden van 
de PvdA-fractie vragen wat de gevolgen van de Participatiewet zijn voor de maatregelen uit het 
wetsvoorstel WWB maatregelen. Ook vragen deze leden waarom de Participatiewet niet als eerste 
bij haar Kamer is ingediend. De fracties van de ChristenUnie en SP vragen waarom het aparte 
wetsvoorstellen zijn, ze niet gezamenlijk en gelijktijdig worden behandeld, en wat de nadelen 
hiervan zijn. 
De aard van de wetsvoorstellen WWB maatregelen en Participatiewet verschilt. De Participatiewet 
beoogt meer eenduidigheid aan te brengen in de verschillende regelingen aan de onderkant van de 
arbeidsmarkt met als doel meer mensen met een afstand tot de arbeidsmarkt weer aan het werk te 
krijgen. Met de Participatiewet worden WWB, de Wsw en de Wajong gewijzigd; de toegang tot de 
Wsw wordt per 1 januari 2015 stopgezet en de toegang tot de Wajong wordt beperkt tot mensen 
die duurzaam geen arbeidsvermogen hebben. Mensen die vanaf 1 januari 2015 niet meer in 
aanmerking kunnen komen voor een Wsw-plek of een Wajonguitkering, kunnen een beroep doen 
op de gemeente voor ondersteuning bij re-integratie en eventueel op inkomensondersteuning. In 
het laatste geval geldt het bijstandsregime, inclusief de wijzigingen daarin die voortvloeien uit het 
wetsvoorstel WWB maatregelen. Het wetsvoorstel WWB maatregelen heeft als doel meer te 
activeren en tegelijkertijd een solide vangnet te bieden, waarbij de normhoogte, de verplichtingen, 
de naleving en de aanvullende inkomensvoorziening worden aangepast.  
De reden voor de volgorde van de aanbieding van het wetsvoorstel WWB maatregelen en de 
Participatiewet is, behalve gelegen in de aard van de wetsvoorstellen, gelegen in de historie van de 
wijzigingen. In het Regeerakkoord ‘Bruggen Slaan’ is opgenomen dat het kabinet de wijzigingen in 
de WWB, zoals opgenomen in het wetsvoorstel WWB maatregelen, wilde laten ingaan per 1 juli 
2014. In het Sociaal Akkoord is afgesproken dat de Participatiewet zou ingaan per 1 januari 2015. 
Het wetsvoorstel WWB maatregelen is eerder aan de Tweede Kamer aangeboden omdat de WWB 
maatregelen eerder in zou gaan. Recent (Kamerstukken II 2013/14, 33 801 en 33 161, nr. 23) is 
besloten dat de ingangsdatum van het wetsvoorstel WWB maatregelen voor die onderdelen die 
ingaan per 1 juli 2014, met zes maanden opschuift naar 1 januari 2015.  
Bij de vormgeving van de Participatiewet is zorgvuldig nagegaan of er sprake is van wijzigingen in 
het kader van het wetsvoorstel WWB maatregelen die inhoudelijk tegenstrijdig zijn met de 
Participatiewet. Dit is niet het geval. Doordat de ingangsdatum van het wetsvoorstel WWB 
maatregelen met zes maanden is opgeschoven, hebben gemeenten meer tijd om zich voor te 
bereiden op de wijzigingen. De regering verwacht dan ook geen forse afstemmingsproblematiek.  
 
De leden van de PVV-fractie en de fractie van GroenLinks vragen naar de samenhang van dit 
wetsvoorstel met de drie decentralisatiewetsvoorstellen. Ook vragen zij specifiek naar het effect 
van dit wetsvoorstel in combinatie met de Participatiewet.  
1 
 

mening dat met het voorliggende wetsvoorstel geen sprake is van het terugdraaien van de 
deregulering en derapportage. 
De regering merkt op dat zij ernaar streeft om via maatwerk door de gemeente, 
bijstandsgerechtigden aan te spreken op de inzet van hun eigen mogelijkheden, en hen aan te 
sporen om mee te doen. Bij meedoen horen heldere spelregels en het wetsvoorstel beoogt daar in 
te voorzien. Het wetsvoorstel omvat daartoe een aantal maatregelen die er op gericht zijn de 
bijstand houdbaar en toegankelijk te houden. Zo blijft de bijstand toekomstbestendig. De regering 
heeft hierbij uitdrukkelijk ook oog voor de vangnetfunctie van de bijstand voor wie niet zelf in een 
inkomen kan voorzien. De regering hecht in dit kader grote waarde aan het bieden van ruimte voor 
maatwerk op decentraal niveau. Immers op decentraal niveau zijn het de colleges die het voortouw 
hebben bij het op waarde schatten van de individuele omstandigheden van de belanghebbenden, 
mede in relatie met de lokale situatie.  
Ten aanzien van de harmonisering van verplichtingen geldt dat er sprake is van het concretiseren 
van een aantal onderdelen van de huidige, abstract geformuleerde arbeids- en re-
integratieverplichting. In die zin is sprake van een nadere uitwerking en harmonisering van 
bestaande verplichtingen en bijhorende maatregelen. Bij deze harmonisering blijft individueel 
maatwerk voorop staan. Het is uitdrukkelijk aan het college om bij het opleggen van de 
geharmoniseerde verplichtingen en -maatregelen rekening houden met de individuele situatie van 
de bijstandsgerechtigde. Zo is bij een aantal verplichtingen ‘naar vermogen’ aan de orde. Het is 
dan aan het college om te beoordelen waartoe diens vermogen - de krachten en bekwaamheden - 
de bijstandsgerechtigde in staat stelt en of hij dat vermogen benut heeft ter voldoening aan de 
desbetreffende verplichting.  
De regering benadrukt dat de invulling van het re-integratiebeleid in samenhang met de 
harmonisering van diverse verplichtingen door gemeenten, van groot beleidsmatig belang is. Bij 
meerdere van die verplichtingen gaat het om verplichtingen die door het college, op individuele 
basis, aan de bijstandsgerechtigde worden opgelegd met het oog op de arbeidsinschakeling, zoals 
het gebruik maken van door het college aangeboden voorzieningen. Het is aan het college om, met 
in achtneming van de door de gemeenteraad opgestelde regels, te bepalen welke voorzieningen 
kunnen worden aangeboden, en welke maatregelen er gelden bij niet nakoming van de 
verplichtingen. Vervolgens is het aan het college om te bepalen aan wie die voorzieningen worden 
aangeboden.  
De colleges hebben, vergeleken met het oorspronkelijke wetsvoorstel, uitdrukkelijk de 
beleidsruimte gekregen op het punt van de vaststelling van de standaardduur van de maatregelen. 
In het oorspronkelijke wetsvoorstel leverde het verwijtbaar niet naleven van één van de 
geharmoniseerde verplichtingen standaard een maatregel op van 3 maanden verlaging met 100%. 
De standaardduur is in het huidige wetsvoorstel aangepast om de colleges ook hier beleidsruimte 
te bieden. Deze aanpassing betreft dat bij een eerste door het college geconstateerde niet 
nakoming van een geharmoniseerde verplichting, een verlaging van 100% plaatsvindt van 
tenminste 1 maand en maximaal 3 maanden. Gemeenten hebben de vrijheid om bij de eerste niet 
nakoming van een verplichting de bijstand voor maximaal 3 maanden met 100% te verlagen op 
basis van het individualiseringsbeginsel. Hierbij geldt dat de gemeente uitdrukkelijk de 
bevoegdheid krijgt om bij verordening vast te stellen dat verrekening van het betreffende bedrag 
van verlaging kan plaatsvinden over de maand van oplegging van de maatregel en ten hoogste de 
volgende twee maanden, mits de eerste maand tenminste een 1/3 van dit bedrag wordt verrekend. 
Bij recidive (2e keer niet naleven zelfde verplichting of een of meer van de andere verplichtingen) 
ná deze periode volgt een (in duur) langere verlaging van de uitkering met 100% en voor ten 
hoogste drie maanden. Bij de volgende (3e) herhaling van verwijtbare niet naleving, wordt de 
maatregel het maximum van 3 maanden 100% verlaging. Dat blijft zo bij de volgende keren. Wel 
is er steeds een recidivetermijn van maximaal 12 maanden. De exacte duur van de verlaging bij de 
eerste en tweede overtreding moet in een gemeentelijke verordening nader worden uitgewerkt. 
Het is ook aan het college om te beoordelen of het niet nakomen van een geharmoniseerde 
verplichting verwijtbaar is. Het onderhavige wetsvoorstel voorziet erin dat er geen maatregel volgt 
indien elke vorm van verwijtbaarheid ontbreekt. Het is aan het college te bepalen of hier in 
individuele situaties sprake van is. Voorts is in dit kader expliciet in het wetsvoorstel opgenomen 
dat een op te leggen maatregel of een opgelegde maatregel door het college wordt afgestemd op 
de omstandigheden van de belanghebbende en diens mogelijkheden om middelen te verwerven, 
indien naar het oordeel van het college, gelet op bijzondere omstandigheden, dringende redenen 
3 
 

 
De leden van de VVD-fractie stellen dat het college in het kader van de tegenprestatie wel in de 
gelegenheid wordt gesteld om beleid te ontwikkelen, maar de gemeenten worden meteen 
gebonden door de opmerking in de toelichting bij de eerste nota van wijziging dat het van belang is 
dat betrokkenen invloed hebben op de keuze van de maatschappelijk nuttige activiteit die ze als 
tegenprestatie kunnen/willen verlenen. Vervolgens merken deze leden op dat colleges, gemeente 
ambtenaren en de diverse betrokkenen geholpen zouden zijn indien de tegenprestatie enkele 
kaders meekrijgt. De leden van de VVD-fractie vragen waar de grenzen met reguliere arbeid liggen 
en waar de afbakeningen met benodigde vaardigheden en interesses van betrokkenen voor de te 
verrichten tegenprestaties liggen. 
De gemeente moet het aan bijstandsgerechtigden opdragen van een significante tegenprestatie 
regelen bij verordening. Dit biedt de gemeente de ruimte voor het leveren van individueel 
maatwerk. De regering acht het college bij uitstek de aangewezen instantie om in de verordening 
criteria en kaders aan te geven voor wat betreft de wijze waarop omgegaan wordt met de 
vaardigheden en interesses van betrokkenen voor de te verrichten tegenprestatie. Daarnaast 
bepalen de individuele omstandigheden van de betrokkene en van de te verrichten maatschappelijk 
nuttige werkzaamheden, in welke mate iemand naar vermogen in staat is om de tegenprestatie te 
verrichten. 
Voor wat betreft de grenzen met de reguliere arbeid, verwijst de regering naar de bepaling in het 
wetsvoorstel waarin is vastgelegd dat de maatschappelijk nuttige werkzaamheden een additioneel 
karakter moeten hebben en niet mogen leiden tot verdringing. Ook dient de tegenprestatie wat 
duur en omvang betreft beperkt te zijn. Het college heeft ook een belangrijke taak om te bewaken 
dat geen verdringing van reguliere arbeid plaatsvindt. Het is aan de gemeenteraad om het college 
hierop te controleren. De regering verwijst eveneens naar de door de Programmaraad begin april 
jongstleden opgeleverde Werkwijzer Tegenprestatie waarin ook een aantal ‘spelregels’ zijn 
opgenomen ten behoeve van de ondersteuning van gemeenten om verdringing te voorkomen.  
Ook merken de leden van de VVD-fractie op dat het begrip mantelzorg nader geduid zou moeten 
worden. De leden vragen of de regering hier het oorspronkelijk sociologisch-verpleegkundig begrip 
bedoelt, zoals dat geïntroduceerd is door Hattinga–Verschure? Of gaat het om de brede betekenis 
die het woord inmiddels in de samenleving gekregen heeft en waarbij burenhulp ook als een vorm 
van mantelzorg wordt gezien zo willen zij weten.  
De regering geeft aan dat voor wat betreft het begrip mantelzorg dat in het voorliggende 
wetsvoorstel wordt genoemd, wordt bedoeld het begrip mantelzorg zoals neergelegd in het 
wetsvoorstel Wmo 2015 dat op 24 april jl. is aangenomen door de Tweede Kamer. 
 
De leden van de ChristenUnie-fractie vragen of de tegenprestatie altijd binnen de eigen gemeente 
moet plaatsvinden en of dit ter beoordeling aan de gemeenten is.  
De regering antwoordt dat het gemeentelijke beleidsvrijheid is om aan te geven in de verordening 
hoe hiermee wordt omgegaan. 
 
De leden van de CDA-fractie merken op dat op een aantal gebieden de beleidsruimte voor 
gemeenten wordt beperkt. Tegelijkertijd merken deze leden op dat gemeenten wel de vrijheid 
krijgen om de door de leden van de CDA-fractie aanvaardbaar geachte tegenprestatie vorm te 
geven. De leden van de CDA-fractie vragen of de regering nog eens kort kan weergeven wat de 
visie is op de rol van de gemeenten inzake de tegenprestatie.  
De regering merkt op dat ingevolge de nota van wijziging de gemeente het aan 
bijstandsgerechtigden opdragen van een significante tegenprestatie moet regelen bij verordening. 
Er is dus geen sprake meer van een generieke verplichting die voor iedereen geldt. Dit biedt de 
gemeente de ruimte voor het leveren van individueel maatwerk. Daartoe is het college ingevolge 
de aanpassing in de nota van wijziging verplicht expliciet beleid te ontwikkelen betreffende de 
inhoud, omvang en duur van de tegenprestatie.  
In deze verordening kunnen gemeenten vervolgens bijvoorbeeld opnemen dat vrijwilligerswerk van 
een bepaalde inhoud en omvang als tegenprestatie is te kwalificeren. Tevens kan de gemeenteraad 
in de verordening de bepaling opnemen dat, als de belanghebbende mantelzorg verricht, het 
college kan besluiten dat de belanghebbende geen tegenprestatie wordt opgedragen, zolang hij 
mantelzorg verricht. De tegenprestatie mag het re-integratiebeleid niet doorkruisen.  
5 
 

substitutieprobleem analyseert en evalueert. Ook de leden van de PVV-fractie vragen om welke 
redenen geen onderscheid is gemaakt tussen de AOW, een volksverzekering, en de WWB, die een 
aanvulling beoogt te zijn tot een sociaal minimum. De Eerste Kamer heeft enkele malen 
aangegeven geen voorstander te zijn van het koppelen van verschillende wetten, aldus de leden 
van de CDA-fractie. Deze leden vragen waarom in dit wetsvoorstel naast de bijstand ook in de 
AOW de kostendelersnorm is meegenomen en of overwogen is dit in de volksverzekeringen niet te 
doen. 
Gehuwden of mensen die een gezamenlijke huishouding voeren in dezelfde woning kunnen de 
kosten met elkaar delen waardoor zij schaalvoordelen hebben. Zij ontvangen thans een AOW-
uitkering van 50% van het wettelijk minimumloon (WML) per persoon. De regering heeft besloten 
in de AOW de twee-woningen-regel te introduceren. Deze houdt in dat als twee AOW-gerechtigden 
veel bij elkaar verblijven maar ieder een eigen zelfstandige woning heeft waarvoor ieder de 
financiële lasten draagt, zij als alleenstaanden worden aangemerkt en recht hebben op een AOW-
uitkering van 70% WML per persoon. De reden waarom de AOW-gerechtigde veel bij een ander 
verblijft is niet van belang. Dit kan het geval zijn bij mantelzorg, maar ook als het gaat om een 
LAT-relatie (‘Living Apart Together’) of als ouderen om de eenzaamheid te verdrijven veel bij 
elkaar zijn. Voor de ouderen om wie het gaat ontstaat hiermee meer gemoedsrust, duidelijkheid en 
zekerheid over de hoogte van hun AOW-pensioen omdat bij het aanhouden van twee woningen er 
geen gezamenlijke huishouding kan ontstaan. Op dit moment is de benodigde wetgeving in 
behandeling in de Tweede Kamer. Het kabinet heeft de Sociale verzekeringsbank (SVB) gevraagd 
om vanaf 1 februari 2014 te anticiperen op de aangekondigde wetgeving. Als blijkt dat beide 
partners voldoen aan de twee-woningen-regel dan hebben ze vanaf die datum recht op een AOW-
uitkering voor ongehuwden. De controle of sprake is van een gezamenlijke huishouding als mensen 
in twee woningen wonen, vindt niet meer plaats. 
Niet alleen gehuwden of ongehuwd samenwonenden die een gezamenlijke huishouding voeren 
hebben schaalvoordelen als zij in dezelfde woning wonen. Ook in andere situaties waarin twee of 
meer personen hoofdverblijf hebben in dezelfde woning kunnen kosten worden gedeeld, terwijl de 
huidige uitkeringsnormering daar niet of nauwelijks rekening mee houdt. De reden waarom 
mensen gaan samenwonen is niet van belang voor het principe dat men kosten kan delen als men 
in hetzelfde huis woont. In het regeerakkoord ‘Bruggen Slaan’ is daarom opgenomen dat “de 
uitkering van iedere AOW’er die samenwoont met één of meer volwassenen (ook als het gaat om 
eerste graad bloedverwanten) per 2015 wordt vastgesteld op 50% van het netto minimumloon. Dit 
geldt voor nieuwe instroom in de AOW, voor AOW’ers waarvan de huishoudsituatie wijzigt en na 
1
afloop van het overgangsrecht voor het zittend bestand.” Er zijn echter een aantal uitzonderingen 
op de kostendelersnorm voor studenten, commerciële relaties en jongeren tot 21 jaar. Ook de 
eerdergenoemde twee-woningen-regel is één van die uitzonderingen. Bij het aanhouden van twee 
 2
woningen zijn er immers geen schaalvoordelen. Daarnaast kent de kostendelersnorm een ruime 
overgangsregeling voor zowel het zogenoemde zittende bestand als voor de nieuwe instroom, 
waarbij de uitkering stapsgewijs wordt verlaagd naar 50% WML.  
Het onderdeel ‘Uitkeringsnormering AOW bij samenwonen’ in dit wetsvoorstel betreft de uitwerking 
van de kostendelersnorm. Zowel bij de bijstand enerzijds als bij de AOW en de minimumregelingen 
anderzijds ligt aan de kostendelersnorm de gedachte ten grondslag dat er bij een huishouding van 
meerdere meerderjarige personen kosten kunnen worden gedeeld. Dit ziet op een 
normensystematiek die in de basis voor beide regelingen hetzelfde is. Daarom heeft de regering 
ervoor gekozen zowel in de AOW als in de bijstand een kostendelersnorm in te voeren en zijn deze 
in hetzelfde wetsvoorstel opgenomen.  
De mate waarin de nieuwe normering in deze regelingen doorwerkt verschilt echter. Een 
huishouden van meer dan twee personen betekent bij de bijstand een lagere uitkering dan bij 
andere regelingen zoals de AOW. Hier weegt mee dat de wijziging in de WWB bijdraagt aan het 
meer activerend maken van de bijstand. Voor personen met een AOW-uitkering speelt dit geen rol.  
De leden van de ChristenUnie-fractie merken terecht op dat de bijstand een vangnet is. Het doel 
van de bijstand is om in de noodzakelijke kosten van het bestaan te voorzien. De AOW is geen 
                                                           
1
 Kamerstukken II 2012/13, 33 410, nr. 15, p.57 
 
2
 Kamerstukken II 2013/14, 33 801, nr. 3, p. 41 e.v. Bij amendement (Kamerstukken II 2013/14, 33801, nr. 
37) worden jongeren tot 21 jaar uitgezonderd van de kostendelersnorm.  
7 
 

onderscheid vloeit voort uit de karakters van beide regelingen. De bijstand heeft als laatste 
voorziening in de sociale zekerheid een vangnetfunctie. De WWB is een bodemvoorziening waarvan 
de kern is dat het een inkomen op het sociaal minimum biedt voor mensen die tijdelijk niet in staat 
blijken te zijn in het eigen bestaan te voorzien. Tevens heeft de bijstand als doel om te voorzien in 
de noodzakelijke kosten van bestaan. De AOW (en Anw, IOAW, IOAZ en TW) is geen 
bodemvoorziening maar biedt een minimuminkomensvoorziening aan mensen die door specifieke 
omstandigheden, als overlijden van de partner of werkloosheid na een lang arbeidsverleden, niet 
beschikken over voldoende inkomen. 
Het verschil in uitkeringsnormering is reeds in de huidige WWB opgenomen doordat alleen deze 
uitkering de mogelijkheid kent om de uitkeringsnorm te verlagen als geheel of gedeeltelijk kosten 
kunnen worden gedeeld met een ander (artikel 25 en 26 van de WWB). 
 
De leden van de PvdA-fractie vragen per individuele minimumregeling (Anw, IOAW, IOAZ en 
Toeslagenwet) een toelichting te geven waarom geen sprake is van een vangnetfunctie.  
De minimumregelingen Anw, IOAW, IOAZ en Toeslagenwet (TW) volgen de voorgestelde 
uitkeringsystematiek van de AOW. Deze regelingen zijn net als de AOW geen vangnetvoorzieningen 
op het sociaal minimum maar voorzien in een minimuminkomen voor mensen die aan specifieke 
voorwaarden voldoen. Het vangnetkarakter van de bijstand kenmerkt zich door het feit dat deze is 
bedoeld voor mensen die niet in staat zijn in hun eigen onderhoud te voorzien en bovendien geen 
beroep kunnen doen op een andere socialezekerheidswet. De overige minimumregelingen kennen, 
in tegenstelling tot de bijstand, geen (of een zeer beperkte) vermogenstoets en een beperktere 
inkomenstoets.  
De overige minimumregelingen staan daarmee qua uitkeringsvoorwaarden dichter bij de AOW dan 
bij de bijstand. De Anw is daarnaast, evenals de AOW, een volksverzekering en derhalve ligt het in 
de rede deze gelijk te behandelen als de AOW wat betreft de kostendelersnorm. De TW kent, in 
tegenstelling tot de WWB, geen vermogenstoets, wel een inkomenstoets, maar met een vrijlating. 
De IOAW kent ook geen vermogenstoets en betreft een regeling specifiek voor oudere werkloze 
werknemers (50+) na afloop van hun WW-uitkering. De IOAZ kent een vermogenstoets, maar met 
een hoge vrijlating (ruim € 128.000) en betreft een regeling specifiek voor oudere (ex) 
zelfstandigen (55+) die noodgedwongen hun bedrijf of zelfstandig beroep beëindigen omdat de 
inkomsten daaruit onvoldoende zijn. 
 
De leden van de PvdA-fractie en CDA-fractie vragen hoe de regering meent te kunnen borgen dat 
de kans op ontwijking van de kostendelersnorm wordt geminimaliseerd, bijvoorbeeld door het 
opzetten van commerciële relaties.  
Op dit moment zijn uitvoerders van bijvoorbeeld de AOW en bijstand reeds bekend met het 
vaststellen of personen daadwerkelijk op het adres wonen dat ze zelf aangeven en ook of er sprake 
is van een commerciële relatie. Ook nu kunnen bijvoorbeeld WWB’ers recht hebben op een 
gemeentelijke toeslag als ze op basis van een commerciële relatie met anderen hoofdverblijf 
hebben in dezelfde woning.  
Om onder de uitzondering van kostendelersnorm te vallen op basis van een commerciële relatie 
gelden strikte regels. In het wetsvoorstel staat beschreven dat van een commerciële relatie pas 
sprake is als de verhuurder een commerciële prijs vraagt voor de huur van (een deel) van de 
woning en de huurder deze commerciële prijs betaalt. De belanghebbenden dienen een contract en 
de betalingsbewijzen te overleggen. Tevens is het niet mogelijk dat bloed- en aanverwanten in de 
eerste en tweede graad een commerciële relatie aangaan. Wordt aan bovenstaande voorwaarden 
niet voldaan of wordt de commerciële relatie niet aangetoond, dan is de kostendelersnorm van 
toepassing. Gemeenten, SVB en Uitvoeringsinstituut Werknemersverzekeringen (UWV) kunnen ter 
controle het bestaande handhavingsinstrumentarium zoals huisbezoeken inzetten. De regering 
heeft er vertrouwen in dat ze dit goed doen.  
Verder bestaat de vraag in hoeverre omzeiling van de kostendelersnorm ´lonend´ is. Indien een 
bijstandsgerechtigde aangeeft dat zijn huisgenoot op basis van een commerciële relatie bij hem 
onderhuurt, betekent het dat de uitkering van de bijstandsgerechtigde niet wordt verlaagd door 
toepassing van de kostendelersnorm (mits de commerciële relatie aan alle voorwaarden voldoet en 
er geen andere personen hoofdverblijf hebben in dezelfde woning). Tegelijk betekent dit wel dat de 
inkomsten uit huur zullen worden meegenomen in de middelentoets van de bijstandsgerechtigde 
onderverhuurder en de aanvulling uit de bijstand lager is. Dus als de bijstandsgerechtigde de 
9 
 

met één of meerdere personen in een huis woont; dit is eerlijker en rechtvaardiger. De regering 
deelt het standpunt van de leden van de GroenLinks-fractie niet dat personen op een vernederende 
manier tegenover elkaar worden gezet. Elk van de medebewoners blijft een zelfstandig recht op de 
betreffende uitkering houden, ook bij gehuwden wordt de uitkering afzonderlijk vastgesteld (zie 
artikel 22a, lid 7). Voor de bijstand worden de inkomsten van medebewoners niet verrekend met 
de uitkering van de bijstandsontvanger, met uitzondering van de inkomsten van de echtgenoot of 
daarmee gelijkgestelde partner.  
 
De fractie van de ChristenUnie heeft behoefte aan een nadere empirische onderbouwing van de 
kostendelersformule. Zij vragen de regering daarbij gebruik te maken van meer recente gevens 
van Centraal Bureau voor de Statistiek (CBS) en NIBUD-gegevens, en soortgelijke normen in met 
Nederland vergelijkbare landen.  
De kostendelersnorm is gebaseerd op de huidige systematiek in de WWB betreffende 
alleenstaanden die geheel zelfstandig wonen en gehuwden. Een alleenstaande ontvangt 70% (50% 
basisnorm en 20% gemeentelijke toeslag). Huwt de alleenstaande (of gaat deze een gezamenlijke 
huishouding voeren) dan stijgt deze norm met 30% tot 100%. Deze 30% weerspiegelt de toename 
van de kosten van de huishouding door de komst van een extra persoon. Deze systematiek is 
doorgetrokken in de formule van de bepaling van de hoogte van de kostendelersnorm. De 
individuele kostendelersnorm is afgeleid van de systematiek dat bij elke extra meerderjarige 
persoon in de woning de totale bijstandsnorm met 30% zal toenemen.  
Equivalentiefactoren worden veelal gebruikt in onderzoeken naar armoede en 
inkomensongelijkheid. Het besteedbaar inkomen van het huishouden als indicator voor welvaart 
houdt geen rekening met het feit dat de behoeften van een huishouden afhankelijk zijn van de 
samenstelling van het huishouden en niet proportioneel toenemen met ieder extra huishoudlid, 
door ‘economies of scale’. Met behulp van een equivalentieschaal is het mogelijk om het 
besteedbaar inkomen van een huishouden te corrigeren voor omvang en samenstelling. Op deze 
manier kan een gestandaardiseerde inkomensverdeling gemaakt worden. De OECD maakt in 
recente publicaties waarin de inkomensverdeling en armoede tussen landen wordt vergeleken 
veelal gebruik van de zogenaamde ‘square root scale’. Deze methode houdt in dat het 
huishoudinkomen wordt gedeeld door de wortel van de omvang van het huishouden. Bijvoorbeeld 
een huishouden met 4 personen heeft 2 keer zo veel behoeften als een huishouden dat bestaat uit 
één persoon (√4 = 2).  
In Nederland heeft het Centraal Bureau voor de Statistiek (CBS) equivalentiefactoren vastgesteld 
op basis van budgetonderzoek over de daadwerkelijke uitgaven binnen een huishouden. De 
empirisch onderbouwde equivalentiefactoren van het CBS passen dus beter bij Nederlandse situatie 
dan de equivalentiefactoren van de OECD, die gebaseerd zijn op theoretische uitgangspunten. 
Vandaar dat de regering deze equivalentiefactoren gebruikt heeft om te onderzoeken of de 
kostendelersnorm overeenkomt met de schaalvoordelen die samenwonen met zich meebrengt. 
Voor een vierpersoonshuishouden leveren de equivalentiefactoren van de OECD overigens dezelfde 
uitkomsten. 
De equivalentiefactoren uit 1995-2000 zijn de meest recente. De equivalentiefactoren 1995-2000 
zijn evenwel niet wezenlijk anders dan die op basis van 1990-1995. Equivalentiefactoren lijken 
daarom relatief constant over de tijd. De afgelopen jaren was het door een andere opzet van de 
budgetonderzoeken niet mogelijk om nieuwe equivalentiefactoren vast te stellen. Recentelijk is het 
budgetonderzoek door het CBS opnieuw opgestart. Hierdoor is het op termijn naar verwachting 
mogelijk nieuwe equivalentiefactoren vast te stellen.  
 
Met betrekking tot de mantelzorg geldt dat het voorliggende wetsvoorstel deze eerder lijkt af te 
remmen dan te stimuleren, aldus de leden van de PvdA-fractie. Immers, als aan een 
bijstandsgerechtigde of AOW’er mantelzorg wordt verleend, kan dit in de visie van deze leden al 
snel leiden tot verlaging van zijn uitkering. Dit staat haaks op het feit dat gemeenten de eigen 
kracht van mensen willen stimuleren door ook het netwerk van de betrokkene bij de zorg te 
betrekken. Deze leden vragen of mantelzorgers alleen uitgezonderd worden van de 
kostendelersnorm voor zover zowel de mantelzorger als de hulpbehoevende over een eigen woning 
beschikt waarvoor ieder voor de eigen woning de financiële lasten draagt. Daarnaast vragen deze 
leden waarom dan niet voor een algehele uitzondering van mantelzorgers voor de 
kostendelersnorm is gekozen en of hierin een onderscheid is tussen AOW en overige 
11 
 

De regering heeft oog voor de samenloop van de kostendelersnorm in de AOW met de  
hervormingen in de (mantel)zorg. De invoering van de kostendelersnorm in de AOW wordt daarom 
met een jaar uitgesteld.  
De regering zal het komende jaar benutten om samen met o.a. gemeenten en SCP te bezien hoe 
arrangementen rond mantelzorg verder ondersteuning behoeven en om te onderzoeken wat de 
effecten zijn van de kostendelersnorm in de AOW op de mantelzorg.  
De inwerkingtredingsdatum wordt bij Koninklijk Besluit (KB) verschoven naar 1 juli 2016. Het 
kabinet zal voor financiële dekking van het hiermee gepaard gaande incidentele besparingverlies 
zorg dragen.  
 
De leden van de ChristenUnie-fractie vragen of de regering de vaststelling deelt dat 
intergenerationele mantelzorg de formele zorg ontlast en daardoor een groot goed is.  
De regering beoogt met het wetsvoorstel Wmo 2015 de kwaliteit van de maatschappelijke 
ondersteuning aan te passen aan de veranderde eisen en omstandigheden van mensen. Mensen 
willen zo lang mogelijk in de eigen leefomgeving blijven wonen, de regie op hun eigen leven 
behouden en niet eenzaam zijn. Daarom wil de regering de mogelijkheden tot het bieden van 
passende ondersteuning aan mensen in de eigen leefomgeving door het sociale netwerk of met 
behulp van gemeentelijke voorzieningen in de nabijheid beter benutten. Vanwege de grote waarde 
van informele zorgverleners bij de zorg en ondersteuning van mensen in hun eigen omgeving, 
wordt in het wetsvoorstel Wmo 2015 veel aandacht besteed aan de positie van de informele 
zorgverlener. Zo dient de gemeente bij een aanvraag voor maatschappelijke ondersteuning, ook de 
mogelijkheden en de ondersteuningsbehoefte van de mantelzorger te betrekken in het onderzoek. 
Hierdoor komt de belastbaarheid van de mantelzorger al vroeg in beeld en kan (dreigende) 
overbelasting worden voorkomen.  
 
De leden van de ChristenUnie-fractie vragen of de regering een overzicht kan geven van de 
omvang van de groep kinderen die hun hulpbehoevende ouders verzorgen en wat de te verwachte 
ontwikkeling is van de omvang.  
Uit onderzoek Informele zorg in Nederland van het Sociaal en cultureel planbureau (SCP, Den 
Haag, 2013) blijkt dat ruim 1 miljoen personen hulp bieden aan ouders of schoonouders ( in 2008, 
Oudijk et al. 2010). Gezien de demografische ontwikkelingen geeft het SCP aan dat een groei 
wordt verwacht van het aantal mensen die geen beroep kunnen doen op familieleden. 
 
Op de vraag van de leden van de ChristenUnie of de regering een schatting kan maken van het 
verminderde financiële beslag op de formele zorg door intergenerationele mantelzorg, geeft de 
regering aan dat zij hierover geen schatting kan maken.  
Het ontbreekt aan gegevens omtrent de omvang van deze specifieke categorie mantelzorgers, 
personen die mantelzorg geven aan bloedverwanten in de eerste graad die in dezelfde woning 
wonen en AOW- dan wel bijstandsgerechtigd zijn. Daarnaast kan mantelzorg uiteenlopende 
activiteiten inhouden. In het wetsvoorstel Wmo 2015 is vastgelegd dat het bij mantelzorg behelst 
‘hulp ten behoeve van zelfredzaamheid, participatie, beschermd wonen of opvang, rechtstreeks 
voortvloeiend uit een tussen personen bestaande sociale relatie en niet wordt verleend in het kader 
van een hulpverlenend beroep’. Heel vaak gaat het om activiteiten zoals het doen van 
boodschappen, het aan kant maken van het huis, het meegaan naar het ziekenhuis, het regelwerk 
overnemen, uitstapjes maken en het geven van aandacht. 
 
De leden van de ChristenUnie-fractie verzoeken de regering aan te geven hoe de kosten van het 
toepassen van de kostendelersnorm op eerstegraads bloedverwanten die samenwonen in het kader 
van mantelzorg zich verhoudt tot de financiële baten van de door deze groep geleverde 
mantelzorg. Kost deze maatregel niet meer dan het opbrengt, zo vragen de leden van de fracties 
ChristenUnie en PvdA? Is het geen perverse prikkel die mantelzorg bestraft? Heeft het geen 
dempend effect op kinderen die hun hulpbehoevende ouder(s) verzorgen? Wat zijn de 
macrofinanciële gevolgen, zo vragen de leden van de ChristenUnie-fractie, indien dit onderdeel van 
de wet niet wordt ingevoerd? 
Als gevolg van de kostendelersnorm wordt de uitkering voortaan vastgesteld op basis van het 
principe dat wie met een of meer personen hoofdverblijf heeft in dezelfde woning, kosten kan 
delen, en daarom met een lagere uitkering toe kan. Momenteel wordt alleen bij gehuwden of 
13 
 

menselijke maat, krijgt de bijstand een activerender karakter. De regering wil zoveel mogelijk 
mensen laten participeren. De harmonisering van de diverse arbeidsverplichtingen om de naleving 
te verbeteren speelt daarbij een belangrijke, maar niet de enige rol. De nadere uitwerking van de 
maatregelen ten aanzien van de arbeidsverplichtingen en de naleving daarvan zijn primair bedoeld 
om mensen die zich niet aan de regels willen houden alsnog richting arbeidsmarkt te bewegen. Het 
maken van onderscheid tussen niet kunners en niet willers is naar de mening van de regering bij 
uitstek een kwestie van maatwerk en gemeentelijk vakmanschap. De regering deelt de visie dat in 
dit kader dwang en drang alléén, in individuele gevallen ook contra-productief kan uitwerken. 
Ondermeer om deze reden richt het wetsvoorstel zich ook op een meer individuele gerichte aanpak 
bij de armoedebestrijding. Hierdoor ontstaan er voor de colleges betere mogelijkheden voor een 
brede integrale en activerende aanpak van de individuele problematiek van de belanghebbende en 
eventuele anderen in zijn of haar huishouden. Daarbij wordt niet alleen beoogd om geldelijke 
ondersteuning te bieden, maar ook om de persoonlijke en maatschappelijke situatie te verbeteren 
en waar mogelijk de belanghebbende (weer) te laten deelnemen aan het arbeidsproces. Werken is 
en blijft immers de kortste en beste weg om uit armoede en schulden te geraken. Het is mede 
vanuit deze integrale benadering van de individuele belanghebbende dat de regering het 
activerende karakter van het voorliggende wetsvoorstel wil vergroten. 
 
De leden van de PvdA-fractie vragen of het voor de hand ligt om het arbeidsaanbod te bevorderen 
in tijden van hoge werkloosheid.  
De regering vindt het belangrijk om aan te tekenen dat de maatregelen die het arbeidsaanbod 
versterken, gericht zijn op langere termijn houdbaarheid van de overheidsfinanciën en sociale 
voorzieningen. Als gevolg van de economische ontwikkeling is het op dit moment voor mensen 
moeilijker om een baan te vinden. Echter, de dynamiek op de arbeidsmarkt is nog steeds hoog. In 
2013 waren er 844.000 mensen die een baan vonden en 242.000 mensen die van baan 
verwisselden. Vanwege deze dynamiek blijft het dus belangrijk om mensen te stimuleren op zoek 
te gaan naar werk.  
Dat wil niet zeggen dat de regering zich geen zorgen maakt over de oplopende werkloosheid. 
Ondanks het voorzichtige economische herstel groeit het aantal werklozen naar verwachting in 
2014 tot 685.000 personen. Pas in 2015 wordt een lichte daling verwacht. Daarom neemt het 
kabinet ook maatregelen die goed zijn voor de werkgelegenheid. In het bijzonder wordt aandacht 
gegeven aan kwetsbare groepen op de arbeidsmarkt: jongeren en ouderen. In maart 2013 heeft 
het kabinet de Aanpak Jeugdwerkloosheid gepresenteerd, waarbij onder andere geld beschikbaar is 
gesteld voor arbeidsmarktregio’s om de jeugdwerkloosheid te bestrijden. Via premiekortingen 
maakt het kabinet het financieel aantrekkelijk om werkloze jongeren in dienst te nemen. Onder 
ouderen is de arbeidsparticipatie hoog, maar als er werkloosheid optreedt, vinden ouderen moeilijk 
weer een baan. Daarom heeft het kabinet onder andere een mobiliteitsbonus geïntroduceerd, 
waarbij werkgevers een premiekorting krijgen voor het in dienst nemen van oudere werknemers. 
Bovendien zijn er extra middelen uitgetrokken voor de re-integratie van ouderen. De sectorplannen 
spelen ook een grote rol in het bestrijden van de werkloosheid. In dat kader is €600 miljoen 
beschikbaar gesteld voor plannen van sociale partners gericht op ondermeer duurzame 
inzetbaarheid en van-werk-naar-werk trajecten. In de sectorplannen is ook bijzondere aandacht 
voor de positie van jongeren. Tenminste een derde van de middelen van de sectorplannen wordt 
ingezet om de jeugdwerkloosheid te bestrijden. Om de werkgelegenheid te bevorderen in de 
bouwsector is de verlaging van het Btw-tarief voor bouw- en renovatiewerkzaamheden verlengd tot 
eind 2014. 
In 2014 is het tarief voor de eerste schijf verlaagd. Dat resulteert in een lastenverlichting voor 
burgers. Een lastenverlichting stimuleert de bestedingen op korte termijn, waardoor indirect de 
vraag naar arbeid toeneemt. Daarnaast is er ook een lastenverlichting voor bedrijven doorgevoerd, 
waardoor het aantrekkelijker wordt om mensen aan te nemen. 
 
De leden van de PvdA-fractie constateren dat de verplichting tot tegenprestatie naar vermogen 
gaat gelden voor WWB-, IOAW- en IOAZ-uitkeringsgerechtigden. De leden van de PvdA-fractie 
vragen zich af hoe deze situatie zich verhoudt tot de in 2004 afgeschafte ID-banen. Ook vragen 
deze leden wat de overeenkomsten en de verschillen zijn. En de leden vragen waarom de regering 
er niet voor gekozen heeft de ID-banen te herinvoeren. 
15 
 

Voorts is door Divosa een methodiek ontwikkeld voor een integere dienstverlening. Uitgangspunt 
hierbij is dat publieke dienstverlening nooit onder druk of dwang tot stand mag komen. Zodra 
sprake is van een op de dienstverlener gerichte agressie wordt de dienstverlening opgeschort en in 
uiterste instantie gestaakt. Een aantal gemeenten werkt nu al volgens deze methode. 
 
De leden van de PvdA-fractie constateren dat het wetsvoorstel uiteenzet dat de bijstandscliënt voor 
drie maanden kan worden uitgesloten van de bijstand indien hij niet aantoont dat hij aan de 
gestelde verplichtingen heeft voldaan. Deze leden vragen in het kader in dit kader aandacht voor 
de inzichten van de wetenschapsfilosoof Karl Popper en wat de consequenties van Poppers 
weergave van de logische asymmetrie tussen verificatie en falsificatie zijn voor de bewijslast die op 
de schouders van de bijstandscliënt rust.  
In reactie daarop meldt de regering het volgende. Het oorspronkelijke wetsvoorstel kende een 
bepaling ten aanzien van de zogenaamde “omkering van de bewijslast”. De bijstandsgerechtigde 
moest desgevraagd aantonen dat hij aan de gestelde geharmoniseerde verplichtingen had voldaan. 
Met deze bepaling beoogde de regering te voorkomen dat verwijtbare gedragingen van een 
bijstandsgerechtigde zonder maatregel blijven doordat deze geen informatie verstrekt, of aangeeft 
niet meer te weten wanneer hij wat wel of niet gedaan heeft. Tijdens de behandeling van het 
wetsvoorstel in de Tweede Kamer is door diverse leden aandacht gevraagd voor de impact van 
genoemde bepaling, omdat de bewijslast bij de belanghebbende komt te liggen. Bij nadere 
beschouwing heeft de regering besloten deze verplichting te schrappen. De bewijslast dat de 
belanghebbende niet aan de geharmoniseerde arbeidsverplichtingen heeft voldaan ligt hiermee in 
eerste instantie weer bij het college. Overwegingen die hierbij een rol spelen zijn gelegen in het feit 
dat het college vaststelt of er recht op bijstand bestaat en of de daarbij opgelegde verplichtingen 
worden nageleefd. In dit kader geldt ook thans reeds dat de belanghebbende het college 
desgevraagd of uit eigen beweging moet informeren over alle feiten en omstandigheden die van 
invloed kunnen zijn op zijn arbeidsinschakeling of het recht op en de hoogte van de bijstand. 
Indien de belanghebbende de gevraagde informatie niet verstrekt, c.q. zegt niet te kunnen 
verstrekken, is het aan het college om te bepalen welke gevolgen dit heeft voor het recht op 
bijstand.  
 
De leden van de PVV-fractie vragen of de huidige wetgeving reeds nu al voldoende mogelijkheden 
biedt tot activering en sanctionering door gemeenten. In welke mate worden deze mogelijkheden 
aangevuld in dit wetsvoorstel na diverse aanpassingen, zo willen zij weten.  
De gemeenten hebben thans beleidsruimte om een bijstandsuitkering bij wijze van maatregel te 
verlagen als een bijstandsgerechtigde de aan het recht op uitkering verbonden verplichtingen niet 
nakomt. De uitvoeringspraktijk bij gemeenten is ten aanzien van handhaving en naleving van de 
arbeidsverplichting zeer heterogeen. De regering beoogt met dit wetsvoorstel een meer eenduidige 
aanpak te bevorderen, door een aantal verplichtingen gericht op arbeidsinschakeling en de 
handhaving daarvan te harmoniseren, zonder afbreuk te doen aan het individualiseringsbeginsel 
van de WWB en de decentralisatie van bevoegd- en verantwoordelijkheden aan het college in dit 
kader.  
 
De leden van de SP-fractie vragen waarom de regering niets doet met de kritiek van o.a. de VNG, 
de Raad van State en de Raad voor de rechtspraak ten aanzien van de sanctieverplichting en de 
buitenproportioneel zware sancties voor relatief lichte overtredingen.  
De regering merkt in dit verband allereerst op dat zij de visie van de leden van de SP-fractie dat in 
het voorliggende wetsvoorstel het verwijtbaar niet nakomen van de arbeidsverplichtingen relatief 
lichte overtredingen betreffen, waarvoor buiten proportioneel zware sancties gelden, niet deelt. In 
dit verband hecht de regering eraan op te merken dat zij er met dit wetsvoorstel naar streeft om 
via maatwerk door de gemeente, bijstandsgerechtigden aan te spreken op de inzet van hun eigen 
mogelijkheden, en hen aan te sporen om mee te doen. Maar bij meedoen horen ook heldere 
spelregels, en het wetsvoorstel beoogt daar in te voorzien. In dit wetsvoorstel is weldegelijk 
rekening gehouden met de kritiek waaraan de leden van de SP-fractie refereren en verwijst 
daarvoor naar de volgende onderdelen van het wetsvoorstel. De verplichtingen inzake het naar 
vermogen verkrijgen van werk, het verrichten van een tegenprestatie en het zich onthouden van 
zeer ernstige misdragingen zijn tijdens de voorbereiding van het wetsvoorstel uit de 
oorspronkelijke lijst van geharmoniseerde verplichtingen geschrapt. Bij niet naleving van deze 
17 
 

aan maatschappelijke werkzaamheden stellen. Dit aspect is overigens niet meegenomen in dit 
wetsvoorstel. 
 
De leden van de GroenLinks-fractie vragen waartoe het leidt dat vrijwel alle re-integratiegelden, 
scholingsbudgetten zijn afgeschaft of geminimaliseerd, de gesubsidieerde arbeid is verdwenen in 
ons land (met uitzondering nu nog van de WSW, maar die verdwijnt ook op termijn) en nu moeten 
mensen in de WWB verplicht worden tot het verrichten van een tegenprestatie.  
De regering streeft er naar dat zo veel mogelijk mensen naar vermogen participeren in de 
samenleving. Meedoen is belangrijk. Het principe van de wederkerigheid dat de grondslag is voor 
de tegenprestatie in de WWB- IOAW en IOAZ- uitkeringen sluit aan bij een meer participerende 
samenleving waarin iedereen naar vermogen bijdraagt en verantwoordelijkheid neemt. Dit principe 
laat onverlet dat bijstandsgerechtigden naast het benutten van de eigen mogelijkheden om een 
reguliere baan te vinden, ook een beroep kunnen doen op de gemeenten voor ondersteuning indien 
nodig bij het vinden van een betaalde baan. 
 
De leden van de GroenLinks-fractie vragen de regering wat zij te bieden heeft aan iedereen die 
meedoet, terwijl het participatiebudget afneemt.  
De regering merkt op dat het onderhavige wetsvoorstel juist tot doel heeft om te zorgen voor de 
toekomstbestendigheid van de bijstand: de bijstand houdbaar en toegankelijk te houden, extra 
ondersteuning te bieden aan mensen die een steuntje in de rug nodig hebben en de bijstand meer 
activerend te maken. Dit wetsvoorstel omvat daartoe onder andere een aantal maatregelen inzake 
intensivering armoedebeleid, de harmonisering van diverse arbeidsverplichtingen en de verbetering 
van de naleving. Tegelijk houdt de regering uitdrukkelijk oog voor de vangnetfunctie van de 
bijstand voor wie niet zelf in een inkomen kan voorzien en om zoveel mogelijk mensen te laten 
participeren is het wetsvoorstel Participatiewet in voorbereiding. 
 
De leden van de ChristenUnie-fractie vragen de regering in meer precieze termen aan te geven 
welke activeringseffecten zij verwacht van het onderhavige wetsvoorstel en hoe plausibel de 
onderliggende assumpties zijn.  
In reactie hierop geeft de regering aan dat zij verwacht dat circa 3000 huishoudens (versnelt) aan 
het werk gaan als gevolg van dit wetsvoorstel. In paragraaf ‘Financiële effecten’ van deze memorie 
van antwoord wordt de berekening van deze 3000 huishoudens nader uiteengezet. De regering 
vindt de onderliggende assumpties daarbij plausibel.  
 
De leden van de ChristenUnie-fractie vragen de regering om hun deelgenoot te maken van de 
evaluatie van de activeringsinspanningen die kenmerkend waren voor het beleid in de afgelopen 15 
jaar en vooral de lering die hieruit getrokken is voor het huidige wetsvoorstel. 
De regering zet zich ervoor in om op het terrein van re-integratie kennis te ontwikkelen over wat 
werkt voor wie en wanneer. Uit de leerervaringen uit het verleden is een vertaalslag gemaakt naar 
een re-integratiebeleid waarin trajecten selectiever worden ingezet. Dit is niet alleen van belang 
vanwege kostenoverwegingen, maar ook om de effectiviteit van re-integratie te bevorderen.  
In de brief van juli 2012 van de vorige staatssecretaris van Sociale Zaken en Werkgelegenheid 
wordt uitgebreid ingegaan op de effectiviteit van re-integratie (Kamerstukken II 2012/13, 28 719, 
nr. 79). De brief van 17 maart jl. van de huidige staatssecretaris (Kamerstukken II 2013/14, 28 
719, nr. 89) bouwt hierop voort. Uw Kamer kan uit deze brieven opmaken dat er langs 
verschillende sporen gewerkt wordt aan de verdere kennisontwikkeling over de effectiviteit van re-
integratie en de doorvertaling ervan naar de uitvoeringspraktijk.  
 
De leden van de fractie van de ChristenUnie vragen voorts of de regering een analyse kan geven 
van de activeringsdoelstelling in het licht van een arbeidsmarkt die nagenoeg op slot zit (zeker 
voor oudere werkzoekenden) en die 650.000 werklozen kent. Hoe verhoudt activering zich tot 
massawerkloosheid, zo vragen deze leden. 
In dit verband merkt de regering het volgende op. Door middel van activering wordt aangemoedigd 
om actief naar werk te zoeken. Hiermee neemt de kans op het vinden van werk toe. Ook in de 
huidige economische situatie zijn er kansen op de arbeidsmarkt. De dynamiek is nog steeds hoog, 
zo waren er in 2013 844.000 baanvinders en ontstaan nog steeds bijna 2000 vacatures per dag.  
19 
 

gehouden kan worden met de ingebrachte bezwaren, door aan de verhuisplicht enkele wettelijke 
voorwaarden te verbinden. Deze wettelijke voorwaarden komen er op neer dat er volgens het 
college geen alternatief voor arbeidsinschakeling aanwezig is, de duur van het werk tenminste 1 
jaar is en de netto beloning tenminste gelijk is aan de voor de belanghebbende geldende 
bijstandsnorm. Ten aanzien van het begrip “netto beloning” merkt de regering op dat de WWB een 
vangnet op het niveau van het netto sociaal minimum is. De hoogte van het sociaal minimum 
verschilt per huishoudtype en de vraag of er al dan niet met anderen kosten kunnen worden 
gedeeld. In dit kader moet de hoogte van de netto beloning van werkzaamheden dus worden 
afgezet tegen het voor de betreffende belanghebbende geldende netto sociaal minimum. Voorts 
geldt dat het hier een verplichting betreft die het college pas kan opleggen indien daartoe ook de 
expliciete weging van de individuele omstandigheden van de belanghebbende, aanleiding geeft.  
 
De leden van de ChristenUnie-fractie vragen een meer generieke beschouwing te geven hoe de 
regering de effecten (school, gemeenschapsleven, mantelzorg) van de verhuisverplichting 
beoordeelt op gezinnen die geworteld zijn in hun huidige gemeenten en de effecten op een 
werkende partner en werkende kinderen. Hoe borgen we de belangen van het gezin en van alle 
gezinsleden zo willen deze leden weten en hoe zorgt de regering ervoor dat gemeentelijk beleid op 
dit wezenlijke punt niet al te zeer divergeert? Ook vragen deze leden of de regering specifieke 
knelpunten verwacht in regio’s met hoge werkloosheid omdat daar verhuizen eerder in beeld zou 
komen. 
In de huidige WWB geldt de algemene verplichting inzake het naar vermogen algemeen 
geaccepteerd de arbeid te verkrijgen en te aanvaarden. Hiertoe kan reeds naar het oordeel van het 
college in individuele gevallen ook een verplichting tot verhuizen behoren, indien dit voor de 
inschakeling op de arbeidsmarkt noodzakelijk is. Deze verplichting is in het wetsvoorstel 
geharmoniseerd en nader uitgewerkt. De regering is van oordeel dat, mogelijkheden voor een 
bijstandsgerechtigde om elders in het land werk te verkrijgen, kansen biedt om uit de bijstand te 
geraken. Het betreft hier bij uitstek gemeentelijk maatwerk. De regering vindt het in dit kader van 
zeer groot belang dat het college uitdrukkelijk de individuele omstandigheden van de 
bijstandsgerechtigde hierbij betrekt. Hierbij denkt de regering met name aan de mogelijke 
(ontwrichtende) gevolgen voor gezin en sociaal netwerk. Maar ook de duur van de werkloosheid, 
de duur van het werk (ten minste een jaar), de hoogte van het nettoloon (tenminste gelijk aan de 
voor belanghebbende geldende bijstandsnorm) en de kansen om aansluitend een vaste aanstelling 
of andere baan te krijgen spelen hierbij een belangrijke rol. Om deze reden kan er van 
eenduidigheid geen sprake zijn, immers de problematiek verschilt van geval tot geval. De regering 
verwacht in dit kader geen specifieke knelpunten in regio’s met hoge werkloosheid, immers de 
invulling van deze verplichting is bij uitstek een zaak van gemeentelijk maatwerk. De regering 
heeft er het volste vertrouwen in dat gemeenten daar op een adequate manier mee omgaan.  
 
De leden van de ChristenUnie-fractie vragen, ter bepaling van de proportionaliteit van de 
voorgestelde maatregelen, inzicht te bieden in het feitelijk aantal ernstige misdragingen in de 
afgelopen 10 jaar. Is er sprake van een eenduidig beeld dat het aan te scherpen beleid 
rechtvaardigt zo willen zij weten.  
De regering wijst erop dat de huidige WWB reeds de verplichting zich te onthouden van het zich 
zeer ernstig misdragen jegens het college, kent. Uit de jurisprudentie van de Centrale Raad van 
Beroep blijkt echter dat deze verplichting in de WWB zoals deze thans is opgenomen, moet worden 
uitgelegd als een verzwarende omstandigheid die tot een hogere of langdurigere verlaging van de 
bijstand kan leiden, indien sprake is van samenhang tussen de zeer ernstige misdraging en het niet 
of onvoldoende nakomen van een of meer verplichtingen die voortvloeien uit de WWB. Het 
onderscheid tussen situaties waarin al dan niet sprake is van een samenhang tussen zeer ernstige 
misdragingen met het niet nakomen van een verplichting, is niet bedoeld en bovendien ongewenst. 
De regering acht zeer ernstige misdragingen jegens uitvoerende instanties en hun functionarissen 
tijdens het verrichten van hun werkzaamheden ontoelaatbaar, moeten leiden tot een adequate 
maatregel. Daarom voorziet dit wetsvoorstel er in dat in de WWB de verplichting om zich te 
onthouden van zeer ernstige misdragingen jegens de met de uitvoering van deze wet belaste 
personen en instanties tijdens het verrichten van hun werkzaamheden, als een eigenstandige 
verplichting aan de bijstand wordt verbonden. Het is vervolgens aan het college om de hoogte en 
duur van de verlaging te bepalen (artikel 18, tweede lid, van de WWB). Strikt genomen is er dus 
21 
 

impact op hun kansen op de arbeidsmarkt. Op de eerste plaats is de ontheffingsmogelijkheid van 
beperkte duur en op de tweede plaats blijven de re-integratieverplichtingen van toepassing, 
waardoor deze groep geschikt blijft of kan worden gemaakt om toe te treden tot de arbeidsmarkt. 
Hiermee hebben gemeenten een instrument om de band met de arbeidsmarkt te handhaven. Het 
staat gemeenten vrij om op vrijwillige basis met de alleenstaande ouder maatwerkafspraken te 
maken over de wijze waarop werk en zorg kunnen worden gecombineerd. 
 
De leden van de CDA-fractie horen graag de visie van het kabinet op het verhogen van 
alimentatieverplichtingen ten behoeve van kinderen en de stand van zaken op dit dossier. Ook 
informeren deze leden naar de wijzigingen op dit dossier ten opzichte van de oorspronkelijke 
voorstellen in het regeerakkoord, welk bedrag hiermee per saldo gemoeid is en hoe dit wordt 
opgevangen in de begroting van SZW.  
In het Regeerakkoord van dit kabinet zijn geen specifieke afspraken gemaakt op het terrein van 
alimentatiebeleid. In de begrotingsafspraken 2014 is een maatregel opgenomen tot verbetering 
van de prikkelwerking in de WWB en het aanscherpen van alimentatieregels. Deze gecombineerde 
maatregel zou moeten resulteren in een besparing op de bijstandsuitgaven van € 140 miljoen in 
2015 oplopend tot € 180 miljoen vanaf 2016. Tijdens de Algemene politieke beschouwingen in de 
Eerste Kamer op 29 oktober 2013 heeft het lid Brinkman van de CDA-fractie gevraagd hoe de 
regering deze maatregel gaat uitwerken. In antwoord hierop is aangeven dat een nadere 
concretisering en uitwerking hiervan volgt. Naar verwachting zal in de komende maanden duidelijk 
worden hoe de besparing van de gecombineerde maatregel ter hoogte van € 180 miljoen zal 
worden ingevuld.  
Vanuit de Tweede Kamer zijn diverse initiatieven gestart op het terrein van alimentatie. Het lid 
Bontes heeft een initiatiefwetsvoorstel ingediend dat onder meer strekt tot beperking van de 
partneralimentatieduur (Kamerstukken II 2012/13, 33 311). De leden Van der Steur, Recourt en 
Berndsen bereiden een initiatiefwetsvoorstel voor dat eveneens strekt tot beperking van de 
partneralimentatieduur en tot wijziging van de grondslag (zie initiatiefnota van deze leden over 
partneralimentatie: Kamerstukken II 2011/12, 33 312, nr. 2). Beperking van de 
partneralimentatieduur kan er toe leiden dat na afloop van die termijn de alimentatiegerechtigde 
een beroep doet op de WWB omdat betrokkene over onvoldoende inkomsten beschikt door het 
vervallen van de partneralimentatie. De eerste twee leden bereiden voorts een 
initiatiefwetsvoorstel voor tot herziening van het kinderalimentatierecht (PvdA- en VVD-plan voor 
de nieuwe berekening van kinderalimentatie). Het kabinet wacht met belangstelling de uitwerking 
van deze plannen af.  
 
De leden van de PVV-fractie vragen of kan worden aangegeven in welke mate en voor welke 
specifieke groepen er sprake is van stapeling van effecten van de diverse voorgenomen 
beleidsmaatregelen, waarbij ook expliciet aandacht wordt gevraagd voor de herziening van de 
diverse kindregelingen.  
De regering voert de komende jaren belangrijke hervormingen door. Daarnaast worden 
maatregelen genomen om de overheidsfinanciën op orde te brengen. Huishoudens kunnen met 
diverse maatregelen te maken krijgen. Elk jaar worden in de begroting van SZW de maatregelen 
en de effecten van alle maatregelen op de koopkracht in beeld gebracht voor verschillende 
groepen. Deze koopkrachtplaatjes geven een goed beeld van de stapelingseffecten van de 
maatregelen van afgelopen en komende jaren, die leiden tot inkomenseffecten. 
Momenteel zijn er drie voorstellen voor wetswijziging in behandeling die ingrijpen in de 
inkomensondersteuning voor minima: het wetsvoorstel Hervorming kindregelingen, het 
wetsvoorstel Participatiewet en voorliggend wetsvoorstel met als onderdeel de kostendelersnorm. 
De maatregelen dragen bij aan een rechtvaardige en houdbare sociale zekerheid en versterken de 
prikkel om vanuit een uitkering werk te aanvaarden. Afhankelijk van individuele omstandigheden 
kunnen in een relatief beperkt aantal huishoudens maatregelen stapelen en kan sprake zijn van 
negatieve inkomensgevolgen. Naar een grove schatting gaat het om enkele duizenden gevallen. Dit 
is een gevolg van het in overeenstemming brengen van de uitkeringshoogte met de omvang van 
het huishouden en het laten vervallen van de huidige aanvulling van 20% WML voor alleenstaande 
ouders in minumumregelingen. Om te voorkomen dat mensen onvoorbereid te maken krijgen met 
een grote inkomensachteruitgang ineens, is voorzien in een gewenningsperiode en in een 
gefaseerde invoering van de maatregelen.  
23 
 

te verstrekken. De gemeentelijke tegemoetkoming vanuit de Wmo kan ook worden gegeven aan 
personen met een chronische ziekte of handicap die een inkomen hebben boven de 
inkomensgrenzen die in de gemeentelijke uitvoeringspraktijk voor de individuele bijzondere 
bijstand worden gehanteerd.  
 
De ChristenUnie-fractie vraagt of de regering verwacht dat de beoogde wijziging van de Wet werk 
en bijstand tot een toename van de armoede in Nederland zal leiden en of de beoogde 
aanscherping van de bijstandsmaatregelen het armoedeprobleem zal vergroten. De fractie vraagt 
eveneens naar de specifieke doelstelling van het extra budget voor intensivering van het 
armoedebeleid en hoe dit zal worden aangewend. 
Met het wetsvoorstel beoogt de regering de sociale zekerheidsregelingen houdbaar en toegankelijk 
te houden door het vangnetkarakter van de bijstand te versterken en tegelijkertijd te blijven 
voorzien in maatregelen voor mensen die het nodig hebben een extra in de rug te krijgen. Zo wil 
de regering middels de kostendelersnorm voorkomen dat binnen een huishouden sprake kan zijn 
van stapeling van uitkeringen. De huidige bijstandsnormen houden beperkt rekening met de 
kostenvoordelen die er zijn als er meerdere volwassenen samen een huishouding voeren. Het in lijn 
brengen van de bijstandsnorm met de lagere kosten van meerpersoonshuishoudens, leidt er 
tegelijkertijd toe dat in de bijstand sprake is van meer activering naar werk en een kleinere 
armoedeval dan waarvan nu sprake is. De regering sluit niet haar ogen voor mensen die het 
zonder een extra steuntje in de rug niet kunnen redden. Voor deze groep kan voor noodzakelijke 
en daadwerkelijk gemaakte kosten ook na de beoogde wijzigingen van de wet aanvullende 
inkomensondersteuning geboden worden. Het budget dat de regering beschikbaar stelt om de 
schulden- en armoedeaanpak te intensiveren gaat grotendeels naar gemeenten (€ 70 mln. in 2014 
en € 90 mln. in de jaren daarna). Daarnaast wordt een deel van de middelen ingezet om de 
Sportimpuls te versterken en wordt de overheidssteun aan het Jeugdsportfonds Nederland 
verlengd. Ook zijn er middelen beschikbaar voor (mede)financiering van landelijke initiatieven en 
organisaties, die een bijdrage leveren aan de ontwikkeling van een stevige landelijke infrastructuur 
gericht op het tegengaan van armoede – en schuldenproblematiek. Tot slot zijn er middelen 
beschikbaar voor Caribisch Nederland. De regering verwacht een minimaal effect van het 
onderhavige wetsvoorstel op het aantal huishoudens dat een inkomen heeft onder de lage-
inkomensgrens. 
 
Financiële aspecten 
De leden van de CDA-fractie geven aan dat ten opzichte van de oorspronkelijke voorstellen in het 
regeerakkoord van het kabinet Rutte II ook op dit dossier wijzigingen zijn aangebracht. De leden 
van de CDA-fractie vragen de regering aan te geven om welk bedrag dit per saldo gaat en hoe 
deze wijziging in de begroting van SZW wordt opgevangen.  
In antwoord hierop laat de regering weten dat in het Regeerakkoord de kostendelersnorm voor € 
80 miljoen stond opgenomen. In het wetsvoorstel betreft het € 95 miljoen. Het verschil wordt 
veroorzaakt doordat de besparing als gevolg van de kostendelersnorm voor personen met een AIO-
uitkering ten onrechte niet in de financiële bijlage bij het Regeerakkoord is meegenomen.  
Bij de kostendelersnorm in de AOW is de opbrengst in de eerste jaren hoger dan in het 
Regeerakkoord. Het verschil wordt veroorzaakt doordat in het Regeerakkoord in de eerste jaren  
alleen de besparing van de maatregel bij nieuwe instroom in de AOW was meegenomen. Er was 
nog geen rekening gehouden met de besparing die voorkomt uit het toepassen van de maatregel 
op het zittend bestand in de eerste jaren. Verder was in het Regeerakkoord geen ingroeipad 
gehanteerd voor de nieuwe instroom. In het oorspronkelijk wetsvoorstel is gekozen voor een 
overgangsperiode en een ingroeipad van vijf jaar, dat zowel op nieuwe instroom als op het zittend 
bestand van toepassing is. Nu voorts is besloten om de kostendelersnorm in de AOW met één jaar 
uit te stellen levert dit een incidenteel besparingsverlies op. De wijzigingen sinds het 
Regeerakkoord hebben geen invloed op de structurele opbrengst van de maatregel.  
De opbrengst bij de algehele arbeids- en re-integratieplicht en verbetering naleving (arbeids) 
verplichtingen staat voor € 95 miljoen in het Regeerakkoord. Naar aanleiding van het advies van de 
Raad van State is de inkeerregeling aangepast waardoor de besparing € 20 miljoen lager uitviel. 
Bovengenoemde budgettaire mutaties zijn verwerkt en gedekt in de begroting 2014. 
25 
 

bijvoorbeeld de kostendelersnorm in de bijstand alleen van toepassing op 
meerpersoonshuishoudens en daarom krijgt alleen die groep met de maatregel te maken. De 
maatregel met betrekking tot de (arbeids)verplichting geldt in beginsel voor iedereen. Echter zal 
deze maatregel voor mensen die reeds aan alle verlichtingen voldoen geen materiële gevolgen 
hebben en derhalve geen extra effect sorteren. Het (gedrags)effect van deze maatregel komt met 
name tot uiting in de groep mensen die zich voorheen niet aan de regels en verplichtingen wilden 
houden.  
 
De leden van de ChristenUnie-fractie vragen om een retrospectief dynamisch (inflow en outflow) en 
statisch (mutatieverschillen) overzicht te geven van de aantallen bijstandsgerechtigden maal 
huishoudensvorm in de afgelopen 10 jaar.  
In tabel 1 treffen de leden de gevraagde tabel aan. De cijfermatige informatie uit de tabel is 
afkomstig van het CBS.  
 
Tabel 1 WWB *1 dzd 2004 2005 2006 2007 2008 2009 2010 2011 2012 2013
ultimostand 338,6 329,0 301,9 274,0 258,8 280,8 307,0 315,7 324,9 354,0
waarvan: alleenstaande 192,1 186,8 171,7 158,5 152,7 170,1 189,4 195,5 201,1 221,6
alleenstaande ouder 92,8 89,2 82,4 74,3 68,2 70,6 77,0 78,5 78,7 83,3
gehuwden* 53,1 51,9 47,1 40,7 37,3 39,3 39,6 40,1 44,3 48,6
anders 0,6 1,1 0,6 0,5 0,6 0,8 1,0 1,6 0,8 0,5
instroom 109,6 105,2 95,3 80,9 88,8 112,9 122,1 122,2 115,8 **
uitstroom 105,1 111,1 120,1 105,0 98,3 84,8 96,5 110,5 103,7 **
*De cijfers zijn in aantal uitkeringen: 2 gehuwden personen ontvangen 1 gezamenlijke uitkering.
**nog niet beschikbaar. 
 
 
De leden van de fractie van de ChristenUnie vragen naar de precieze berekening achter de raming 
van circa. 5.000 bijstandsgerechtigden die versneld aan het werk gaan.  
Het aantal van circa 5.000 bijstandsgerechtigden is genoemd in de tabel op blz. 6 van de Nota naar 
aanleiding van het verslag (Kamerstukken II 2013/14, 33 801, nr. 19). Daarna zijn nog enkele 
e
wijzigingen in het wetsvoorstel aangebracht die dit aantal verminderen. Bij 1 Nota van Wijziging is 
aan gemeenten een grotere beleidsvrijheid toegekend bij het vaststellen van het 
maatregelenregime bij het niet nakomen van verplichtingen. Tijdens de behandeling van het 
wetsvoorstel in de Tweede Kamer is het amendement Dijkgraaf/Schouten aangenomen waarmee 
de ontheffingsmogelijkheid van de arbeidsverplichting voor alleenstaande ouders met kinderen 
jonger dan 5 jaar in stand blijft. Daarnaast is het amendement van de leden Schouten en Kerstens 
aangenomen dat er toe leidt dat de vier weken zoektijd niet gaat gelden voor 
bijstandsgerechtigden ouder dan 27 jaar (Kamerstukken II 2013/14, 33 801, nr. 27). Door 
bovengenoemde aanpassingen zullen er structureel minder bijstandsgerechtigden versneld aan het 
werk gaan. In de voorliggende versie van het wetsvoorstel gaat de regering uit van circa 3.000 
bijstandsgerechtigden die versneld aan het werk gaan. In de paragraaf Financiële effecten van de 
Nota naar aanleiding van het verslag is de berekening van het aantal van 5.000 nader onderbouwd 
(Kamerstukken II 2013/14, 33 801, nr. 19, blz. 77 en 78). Hieronder zal de berekening van het 
bijgestelde aantal van 3.000 worden gegeven. De daling van het aantal bijstandsgerechtigden met 
3.000 wordt bereikt door de verbetering van de naleving van de (arbeids)verplichtingen. Bij deze 
raming gaat de regering er vanuit dat deze besparing grotendeels wordt veroorzaakt door een 
gedragseffect. Het eenduidige stelsel zal de gepercipieerde pakkans bij (potentiële) niet-nalevers 
doen toenemen. In de raming is uitgegaan van circa 26 duizend potentiële niet-nalevers van de 
(arbeids)verplichtingen. De omvang van de sanctie is niet exact te voorspellen. Er is weliswaar 
sprake van een uniforme vermindering van de uitkering met 100% gedurende minimaal één 
maand, maar de uitkeringsgerechtigde kan een verzoek om herziening indienen als hij/zij er 
ondubbelzinnig blijk van heeft gegeven de verplichtingen (weer) na te komen. In de raming is er 
vanuit gegaan dat gemiddeld genomen de toename van de gepercipieerde gemiddelde sanctie ten 
opzichte van de huidige praktijk driekwart van een maanduitkering bedraagt. Op jaarbasis is dit 
een verlaging van ongeveer 6%. In de raming is uitgegaan van een uitkeringselasticiteit van 2. Een 
uitkeringselasticiteit van 2 impliceert dat een daling van de uitkering met 1% leidt tot een afname 
van het aantal uitkeringsgerechtigden met 2%. Bij een uitkeringsverlaging van 6% zal het aantal 
bijstandsgerechtigden onder de niet-nalevers met 2 * 6% = 12% afnemen. Dit komt neer op een 
daling van de bijstand met circa 3 duizend uitkeringen.  
27 
 

De leden van de ChristenUnie-fractie hechten grote waarde aan een grondige evaluatie en vragen 
hoe deze evaluatie zal plaatsvinden.  
De Bijstandsuitkeringenstatistiek (BUS) wordt aangepast om de effecten van dit wetsvoorstel te 
kunnen volgen. Zo wordt informatie meegenomen over de kostendelersnorm, en zullen de 
maatregelen op grond van artikel 18, lid 4 (harmonisering) en de duur van de maatregelen gevolgd 
worden. Conform de Regeling Periodiek Evaluatieonderzoek (RPE) wordt artikel 2 van de 
begroting (waaronder de WWB maatregelen) in 2018 doorgelicht en daarmee onderzocht op 
doelmatigheid en doeltreffendheid. 
De Staatssecretaris van Sociale Zaken 
en Werkgelegenheid 
 
 
 
 
Jetta Klijnsma  
29 
 

