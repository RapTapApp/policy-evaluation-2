 
 
 
Voorstel van Wet tot Wijziging van onder meer de Wet educatie en 
beroepsonderwijs in verband met het bevorderen van een 
arbeidsmarktrelevant en doelmatig opleidingenaanbod in het beroepsonderwijs 
(macrodoelmatigheid in het beroepsonderwijs) 
 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is regels te stellen om een 
arbeidsmarktrelevant en doelmatig opleidingenaanbod in het beroepsonderwijs te 
bevorderen; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
ARTIKEL I. WIJZIGING WET EDUCATIE EN BEROEPSONDERWIJS 
 
De Wet educatie en beroepsonderwijs wordt als volgt gewijzigd: 
 
A 
 
Artikel 1.1.3 wordt als volgt gewijzigd: 
1. In het eerste lid wordt na “4.2.5,” ingevoegd: 6.1.2 tot en met 6.1.3a,. 
2. In het tweede lid wordt na “4.2.5,” ingevoegd: 6.1.2 tot en met 6.1.3a,. 
 
B 
 
In artikel 1.4.1, eerste lid, wordt na onderdeel a een onderdeel ingevoegd, luidende: 
a1. de informatie aan aspirant-deelnemers, bedoeld in artikel 6.1.3a,.  
 
C 
 
Na artikel 6.1.1 wordt een artikel ingevoegd, luidende: 
Artikel 6.1.2. Melding voornemen starten of beëindigen beroepsopleidingen  
    W10159.K-2 1 

     
G 
 
Na artikel 6.1.4 wordt een artikel ingevoegd, luidende: 
 
Artikel 6.1.4a. Beleidsregels en adviescommissie 
1. Onze Minister stelt beleidsregels vast omtrent de uitoefening van de bevoegdheid, 
bedoeld in artikel 6.1.4, eerste lid, onder c. 
2. Onze Minister kan zich bij de toepassing van de beleidsregels laten adviseren door 
een onafhankelijke adviescommissie.  
 
H  
 
Artikel 6.1.5 wordt als volgt gewijzigd: 
Na het tweede lid wordt een nieuw lid ingevoegd, luidende: 
2a. Voordat Onze Minister een beschikking neemt op grond van artikel 6.1.4, eerste lid, 
onder c, geeft hij aan het bevoegd gezag een waarschuwing op grond van zijn 
bevindingen ten aanzien van de naleving van een of meer zorgplichten, bedoeld in 
artikel 6.1.3, waarbij wordt bepaald aan welke maatregelen het bevoegd gezag gevolg 
dient te geven. Aan de waarschuwing kan een termijn van ten minste drie maanden 
worden verbonden waarbinnen aan de maatregelen gevolg moet worden gegeven.  
 
I 
 
Aan artikel 8a.2.2, vierde lid, wordt, onder vervanging van de punt in onderdeel e door 
een puntkomma, een onderdeel toegevoegd, luidende: 
f. de te verstrekken informatie aan aspirant-deelnemers van beroepsopleidingen, 
bedoeld in artikel 6.1.3a. 
 
 
ARTIKEL II. WIJZIGING WET OP HET ONDERWIJSTOEZICHT 
Artikel 24f, achtste lid, van de Wet op het onderwijstoezicht komt te luiden: 
8. Het Centraal bureau voor de statistiek kan de gegevens die het op grond van het 
zevende lid heeft ontvangen, alsmede de daaraan door het Centraal bureau voor de 
statistiek gekoppelde gegevens van belang voor statistische doeleinden op het gebied 
van arbeid als bedoeld in artikel 33, tweede lid, onderdeel e, van de Wet structuur 
uitvoeringsorganisatie werk en inkomen, openbaar maken in de vorm van overzichten 
die betrekking hebben op afzonderlijke scholen, instellingen of opleidingen, mits aan 
deze overzichten geen herkenbare gegevens over een afzonderlijk persoon of een 
afzonderlijk huishouden kunnen worden ontleend.  
 
ARTIKEL III. WIJZIGING WET EDUCATIE EN BEROEPSONDERWIJS BES 
 
De Wet educatie en beroepsonderwijs BES wordt als volgt gewijzigd: 
 
A 
 
In artikel 1.4.1, derde lid, wordt na onderdeel a een onderdeel ingevoegd, luidende: 
a1. de informatie aan aanstaande deelnemers, bedoeld in artikel 7.2.1a,.  
 
 
    W10159.K-2 3 

     
 
 
 
 
 
 
De Staatssecretaris van Economische Zaken,  
 
 
 
 
 
  
    W10159.K-2 5 

     
6
vraag naar mbo-gediplomeerden, waaronder de techniek. De Inspectie van het 
Onderwijs heeft in dit verband gewezen op de tekortschietende voorlichting over 
7
arbeidsmarktkansen aan (aankomende) deelnemers.  
 Een aanzienlijk deel van de opleidingen is klein: meer dan 40 procent van de 8.100 
beroepsopleidingen die de 69 onderwijsinstellingen aanbieden heeft minder dan 18 
8 9
deelnemers. Kleine opleidingen zijn relatief gevoelig voor kwaliteitsproblemen en 
relatief duur binnen de bedrijfsvoering. Voorts kan het aanbieden van een groot 
aantal kleine opleidingen de complexiteit in de bedrijfsvoering beïnvloeden en kan 
daarmee van invloed zijn op de prestaties van de onderwijsinstelling in haar 
10
geheel. Instellingen hebben meerdere mogelijkheden om financiële nadelen van 
kleine opleidingen weg te nemen, bijvoorbeeld door binnen een instelling lessen van 
opleidingen met weinig deelnemers gezamenlijk vorm te geven of door met 
meerdere instellingen gezamenlijk gebruik te maken van een kennisinfrastuctuur. 
Niettemin kennen deze oplossingen grenzen. De krimp van het aantal deelnemers, 
die zich na 2020 volop zal voordoen, kan de schaal van opleidingen nog verder 
onder druk zetten.  
De aansluiting van het opleidingenaanbod op de arbeidsmarkt en een doelmatige 
spreiding van het opleidingenaanbod zijn aan elkaar gerelateerd. Zo wenst het 
bedrijfsleven graag opleidingenaanbod in de eigen regio, wat het ontstaan van kleine 
opleidingen tot gevolg kan hebben. Vanuit de optiek van de spreiding van voorzieningen 
en de onderwijskwaliteit zal het aanbieden van een kleine opleiding goed moeten worden 
afgewogen. Voorkomen dient te worden dat op termijn de kwaliteit van de opleidingen 
en de aansluiting van het opleidingenaanbod op de arbeidsmarkt onder druk komen te 
staan.  
 
3. Doelstelling 
Het doel van dit wetsvoorstel is het realiseren van een betere aansluiting van het 
opleidingenaanbod op de arbeidsmarkt en een doelmatigere spreiding van het 
opleidingenaanbod. Een zo goed mogelijke aansluiting op de arbeidsmarkt vergroot de 
kansen van jongeren. Werkloosheid aan het begin van de carrière heeft vergaande 
negatieve gevolgen, niet alleen voor de kans op een baan in de toekomst, maar ook 
11
voor gezondheid en welzijn van jongeren. Een goede aansluiting van het onderwijs op 
de arbeidsmarkt is ook in het belang van werkgevers. Bedrijven hebben immers baat bij 
opleidingen die voldoende vakkrachten opleiden. Een doelmatigere spreiding maakt het 
in stand houden van kostbare opleidingen beter mogelijk en leidt tot een doelmatigere 
besteding van publieke middelen, wat ten goede zou moeten komen aan de kwaliteit en 
continuïteit van het opleidingenaanbod. Het wetsvoorstel draagt zo bij aan het realiseren 
van een sterkere economische structuur. 
 
                                                
6
 De arbeidsmarktperspectieven voor mbo-gediplomeerden tot 2016 zijn redelijk tot goed, met 
uitzondering van de sector economie (ROA, 2011, De arbeidsmarkt naar opleiding en beroep tot 
2016, Maastricht). 
7
 Inspectie van het Onderwijs, 2010, Zorgplicht arbeidsmarktperspectief bij onderwijsinstellingen, 
De Meern. 
8
 Voor de afbakening van beroepsopleidingen wordt gebruik gemaakt van een crebo-koppeltabel die 
door OCW/DUO, Inspectie van het onderwijs, de SBB en MBO Raad is ontwikkeld. In de koppeltabel 
zijn alle crebo's, die naar vergelijkbare beroepsopleidingen verwijzen, aan elkaar gerelateerd. De 
indicator van 18 deelnemers wordt door Stichting Samenwerking Beroepsonderwijs Bedrijfsleven 
gehanteerd. 
9
 De rendementen van kleine opleidingen (minder dan 12 deelnemers) liggen 7 procentpunt lager 
dan voor opleidingen met meer dan 60 deelnemers. Inspectie van het Onderwijs, 2012, De staat 
van het onderwijs, onderwijsverslag 2010-2011, De Meern. 
10
 Commissie Onderwijs en Besturing BVE, 2010, Naar meer focus op het mbo. 
11
 Scarpetta, S., A. Sonnet and Th. Manfredi, 2010, Rising youth employment during the crisis: how 
to prevent negative long-term consequences on a generation, OECD social, employment and 
migration papers no. 106.   
    W10159.K-2 7 

     
introduceert. Enkel daar waar de conclusie moet zijn dat de zorgplichten door 
instellingen niet worden nageleefd, bestaat de mogelijkheid van doorzettingsmacht door 
de minister. In paragraaf 11 wordt nader ingegaan op de adviezen van de SBB.  
 
Het beoogde beleid sluit qua filosofie ook aan bij het advies van de Onderwijsraad “Zicht 
op een macrodoelmatig opleidingsaanbod” (2012). Ook de Onderwijsraad is van mening 
dat instellingen in het middelbaar beroepsonderwijs zelf verantwoordelijk zijn voor de 
kwaliteit van hun opleidingen en de doelmatige besteding van de middelen die zij 
ontvangen voor het aanbieden van die opleidingen. Daarmee is echter niet gegarandeerd 
dat het gedrag van individuele instellingen ook op macroniveau leidt tot een optimaal 
opleidingenaanbod. De overheid heeft daarom vanuit haar stelselverantwoordelijkheid 
een rol om toe te zien op de kwaliteit van het beroepsonderwijs en een doelmatige 
15
besteding van overheidsmiddelen. 
 
In lijn met de regionale focus van het mbo en het uitgangspunt om de 
verantwoordelijkheid voor het opleidingen-portfolio zoveel mogelijk bij de instellingen te 
houden, heeft de regering er niet voor gekozen om op landelijk niveau toestemming te 
verlenen voor het aanbieden van nieuwe opleidingen (zoals in het hoger onderwijs het 
geval is). Met de waarborgen die de landelijke kwalificatiestructuur kent voor de 
arbeidsmarktrelevantie van kwalificaties, de verplichting om stage te lopen alvorens een 
diploma te kunnen behalen en de in dit wetsvoorstel voorgestelde aanscherpingen zou 
een toets vooraf naar de mening van de regering een onnodige verzwaring van de 
regeldruk en administratieve lasten betekenen.  
 
4. Versterken van zelfregulering 
Om tot een betere aansluiting van het opleidingenaanbod op de arbeidsmarkt en een 
doelmatige spreiding van het opleidingenaanbod komen, voorziet het wetsvoorstel in de 
volgende onderdelen die erop gericht zijn zelfregulering te versterken: 
 Beoogd wordt onderwijsinstellingen te verplichten om te zorgen voor een goede, 
objectieve informatievoorziening aan aankomende deelnemers over relevante 
aspecten van de opleiding, waaronder de onderwijskwaliteit (met inbegrip van het 
oordeel van de Inspectie van het Onderwijs) en het arbeidsmarktperspectief. 
Onderwijsinstellingen zijn op basis van de huidige Wet educatie en beroepsonderwijs 
(WEB) alleen verplicht deelnemers te informeren over het onderwijsprogramma en 
de examens (artikel 7.4.8, tweede lid). De in dit wetsvoorstel voorgestelde extra 
verplichting brengt aankomende deelnemers beter in positie om met behulp van de 
juiste informatie een opleiding te kiezen. Wanneer deelnemers 
arbeidsmarktperspectief en kwaliteit zwaarder laten wegen in hun studiekeuze, 
stimuleert dit onderwijsinstellingen rekenschap te geven van de aansluiting van het 
opleidingenaanbod op de arbeidsmarkt. De verplichting om aankomende deelnemers 
te informeren zal, net als de verplichting tot het informeren over het 
onderwijsprogramma en de examens, ook gaan gelden voor diploma-erkende 
opleidingen van niet-bekostigde onderwijsinstellingen. De opleidingkeuze van 
deelnemers blijft binnen de kaders van de WEB vanzelfsprekend vrij. De 
deelnemersraad krijgt in dit wetsvoorstel adviesrecht over de voorgestelde 
informatievoorziening. Het adviesrecht kan zowel betrekking hebben op de inhoud 
als de vorm van informatievoorziening. Het is denkbaar dat de informatievoorziening 
voor aankomende deelnemers in samenhang met het vmbo wordt vormgegeven. De 
                                                
15
 De Onderwijsraad doet drie aanbevelingen om de macrodoelmatigheid van het aanbod te 
verbeteren, te weten:  
1. Verantwoording over macrodoelmatigheid op basis van “knipperlichtnormen”;  
2. Verbetering van het studiekeuzeproces;  
3. Licentiesysteem voor unieke en kleine opleidingen.  
    W10159.K-2 9 

     
zij soms grenzen aan het aantal in te schrijven deelnemers. Een ander voorbeeld 
van een mogelijke ondoelmatige situatie is de situatie waarin een onderwijsinstelling 
overweegt een nieuwe opleiding te starten en daardoor een kapitaalintensieve 
opleiding van een andere onderwijsinstelling in die regio onrendabel maakt. De 
nieuwe zorgplicht is een aanvulling op de bestaande wettelijke verplichtingen die van 
onderwijsinstellingen een doelmatige aanwending van de rijksbijdrage eisen (artikel 
2.5.3 van de WEB). De bestaande verplichtingen betreffen uitsluitend de eigen 
bedrijfsvoering van de instelling. De nieuwe zorgplicht doelmatigheid legt de 
verbinding met andere instellingen. Zo wordt doelmatigheid bezien in het licht van 
het geheel aan onderwijsvoorzieningen, dus ook in het licht van het 
onderwijsaanbod van andere instellingen in de regio. Daar waar nodig kunnen 
bekostigde onderwijsinstellingen – binnen de kaders van de Mededingingswetgeving 
- ook in overleg treden met niet-bekostigde instellingen. De zorgplicht doelmatigheid 
geldt echter alleen voor de door de overheid bekostigde opleidingen van instellingen. 
Onderkend moet daarbij worden dat bekostigde instellingen altijd een eigen 
verantwoordelijkheid hebben voor de toegankelijkheid van opleidingen, in het 
bijzonder voor kansarme groepen (artikel 1.3.5 WEB). In het licht van de zorgplicht 
doelmatigheid wordt van onderwijsinstellingen gevraagd zich ook over mutaties in 
het opleidingenportfolio te verantwoorden in het jaarverslag.  
Voorgesteld wordt dat onderwijsinstellingen voornemens met betrekking tot het 
starten en stoppen van beroepsopleidingen op enige locatie tijdig melden aan de 
minister. De melding zal dan door de minister op een voor een ieder toegankelijke 
wijze openbaar worden gemaakt. Dit wetsvoorstel voorziet erin dat 
onderwijsinstellingen worden verplicht de melding te doen voor 1 februari in het 
kalenderjaar voorafgaand aan het studiejaar waarin het starten dan wel stoppen van 
opleidingen wordt beoogd.  De regering meent dat met een periode van anderhalf 
jaar voldoende gelegenheid wordt gegeven om zelfregulering haar werk te laten 
doen. In aanvulling daarop geeft een dergelijke periode ook gelegenheid om het 
onderwijsprogramma adequaat vorm te geven. Onder het stoppen van een opleiding 
wordt verstaan het niet langer openstellen van de opleiding voor nieuwe 
deelnemers. Dit betekent dat in beginsel anderhalf jaar voordat de laatste 
deelnemer wordt ingeschreven, het voornemen tot stoppen kenbaar moet zijn 
gemaakt. Openbaarmaking stelt belanghebbenden in de regio in staat daar waar 
nodig te reageren en actie te ondernemen. Het tijdig melden van het stoppen van 
opleidingen zorgt er ook voor dat opleidingen, waaronder de kleinschalige 
opleidingen die uniek zijn voor de regio of het land, niet ongemerkt kunnen 
verdwijnen. 
Ondersteunend aan bovengenoemde bepalingen is dat onderwijs en bedrijfsleven, 
verenigd in de SBB, een gezamenlijke werkwijze zijn overeengekomen om te komen tot 
een zo goed mogelijke aansluiting. Ook zijn zij voornemens een geschillencommissie in 
te stellen. Deze geschillencommissie kan om een uitspraak worden gevraagd als partijen 
niet tot overeenstemming komen over een goede aansluiting van het opleidingenaanbod 
op de arbeidsmarkt of een doelmatige spreiding van het opleidingenaanbod. Het is aan 
de SBB om het onderwijs en het bedrijfsleven door middel van zelfregulering te binden 
aan de werkwijze en uitspraken van de geschillencommissie. De regering verwacht veel 
van de werking van de geschillencommissie, met name op het aspect van het 
voorkomen van ondoelmatig aanbod gelet op het geheel aan voorzieningen. 
Onderwijsinstellingen hebben er immers belang bij om onderlinge geschillen ter 
oplossing voor te leggen aan de geschillencommissie, bijvoorbeeld indien het gedrag van 
de ene  onderwijsinstelling tot nadelige effecten voor de andere instelling leidt.  
 
5. Ingrijpen bij niet-naleving zorgplichten 
    W10159.K-2 11 

     
vragen. De adviescommissie zal daarbij het beleidskader zoals neergelegd in 
bovengenoemde beleidsregel in acht nemen. Het advies van de commissie brengt in 
kaart in hoeverre de zorgplichten zijn nageleefd en waar dat niet zo is, welke stappen 
door de betrokken instelling(en) gezet moeten worden om dit te herstellen. De 
adviescommissie zal haar advisering over het algemeen baseren op gegevens uit 
openbare bronnen en uit informatie die van het ministerie van OCW afkomstig is. Te 
denken valt hierbij aan de informatie van het CBS over arbeidsmarktperspectief van 
beroepsopleidingen, werkloosheidscijfers, informatie van DUO over aard en omvang van 
beroepsopleidingen bij de diverse instellingen, onderzoeken van ROA op deze terreinen. 
Ook de Inspectie kan informatie aandragen die zij bij haar toezichthoudende taak 
vergaart. De adviescommissie kan indien nodig ook instellingen om inlichtingen vragen, 
met instellingen en andere betrokken arbeidsmarktpartijen in gesprek treden en 
instellingen over haar concept-bevindingen informeren zodat  de adviescommissie in het 
definitieve advies aan de minister hier waar nodig rekening mee kan houden.  
 
Sancties  
Op basis van het advies van de adviescommissie kan de minister van OCW (de minister 
van EZ voor groen onderwijs) een besluit nemen.  Afhankelijk van de aard van de 
problematiek kan dit besluit zich richten op één of meerdere onderwijsinstellingen in een 
regio. Een goede aansluiting van opleidingen op de arbeidsmarkt en doelmatige 
spreiding van het opleidingenaanbod is immers veelal een verantwoordelijkheid van 
meerdere onderwijsinstellingen.   
 
Het besluit kan het opschorten van de bekostiging dan wel het ontnemen van de rechten 
betekenen. Voorafgaand aan het ontnemen van rechten aan opleidingen dient altijd 
eerst een waarschuwing te worden gegeven teneinde alsnog te komen tot naleving van 
de zorgplicht. Aan deze waarschuwing kan een aantal verbeterpunten worden 
verbonden. Het terugbrengen van de instroom van nieuwe studenten in een opleiding, 
voor situaties waar teveel jongeren worden opgeleid gezien de vraag van de 
arbeidsmarkt, is hierbij een voor de hand liggende mogelijkheid. Daar waar aan de orde 
kunnen instellingen door de minister gewezen worden op de mogelijkheid om de 
geschillencommissie SBB in te schakelen. Ook in deze fase is zelfregulering, teneinde 
knelpunten weg te nemen, immers veruit te prefereren.  
 
Zoals aangegeven, in het geval waarin een waarschuwing niet het gewenste effect heeft, 
kan de minister van OCW (de minister van EZ voor groen onderwijs) bij een 
onderwijsinstelling de rechten aan een opleiding ontnemen, waardoor de bekostiging 
voor die opleiding komt te vervallen en de onderwijsinstelling geen diploma’s voor die 
opleiding meer mag afgeven.  
 
Rol Inspectie 
De adviescommissie en de Inspectie hebben ieder een eigen rol bij de naleving van de 
zorgplichten. De Inspectie is de toezichthouder ten aanzien van het onderwijs en heeft 
daartoe krachtens de Wet op het onderwijstoezicht de nodige bevoegdheden. De 
adviescommissie is geen toezichthouder. Zij adviseert uitsluitend de minister over 
gebruikmaking van diens bevoegdheid tot ontneming van rechten indien de zorgplichten 
arbeidsmarktperspectief en doelmatigheid niet blijken te zijn nageleefd. Daartoe dient zij 
op basis van de beschikbare gegevens het arbeidsmarktperspectief en de doelmatigheid 
van het opleidingenaanbod te onderzoeken. De Inspectie handhaaft de huidige 
werkwijze bij de zorgplicht arbeidsmarktperspectief die inhoudt dat de Inspectie onder 
meer bij de Staat van de instelling het college van bestuur bevraagt op de overwegingen 
waarom een nieuwe opleiding is gestart. Deze werkwijze zal worden verbreed naar de 
zorgplicht doelmatigheid. Dit toezicht is vooral gericht op de handelwijze van een 
    W10159.K-2 13 

     
18
(minus circa 18%). Een structuur die bestaat uit minder kwalificaties beperkt de 
complexiteit, maakt het beroepsonderwijs beter organiseerbaar en draagt zo bij aan de 
ambitie om te komen tot minder opleidingen. Bredere kwalificaties vergroten de kansen 
voor gediplomeerden op de arbeidsmarkt. Het voornemen is de nieuwe structuur met 
ingang van studiejaar 2016 – 2017 van kracht te laten zijn. In het studiejaar 2015-2016 
kunnen onderwijsinstellingen op vrijwillige basis aan de slag met de nieuwe structuur.  
Om onderwijsinstellingen in staat te stellen om op basis van de landelijke 
kwalificatiestructuur die opleidingen aan te bieden waar de arbeidsmarkt om vraagt, is 
het van belang dat de prijsfactoren zoveel mogelijk aansluiting vinden bij de 
onderliggende kostenstructuren.  Een onafhankelijke commissie zal worden gevraagd 
een advies uit te brengen over de wenselijke prijsfactoren in het mbo. Het macrobudget 
19
zal hiervoor met ca. € 75 miljoen worden verhoogd. Een onafhankelijke commissie zal 
worden gevraagd een advies uit te brengen over de wenselijke prijsfactoren in het mbo 
zodat het voor onderwijsinstellingen aantrekkelijk blijft om technische en andere 
kostbare opleidingen aan te bieden waar de arbeidsmarkt om vraagt. Aan de commissie 
prijsfactoren is expliciet gevraagd aandacht te besteden aan kleinschalige, unieke 
opleidingen.  
 
Kwaliteitsafspraken 
Om onderwijsinstellingen te stimuleren (nog) betere prestaties te leveren, wil de 
regering kwaliteitsafspraken met de scholen maken op specifieke thema’s voor een 
20
periode van vier jaar.  Hiervoor heeft het kabinet in het regeerakkoord € 250 miljoen 
extra gereserveerd. Dit is ruim 7% van het totale budget voor de mbo-sector. Onderdeel 
van de kwaliteitsafspraken is het transparant maken van het succes van mbo’ers op de 
arbeidsmarkt. Er wordt ook een pilot gestart om te onderzoeken of aan het succes op de 
arbeidsmarkt een beloning voor de mbo-school kan worden gekoppeld. Omdat het 
succes op de arbeidsmarkt van mbo’ers ook wordt beïnvloed door de situatie op de 
(regionale) arbeidsmarkt is ervoor gekozen om eerst via een pilot te onderzoeken of een 
21
beloning voor mbo-scholen een passende prikkel is. 
 
Samenwerking  
De bepalingen in het wetsvoorstel beogen te stimuleren dat onderwijsinstellingen en 
bedrijven elkaar meer opzoeken waar het gaat om betere aansluiting van het 
opleidingenaanbod op de arbeidsmarkt en een doelmatige spreiding van dat aanbod. Het 
is daarom van belang dat onderwijsinstellingen geen belemmeringen ondervinden bij 
samenwerking met elkaar of het bedrijfsleven.  
 
De huidige WEB laat ruimte voor instellingen om met name op facilitair gebied 
(gezamenlijk gebruik van locaties, gezamenlijke inkoop) of door uitruil van opleidingen 
samen te werken. Voorts zijn er signalen dat sommige onderwijsinstellingen willen 
samenwerken door de onderbouw van een opleiding bij een roc te laten plaatsvinden en 
de bovenbouw bij de meer specialistische vakinstelling of op een concentratiepunt bij 
één van die instellingen. Uit de internetconsultatie van het wetsvoorstel (zie ook 
paragraaf 12) blijkt dat het voor deze vormen van samenwerking in ieder geval helpt als 
de Inspectie van het Onderwijs inzicht geeft aan de instellingen op welke wijze de 
                                                
18
 http://www.rijksoverheid.nl/documenten-en-publicaties/kamerstukken/2014/03/04/kamerbrief-
herziening-kwalificatiestructuur-mbo.html. Kamerstukken II,  2013–2014, 31 524, nr. 193. 
19
 http://www.rijksoverheid.nl/documenten-en-publicaties/kamerstukken/2014/03/03/kamerbrief-
met-uitwerking-begrotingsafspraken-2014.html. Kamerstukken II,  2013–2014, 33 750 VIII, nr. 95. 
20
 http://www.rijksoverheid.nl/documenten-en-publicaties/kamerstukken/2013/12/16/kamerbrief-
over-kwaliteitsafspraken-mbo.html. Kamerstukken II,  2013–2014, 31 524, nr. 189. 
21
 http://www.rijksoverheid.nl/documenten-en-
publicaties/kamerstukken/2014/03/03/aanbiedingsbrief-bij-de-antwoorden-op-vragen-over-
kwaliteitsafspraken-mbo.html.  Kamerstukken II,  2013–2014, 31 524, nr. 192. 
    W10159.K-2 15 

     
(bijvoorbeeld arbeidsmarktregio versus Nederland als geheel) en werkkring 
(bijvoorbeeld in verlengde van de opleiding versus het vinden van een baan) betrekking 
hebben.  
 
7. Uitvoeringslasten en administratieve lasten  
De regering is van mening dat de potentiële besparingen van een betere afstemming 
van het opleidingenaanbod een veelvoud zijn van de administratieve lasten die 
samengaan met dit wetsvoorstel (zie hiervoor ook paragraaf 9).  
Het wetsvoorstel is uitvoerbaar voor onderwijsinstellingen. Het wetsvoorstel gaat 
gepaard met administratieve lasten (alle informatieverplichtingen, niet zijnde aan de 
overheid) en uitvoeringslasten (alle overige informatieverplichtingen, niet zijnde de 
overheid) voor onderwijsinstellingen.  
 
De administratieve lasten hangen samen met de verplichting tot het geven van 
verantwoording over mutaties in het opleidingenportfolio in het licht van de zorgplicht 
arbeidsmarktperspectief en doelmatigheid. Deze verplichting raakt naar verwachting 
 25,26 27
2000 opleidingen.  De eenmalige administratieve lasten zijn 0,7 mln euro. De 
structurele administratieve lasten zijn naar verwachting lager dan 0,7 mln euro, mits 
onderwijsinstellingen erin slagen tijdig het portfolio in lijn te brengen met de 
verplichtingen die samenhangen met de zorgplicht arbeidsmarktperspectief en 
doelmatigheid. Daarnaast zorgt de verplichting tot het melden van het starten en 
stoppen van opleidingen aan OCW tot structureel extra administratieve lasten van 0,1 
28
mln euro.   
 
De uitvoeringslasten hangen samen met: 
 De extra verplichting tot goede, objectieve informatievoorziening aan aankomende 
deelnemers. Deze verplichting heeft betrekking op 8100 beroepsopleidingen. De 
29
structurele uitvoeringslasten zijn 0,4 mln euro.  
                                                
25
 Op basis van alleen harde indicatoren is het alleen mogelijk een eerste indicatie te geven van het 
aandeel beroepsopleidingen met een risico op het niet naleven van de zorgplicht 
arbeidsmarktperspectief. De berekening van het aantal opleidingen met een risico op onvoldoende 
arbeidsmarktperspectief is gebaseerd op de schoolverlatersonderzoeken over periode 2008-2012 
van het ROA (zie: http://roastatistics.maastrichtuniversity.nl/SISOnline/Home.aspx). Uit dit 
onderzoek blijkt dat van de 145 beroepsopleidingen waarover het ROA over gegevens beschikt, 
voor 15% de werkloosheid onder schoolverlaters meer dan twee keer het gemiddelde van het 
desbetreffende niveau is. Dit percentage wordt gehanteerd bij de berekening van de 
uitvoeringslasten. Dit betekent dat bij 15% van de in totaal 8100 beroepsopleidingen sprake is van 
een risico op het niet-voldoen aan de zorgplicht arbeidsmarktperspectief. Dit betekent dat het 
mogelijk voor 1200 opleidingen nodig kan zijn om verantwoording te geven over mutaties in het 
portfolio.  
26
 Op basis van alleen harde indicatoren is het alleen mogelijk een eerste indicatie te geven van het 
aandeel beroepsopleidingen met een risico op het niet naleven van de zorgplicht doelmatigheid 
Ongeveer 40% van de 8100 opleidingen is klein. Onder de veronderstelling dat voor een kwart van 
de kleine opleidingen het noodzakelijk is om het aanbod intensiever af te stemmen, betekent dit dat 
voor mogelijk 800 opleidingen sprake kan zijn van het geven van verantwoording over mutaties in 
het portfolio.  
27
 De administratieve lasten hangen samen met 1200 opleidingen met een risico op onvoldoende 
arbeidsmarktperspectief en 800 opleidingen met een risico op ondoelmatige besteding van de 
rijksbijdrage gelet op het geheel aan voorzieningen, Uitgaande van 8 uur verantwoording met een 
uurloon van 45 euro, leidt dit tot administratieve lasten van 0,7 mln.  
28
 In schooljaar 2012-2013 zijn in 2012 642 opleidingen gestart en 538 opleidingen gestopt bij de 
instellingen. Dit aantal is vertekend door de overgang van eindtermenopleidingen naar 
competentiegericht onderwijs. Bij de berekening van de administratieve lasten wordt verondersteld 
dat de helft van dit aantal opleidingen op structurele basis gestart dan wel gestopt wordt. Onder de 
veronderstelling dat aan het aan OCW melden vier uur per opleiding en een uurloon van 45 euro, 
zijn de structurele administratieve lasten 0,1 mln euro.  
29
 De structurele uitvoeringslasten hangen samen met zijn 8100 opleidingen. Onder de 
veronderstelling dat één uur per opleiding en een uurloon van 45 euro nodig is om aan de 
verplichting te voldoen, zijn de structurele uitvoeringslasten 0,4 mln euro. 
    W10159.K-2 17 

     
Deze generieke korting is een financiële prikkel voor het realiseren van een doelmatiger 
32
opleidingenaanbod.  
Met het oog daarop bevat dit wetsvoorstel maatregelen die de instellingen in positie 
brengen om te komen tot een doelmatiger opleidingenaanbod. Voorts draagt de 
herziening van de kwalificatiestructuur bij aan een beter organiseerbaar en daarmee 
doelmatiger opleidingenaanbod. Ook creëert  het regionaal investeringsfonds mbo, dat 
publiek-private samenwerking stimuleert onder de voorwaarde van een doelmatig 
aanbod, prikkels om te komen tot minder kleine opleidingen. Het regionale 
investeringsfonds mbo treedt in 2014 in werking en het Rijk stelt hiervoor € 100 miljoen 
beschikbaar voor de periode 2014-2017. 
Voorts is de Inspectie van het Onderwijs een themaonderzoek gestart naar de 
onderwijskwaliteit van kleine opleidingen. Kleine opleidingen worden nu niet betrokken 
in het reguliere toezicht in het kader van de Staat van de Instelling. Dit themaonderzoek 
kan eraan bijdragen dat onderwijsinstellingen besluiten kleine opleidingen af te bouwen.  
 
10. Gevolgen voor Caribisch Nederland 
Dit wetsvoorstel heeft slechts ten dele betrekking op Caribisch Nederland. Dit betreft het 
geven van informatie over beroepsopleidingen door instellingen aan aspirant-
deelnemers. Niet op alle onderdelen van macrodoelmatigheid is wijziging van de WEB 
BES nodig. Overeenkomstig de WEB BES moet goedkeuring door de minister worden 
verleend om opleidingen in Caribisch Nederland voor bekostiging in aanmerking te laten 
komen (artikel 2.1.1 WEB BES). Bekostiging van een opleiding vindt slechts plaats indien 
aan een aantal wettelijke voorwaarden is voldaan (artikel 2.1.1, tweede lid, WEB BES). 
Tot die voorwaarden behoren dat er maatschappelijke behoefte bestaat aan de opleiding 
en dat er arbeidsmarktperspectieven zijn voor afgestudeerden. De minister kan besluiten 
dat een beroepsopleiding niet meer voor bekostiging in aanmerking komt, indien mede 
gezien de arbeidsmarktomstandigheden niet langer sprake is van voldoende behoefte 
aan die opleiding (artikel 2.1.2, tweede lid, WEB BES). Op deze wijze is een doelmatig 
aanbod gewaarborgd en zijn maatregelen zoals voorgesteld voor het opleidingenaanbod 
in Europees Nederland, niet nodig.  
 
11. Adviezen Stichting Samenwerking Beroepsonderwijs Bedrijfsleven (SBB) 
De SBB, waarin onderwijsinstellingen en bedrijfsleven zijn verenigd, heeft adviezen 
uitgebracht die zijn betrokken bij de totstandkoming van dit wetsvoorstel. De adviezen 
geven duiding aan de wijze waarop onderwijsinstellingen en bedrijfsleven zelfregulering 
wensen vorm te geven.  
 
Advies “Feiten en cijfers” 
De SBB stelt in dit advies voor om onderwijsinstellingen en sectoren in ieder geval nog 
in 2014 te voorzien van doelmatigheidsinformatie. De regering acht 
doelmatigheidsinformatie een voorwaarde om tot een betere aansluiting van het 
opleidingenaanbod op de arbeidsmarkt en een doelmatigere spreiding te komen. De 
regering benadrukt daarbij dat de kwaliteit van de doelmatigheidsinformatie 
onbetwistbaar is: het is immers belangrijke informatie voor onderwijsinstellingen en het 
bedrijfsleven. Doelmatigheidsinformatie is naar de mening van de regering essentieel 
voor de naleving van de zorgplicht arbeidsmarktperspectief en doelmatigheid.  
 
Advies “Werkwijze” 
                                                
32
 Aan de toezegging aan het lid Van Meenen (D66) om een nadere toelichting te geven op de 
ombuiging “minder opleidingen en macrodoelmatigheid”, is voldaan in de begroting van OCW voor 
2014 (Kamerstukken II, 2013–2014, 33 750 VIII, nr. 2, blz. 49). De toelichting in dit wetsvoorstel 
is hierop gebaseerd.  
    W10159.K-2 19 

     
Het meer recht doen aan de adviezen spitst zich met name toe op de positie van de 
geschillencommissie. De SBB heeft in het advies “Escalatie” voorgesteld om de 
geschillencommissie een positie in de wet te geven. Indien de uitspraken van de 
geschillencommissie niet worden opgevolgd, is doorzettingsmacht van de minister nodig. 
Hierbij zou het voor de minister mogelijk moeten zijn om in uitzonderlijke gevallen van 
de uitspraak van de geschillencommissie af te wijken.  
 
De regering verwacht veel van de werking van de geschillencommissie, met name op het 
aspect van het voorkomen van ondoelmatig aanbod gelet op het geheel aan 
voorzieningen. Onderwijsinstellingen hebben er immers belang bij om in een uiterste 
situatie een geschil voor te leggen als zij van mening zijn dat het gedrag van een andere 
onderwijsinstelling tot een ondoelmatige aanwending van de rijksbijdrage leidt.  
 
De regering heeft in afwijking van het advies van de SBB er niet voor gekozen om de de 
geschillencommissie een eigenstandige positie in de wet te geven. Overwegingen hierbij 
zijn: 
 Een positie in de wet als geschillencommissie zou moeten samengaan met de 
mandatering van de bevoegdheid tot het ontnemen van rechten aan een opleiding. 
De regering beschouwt dit als een stelseltaak die niet gemandateerd dient te worden 
aan een geschillencommissie. De regering is van mening dat minister vanuit zijn 
stelselverantwoordelijkheid het sluitstuk in handen behoort te hebben.  
 Een geschillencommissie kan geen bijdrage leveren aan het wegnemen van 
ondoelmatige situaties, die niet bij de geschillencommissie aanhangig worden 
gemaakt. Zo is het denkbaar dat een onderwijsinstelling of het bedrijfsleven er geen 
belang bij hebben om een geschil over een opleiding met onvoldoende 
arbeidsmarktperspectief aan te brengen. De regering handhaaft daarom het huidige 
uitgangspunt van de WEB dat de minister in dit soort gevallen ultiem zou moeten 
kunnen ingrijpen.   
 
MBO Raad 
De MBO Raad, eveneens vertegenwoordigd in de SBB, heeft vanuit het perspectief voor 
onderwijsinstellingen in aanvulling op de bezwaren van de SBB, de volgende 
opmerkingen bij het wetsvoorstel.  
 
De MBO Raad benadrukt het belang dat arbeidsmarktperspectief breder moet worden 
geïnterpreteerd dan het vinden van een baan in het verlengde van de opleiding. De 
arbeidsmarkt is dynamisch. Onderwijsinstellingen zouden niet moeten worden 
afgerekend op situaties waarop zij vrijwel geen invloed kunnen hebben. De MBO Raad 
kan zich vinden in de visie van de regering waarbij de nadruk bij de bepaling van 
arbeidsmarktperspectief ligt op het tijdig vinden van een baan op niveau. Alleen daar 
waar sprake is van substantiële afwijkingen gedurende meerdere jaren of het 
arbeidsmarktperspectief in de toekomst volledig zou teruglopen, zou mogelijk sprake 
kunnen zijn van overtreding van de zorgplicht arbeidsmarktperspectief. Dit zou wat 
betreft de MBO Raad ook moeten doorklinken in de handhaving van de zorgplicht 
arbeidsmarktperspectief.  
 
De verantwoording in het jaarverslag over de zorgplicht arbeidsmarktperspectief en 
doelmatigheid zou wat betreft de MBO Raad vormvrij moeten zijn. Het is aan het 
betrokken bevoegd gezag in samenspraak met de Raad van Toezicht hoe het jaarverslag 
vorm te geven. De regering deelt met de MBO Raad dat de wijze van verantwoording 
door het bevoegd gezag in samenspraak met de Raad van Toezicht moet worden 
vormgegeven. 
 
    W10159.K-2 21 

     
De regering erkent dat de arbeidsmarkt dynamisch is. De regering heeft mede naar 
aanleiding van de reacties gemeend meer duidelijkheid te moeten creëren over de vraag 
wanneer een door een onderwijsinstelling aangeboden opleiding al dan niet 
arbeidsmarktrelevant is. De regering beschouwt een opleiding als arbeidsmarktrelevant 
indien een aanzienlijk deel van de gediplomeerden tijdig een baan op niveau weet te 
vinden en het aannemelijk is dat dit in de toekomst zo blijft. Het snel vinden van een 
baan op niveau is voor de regering belangrijker dan het vinden van een baan in het 
verlengde van de opleiding. Als zodanig is het artikel 6.1.3 ook verder aangescherpt.  
 
Spreiding en verscheidenheid van voorzieningen (zorgplicht doelmatigheid) kunnen niet 
geoperationaliseerd worden? 
In een aantal reacties wordt de vraag geponeerd hoe “spreiding en verscheidenheid van 
voorzieningen” (zorgplicht doelmatigheid) wordt geoperationaliseerd. Er zou zeker niet 
gekozen moeten worden voor een ondergrens van het aantal deelnemers. In een aantal 
reacties wordt aangegeven dat het raadzaam kan zijn de regio (wettelijk) af te bakenen.  
 
De regering wil met de zorgplicht doelmatigheid concurrentie om de beste te willen zijn 
niet ontmoedigen. Concurrentie die samengaat met een ondoelmatige aanwending van 
de rijksbijdrage echter wel. Een voorbeeld daarvan zou kunnen zijn als een 
onderwijsinstelling overweegt een nieuwe opleiding te starten en daarmee een 
kapitaalintensieve opleiding van een andere onderwijsinstelling in die regio onrendabel 
maakt.   
 
De regering heeft mede naar aanleiding van de reacties de “spreiding en 
verscheidenheid” en “regio” uit de bepalingen van de zorgplicht doelmatigheid, zoals 
opgenomen in de versie van het wetsvoorstel waarover internetconsultatie heeft 
plaatsgevonden, geschrapt. De zorgplicht inzake doelmatigheid is nodig om een 
ondoelmatige verzorging van opleidingen tegen te gaan en een ondoelmatige situatie te 
kunnen beëindigen. In de wet wordt geen hard criterium opgenomen op basis waarvan 
het aanbieden van een opleiding ondoelmatig is: onderwijsinstellingen kunnen immers 
ook bij kleine opleidingen erin weten te slagen met elkaar het aanbod doelmatig vorm te 
geven. De regering acht het met name van belang dat instellingen het risico van 
ondoelmatigheid in de onderlinge relatie onderkennen en daarop acteren door daarover 
in overleg te treden en een standpunt in te nemen over het wegnemen van dat risico.  
 
Hoe en wanneer de minister gebruik maakt van zijn discretionaire bevoegdheid om in 
een dergelijke situatie de rechten, genoemd in artikel 1.3.1 van de WEB, ten aanzien 
van een opleiding te ontnemen zal worden vastgelegd in een beleidsregel.  
 
Inspectie van het Onderwijs als onderdeel van het sluitstuk is onwenselijk 
Enkele reacties zijn kritisch op de rol van de Inspectie van het Onderwijs.  
 
De rol van de Inspectie van het Onderwijs is een andere dan werd beoogd met  het 
voorstel dat voorlag in de internetconsultatie. Thans wordt een onafhankelijke 
adviescommissie beoogd die de minister van adviezen kan voorzien over gebruikmaking 
van zijn bevoegdheid tot het ontnemen van rechten aan opleidingen in situaties waarbij 
niet voldaan is aan de zorgplicht(en). De rol van de Inspectie sluit aan op de rol van 
deze adviescommissie. Indien de Inspectie in het reguliere toezicht een signaal krijgt 
over onvoldoende arbeidsmarktperspectief van een opleiding, dan zal dit kenbaar 
worden gemaakt aan de minister. Een dergelijk signaal kan voor de minister aanleiding 
zijn om de adviescommissie om een advies te vragen. De Inspectie van het Onderwijs 
zal in het reguliere toezicht op een onderwijsinstelling vooral oog hebben in hoeverre het 
bevoegd gezag van die instelling zich rekenschap heeft gegeven van ontwikkelingen op 
    W10159.K-2 23 

     
In een aantal reacties vraagt men naar de positie van het niet-bekostigde 
onderwijsinstellingen (nbi’s). Het aanbod van nbi’s kan immers consequenties hebben 
voor de wijze waarop bekostigde onderwijsinstellingen aan de zorgplichten kunnen 
voldoen. 
 
De regering geeft aan dat waar nodig in het licht van de zorgplicht 
arbeidsmarktperspectief onderwijsinstellingen ook in overleg kunnen treden met niet-
bekostigde instellingen. Ook voor de naleving van de zorgplicht doelmatigheid kan het 
opleidingenaanbod van niet-bekostigde instellingen relevant zijn. Beide zorgplichten 
gelden echter alleen voor door de overheid bekostigde opleidingen. Onderkend moet 
daarbij worden  dat bekostigde instellingen altijd een eigen verantwoordelijkheid hebben 
voor de toegankelijkheid van opleidingen, in het bijzonder voor kansarme groepen 
(artikel 1.3.5 WEB). Het eventuele overleg van bekostigde onderwijsinstellingen met 
niet-bekostigde instellingen zal altijd binnen de kaders van de Mededingingswetgeving 
dienen plaats te vinden.  De verplichting voor informatievoorziening aan aankomende 
deelnemers zal ook gelden voor niet-bekostigde onderwijsinstellingen.  
 
Samenwerking 
In de internetconsultatie is specifiek gevraagd naar belemmeringen voor samenwerking 
tussen onderwijsinstellingen om een doelmatig aanbod te realiseren.  
De ontvangen reacties wijzen volgens de regering niet op wettelijke belemmeringen. In 
enkele reacties in de internetconsultatie wordt gewezen op het onderscheid tussen roc’s 
en aoc’s dat een doelmatige schaal zou belemmeren. Voor aoc’s is het immers mogelijk 
om alleen opleidingen in het groen onderwijs aan te bieden, dit terwijl nieuwe 
opleidingen zich soms op het grensvlak van groen onderwijs en al het overige 
beroepsonderwijs bevinden.  
 
De regering is mede op basis van de verkregen reacties en de hiervoor genoemde 
bijeenkomst van mening dat het onderwijsinstellingen in ieder geval helpt als de 
Inspectie van het Onderwijs inzicht geeft aan de instellingen op welke wijze zij tijdens 
onderzoek rekening kan houden met daadwerkelijke samenwerking tussen 
onderwijsinstellingen. In de brief over een toekomstbestendig mbo, die dit voorjaar aan 
de Tweede Kamer zal worden gestuurd, zal nader worden ingegaan op de eventuele 
extra benodigde ruimte voor samenwerking tussen onderwijsinstellingen. 
 
De regering handhaaft het onderscheid tussen aoc’s en roc’s. Samenwerking tussen ROC 
en AOC bij het aanbieden van opleidingen is mogelijk, en komt in de praktijk ook voor. 
Vanuit het perspectief van de arbeidsvraag van bedrijven in de groene sector is deze 
samenwerking ook wenselijk. 
 
II. Artikelsgewijs  
 
Artikel I Wet educatie en beroepsonderwijs (WEB) 
 
A (artikel 1.1.3) 
Deze bepaling voorziet erin dat de verplichtingen in de artikelen 6.1.2, 6.1.3 en 6.1.3a 
van de WEB als regels voor openbare instellingen en als bekostigingsvoorwaarden voor 
bijzondere instellingen worden aangemerkt. Overigens zijn er thans in het mbo alleen 
bijzondere instellingen.  
Overtreding kan leiden tot het korten of opschorten van de bekostiging.  
 
B (artikel 1.4.1) 
    W10159.K-2 25 

     
onderwijsinstellingen worden gebruikt om te komen tot een versterking van de 
doelmatigheid. Er zullen door de overheid geen harde grenzen in aantallen deelnemers 
worden voorgeschreven. Onderwijsinstellingen kunnen immers door het slim organiseren 
van het onderwijsaanbod ook bij relatief kleine beroepsopleidingen schaalvoordelen 
realiseren.  
 
Het nieuwe vierde lid regelt dat over wijzigingen in het opleidingenportfolio 
verantwoording wordt afgelegd in het jaarverslag op het punt van het 
arbeidsmarktperspectief en de doelmatige verzorging van de opleiding. Op deze wijze 
geven instellingen zich rekenschap van deze aspecten en maken zij inzichtelijk hoe zij 
hiermee zijn omgegaan.  
 
E (artikel 6.1.3a) 
Deze bepaling is opgenomen om zeker te stellen dat door instellingen aan aankomende 
deelnemers over de opleiding alle relevante informatie wordt verstrekt, waaronder het 
(regionaal) arbeidsmarktperspectief. Dit helpt aankomende deelnemers om een betere 
studiekeuze te maken. Deze maatregel sluit aan bij het advies van de Onderwijsraad.  
 
F (artikel 6.1.4) 
Aangezien in artikel 6.1.3, derde lid, een aanvullende zorgplicht is gecreëerd om 
versnippering van opleidingen tegen te gaan en te komen tot een doelmatig 
opleidingenaanbod, dient in artikel 6.1.4 (dat het mogelijk maakt de rechten te 
ontnemen ten aanzien van een beroepsopleiding die de instelling verzorgt) te worden 
gesproken van “een of meer zorgplichten”. Daarbij is het de bedoeling, net als bij de 
zorgplicht arbeidsmarktperspectief, in eerste instantie de verantwoordelijkheid voor een 
doelmatig opleidingenaanbod bij de instellingen te houden; de voorgestelde zorgplicht 
(artikel 6.1.3, derde lid) sluit daarop aan. Alleen als de instellingen er gezamenlijk niet 
uitkomen en maatregelen ten behoeve van een doelmatig opleidingenaanbod in 
redelijkheid niet uit kunnen blijven, is het zaak over te kunnen gaan tot 
overheidsingrijpen. Dat betekent dat de rechten van een instelling om een 
beroepsopleiding aan te bieden, daarvoor aanspraak te hebben op bekostiging, en een 
diploma aan de opleiding te verbinden, kunnen worden ontnomen gedurende een 
periode van twee jaar. Een dergelijke sanctie dient uiteraard met de grootste 
terughoudendheid te worden opgelegd. Alvorens daartoe wordt overgegaan zal een 
waarschuwing moeten worden gegeven, waaraan de verplichting kan worden verbonden 
overleg te voeren met andere instellingen om te komen tot afspraken over een 
doelmatig opleidingenaanbod (zie onderdeel H, aanvullende bepaling in artikel 6.1.5). 
Zie hierover ook het Algemeen deel van deze toelichting. 
 
G (artikel 6.1.4a) 
Dit nieuwe artikel voorziet erin dat er beleidsregels worden vastgesteld voor de 
uitoefening van de bevoegdheid van de minister tot het ontnemen van rechten aan een 
opleiding bij het niet-naleven van de zorgplichten arbeidsmarktperspectief en 
doelmatigheid. Op deze wijze wordt voor instellingen duidelijk wanneer en hoe de 
minister zal gaan ingrijpen en wat van hen wordt verwacht ten aanzien van de naleving 
van genoemde zorgplichten.  
Beoogd wordt voorts dat de minister zich bij de uitvoering van het beleid kan laten 
adviseren door een onafhankelijke adviescommissie. In het wetsvoorstel is de bepaling 
opgenomen dat de minister zich kan laten adviseren. Hoewel veel verwacht wordt van 
een adviescommissie, is niet gekozen voor een verplichte adviescommissie. Een 
dergelijke verplichting zou betekenen dat de minister zich altijd moet laten adviseren, 
ook als dat niet opportuun is. Dat is niet wenselijk uit oogpunt van vermindering 
regeldruk en het tegengaan van bestuurlijke drukte. Bovendien is aansluiting gezocht bij 
    W10159.K-2 27 

     
voor het handhaven van de zorgplicht. Kortom, openbaarmaking van deze informatie is 
voor diverse belanghebbenden zeer relevant. Thans kan de informatie alleen openbaar 
worden gemaakt, indien instellingen aangeven geen bedenkingen te hebben. Dit volgt 
uit artikel 37, derde lid, van de Wet op het Centraal bureau voor de statistiek. Daarmee 
is openbaarmaking van deze gegevens afhankelijk van de toestemming van instellingen. 
Dit is een onwenselijke situatie. De informatie over het arbeidsmarktsucces van de 
diverse opleidingen is dermate relevant voor belanghebbenden, dat openbaarmaking 
niet afhankelijk mag zijn van deze toestemming. Eventuele nadelige effecten voor een 
instelling als uit de informatie duidelijk wordt dat een instelling niet goed “scoort” op 
arbeidsmarktsucces wegen niet op tegen het belang van openbare informatie op dit vlak. 
Er is geen sprake van onevenredige benadeling van instellingen door openbaarmaking 
van bedoelde informatie.  
 
Artikel III (Wet educatie en beroepsonderwijs BES) 
Deze nieuwe bepalingen zijn analoog aan de voorgestelde bepalingen voor de WEB (zie 
voorgestelde wijziging van artikel 1.4.1 en nieuw artikel 6.1.3a) opgenomen. Zij dienen 
ertoe om zeker te stellen dat instellingen die erkende (al dan niet bekostigde) 
beroepsopleidingen aanbieden aan aankomende deelnemers alle relevante informatie 
verstrekken over de opleiding, waaronder het arbeidsmarktperspectief. Dit helpt 
aankomende deelnemers om een betere studiekeuze te maken. Aangesloten is bij de 
terminologie van artikel 7.4.11 van de WEB BES (studiegids; nog niet in werking 
getreden) dat van “aanstaande” deelnemer spreekt. In dat artikel is bepaald dat het 
bevoegd gezag voor de aanvang van het studiejaar een studiegids openbaar maakt die 
het de aanstaande deelnemer mogelijk maakt zich een goed beeld te vormen van de 
inhoud en inrichting van het onderwijs en de examens aan de instelling. Omdat deze 
informatie al in de studiegids gegeven moet worden, is deze daarom niet opgenomen in 
de nieuwe bepaling 7.2.1a. 
Artikel IV (inwerkingtreding) 
De inwerkingtreding van de nieuwe artikelen, met uitzondering van de wijziging van de 
WEB BES, zal naar verwachting plaatsvinden per 1 januari 2015. Indien het wetsvoorstel 
nadien tot wet wordt verheven en in het Staatsblad wordt geplaatst, zal de 
inwerkingtreding later plaatsvinden. De nieuwe bepalingen van de WEB zijn voor het 
eerst van toepassing op het studiejaar dat aanvangt na inwerkingtreding van de nieuwe 
bepalingen in de WEB. Naar verwachting is dit studiejaar 2015-2016. Instellingen 
hebben zo voldoende tijd om zich voor het nieuwe studiejaar op de nieuwe bepalingen 
voor te bereiden. Alleen het bekendmaken van plannen om opleidingen te starten of te 
stoppen (nieuwe artikel 6.1.2 WEB) geldt voor het eerst voor het daaropvolgende 
studiejaar; naar verwachting is dit studiejaar 2016-2017. De reden hiervan is dat 
instellingen dergelijke plannen voor dit studiejaar voor 1 februari 2015 moeten 
aangeven (1 februari van het kalenderjaar voorafgaand aan het studiejaar waarop de 
plannen betrekking hebben). Dat kan vanaf het verwachte moment van inwerkingtreding  
 
 
 
 
 
 
 
 
 
 
    W10159.K-2 29 

