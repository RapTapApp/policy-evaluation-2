33716  Wijziging van de Algemene Kinderbijslagwet, de Wet op het kindgebonden 
budget, de Wet werk en bijstand, de Wet inkomstenbelasting 2001, de Wet 
studiefinanciering 2000, en enige andere wetten in verband met hervorming en 
versobering van de kindregelingen (Wet hervorming kindregelingen) 
 
Memorie van antwoord 
 
1. Inleiding 
 
De regering heeft met belangstelling kennis genomen van de vragen die de leden  
van de fracties van de VVD, PvdA, CDA, SP, D66, GroenLinks en ChristenUnie hebben gesteld bij 
het voornoemde voorstel van wet en hun opvattingen daarbij.  
 
De leden van de VVD-fractie hebben met belangstelling kennis genomen van onderhavig 
wetsvoorstel, waar zij positief tegenover staan. Zij hebben nog wel een aantal vragen over de mate 
waarin de regering erin slaagt te komen tot vermindering van de armoedevalproblematiek. 
De leden van de PvdA-fractie hebben met belangstelling de stukken met betrekking tot dit 
wetsvoorstel gelezen en steunen de hoofddoelstellingen en vormgeving van het wetsvoorstel. Deze 
leden stellen een aantal vragen over de hervorming en versobering, over de relatie met twee 
internationale verdragen en over kinderen die in armoede opgroeien. 
De leden van de CDA-fractie hebben met belangstelling kennisgenomen van het voorliggende 
wetsvoorstel. Zij onderschrijven de doelstelling om de kindregelingen te hervormen, maar hebben 
zorgen over de voorgestelde versobering. Zij hebben nog een aantal vragen.  
De leden van de SP-fractie hebben kennisgenomen van het wetsvoorstel inclusief de wijzigingen 
zoals onder andere aangebracht na het Begrotingsakkoord 2014.  
De leden van de D66-fractie hebben met belangstelling kennis genomen van het voorliggende 
wetsvoorstel en onderschrijven de poging tot stimulering van arbeidsparticipatie van ouders om zo 
de armoedeval te verminderen. Zij hebben wel nog enkele vragen.  
De leden van de GroenLinks-fractie hebben met belangstelling kennis genomen van dit 
wetsvoorstel en onderschrijven de vereenvoudiging van het stelsel van kindregelingen. Desondanks 
hebben deze leden nog een aantal zeer kritische opmerkingen en vragen.  
De leden van de ChristenUnie-fractie hebben met belangstelling kennisgenomen van het 
wetsvoorstel maar hebben daarover nog wel een aantal vragen.  
 
In het onderstaande gaat de regering in op de vragen en opmerkingen van de verschillende 
fracties. Om vragen zoveel mogelijk in samenhang te beantwoorden is daarbij op een aantal 
plaatsen afgeweken van de volgorde van het voorlopig verslag. 
 
Het wetsvoorstel betreft deels wetten die onder de verantwoordelijkheid van de Staatssecretaris 
van Financiën en de Minister van Onderwijs, Cultuur en Wetenschap vallen. De inhoud van deze 
memorie van antwoord wordt u mede namens hen aangeboden. 
 
 
2. Toelichting per maatregel 
 
2.1 Alleenstaande ouders 
 
De leden van de VVD-fractie vernemen gaarne in welke mate, na de nota van wijzigingen waarmee 
het structurele ombuigingsbedrag fors is verlaagd, alleenstaande ouders die vanuit de bijstand 28 
uur gaan werken tegen het minimumloon er niet meer in inkomen op achteruit gaan door de stap 
naar werk te zetten. Ook vragen de leden of het vermoeden klopt dat hierdoor de 
armoedevalproblematiek weer is toegenomen en zo ja, in welke mate. 
 
De Begrotingsafspraken 2014 zorgen op een aantal punten, zoals bij de kinderbijslag, voor een 
andere invulling van de hervorming kindregelingen. De harmonisatie van de 
1 
 

 
Het kabinet streeft ernaar voor het einde van het tweede kwartaal naar aanleiding van het advies 
van de commissie van Dijkhuizen met een brief te komen die ingaat op het belastingstelsel.  
 
De leden van de fractie van de PvdA vernemen graag de definitie van “gezin op het minimum”. 
Verder vragen zij waardoor van de groep gezinnen op het minimum, de deelgroep “alleenstaande 
oudergezinnen” er meer op achteruit gaat. Zij vragen of de regering dat een wenselijke situatie 
acht en zo nee, of zij verwacht met voorstellen te komen om dit te verbeteren.  
 
In tabel 8 van de eerste nota van wijziging zijn gezinnen op het minimum gedefinieerd als die 
gezinnen die een netto inkomen hebben tot 101% van het voor hen geldende sociaal minimum. 
Volgens deze definitie hebben gezinnen op het minimum overwegend, maar niet uitsluitend, als 
belangrijkste inkomensbron een bijstandsuitkering. 
 
Huishoudens met hogere inkomens worden naar bruto inkomen ingedeeld in de andere 
inkomensgroepen. Dit is een gebruikelijke manier van weergeven bij het tonen van 
inkomenseffecten of koopkrachtontwikkelingen, zoals bijvoorbeeld ook in de begroting van SZW 
(zie bijvoorbeeld tabel B.4.2 in de begroting voor 2014 van SZW).  
 
De reden dat alleenstaande-oudergezinnen op het minimum er meer op achteruit gaan dan paren 
op het minimum is dat alleenstaande ouders in de bijstand te maken hebben met het harmoniseren 
van de inkomensondersteuning voor alleenstaande ouders. Paren in de bijstand ondervinden in 
meerderheid juist voordeel van de hervorming door de verhoging van de kindbedragen in het 
kindgebonden budget. De werkende alleenstaande ouders bevinden zich voornamelijk in de groep 
1
minimum-modaal en gaan er door de hervorming fors op vooruit. Als gevolg hiervan gaat de 
totale groep alleenstaande ouders er in doorsnee het meest op vooruit door het wetsvoorstel. 
 
De regering acht hiermee het inkomensbeeld evenwichtig en ziet geen reden hier veranderingen in 
aan te brengen. 
 
De leden van de PvdA-fractie vragen of de minister het streven deelt van arbeidsparticipatie van de 
alleenstaande ouder en of dit relevant is gebleken in het licht van het tegengaan van opgroeien in 
armoede van de kinderen in het eenoudergezin. De leden vragen ook of een 
arbeidsparticipatiestimulans, bijvoorbeeld via de kinderopvangtoeslag, hierbij te overwegen is.  
 
Het kabinet deelt de opvatting dat werken de beste weg is om uit de armoede te raken. Uit het 
Armoedesignalement 2013 blijkt dat 30 procent van de alleenstaande ouders met minderjarige 
kinderen moet rondkomen van een laag inkomen. Het kabinet wil door de financiële positie van 
eenoudergezinnen te verbeteren en werken financieel aantrekkelijker te maken, armoede onder 
kinderen aanpakken. Jaarlijks neemt het kabinet arbeidsstimulerende maatregelen, zoals dit jaar 
bijvoorbeeld intensivering van de kinderopvangtoeslag en het verhogen van de arbeidskorting. 
 
De leden van de SP-fractie vragen of de regering de meest recente cijfers (aantallen en 
ontwikkeling/trend) aangaande armoede onder kinderen kan geven en deze kan uitsplitsen naar 
huishoudtypen. Ook vragen de leden of het klopt dat er juist bij eenoudergezinnen op of onder het 
sociaalminimum een grotere concentratie armoede onder kinderen te vinden is. Ook vragen zij de 
regering de recente ontwikkeling van de arbeidsparticipatie van eenoudergezinnen te schetsen. 
 
Het Armoedesignalement 2013 van het CBS en SCP laat zien dat 11,8 procent van de minderjarige 
kinderen in 2012 behoorde tot de groep met een laag inkomen. In 2012 hadden 391 duizend 
                                                 
1
 Doordat de indeling op netto inkomen is gebaseerd en niet op besteedbaar inkomen (waarin ook de kosten 
voor kinderopvang worden meegenomen), kan het voorkomen dat een werkende alleenstaande ouder een 
hoger netto inkomen heeft dan het sociaal minimum en dus naar bruto inkomen ingedeeld wordt in de groep 
minimum-modaal, maar een lager besteedbaar inkomen heeft dan een alleenstaande ouder in de bijstand op 
het sociaal minimum. Hoewel een technisch artefact in de inkomensdefinities, illustreert dit nogmaals de 
armoedevalproblematiek. 
3 
 

23%). Voor deze groep is ‘zorg voor gezin of huishouden’ sterk in belang afgenomen als reden om 
niet te kunnen of willen participeren (van 37% naar 16% van de gevallen). 
 
De leden van de fracties van de ChristenUnie, GroenLinks en D66 informeren hoe dit wetsvoorstel 
zich verhoudt met de kostendelersnorm die wordt geïntroduceerd in de WWB en een aantal andere 
wetten die de Eerste Kamer in behandeling heeft.  
 
De WWB kent thans landelijke normbedragen voor gehuwden, alleenstaande ouders en 
alleenstaanden, van respectievelijk 100%, 70% en 50% van het netto referentieminimumloon. 
Daarbovenop kent de huidige WWB voor alleenstaande ouders en alleenstaanden een 
gemeentelijke toeslag van maximaal 20%. De hoogte van de gemeentelijke toeslag hangt af van 
de vraag of de belanghebbende hogere algemeen noodzakelijke kosten van het bestaan heeft dan 
waarin de landelijke norm voorziet, als gevolg van het niet of niet geheel kunnen delen van deze 
kosten met een ander.  
 
Het wetsvoorstel WWB-maatregelen, dat momenteel bij de Eerste Kamer aanhangig is, 
introduceert de kostendelersnorm. Voor personen die alleenstaand of alleenstaande ouder zijn – en 
de woning niet met een andere meerderjarige delen – zal de bijstandsnorm door het wetsvoorstel 
WWB maatregelen 70% of 90% bedragen, in plaats van de huidige 50% + 20% of 70% + 20%. 
Als personen met een bijstands-, Anw-, IOAW-, IOAZ-, TW-, of AOW-uitkering (de zogenoemde 
minimumregelingen) met andere meerderjarigen hoofdverblijf hebben in dezelfde woning, zal de 
kostendelersnorm van toepassing zijn. Met de systematiek van de kostendelersnorm vervalt de 
gemeentelijke toeslag van maximaal 20%.  
 
De verlaging van 90% naar 70% die met het onderhavige wetsvoorstel wordt voorgesteld, betreft 
niet de huidige gemeentelijke toeslag maar het afschaffen van de alleenstaande-oudernorm per 1 
januari 2015. Daar staat tegenover dat per 1 januari 2015 de invoering van een alleenstaande-
ouderkop is voorzien in het kindgebonden budget. Hiermee wordt de inkomensondersteuning voor 
alleenstaande ouders geharmoniseerd zodat alle ouders met een laag inkomen, ongeacht of zij 
werken of een uitkering ontvangen, gelijk worden behandeld. Het stelsel wordt daarmee logischer 
omdat de tegemoetkoming voor het onderhouden van een kind wordt gekoppeld aan draagkracht 
in plaats van aan het ontvangen van een uitkering. Voor het bepalen of iemand alleenstaand is 
wordt het partnerbegrip volgens de Algemene wet inkomensafhankelijke regelingen (Awir) leidend. 
Op dat punt wordt in het kindgebonden budget hetzelfde partnerbegrip gebruikt als in andere 
toeslagen. 
 
Meer specifiek vragen de leden van de D66-fractie of, en zo ja op welke wijze, het partnerbegrip 
volgens de Awir dat van toepassing is op de berekening van de alleenstaande-ouderkop voor het 
kindgebonden budget, wordt beïnvloed door de beoogde kostendelersnorm. Ook vragen zij of bij 
invoering van de kostendelersnorm de alleenstaande ouder die aanspraak heeft op de 
alleenstaande-ouderkop deze kwijt raakt ingeval de kostendelersnorm van toepassing is. De leden 
van de D66-fractie informeren in dit verband of de alleenstaande-ouderkop niet vatbaar is voor 
fraude. De leden van de fractie van de PvdA-fractie willen weten of eenoudergezinnen naar 
verwachting kunnen profiteren van het amendement om de 20% toeslag in de bijstand in 2015 nog 
te verstrekken (indien zij geen alleenstaande-ouderkop ontvangen maar wel vallen onder de 
kostendelersnorm). 
 
De kostendelersnorm in de minimumregelingen heeft geen effect op het partnerbegrip van de Awir 
en vice versa. Beide regelingen – de Awir en de minimumregelingen – vergen een aparte 
beoordeling door afzonderlijke instanties op grond van eigen criteria. In de overgrote meerderheid 
van de gevallen zal het al dan niet hebben van een partner voor beide begrippen overlappen. Maar 
een alleenstaande ouder raakt de alleenstaande-ouderkop dus niet kwijt, enkel omdat de 
kostendelersnorm van toepassing wordt. Er is dus geen sprake van toename van frauderisico bij de 
alleenstaande-ouderkop in geval de kostendelersnorm van toepassing is. Wel kan het voorkomen 
dat een ouder die voor de bijstand als alleenstaande ouder wordt aangemerkt en die samenwoont 
5 
 

De kinderbijslag is een financiële tegemoetkoming voor de opvoeding en verzorging van kinderen 
tot 18 jaar. De kinderbijslag komt dus terecht bij alle gezinnen en is gebaseerd op de solidariteit 
tussen huishoudens zonder kinderen en huishoudens met kinderen. Deze investering in kinderen is 
noodzakelijk omdat mensen met kinderen ook meer kosten hebben. Daarnaast is er extra 
inkomensondersteuning voor ouders die dat nodig hebben in de vorm van kindgebonden budget.  
 
2.3 Kindgebonden budget 
 
De leden van de CDA-fractie onderschrijven de gedachte om gezinnen met zeer lage inkomens 
meer te ondersteunen. Juist daarom vinden zij het opmerkelijk dat het kabinet bij het 
kindgebonden budget een significante vermogensgrens hanteert. De leden van de CDA-fractie 
vragen daarom waarom het kabinet er niet voor kiest om van gezinnen met aanzienlijk vermogen 
te verlangen dat zij dat vermogen eerst deels aanwenden voor de kinderen, voordat zij recht 
krijgen op kindgebonden budget. 
 
Bij het bepalen van de hoogte van de vermogensgrens in de vermogenstoets moet een afweging 
gemaakt worden tussen enerzijds het feit dat een groter vermogen tot een grotere draagkracht en 
daarmee tot een kleinere behoefte aan inkomensondersteuning leidt, en anderzijds het niet willen 
ontmoedigen van zelf sparen en eigen verantwoordelijkheid nemen. Dit is een algemene afweging 
die geldt voor alle regelingen waar sprake is van vermogenstoetsen. In de toelichting bij het 
wetsvoorstel is de systematiek van de inkomens- en vermogenstoets overeenkomstig het 
bovenstaande nader uiteengezet. Voor het kindgebonden budget wordt aangesloten bij deze 
systematiek. Bovendien zou een aanpassing van de vermogenstoets specifiek voor het 
kindgebonden budget het toeslagenstelsel weer complexer maken. Het kindgebonden budget en de 
zorgtoeslag zouden dan niet meer dezelfde vermogenstoets kennen, hetgeen nu wel het geval is. 
 
De leden van de fractie van het CDA vragen of de minister een overzicht kan geven van het 
gemiddelde vermogen van een gezin met een of meer kinderen en een modaal, dan wel een twee 
keer modaal inkomen. Zij vragen of de minister in aanvulling op het gemiddelde vermogen van 
beide categorieën ook inzicht kan geven in de distributie van het vermogen, bijvoorbeeld in 
kwartielen of percentielen. Voorts vragen deze leden in hoeverre een eigen woning en een al 
gedane aflossing daarop door het kabinet tot het vermogen wordt gerekend. 
 
In onderstaande tabel 1 is het gemiddelde vermogen voor een aantal inkomenscategorieën voor 
gezinnen met tenminste één minderjarig kind weergegeven. Er is uitgegaan van de gegevens in het 
rekenmodel van SZW voor de inkomenseffecten (Micros), uitgaande van de raming voor 2014. 
Voor het vermogensbegrip is uitgegaan van het vermogen in box 3, voor toepassing van het 
heffingvrije vermogen. In dit vermogensbegrip wordt in aansluiting bij de geldende vermogenstoets 
geen rekening gehouden met de eigen woning of al gedane aflossingen op de hypotheek. De cijfers 
dienen met de nodige voorzichtigheid benaderd te worden. Het gemiddelde wordt beïnvloed door 
uitschieters (zowel naar boven als naar beneden) en voorts zijn vermogens beneden het 
heffingvrije vermogen vaak niet waargenomen in de steekproef en bijgeschat.  
 
Uit tabel 1 blijkt dat, conform verwachting, gezinnen met hogere inkomens een gemiddeld hoger 
vermogen hebben. In tabel 2 is aangegeven hoe het vermogen verdeeld is over kwartielgroepen. 
Het blijkt dat ook bij gezinnen met kinderen het vermogen tamelijk scheef verdeeld is. De laagste 
kwartielgroep heeft per saldo meer schulden dan vermogen; de hoogste kwartielgroep bezit rond 
95% van het vermogen. Er moet hierbij wel bedacht worden dat het hier uitsluitend het vermogen 
in box 3 betreft; met name de eigen woning en pensioenvermogen zijn hierin niet meegenomen.  
 
7 
 

huishoudens dan in de situatie waarin niet met het wetsvoorstel hervorming kindregelingen wordt 
gerekend: dan zouden circa 790.000 huishoudens recht hebben op kindgebonden budget in 2018. 
De huishoudens die door het wetsvoorstel geen recht meer hebben op kindgebonden budget 
betreffen huishoudens met een relatief hoog inkomen die slechts recht hebben op een klein bedrag 
aan kindgebonden budget omdat zij dicht bij het punt zitten waarbij het kindgebonden budget 
volledig is afgebouwd. Zoals hierboven reeds vermeld is het exacte punt waar het kindgebonden 
budget afgebouwd is naar € 0 afhankelijk van het aantal kinderen, de leeftijd van de kinderen en – 
na inwerkingtreding van dit wetsvoorstel – de leefvorm.  Voor alleenstaande ouders wordt de 
alleenstaande-ouderkop geïntroduceerd in het kindgebonden budget. Hierdoor loopt het 
afbouwtraject veel langer door en hebben meer alleenstaande ouders recht op kindgebonden 
budget. 
 
De leden van de ChristenUnie-fractie vragen naar het integreren van het kindgebonden budget in 
de huishoudentoeslag dat in een apart wetsvoorstel zal worden geregeld. Wat is hier de laatste 
stand van zaken, zo vragen zij.  
 
In de brief van 14 april 2014 van de Minister van SZW en de Staatssecretaris van Financiën 
betreffende de huishoudentoeslag (Kamerstukken 31 066, nr. 199) heeft het kabinet de Tweede 
Kamer geïnformeerd over de laatste stand van zaken met betrekking tot de huishoudentoeslag. Bij 
de uitwerking van de huishoudentoeslag zijn juridische consequenties en uitvoeringsconsequenties 
aan het licht gekomen op basis waarvan het kabinet concludeert dat invoering van de 
huishoudentoeslag in zijn huidige vorm niet mogelijk is. Voor 2015 lukt de invoering van een 
huishoudentoeslag niet. Om de doelstellingen van het eenvoudiger en fraudebestendiger maken 
van het gehele toeslagenstelsel te kunnen realiseren worden door het kabinet opties verkend om 
het gehele toeslagenstelsel te hervormen. Hierbij kan ook worden bezien of het mogelijk is om een 
alternatief vormgegeven huishoudentoeslag in te voeren. Deze zomer zal de Tweede Kamer 
geïnformeerd worden over de voortgang van deze verkenning.  
 
Ook de leden van de CDA-, PvdA- en GroenLinks-fracties vragen naar de gevolgen van het feit dat 
de introductie van de huishoudentoeslag in ieder geval voor dit moment geen doorgang zal vinden. 
De leden van de CDA-fractie vragen hierbij wat de – mogelijk ongunstige – gevolgen zijn voor 
gezinnen met kinderen, en wat de definitieve opvattingen van het kabinet zijn ten aanzien van de 
huishoudenstoeslag. De leden van de PvdA-fractie vernemen graag of hierdoor minder 
uitvoeringsbesparingen in het stelsel van kindregelingen ontstaan. Voorts vragen zij of er 
alternatieve hervormingen worden overwogen om tot een goed uitvoerbare en weinig 
fraudegevoelige uitkering van het kindgebonden budget over te gaan. Zo ja, welke zijn dat en hoe 
worden die vormgegeven? De leden van de GroenLinks-fractie vragen of we nog meer 
bezuinigingen verwachten. Daarnaast vragen de leden van de GroenLinks-fractie waarom, als de 
huishoudentoeslag van de baan is en er gesproken wordt over herziening van het belastingstelsel, 
er dan niet fundamenteel gekeken kan worden naar hoe het eerlijker kan en hoe daarin ook de 
kindregelingen (en zorgtoeslag etc.) betrokken kunnen worden.  
 
Voor 2015 lukt de invoering van een huishoudentoeslag niet. Om de doelstellingen van het 
eenvoudiger en fraudebestendiger maken van het gehele toeslagenstelsel te kunnen realiseren 
worden door het kabinet opties verkend om het gehele toeslagenstelsel te hervormen. Hierbij kan 
ook worden bezien of het mogelijk is om een alternatief vormgegeven huishoudentoeslag in te 
voeren. Zodra de uitkomst hiervan bekend is, zal de Tweede Kamer hierover geïnformeerd worden 
en dan zullen ook de effecten voor gezinnen met kinderen duidelijk zijn. Voor de ingeboekte 
bezuiniging die oploopt tot structureel € 1,2 miljard is het uitgangspunt dat een alternatieve 
invulling moet worden gezocht die voldoet aan de oorspronkelijke doelstellingen.  
 
Wat betreft de uitvoeringskosten in het stelsel van kindregelingen, verandert het niet doorgaan van 
de huishoudentoeslag niets aan de in het onderhavige wetsvoorstel genoemde budgettaire 
effecten.  
 
9 
 

Tabel 3. Budgettaire opbrengst niet-indexeren AKW in 2016 
“-“ = besparing (in € mln) 2016 2017 2018 2019 Struc. 
Niet-indexeren AKW heel 2016 -16 -37 -38 -38 -38 
 
Bij een besparing van deze omvang is het mogelijk de alleenstaande-ouderkop in de WKB met 
€100 te verhogen naar €2.900. De structurele besparing wordt bereikt in 2017, in dat jaar is het 
pas mogelijk de alleenstaande-ouderkop met genoemd bedrag te verhogen. 
 
De regering overweegt momenteel geen verschuiving van de kinderbijslag naar het kindgebonden 
budget.  
 
De leden van de CDA-fractie en de PvdA-fractie vragen naar het budgettaire beeld van het 
wetsvoorstel na de nota’s van wijziging en aangenomen amendementen. 
 
Onderstaande tabel laat het budgettaire beeld van het wetsvoorstel zien zoals dat op dit moment 
bij uw Kamer voorligt. Deze tabel borduurt voort op tabel 6 op pagina 17 van de eerste nota van 
wijziging. In onderstaande tabel zijn de aanscherping van de voorwaarden voor dubbele 
kinderbijslag uit de tweede nota van wijzing en de aangenomen amendementen 
Schouten/Dijkgraaf (openstellen TOG-kopje voor alleenstaanden) en Hamer (overgangsrecht voor 
alleenstaande ouders in de WWB die niet in aanmerking komen voor de alleenstaande-ouderkop 
door het partnerbegrip in de Awir en die te maken krijgen met de kostendelersnorm) 
meegenomen. 
 
Tabel 4. Budgettair beeld wetsvoorstel hervorming kindregelingen na nota’s van wijziging en 
aangenomen amendementen 
In €mln: ‘-‘ is besparing 2014 2015 2016 2017 2018 Struc. 
Afschaffen aanvulling alleenstaande ouders 0 -449 -450 -442 -439 -450 
WKB: Introduceren kop (alleenstaande ouders) 126 983 1000 986 986 986 
WKB: verlagen afbouwgrens -29 -225 -226 -232 -232 -232 
Niet-indexeren kinderbijslag juli ‘14, heel ‘15 -2 -37 -69 -77 -86 -86 
Integratie TOG(-kopje) in dubbele kinderbijslag 0 0 0 0 0 0 
e
WKB: verhogen bedrag 1 kind met 15 euro 1 8 8 8 8 8 
e
WKB: verhogen bedrag 2 kind met 255 euro 16 119 112 111 112 112 
WKB: integreren WTOS 17-, per saldo: 0 0 0 0 0 0 
Vereenvoudigingen kinderbijslag 0 1 1 1 1 1 
Aanscherping voorwaarden dubbele AKW 0 0 -1 -1 -1 -1 
4
Amendement Schouten/Dijkgraaf 0 0 3 3 3 3 
Amendement Hamer  0 10 0 0 0 0 
Totaal uitgaven 113 409 379 357 353 341 
       
Afschaffen (aanvullende) alleenstaande ouderkorting 0 -530 -540 -540 -540 -540 
Afschaffen ouderschapsverlofkorting 0 -90 -90 -90 -90 -90 
Afschaffen aftrek LOK 0 -210 -210 -210 -210 -210 
Totaal inkomsten 0 -830 -840 -840 -840 -840 
       
Totaal 113 -421 -461 -483 -487 -499 
 
De leden van de CDA-fractie vragen of het bedrag van €100 miljoen vanaf 2014 voor 
kinderopvangtoeslag dat in de financiële toelichting van de brief van de Minister van Financiën van 
11 oktober 2013 genoemd staat, ziet op een nog in te dienen wetsvoorstel dat de 
kinderopvangtoeslag wijzigt. 
                                                 
4
 Het TOG-kopje wordt in 2015 opengesteld voor alleenstaanden. Uitbetaling van het TOG-kopje vindt plaats na 
afloop van het jaar waarin het recht bestaat. 
11 
 

De regering vindt het belangrijk om hierbij een brede gezinsdefinitie te hanteren: elk huishouden 
met kinderen is een gezin. Het klassieke beeld van werkende vader, zorgende moeder en kinderen 
van vroeger is geworden tot de huidige veelheid van leefvormen waarin kinderen opgroeien.  
We moeten dus toe naar een situatie waarbij iedereen maximale mogelijkheden heeft en benut om 
de werk- en privéambities binnen het gezin in balans te brengen. De regering wil hieraan een 
bijdrage leveren zonder afbreuk te doen aan de keuzevrijheid van mensen.  
 
Voor de kwaliteit van onze samenleving is het namelijk van groot belang dat mensen de kans 
krijgen zich optimaal te ontwikkelen en maximaal mee te doen in de samenleving. Mensen maken 
bij het combineren van werk en zorg hun eigen keuzes, en moeten daartoe de mogelijkheid 
hebben. Zo krijgen kinderen optimale ontplooiingskansen. 
  
De regering wil gezinnen op twee manieren bijstaan. Ten eerste door ouders op een effectieve en 
gerichte manier financieel te ondersteunen. Daarom wil de regering naar een toekomstbestendig 
en begrijpelijk stelsel van kindregelingen. En ten tweede door een goed werkende arbeidsmarkt 
mogelijk te maken. Afspraken om werk en privé op een goede manier te combineren zijn primair 
de verantwoordelijkheid van werkgevers en werknemers. Zij hebben hierbij een gedeeld belang. Er 
is sprake van onderbenutting van talent als ouders met jonge kinderen zich gedwongen voelen om 
minder of niet meer te werken, omdat ze onvoldoende mogelijkheden hebben om arbeid en zorg te 
combineren. Ook met het oog op de vergrijzing is het ongewenst om het arbeidspotentieel niet te 
benutten. 
  
Veel Nederlanders hebben te maken met een situatie waarbij werk wordt gecombineerd met zorg 
voor anderen. In veel gevallen gaat dit goed samen en leveren mensen een bijdrage aan de 
maatschappij die past bij hun mogelijkheden en ambities. Hierbij wordt in Nederland –in 
vergelijking met andere landen - relatief vaak gekozen voor deeltijdarbeid om werk en privé te 
combineren. Deeltijdarbeid is een individuele keuze met maatschappelijke gevolgen, onder andere 
doordat deeltijdarbeid ten koste kan gaan van de economische zelfstandigheid van vrouwen. Nog 
steeds is niet meer dan 52% van de vrouwen tussen 20 en 65 jaar economisch zelfstandig. Dit kan 
bijvoorbeeld bij een scheiding (een derde van de huwelijken strandt) of het overlijden van de 
partner problemen opleveren. Daarnaast is het juist in een tijd van economische crisis extra 
kwetsbaar als een gezin steunt op maar één inkomen: een kostwinner kan zijn of haar baan 
verliezen. Deeltijdarbeid kan daarnaast vrouwen belemmeren in hun carrièremogelijkheden en 
werkt ook na de actieve periode door in het pensioen. Hoewel vrouwen in het onderwijs met een 
opmars bezig zijn, profiteert de arbeidsmarkt onvoldoende van deze positieve ontwikkeling. 
Daardoor gaat veel potentieel talent verloren. Ook voor werkgevers is het van belang dat dit talent 
zoveel mogelijk wordt behouden en benut. 
 
De leden van de fractie van de ChristenUnie hebben met instemming kennisgenomen van de 
Begrotingsafspraken 2014 die het wetsvoorstel Hervorming kindregelingen ingrijpend geamendeerd 
hebben. Zo zijn de bezuinigingen op de kinderbijslag ongedaan gemaakt. Zij vragen de regering 
een samenvattend overzicht te geven van de mutaties die gaan plaatsvinden in het kindgebonden 
budget, uitgesplitst naar doelgroep. 
 
Net als op het gebied van de kinderbijslag is er een aantal maatregelen op het gebied van het 
kindgebonden budget naar aanleiding van de Begrotingsafspraken 2014 veranderd ten opzichte 
van het oorspronkelijke wetsvoorstel. Onderstaande tabel geeft een overzicht van WKB-bedragen 
voor en na inwerkingtreding van het wetsvoorstel. 
 
 
 
 
 
 
 
13 
 

Tabel 6. Inkomenseffecten door wijzigingen ten gevolge van Begrotingsafspraken 2014 (als % van 
besteedbaar inkomen in basissituatie voor hervorming kindregelingen, 2017) 
 -5 tot  -2 tot  Geen  0 tot  2 tot  >5% Totaal Mediaan Aantal 
-2 % 0% eff. 2% 5% (x1000) 
Inkomenshoogte          
Minimum 0% 33% 1% 47% 19% 1% 100% +¾%  160 
-wv. allst. ouders 0% 31% 1% 48% 19% 2% 100% +¾%  130 
-wv. paren 0% 37% 0% 43% 20% 0% 100% +¾%  30 
Minimum-modaal 0% 33% 6% 50% 11% 0% 100% +½%  250 
1x-1,5x modaal 26% 18% 51% 6% 0% 100% +¼% 400 
1,5x-2x modaal  9% 29% 58% 4%  100% +½% 460 
2x-3x modaal  1% 32% 59% 8% 0% 100% +½% 510 
>3x modaal   0% 28% 70% 2%  100% +½% 290 
          
1
Huishoudtype          
Alleenst. ouders 0% 24% 3% 60% 13% 1% 100% +¾% 350 
Alleenverd. mk 0% 23% 10% 59% 9% 0% 100% +½% 310 
Tweeverd. mk 0% 10% 26% 59% 5% 0% 100% +½% 1.330 
Geen thuisw. knd.  100%   100% 0% 90 
            
Aantal thuisw. kinderen         
1 kind  12% 30% 54% 4% 0% 100% +½% 810 
2 kinderen 0% 18% 14% 62% 6% 0% 100% +½% 870 
3 kinderen 0% 12% 4% 68% 16% 0% 100% +1% 240 
>3 kinderen  5% 2% 60% 34% 0% 100% +1½% 60 
          
Totaal 0% 14% 22% 57% 7% 0% 100% +½% 2.080 
1
  Huishoudens met thuiswonende kinderen gedefinieerd als alleenstaande ouders, alleenverdieners met 
kinderen en tweeverdieners met kinderen; huishoudens die enkel van de faciliteit aftrek LOK gebruik kunnen 
maken (omdat zij niet ook voor een van de andere faciliteiten in aanmerking komen) gedefinieerd als “geen 
thuiswonende kinderen”.  
 
Figuur 1. Inkomenseffecten door wijzigingen ten gevolge van Begrotingsafspraken 2014 (als % van 
besteedbaar inkomen in basissituatie voor hervorming kindregelingen, 2017) 
 
 
 
 
 
15 
 

Het is in principe mogelijk het stelsel verder te vereenvoudigen. Door de leden van de fractie van 
het CDA worden twee mogelijkheden genoemd. De regering heeft hier niet voor gekozen omdat dit 
belangrijke nadelen heeft. In het geval van het samenvoegen tot twee regelingen, een ter 
ondersteuning van gezinnen en een ter bevordering van arbeidsparticipatie, zou dit betekenen dat 
de door de regering gewenste onderverdeling van kinderbijslag als inkomensonafhankelijke 
tegemoetkoming voor de kosten van kinderen en kindgebonden budget als inkomensafhankelijke 
regeling, specifiek voor gezinnen met lagere inkomens, niet meer mogelijk zou zijn. En de 
samenvoeging van kinderopvangtoeslag en combinatiekorting zou betekenen dat er ofwel geen 
regeling meer zou zijn die direct gekoppeld is aan de uitgaven voor formele kinderopvang, ofwel 
geen regeling meer zou zijn ter stimulering van meer werken voor alleenstaande ouders en 
minstverdienende partners met kinderen. Hoewel de combinatiekorting strikt genomen niet 
gekoppeld is aan de wijze van kinderopvang (formeel dan wel informeel) zou afschaffing voor de 
ouders die geen gebruik maken van formele kinderopvang betekenen dat zij geen financiële 
stimulans meer ontvangen voor arbeidsparticipatie. In het geval van het in zijn geheel afschaffen 
van de toeslagen voor gezinnen met inkomen uit arbeid en deze te compenseren door middel van 
lagere inkomstenbelasting, is het nadeel dat er gezinnen zijn met zodanig lage inkomens dat zij 
niet in staat zijn het volledige voor hen bedoelde bedrag te gelde te maken. Indertijd is dit bij de 
invoering van het kindgebonden budget als opvolger van de fiscale kinderkorting een belangrijke 
overweging geweest. 
 
De leden van de CDA-fractie onderschrijven de hantering van een brede en dynamische definitie 
van het gezin. Zij zijn met de regering van oordeel dat eenieder maximale mogelijkheden dient te 
hebben om de werk- en privéambities binnen het gezin met elkaar in balans te brengen. Daarbij 
dient naar het oordeel van de leden van de CDA-fractie keuzevrijheid en gelijkwaardige benadering 
- ook voor wat betreft de inkomenseffecten - voorop te staan. In het verlengde van het 
voorgaande vragen de leden van de CDA-fractie de regering een (nadere) onderbouwing te geven 
ten aanzien van de verhouding tussen de financiële ondersteuning in de kosten van kinderen en 
het stimuleren van de arbeidsparticipatie.  
 
De regering acht het van belang om naast het bieden van inkomensondersteuning voor de kosten 
van kinderen, ook twee regelingen - de inkomensafhankelijke combinatiekorting en de 
kinderopvangtoeslag – te richten op het ondersteunen van de arbeidsparticipatie. Deze regelingen 
vergemakkelijken de combinatie van arbeid en zorg en stimuleren daarmee een goed werkende 
arbeidsmarkt. Als ouders met jonge kinderen immers onvoldoende mogelijkheden zien om arbeid 
en zorg te combineren kunnen zij zich gedwongen voelen om minder of niet meer te werken. Deze 
onderbenutting van talent is ook met het oog op de vergrijzing ongewenst. Meer arbeidsparticipatie 
stimuleert naast brede welvaart ook de economische zelfstandigheid van vrouwen. Dit voorkomt 
bijvoorbeeld bij een scheiding of het overlijden van de partner problemen en maakt gezinnen 
minder kwetsbaar juist in een tijd van economische crisis.  
 
De leden van de CDA-fractie verzoeken het kabinet inzichtelijk te maken of cumulatief met het 
verlagen van de afbouwgrens van het kindgebonden budget, de niet-indexering van de 
kinderbijslag in 2015 en 2016 en het schrappen van de ouderschapsverlofkorting bepaalde 
huishoudens in het bijzonder worden getroffen. Graag vernemen zij welke voorzieningen of 
maatregelen het kabinet treft of zal treffen indien een huishouden met een onevenredig effect als 
gevolg van de voorgestelde wijzigingen wordt geconfronteerd. Naar het oordeel van deze leden 
mag immers - mede gelet op de verplichtingen ingevolge het EVRM en het Eerste Protocol daarbij - 
geen sprake zijn van een excessieve last bij specifieke groepen. In dit verband vragen zij het 
kabinet ook om tabel 6 uit de memorie van toelichting van het oorspronkelijke voorstel, die ziet op 
de inkomenseffecten, te actualiseren. 
 
Huishoudens die te maken krijgen met het afschaffen van de ouderschapsverlofkorting worden 
vrijwel altijd ook geraakt door het niet-indexeren van de kinderbijslag en zij worden ook geraakt 
door het verlagen van de afbouwgrens van het kindgebonden budget voor zover zij momenteel 
kindgebonden budget ontvangen en een inkomen boven het minimum hebben. Daar staan echter 
17 
 

 
De leden van de fractie van de SP vragen of de regering de groep huishoudens zonder inwonende 
kinderen kan uitsplitsen naar inkomensgroepen (decielen of kwintielen) en daarbij aangeven 
hoeveel huishoudens binnen deze groepen vallen en wat voor deze inkomensgroepen het 
verwachte koopkrachteffect is.  
 
De groep huishoudens zonder inwonende kinderen die in de tabel en figuur met inkomenseffecten 
zijn meegenomen (zie tabel 8 en figuur 1 in de nota van wijziging), betreffen huishoudens waar 
geen minderjarige kinderen wonen, maar die wel gebruik maken van de aftrek van uitgaven voor 
levensonderhoud van kinderen. Overigens betreft dit niet de volledige groep huishoudens die van 
deze regeling gebruik maakt; voor een deel bevinden deze huishoudens zich ook onder de andere 
groepen waar wel sprake is van thuiswonende minderjarige kinderen.  
 
In onderstaande tabel is de gevraagde uitsplitsing van deze groep gemaakt. Vooraf zij opgemerkt 
dat bij dergelijke kleine aantallen de steekproefonzekerheid groot is. De resultaten dienen daarom 
met voorzichtigheid benaderd te worden. Merk op dat de bedragen voor aftrek van uitgaven voor 
levensonderhoud van kinderen per 1 januari 2014 reeds verlaagd zijn vanwege het beëindigen van 
overgangsrecht uit 1995 in de kinderbijslagwetgeving. In de gepresenteerde inkomenseffecten bij 
dit wetsvoorstel en ook in onderstaande tabel is vanwege consistentie nog uitgegaan van de oude, 
hogere bedragen. De tabel overschat dus het gevoelde inkomenseffect bij het afschaffen per 2015. 
 
Uit de tabel blijkt dat de bedoelde groep huishoudens zonder inwonende kinderen relatief vaker bij 
de hogere inkomensgroepen voorkomt. Het negatieve inkomenseffect neemt iets af naarmate het 
inkomen toeneemt, aangezien het effect op het toetsinkomen voor de toeslagen minder belangrijk 
wordt en daarnaast het relatieve effect op het besteedbaar inkomen kleiner wordt. Dit lijkt in 
doorsnee belangrijker dan het hogere marginale tarief waartegen afgetrokken wordt. 
 
Tabel 7. Groep huishoudens zonder inwonende kinderen uitgesplitst naar inkomensgroepen 
1
(kwintielen, 2017)  
Inkomenskwintielen Aantal (x 1000) Mediaan inkomenseffect 
1e en 2e kwintiel 10 -4% 
3e kwintiel 20 -4% 
4e kwintiel 20 -3% 
5e kwintiel 30 -2% 
   
Totaal 90 -2¾% 
1
  Eigen berekening SZW. Kwintielen gevormd door huishoudens oplopend te ordenen naar hoogte van het 
e e
bruto inkomen. Dit is gedaan op basis van alle huishoudens (7,7 mln). 1 en 2 kwintiel zijn samengevoegd 
vanwege kleine aantallen. Aantallen kunnen door afronding niet precies optellen tot totale aantal. Effecten zijn 
berekend op basis van bedragen in de aftrek van uitgaven voor levensonderhoud van kinderen voor verlaging 
per 1-1-2014. 
 
De leden van de fractie van Groenlinks stellen dat met dit voorstel inkomensondersteuning niet 
terecht komt bij de mensen die het het hardste nodig hebben. Ouders in de bijstand gaan nog 
steeds erop achteruit onder het mom ‘werken moet lonen.’ Werken moet ook lonen maar niet door 
de inkomensvoorzieningen te verminderen zodat de stap naar arbeid loont maar door de arbeid 
lonend te maken, m.a.w. het inkomen uit arbeid voor de laagst- en lagerbetaalden. Zij vragen de 
zienswijze van de regering op dit punt. 
 
De regering is van mening dat de hervorming in het wetsvoorstel eraan bijdraagt dat de 
beschikbare middelen op een rechtvaardige en effectieve manier ingezet worden voor 
inkomensondersteuning aan ouders en om arbeidsparticipatie te bevorderen. Per saldo wordt de 
inkomensondersteuning aan alleenstaande ouders niet verminderd. Het wetsvoorstel zorgt juist 
voor een harmonisatie van de inkomensondersteuning aan alleenstaande ouders, ongeacht of ze 
werken of een uitkering ontvangen. Dit is logisch omdat deze inkomensondersteuning hiermee 
wordt gekoppeld aan de oorzaak van de extra kosten – het zijn van een alleenstaande ouder – en 
19 
 

Inderdaad gaat bijvoorbeeld bij geboorte de alleenstaande-ouderkop pas in vanaf de maand na de 
maand van geboorte. In de bijstand gaat de aanvulling voor alleenstaande ouders meteen in vanaf 
e
de datum van de geboorte (om te eindigen per de 18 verjaardag van het kind). Daar staat 
tegenover dat in de WKB het nadeel bij aanvang van het recht een voordeel bij einde van het recht 
oplevert, want het recht loopt nog de hele kalendermaand door waarin het kind 18 wordt. 
Daarnaast is de vraag welke groepen daadwerkelijk in dit “gat” terechtkomen en hier een 
inkomensachteruitgang van ondervinden. Bij inwerkingtreding van het wetsvoorstel krijgen de 
alleenstaande ouders al in december 2014 een alleenstaande-ouderkop voor de maand januari 
2015. Dit komt doordat het kindgebonden budget, in tegenstelling tot de bijstand, een 
voorschotsystematiek kent. Het zijn dus alleen de alleenstaande ouders die hun eerste kind krijgen 
of ouders die alleenstaande worden die te maken kunnen krijgen met dit “gat”. Voor hen is sprake 
van een nieuw ontstaan recht waar zij hun uitgaven nog niet op hebben aangepast. 
 
De LCR wijst verder op het afwijkende partnerbegrip in de Awir ten opzichte van dat in de WWB. 
De LCR geeft aan dat de regering deze ongelijkheid ten dele erkent maar geen reden ziet tot 
aanpassing. ook de leden van de CDA-fractie constateren dat diverse instanties, waaronder de 
VNG, het kabinet hebben gewezen op de onduidelijkheid over de definitie van het begrip 
‘alleenstaande ouder’, die in de diverse regelingen niet eensluidend zou zijn. Deze leden vragen of 
het kabinet kan ingaan op deze opvatting, en zo nodig het begrip ‘alleenstaande ouder’ nader kan 
definiëren. 
 
De regering heeft onderkend dat een groep van een paar duizend ouders die thans in de WWB als 
alleenstaande ouder worden gezien, straks vanwege het partnerbegrip dat geldt voor de toeslagen 
niet in aanmerking komt voor de alleenstaande-ouderkop van de WKB. De Awir-criteria voor het 
vaststellen van partnerschap wijken namelijk enigszins af van die voor de bijstand en de andere 
minimumregelingen. In de memorie van toelichting wordt uitgelegd hoe dit komt: in de 
minimumregelingen zijn in het kader van behoefte en draagkracht de materiële omstandigheden 
doorslaggevend, terwijl in de fiscaliteit en de Awir is gekozen voor enkel objectieve, formele criteria 
(bijvoorbeeld: gehuwd, samen een kind, een gedeelde pensioenregeling) die in het 
uitvoeringsproces goed te automatiseren zijn. Ook zijn de voorwaarden voor bijvoorbeeld 
meerderjarige inwonende bloedverwanten in de eerste graad verschillend. Naar onze ramingen zal 
de groep alleenstaande ouders in de bijstand die ouder zijn dan 27 jaar èn een kind hebben onder 
de 18 jaar èn samenwonen met een bloedverwant in de eerste graad die eveneens ouder is dan 27 
jaar het grootste deel van deze groep uitmaken. De stelling van de LCR dat de totale groep groter 
is een paar duizend ouders, onderschrijft de regering niet. 
 
Verder wijst de LCR er op dat de beslagvrije voet de bijstandsnorm volgt. Alleenstaande ouders 
hebben voortaan een lagere beslagvrije voet, namelijk 90% van de alleenstaandenorm. De LCR 
geeft aan dat dit niet correct uitwerkt ingeval een werkende alleenstaande ouder een dusdanig 
inkomen heeft dat geen recht meer bestaat op kindgebonden budget (en dus ook niet op 
alleenstaande-ouderkop).  
 
De regering heeft de beschreven gevolgen van dit wetsvoorstel op de beslagvrije voet 
gesignaleerd. Daarom regelt de tweede nota van wijziging bij dit wetsvoorstel een extra correctie 
op de beslagvrije voet in verband met het kindgebonden budget. De correctie is zo vormgegeven 
dat degene die een inkomen heeft boven de inkomensgrens van het kindgebonden budget waarop 
beslag ligt, alsnog feitelijk in een vergelijkbare inkomenspositie wordt gebracht als degene in 
dezelfde positie met een inkomen onder diezelfde inkomensgrens. Bij iemand met een dusdanig 
hoog inkomen dat er geen recht meer op kindgebonden budget bestaat, wordt de beslagvrije voet 
aldus verhoogd met het maximale kindgebonden budget per maand (circa € 320 per maand) 
conform de situatie van een bijstandsgerechtigde. 
 
Ten slotte geeft de LCR aan dat nu een deel van de sociale zekerheid wordt ‘gefiscaliseerd’, WWB 
en Awir op elkaar aan zouden moeten sluiten en daarbij zouden, gezien het karakter van de WWB 
als laatste bestaansvoorziening, de definities van de sociale zekerheid leidend moeten zijn.  
21 
 

 
Artikel 12 van het IVRK handelt over het recht van het kind om zijn mening te uiten in alle 
aangelegenheden die het kind betreffen. Het onderhavige wetsvoorstel betreft onder andere de 
AKW, de integratie van de Regeling tegemoetkoming ouders van thuiswonende gehandicapte 
kinderen (Regeling TOG) in de AKW en de WKB. Het gaat hier om regelingen die in een financiële 
bijdrage aan de ouders voorzien in verband met de opvoeding en verzorging van het kind. Hoewel 
die financiële bijdrage bedoeld is ten behoeve van het kind, is de mening van het kind niet 
rechtstreeks van invloed op (de behandeling van) een aanvraag en de verstrekking van de 
bijdrage. In die zin is er geen rechtstreekse relatie tussen artikel 12 IVRK en het onderhavige 
wetsvoorstel.  
 
Artikel 18 van het IVRK handelt over het beginsel dat beide ouders de gezamenlijke 
verantwoordelijkheid dragen voor de opvoeding en de ontwikkeling van het kind. Dit beginsel ligt 
ook ten grondslag aan het onderhavige wetsvoorstel. Het stelsel van kindregelingen, dat met 
onderhavig wetsvoorstel weliswaar wordt vereenvoudigd en versoberd, biedt passende 
tegemoetkomingen aan ouders en wettige voogden bij de uitoefening van hun 
verantwoordelijkheden die de opvoeding van het kind betreffen. Tevens blijft de ontwikkeling van 
instellingen, voorzieningen en diensten voor kinderzorg onverlet.  
 
Het onderhavige wetsvoorstel is eveneens in overeenstemming met artikel 23 van het IVRK dat 
handelt over de kwaliteit van leven van een geestelijk of lichamelijk gehandicapt kind. De TOG is 
een maatregel die in overeenstemming is met de in artikel 23 IVRK benoemde rechten van het 
kind. Deze bestaande regeling wordt met onderhavig wetsvoorstel geïntegreerd in de AKW en 
ondervindt inhoudelijk geen wijzigingen. Bovendien wordt met onderhavig wetsvoorstel een extra 
bedrag aan kinderbijslag in het leven geroepen voor alleenstaande ouders (ouders die geen partner 
hebben in de zin van artikel 1.2 van de Wet inkomstenbelasting 2001) met een thuiswonend 
gehandicapt kind.  
 
Bij artikel 26 van het IVRK heeft Nederland indertijd het voorbehoud gemaakt dat Nederland 
kinderen geen eigen aanspraak op sociale zekerheid geeft, maar dit regelt via de ouders. 
Kinderen genieten langs die weg de voordelen van het recht van hun ouders op kinderbijslag, 
kindgebonden budget en de in de AKW geïntegreerde TOG. Daarmee wordt mede het recht van het 
kind erkend op een levensstandaard die toereikend is voor de ontwikkeling van het kind als 
bedoeld in artikel 27 IVRK. Voorts wijzigt onderhavig wetsvoorstel niets in de mogelijkheden voor 
eventueel verhaal van bijstand op degenen die onderhoudsplichtig jegens kinderen zijn.  
  
De leden van de PvdA-fractie vragen of er overleg is geweest over de gevolgen van dit 
wetsvoorstel met Unicef, de kinderombudsman of een vergelijkbare organisatie. Ook vragen de 
leden van de PvdA-fractie welke definitie de regering hanteert voor ‘kinderen die in armoede 
opgroeien’ en of er in Nederland sprake is van een groei van het aantal kinderen dat in armoede 
opgroeit en/of het aantal gezinnen met kinderen in armoede.  
 
Het kabinet heeft geen overleg gepleegd met Unicef of de kinderombudsman. Wel heeft het SCP in 
opdracht van de regering, naar aanleiding van de door het Eerste-Kamerlid Ester ingediende 
13
motie , de maatschappelijke effecten van het oorspronkelijke wetsvoorstel voor de hervorming 
14
van de kindregelingen voor gezinnen onderzocht . Het SCP concludeert hierin dat door de 
hervorming van de kindregelingen het armoedepercentage bij kinderen (volgens de ‘niet-veel-
maar-toereikend’-grens van het CBS) naar verwachting met 0,2% afneemt. Het percentage 
volwassenen in armoede stijgt daarentegen met 0,1%. Op de totale armoede is naar verwachting 
per saldo geen effect. Een reden hiervoor is dat het totale inkomenseffect klein is. Het SCP 
concludeert verder dat de maatregelen naar verwachting nauwelijks gevolgen hebben voor de mate 
van sociale uitsluiting. De Begrotingsafspraken 2014 hebben de inkomensgevolgen van het eerder 
ingediende wetsvoorstel verzacht, waardoor daar waar negatieve effecten van de hervorming 
                                                 
13
 Kamerstukken I 2012/13, 33 525, F  
14
 Kamerstukken II 2012/13, 33 716, nr 6  
23 
 

en dus te versoberen waar deze inkomensondersteuning in de ogen van de regering minder 
noodzakelijk of gewenst is. De leden van de SP-fractie vragen of zij dit laatste juist zien.  
 
Met het voorliggende wetsvoorstel beoogt de regering inderdaad de kindregelingen te hervormen 
en te versoberen. Het doel is hierbij de beschikbare middelen op een rechtvaardige en effectieve 
manier in te zetten voor inkomensondersteuning aan ouders en de arbeidsparticipatie van ouders 
te bevorderen. Het wetsvoorstel levert ook een bijdrage aan het op orde brengen van de 
overheidsfinanciën. De regering is van mening dat het resulterende inkomensbeeld evenwichtig en 
aanvaardbaar is. 
 
De leden van de ChristenUnie-fractie constateren dat de doelstelling van de hervorming van de 
kindregelingen is om het stelsel te vereenvoudigen, de arbeidsparticipatie te verhogen en 
inkomensondersteuning te bieden “waar deze het hardst nodig is”. Deze leden vragen de regering 
uit een te zetten op welke groep(en) deze laatste zinsnede zich met name richt. 
 
De wijzigingen in de ondersteuning voor de kosten van kinderen (niet-indexeren van de 
kinderbijslag, verhogen van kindbedragen kindgebonden budget en het verlagen van de 
afbouwgrens van het kindgebonden budget) zijn erop gericht om de inkomensondersteuning meer 
te richten op mensen met lage inkomens.  
 
De leden van de ChristenUnie vernemen graag op welke termijn dit eindbeeld gerealiseerd moet 
zijn. 
 
Het grootste deel van de maatregelen uit dit wetsvoorstel treedt in werking in 2015. Dit betekent 
dat het eindbeeld van het nieuwe stelsel van kindregelingen vanaf 1 januari 2016 is gerealiseerd 
(los van langer lopend overgangsrecht voor bestaande gevallen). 
 
De leden van de fractie van de ChristenUnie vragen waar uitvoeringstechnisch de grootste 
complicaties zitten bij het terugbrengen van het aantal regelingen naar vier.  
 
Belastingdienst/Toeslagen, SVB, DUO, UWV, de Raad voor de Rechtspraak en de VNG hebben een 
uitvoeringstoets uitgebracht. De uitvoeringsorganisaties achten het wetsvoorstel uitvoerbaar en het 
beoogde tijdpad haalbaar.  
 
Het wetsvoorstel schaft zes bestaande regelingen af, hetgeen naar verwachting relatief eenvoudig 
te realiseren is. Daarbij geldt dat er voor het afschaffen van de aftrek van uitgaven voor 
levensonderhoud van kinderen (LOK) en de ouderschapsverlofkorting geen plaatsvervangende 
tegemoetkoming komt. De TOG wordt overgeheveld naar de (dubbele) kinderbijslag, waarbij de 
voorwaarden als gevolg van dit wetsvoorstel vrijwel gelijk blijven. De uitvoering van beide 
regelingen is belegd bij de SVB. Nieuw op dit punt zijn de extra tegemoetkoming voor ouders die 
alleenstaand zijn en thuiswonende gehandicapte kinderen hebben, en de voorgenomen wijzigingen 
in de AWBZ die van belang zijn voor de uitvoering van de TOG. Ook nieuw zijn de strengere regels 
voor de dubbele kinderbijslag om onderwijsredenen. In het buitenland is de uitvoering hiervan 
meer gecompliceerd. Het afschaffen van de WTOS 17- gaat gepaard met een verhoging van het 
bestaande kopje in het kindgebonden budget voor 16- en 17-jarige kinderen. Dit betreft een 
budgettaire overheveling die relatief eenvoudig te realiseren is. Hetzelfde geldt voor de verhoging 
van de bedragen voor het eerste en tweede kind en voor het verlagen van de inkomensgrens in het 
kindgebonden budget.  
 
Ten slotte vindt met dit wetsvoorstel harmonisatie van de inkomensondersteuning voor 
alleenstaande ouders plaats. De aanvulling voor alleenstaande ouders in de minimumregelingen 
vervalt, evenals de (aanvullende) alleenstaande-ouderkorting. In de plaats daarvan komt er een 
alleenstaande-ouderkop in het kindgebonden budget. Daardoor gaat de maximale hoogte van het 
kindgebonden budget ook afhangen van de leefvorm van de rechthebbende ouder. De leefvorm is 
in de huidige situatie echter ook al bepalend voor de draagkrachtbepaling in het kindgebonden 
25 
 

Belastingdienst geïnformeerd. In de communicatie over het vervallen van een regeling wordt 
verwezen naar de compensatie via het kindgebonden budget. Mensen die nog geen toeslag 
ontvangen, worden er op geattendeerd dat zij deze kunnen aanvragen. De informatie hierover is te 
vinden op de site van de Belastingdienst/Toeslagen (www.toeslagen.nl) . 
 
De ChristenUnie-fractie acht een grondige evaluatie wenselijk en vragen de regering welke stappen 
hiertoe worden ondernomen.  
 
Conform de Regeling Periodiek Evaluatieonderzoek (RPE) worden de artikelen van de 
begroting periodiek doorgelicht en daarmee onderzocht op doelmatigheid en doeltreffendheid. 
Volgens planning zal artikel 10 (tegemoetkoming ouders, waaronder AKW en WKB) in 2018 worden 
doorgelicht. De evaluatie van het wetsvoorstel zal daarin meelopen.  
 
Daarnaast publiceert het CBS frequent statistieken over de arbeidsparticipatie, waarbij ook 
aandacht is voor de samenstelling van huishoudens. In de Monitor Arbeidsmarkt, die tweemaal per 
jaar door de Minister van SZW aan de Tweede Kamer aangeboden wordt, zal voortaan ook 
aandacht besteed worden aan de ontwikkeling van de arbeidsparticipatie uitgesplitst naar de 
samenstelling van het huishouden. 
 
De leden van de fractie van de ChristenUnie vragen of ook de samenhangende gevolgen van 
andere maatregelen die gezinnen en kinderen in het bijzonder raken geëvalueerd worden. 
 
Elk jaar worden in de begroting van SZW de samenhangende gevolgen van de maatregelen die de 
regering neemt op de koopkracht van gezinnen weergegeven. De maatregelen in het voorliggende 
wetsvoorstel zullen met name in 2015 in werking treden en zichtbaar worden in de 
koopkrachtontwikkeling in 2015. Dit zal weergegeven worden in de begroting van SZW voor 2015. 
Gezinnen met kinderen worden als groep in het bijzonder hierin getoond.  
 
Daarnaast is er ook samenhang met maatregelen in de sociale zekerheid en zorg die niet direct in 
de koopkracht terugkomen. Hiervoor is er, sinds de begroting voor 2014, de stapelingsmonitor. 
Hierin wordt met behulp van een integraal bestand van het CBS de stapeling van regelingen binnen 
een huishouden in kaart gebracht. Ook hierover zal in de begroting van SZW voor 2015 
gerapporteerd worden.  
 
 
 
De Minister van Sociale Zaken en Werkgelegenheid, 
 
 
 
 
L.F. Asscher 
27 
 

