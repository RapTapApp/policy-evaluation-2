 
 
 
Voorstel van Wet tot wijziging van onder meer de Wet educatie en 
beroepsonderwijs inzake overgang van de wettelijke taken van kenniscentra 
beroepsonderwijs bedrijfsleven naar de Samenwerkingsorganisatie 
beroepsonderwijs bedrijfsleven 
 
 
 
Voorstel van wet 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het uit het oogpunt van kostenbeheersing 
en coördinatie wenselijk is om de taken die in de Wet educatie en beroepsonderwijs zijn 
toegekend aan kenniscentra beroepsonderwijs en bedrijfsleven toe te kennen aan een 
bij ministeriële regeling aan te wijzen organisatie; dat in verband hiermee de bepalingen 
over deze kenniscentra in voornoemde wet en enige andere wetten moeten worden 
geschrapt of aangepast; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
 
 
 
Artikel I. Wijziging Wet educatie en beroepsonderwijs 
De Wet educatie en beroepsonderwijs wordt als volgt gewijzigd. 
 
A 
Artikel 1.1.1 wordt gewijzigd als volgt: 
1. Onderdeel b1 komt te luiden:  
b1. Samenwerkingsorganisatie beroepsonderwijs bedrijfsleven: de rechtspersoon, 
bedoeld in 1.5.1, eerste lid. 
2. In onderdeel z, punt 1, vervalt: of het kenniscentrum beroepsonderwijs bedrijfsleven. 
3. In onderdeel z, punt 2, vervalt “of het kenniscentrum beroepsonderwijs bedrijfsleven” 
en: 4.3.1 en 4.3.2,. 
 
B 
Hoofdstuk 1, titel 5, komt te luiden: 
 
    W10292.K-1 1 

     
 
Artikel 2.4.1. Subsidieverlening per boekjaar 
De subsidie voor de uitvoering van de taken, bedoeld in artikel 1.5.1, eerste lid, onder a 
tot en met f, wordt per boekjaar verstrekt.  
 
Artikel 2.4.2. Nadere regels 
1. Bij ministeriële regeling worden regels gesteld met betrekking tot: 
a. de aanvraag van een subsidie en de besluitvorming daarover, 
b. het bedrag van de subsidie dan wel de wijze waarop dit bedrag wordt bepaald, 
c. de activiteiten waarvoor subsidie wordt verstrekt, 
d. de voorwaarden waaronder subsidie wordt verleend, 
e. de verplichtingen van de Samenwerkingsorganisatie beroepsonderwijs bedrijfsleven, 
f. de vaststelling van de subsidie, 
g. intrekking en wijziging van de subsidieverlening of subsidievaststelling, 
h. de betaling van de subsidie en het verlenen van voorschotten, 
i. het verslag over de doeltreffendheid en de effecten van de subsidie in de praktijk, 
bedoeld in artikel 4:24 van de Algemene wet bestuursrecht, of  
j. andere criteria voor de verstrekking van subsidie. 
2. Bij de regels, bedoeld in het eerste lid, wordt voor zover nodig onderscheid gemaakt 
tussen subsidie voor: 
a. de taken, bedoeld in artikel 1.5.1, eerste lid, onder a tot en met f,  
b. de taken, bedoeld in artikel 1.5.1, eerste lid, onder g. 
 
Artikel 2.4.3. Subsidieplafond 
Onze Minister kan jaarlijks het bedrag vaststellen dat ten hoogste beschikbaar is voor de 
activiteiten, genoemd in artikel 1.5.1, eerste lid, onder g. 
 
F 
Paragraaf 2 van Hoofdstuk 2, Titel 5, vervalt. 
 
G 
Titel 3 van hoofdstuk 4 komt te luiden: 
Titel 3. Personeel van de Samenwerkingsorganisatie beroepsonderwijs 
bedrijfsleven 
 
Artikel 4.3.1. Formatie 
Het bestuur van de Samenwerkingsorganisatie beroepsonderwijs bedrijfsleven stelt 
jaarlijks het beleid vast met betrekking tot de formatie van de 
Samenwerkingsorganisatie beroepsonderwijs bedrijfsleven. Zoveel mogelijk tegelijk met 
deze vaststelling bepaalt het bestuur functies en taken van het personeel van de 
Samenwerkingsorganisatie beroepsonderwijs bedrijfsleven. 
 
Artikel 4.3.2. Rechtspositie personeel Samenwerkingsorganisatie 
beroepsonderwijs bedrijfsleven 
Artikel 4.1.2, met uitzondering van het vijfde lid, is van overeenkomstige toepassing op 
de rechtspositie van het personeel van de Samenwerkingsorganisatie beroepsonderwijs 
bedrijfsleven, met dien verstande dat het gaat om de Samenwerkingsorganisatie 
beroepsonderwijs bedrijfsleven en het bestuur daarvan in plaats van om instellingen en 
de bevoegde gezagsorganen daarvan. 
 
H 
Artikel 6.1.3, tweede lid, komt te luiden: 
2. Onverminderd het eerste lid kan het bevoegd gezag van een instelling als bedoeld in 
artikel 1.3.2a of 1.3.3 een beroepsopleiding aanbieden als de soort instelling in de 
regeling, bedoeld in artikel 7.2.4, is vermeld bij de kwalificatie waarop de opleiding is 
    W10292.K-2 3 

     
de erkenning of trekt de erkenning in, indien de in de eerste volzin bedoelde beoordeling 
ongunstig is.  
3. Het bestuur vraagt geen vergoeding voor de kosten van de beoordeling, bedoeld in 
het eerste lid, en de beschikkingen, bedoeld in het tweede lid. 
4. De erkenning vervalt van rechtswege als het leerbedrijf gedurende een 
aaneengesloten periode van vier jaar geen beroepspraktijkvorming heeft verzorgd. 
5. De Samenwerkingsorganisatie beroepsonderwijs bedrijfsleven maakt de in het eerste 
lid bedoelde criteria bekend. Van deze bekendmaking wordt mededeling gedaan in de 
Staatscourant. 
6. De Samenwerkingsorganisatie beroepsonderwijs bedrijfsleven draagt zorg voor 
openbaarmaking van een overzicht van bedrijven en organisaties met een erkenning op 
grond van het tweede lid, eerste volzin. 
7. Tot het verzorgen van beroepspraktijkvorming voor een opleiding of groep van 
opleidingen zijn uitsluitend bevoegd de bedrijven en organisaties met een erkenning op 
grond van het tweede lid, eerste volzin. 
 
O 
In artikel 8.2.2, eerste lid, wordt de zinsnede “, de kenniscentra beroepsonderwijs 
bedrijfsleven, bedoeld in artikel 9.2.1, tweede lid, onderdeel a, en de commissies 
onderwijs-bedrijfsleven, bedoeld in artikel 9.2.1, derde lid,” vervangen door: de 
Samenwerkingsorganisatie beroepsonderwijs bedrijfsleven.  
 
P 
In artikel 9.1.5 vervallen het tweede lid en de aanduiding van het eerste lid. 
 
Q 
Titel 2 van hoofdstuk 9 komt te luiden: 
Titel 2 De Samenwerkingsorganisatie beroepsonderwijs bedrijfsleven 
 
Artikel 9.2.1 Samenstelling en statuten rechtspersoon  
1. De Samenwerkingsorganisatie beroepsonderwijs bedrijfsleven is een rechtspersoon 
met volledige rechtsbevoegdheid zonder winstoogmerk niet zijnde een rechtspersoon als 
bedoeld in artikel 1, Boek 2 van het Burgerlijk Wetboek. 
2. In het bestuur van de Samenwerkingsorganisatie beroepsonderwijs bedrijfsleven 
participeren het georganiseerde beroepsonderwijs en het georganiseerde bedrijfsleven. 
3. De voorzitter van het bestuur van de Samenwerkingsorganisatie beroepsonderwijs 
bedrijfsleven en diens plaatsvervanger worden op voordracht van vertegenwoordigers 
van het beroepsonderwijs en van het bedrijfsleven benoemd door Onze Minister, voor 
een periode van ten hoogste vier jaar. Zij kunnen ten hoogste eenmaal worden 
herbenoemd voor een periode van ten hoogste vier jaar.  
4. De statuten van de Samenwerkingsorganisatie beroepsonderwijs bedrijfsleven 
bevatten een regeling voor de betrokkenheid van het beroepsonderwijs en het 
bedrijfsleven bij de totstandkoming van voorstellen voor kwalificatiedossiers en de 
criteria, bedoeld in artikel 7.2.10, eerste lid, en bij de uitvoering van de overige taken 
van de organisatie. De regeling kan nader worden uitgewerkt in een bestuursreglement. 
5. De statuten en het bestuursreglement alsmede wijzigingen daarvan behoeven de 
goedkeuring van Onze Minister. 
 
R 
In artikel 11.1, eerste lid, vervalt: of een kenniscentrum beroepsonderwijs bedrijfsleven. 
 
S 
In artikel 12.2.2 vervallen het tweede lid en de aanduiding van het eerste lid. 
 
 
    W10292.K-2 5 

     
B 
De artikelen 10b4 en 10b5 worden vervangen door: 
Artikel 10b4. Beoordeling kwaliteit en erkenning leerbedrijven 
1. Het bedrijf dat of de organisatie die het buitenschoolse praktijkgedeelte verzorgt, 
draagt zorg voor de begeleiding van de leerlingen binnen het bedrijf respectievelijk de 
organisatie. 
2. ”Het bestuur van de Samenwerkingsorganisatie beroepsonderwijs bedrijfsleven, 
bedoeld in artikel 1.5.1 van de Wet educatie en beroepsonderwijs, zorgt ervoor dat 
bedrijven en organisaties die het buitenschoolse praktijkgedeelte verzorgen eenmaal in 
de vier jaar worden beoordeeld aan de hand van de kwaliteitseisen in artikel 10b6. 
Indien daartoe door bijzondere omstandigheden aanleiding bestaat kan controle 
frequenter plaats vinden.  
3. Het bestuur van de Samenwerkingsorganisatie beroepsonderwijs bedrijfsleven erkent 
een bedrijf of organisatie als leerbedrijf voor het buitenschoolse praktijkgedeelte of 
handhaaft de erkenning bij een gunstige beoordeling op grond van het tweede lid, eerste 
volzin. Het bestuur weigert de erkenning of trekt de erkenning in, indien de in het 
tweede lid, eerste volzin, bedoelde beoordeling ongunstig is.  
4. Het bestuur vraagt geen vergoeding voor de kosten van de beoordeling, bedoeld in 
het tweede lid, en de beschikkingen, bedoeld in het derde lid. 
5. De erkenning vervalt van rechtswege als het leerbedrijf gedurende een 
aaneengesloten periode van vier jaar geen buitenschools praktijkgedeelte heeft 
verzorgd. 
6. Indien het bevoegd gezag na het sluiten van de leer-werkovereenkomst vaststelt dat 
de praktijkplaats niet of niet volledig beschikbaar is, de begeleiding tekortschiet of 
ontbreekt, of sprake is van andere omstandigheden die maken dat het buitenschoolse 
praktijkgedeelte niet naar behoren zal kunnen worden verzorgd, bevordert het bevoegd 
gezag, na overleg met het bestuur van de Samenwerkingsorganisatie beroepsonderwijs 
bedrijfsleven dat een toereikende vervangende voorziening beschikbaar wordt gesteld. 
7. De Samenwerkingsorganisatie beroepsonderwijs bedrijfsleven draagt zorg voor 
openbaarmaking van een overzicht van bedrijven en organisaties met een erkenning op 
grond van het derde lid, eerste volzin.  
8. Tot het verzorgen van het buitenschoolse praktijkgedeelte zijn uitsluitend bevoegd de 
bedrijven en organisaties met een erkenning op grond van het  derde lid, eerste volzin. 
 
Artikel 10b5. Subsidie voor taken leerwerktrajecten  
1. Onze Minister verstrekt de Samenwerkingsorganisatie beroepsonderwijs bedrijfsleven, 
bedoeld in artikel 1.5.1 van de Wet educatie en beroepsonderwijs, binnen het raam van 
de door de begrotingswetgever beschikbaar gestelde middelen subsidie voor de 
uitvoering van de taken, bedoeld in artikel 10b4.  
2. De subsidie wordt per boekjaar verstrekt. De artikelen 2.4.2 en 2.4.3 van de Wet 
educatie en beroepsonderwijs zijn van overeenkomstige toepassing.  
 
Artikel IV. Wijziging Wet normering bezoldiging topfunctionarissen publieke en 
semipublieke sector 
Bijlage 1 van de Wet normering bezoldiging topfunctionarissen publieke en semipublieke 
sector wordt gewijzigd als volgt: 
1. In het onderdeel “Ministerie van Onderwijs, Cultuur en Wetenschap” wordt punt 18 
vervangen door: 
18. De rechtspersoon, bedoeld in artikel 1.5.1, eerste lid, van de Wet educatie en 
beroepsonderwijs. 
2. In het onderdeel “Ministerie van Economische Zaken” vervalt punt 2. 
 
 
    W10292.K-2 7 

     
b. de artikelen 2.1.4, 2.1.5, 2.1.6, 2.4.1, 2.4.1, 2.4.3, 2.5.10, 4.3.1, 4.3.2, 4.3.3, 6.1.3, 
tweede lid, 7.2.4, tweede en derde lid, 7.2.5, 7.2.5a, 7.2.6, eerste lid, 7.2.9, tweede lid, 
7.2.10, 1.11, eerste lid, 12.2.2, tweede lid, en 12.2.6 van de Wet educatie en 
beroepsonderwijs, de artikelen 3, tweede lid, 15l, 15n, eerste en tweede lid, en 24f, 
tiende lid, van de Wet op het onderwijstoezicht, de artikelen 10b3, eerste lid, 10b4 en 
10b5 van de Wet voortgezet onderwijs en punt 18 van onderdeel “Ministerie van 
Onderwijs, Cultuur en Wetenschap” van bijlage 1 bij de Wet normering bezoldiging 
topfunctionarissen publieke en semi-publieke sector, zoals luidend op 31 juli 2015 van 
toepassing.  
3. Ten aanzien van bedragen waarop de kenniscentra beroepsonderwijs bedrijfsleven 
voorafgaand aan de in het eerste of tweede lid bedoelde datum aanspraak hebben, maar 
die nog niet zijn vastgesteld of uitbetaald, blijven de bij of krachtens de Wet educatie en 
beroepsonderwijs vastgestelde voorschriften zoals luidend op de dag voorafgaand aan 
de in het eerste lid bedoelde datum van toepassing. 
 
Artikel VII. Handhaving erkenning leerbedrijven 
1. Bedrijven en organisaties die op de datum voorafgaande aan de datum van 
inwerkingtreding van artikel I, onderdeel N, beschikken over een gunstige beoordeling 
op grond van artikel 7.2.10, eerste lid, van de Wet educatie en beroepsonderwijs zoals 
luidend op eerstbedoelde datum, worden aangemerkt als leerbedrijven met een 
erkenning als bedoeld in artikel 7.2.10, tweede lid, eerste volzin, van de Wet educatie en 
beroepsonderwijs. 
2. Bedrijven en organisaties die op de datum voorafgaande aan de datum van 
inwerkingtreding van artikel III, onderdeel B, beschikken over een gunstige beoordeling 
op grond van artikel 10b4, tweede lid, van de Wet op het voortgezet onderwijs zoals 
luidend op eerstbedoelde datum, worden aangemerkt als leerbedrijven met een 
erkenning als bedoeld in artikel 10b4, derde lid, eerste volzin, van de Wet op het 
voortgezet onderwijs.  
3. Bedrijven en organisaties die beschikken over een gunstige beoordeling op grond van 
artikel VI, tweede lid, onderdeel b, juncto artikel 7.2.10, eerste lid, van de Wet educatie 
en beroepsonderwijs of 10b4 van de Wet op het voortgezet onderwijs zoals luidend op 
31 juli 2015, worden aangemerkt als leerbedrijven met een erkenning als bedoeld in 
artikel 7.2.10, tweede lid, eerste volzin, van de Wet educatie en beroepsonderwijs 
onderscheidenlijk artikel 10b4, derde lid, eerste volzin, van de Wet op het voortgezet 
onderwijs. 
 
Artikel VIII. Inwerkingtreding 
Deze wet treedt in werking op een bij koninklijk besluit te bepalen tijdstip dat voor de 
verschillende artikelen en onderdelen daarvan verschillend kan worden vastgesteld. 
 
 
 
  
    W10292.K-2 9 

     
Memorie van toelichting 
 
Inhoudsopgave 
1. Aanleiding, historie en doelstelling 
1.1. Aanleiding 
1.2. Historie: Wat doen kenniscentra nu? 
1.3. Waarom is verandering nodig? 
1.4. Oprichting Stichting SBB 
1.5. Advies Stichting SBB over uitwerking regeerakkoord 
2. Gemaakte keuzes bij de uitwerking van het wetsvoorstel 
2.1 Behoud van de huidige wettelijke taken 
2.2 Uitwerking van het advies van de Stichting SBB 
2.3 Geen taken overgeheveld naar mbo-instellingen 
2.4 Hoe kunnen de wettelijke taken effectiever worden uitgevoerd met 
minder middelen? 
3. Inhoud wetsvoorstel 
3.1. Algemeen 
3.2. Wat gaat de Samenwerkingsorganisatie beroepsonderwijs bedrijfsleven 
doen? 
3.3. Organisatie Samenwerkingsorganisatie beroepsonderwijs bedrijfsleven 
3.4. Toetsfunctie landelijke kwalificatiestructuur en kwalificatiedossiers 
3.5. Zelfstandig bestuursorgaan 
3.6. Sturing van de minister 
3.7. Subsidiëring 
3.8. Transitietraject 
4. Gevolgen voor de uitvoerbaarheid en de handhaafbaarheid 
5. Financiële gevolgen voor de rijksbegroting 
6. Administratieve lasten 
7. Gevoerd overleg 
8. Openbare internetconsultatie 
9. Advies Algemene Rekenkamer 
 
Algemeen 
 
1. Aanleiding, historie en doelstelling 
 
1.1. Aanleiding 
1
Directe aanleiding voor dit wetsvoorstel is de in het regeerakkoord voorgestelde 
maatregel om de kenniscentra samen te voegen en waar mogelijk de wettelijke taken 
onder te brengen bij de Stichting SBB en bij de mbo-instellingen. Het regeerakkoord 
boekt daarvoor een bezuiniging in van € 40 mln in 2015 en € 80 mln vanaf 2016 
structureel. 
 
1.2. Historie: Wat doen kenniscentra nu? 
De afstemming tussen beroepsopleiding en arbeidsmarkt vindt van oudsher plaats via 
wat nu kenniscentra beroepsonderwijs bedrijfsleven (kbb’s) heet. Een kenniscentrum is 
de schakel tussen beroepsonderwijs en het bedrijfsleven. Er zijn momenteel zeventien 
kenniscentra (in totaal 1.100 fte) waarvan één voor groen onderwijs, verdeeld over 
verschillende arbeidsmarktsectoren. Binnen de huidige kenniscentra is er betrokkenheid 
van zowel onderwijs als bedrijfsleven. De kenniscentra worden in stand gehouden door 
privaatrechtelijke rechtspersonen. In de besturen daarvan zitten vertegenwoordigers 
van sociale partners en (in de meeste gevallen) van het onderwijsveld. Het 
onderwijsveld is ook vertegenwoordigd in de paritaire commissies die de voorstellen 
                                                
1
 Regeerakkoord VVD - PvdA, Bruggen slaan, oktober 2012. 
    W10292.K-2 11 

     
de verschillende sectoren intensief samenwerken, doen zich kansen voor om de 
verbetering van aansluiting tussen onderwijs en arbeidsmarkt meer gecoördineerd en 
effectiever aan te pakken. Het gegeven dat er voor deze taken vanaf 2015 aanzienlijk 
minder middelen beschikbaar zijn, maakt het noodzakelijk hiermee flink aan efficiency te 
winnen.  
 
Dit wetsvoorstel past in het kabinetsbeleid dat is gericht op het vergroten van de 
waardering voor vakmanschap, het verbeteren van de onderwijskwaliteit in het mbo en 
in verband daarmee de besturing van de mbo-instellingen. Deze lijn is door het vorige 
kabinet ingezet met het actieplan ‘Focus op Vakmanschap’. Dit kabinet zet ‘Focus op 
Vakmanschap’ met kracht door. 
 
1.4. Oprichting Stichting SBB 
De sector zelf heeft naar aanleiding van eerder genoemd advies besloten om 
gezamenlijk verantwoordelijkheid te nemen voor een betere coördinatie (zie ook advies 
2
Hermans/van Zijl) . Op 1 januari 2012 is de stichting Samenwerking Beroepsonderwijs 
Bedrijfsleven (Stichting SBB) van start gegaan. Deze stichting is opgericht door 
organisaties uit het bedrijfsleven en het onderwijsveld en heeft tot doel een optimale 
aansluiting tussen middelbaar beroepsonderwijs en bedrijfsleven te borgen, onder meer 
door de ministers van OCW en EZ op landelijk niveau te adviseren over een drietal 
beleidsthema’s: kwalificeren & examineren, beroepspraktijkvorming en doelmatigheid. 
In de Stichting SBB werken vertegenwoordigers van het beroepsonderwijs (MBO Raad, 
AOC Raad, NRTO) en vertegenwoordigers van het georganiseerde bedrijfsleven (MKB 
Nederland, VNO-NCW, LTO Nederland, FNV, FNV Jong en CNV) samen. Zo maakt de 
Stichting SBB bijvoorbeeld over de beroepspraktijkvorming landelijke afspraken die voor 
alle sectoren gelden. Het gaat hier dus om bovensectorale afspraken, die op sectoraal 
niveau (bijvoorbeeld in de zorg, de bouw, de metaal of de horeca) verder kunnen 
worden ingekleurd. Onderwijs en bedrijfsleven nemen in de Stichting SBB op de 
genoemde thema’s gezamenlijk de verantwoordelijkheid voor een goed functionerend 
beroepsonderwijs dat optimaal aansluit op de behoeften van de arbeidsmarkt.  
 
1.5. Advies Stichting SBB over uitwerking van het regeerakkoord 
Op verzoek van de minister van OCW heeft de Stichting SBB binnen het kader van het 
regeerakkoord een advies uitgebracht over de heroriëntatie op de wettelijke taken (d.d. 
10 oktober 2013). De minister heeft daarbij de volgende randvoorwaarden gesteld: 
 met het nieuwe model worden de inhoudelijke doelen van de wettelijke taken 
gerealiseerd; 
 de sectorale betrokkenheid van het bedrijfsleven wordt geborgd; 
 met het nieuwe model wordt de bestuurlijke drukte verminderd en wordt de 
complexiteit in de mbo-sector verder teruggedrongen; en 
 met het nieuwe model worden efficiency-voordelen behaald en er moet sprake 
zijn van een doelmatige besteding van middelen. 
 
De Stichting SBB heeft bij de minister van OCW een voorstel ingediend over een nieuw 
samenwerkingsmodel beroepsonderwijs bedrijfsleven (Kamerstuk, 31524, nr. 188). Het 
kabinet kan zich vinden in het voorstel. Het beoogde model voldoet aan de gestelde 
randvoorwaarden. De kern van dit model is dat de hiervoor genoemde wettelijke taken, 
die nu bij de kenniscentra zijn belegd, overgaan naar een Samenwerkingsorganisatie 
beroepsonderwijs bedrijfsleven.  
 
Deze memorie van toelichting wordt mede ondertekend namens de Staatssecretaris van 
Economische Zaken en de Minister voor Wonen en Rijksdienst. 
                                                
2
 Rapport Commissie Kwalificeren en examineren, ‘Naar meer doelmatigheid in het 
mbo’(2010). 
    W10292.K-2 13 

     
Samenwerkingsorganisatie beroepsonderwijs bedrijfsleven voor de uitvoering van de 
wettelijke taken. Vanwege het feit dat de Samenwerkingsorganisatie beroepsonderwijs 
bedrijfsleven verantwoordelijk wordt voor alle taken, acht het kabinet deze keuze 
verantwoord.  
 
2.4. Hoe kunnen de wettelijke taken effectiever worden uitgevoerd met minder 
middelen?  
 In de toekomst zal er voor de uitvoering van de wettelijke taken veel minder 
overheidsfinanciering beschikbaar zijn. De regering heeft de korting op het 
budget voor de bekostiging van de kenniscentra voor beroepsonderwijs en 
bedrijfsleven in het regeerakkoord (VVD – PvdA, Bruggen slaan, oktober 2012) 
taakstellend vastgelegd. In het regeerakkoord wordt voorgesteld om de 
kenniscentra samen te voegen en waar mogelijk de wettelijke taken onder te 
brengen bij de stichting SBB en bij de mbo-instellingen. In het voorliggende 
wetsvoorstel wordt zoveel mogelijk tegemoet gekomen aan de bedoeling van het 
regeerakkoord. Hierbij wordt de uitvoering van de wettelijke taken geborgd 
maar er moet een flinke efficiëntieslag gerealiseerd worden door centralisatie 
van de taken in één organisatie. Ook zullen de wettelijke taken anders, 
bijvoorbeeld meer vraaggestuurd, risicogericht en doelmatiger uitgevoerd 
moeten worden. De Stichting SBB heeft hiertoe een voorstel uitgewerkt voor een 
nieuw samenwerkingsmodel beroepsonderwijs bedrijfsleven waarbij de 
uitvoering van de wettelijke taken vormgegeven is binnen het hiervoor door de 
regering beschikbare gestelde budget. De regering heeft eerder besloten een 
klein deel van de investeringsmiddelen uit het Regeerakkoord (€ 20 miljoen) 
over te hevelen naar de SBB voor de uitvoering van de wettelijke taken. 
Hiermee komt het beschikbare budget op € 50 miljoen. De Stichting SBB  acht 
een verantwoorde uitvoering van de taken binnen dat budget haalbaar.  
De versobering wordt als volgt gerealiseerd. 
 Ten eerste zullen de kosten met betrekking tot de kwalificatiestructuur zich 
beperken tot het reguliere onderhoud van kwalificatiedossiers. Gegeven het feit 
dat de huidige kwalificatiestructuur momenteel grondig wordt herzien, wordt 
ervan uitgegaan dat de sector de komende jaren geen behoefte heeft aan 
significante wijzigingen. De herziening van de kwalificatiestructuur is een 
grootschalige operatie en is mede ingezet op basis van het advies van de 
commissie Kwalificeren en Examineren uit 2010. Op 1 juli 2014 zijn de 
voorstellen voor de herziene kwalificatiedossiers aangeleverd door de 
kenniscentra (via de Stichting SBB). Het is de bedoeling deze per 1 februari 
2015 vast te stellen, zodat de instellingen per 1 augustus 2015 op basis hiervan 
opleidingen kunnen aanbieden. Daarnaast worden door de kenniscentra 
keuzedelen ontwikkeld (zie ook de brief aan de Tweede kamer van 4 maart 
2014, TK 31 524 nr. 193). Een wetsvoorstel voor de invoering van de 
keuzedelen is in voorbereiding met het oog op invoering per 1 augustus 2016. 
Deze herziening van de kwalificatiedossiers en het ontwikkelen van de 
keuzedelen is een stevige operatie geweest voor de kenniscentra. De 
kwalificatiedossiers zijn in een andere vorm gegoten en het aantal 
kwalificatiedossiers en kwalificaties is flink afgenomen. Na deze 
herzieningsoperatie en met het invoeren van de keuzedelen, waarmee regionaal 
flexibel kan worden ingespeeld op aanpassingen in de arbeidsmarkt, worden 
geen grote wijzigingen meer voorzien in de vorm en in de structuur van het 
geheel van kwalificatiedossiers. De samenwerkingsorganisatie SBB zal de 
kwalificatiedossiers en keuzedelen wel onderhouden. Waar nodig zullen 
wijzigingen in kwalificaties worden doorgevoerd in verband met veranderingen in 
de beroepen waar het om gaat, kan voor nieuwe beroepen een nieuwe 
kwalificatie binnen een dossier of zelfs een nieuw kwalificatiedossier worden 
toegevoegd en zullen kwalificatiedossiers zonder arbeidsmarktperspectief 
    W10292.K-2 15 

     
3. Inhoud wetsvoorstel 
 
3.1. Algemeen 
Met dit wetsvoorstel wordt geregeld dat de wettelijke taken worden belegd bij de 
Samenwerkingsorganisatie beroepsonderwijs bedrijfsleven. Daarmee worden de huidige 
kenniscentra van de wettelijke taken ontheven; zij ontvangen geen publieke middelen 
meer vanaf het moment dat de taken bij de Samenwerkingsorganisatie 
beroepsonderwijs bedrijfsleven worden belegd. Tevens regelt dit wetsvoorstel het 
transitietraject, opdat de overgang van de wettelijke taken op een zorgvuldige en 
ordentelijke manier kan plaatsvinden. 
 
Het wetsvoorstel wijzigt niets in de wetgeving van Caribisch Nederland omdat de 
kenniscentra beroepsonderwijs bedrijfsleven niet worden genoemd in de WEB BES en de 
WVO BES. Er zijn wel indirecte gevolgen voor de kwalificatiestructuur in Caribisch 
Nederland. Artikel 7.2.4 van de WEB BES bepaalt namelijk dat bij ministeriële regeling 
wordt vastgesteld welke kwalificaties uit de kwalificatiedossiers, bedoeld in artikel 7.2.4, 
tweede lid, onder a, van de WEB kunnen worden verzorgd. Dit betekent dat in de 
toekomst bij ministeriële regeling voor Caribisch Nederland kwalificaties kunnen worden 
aangewezen die tot stand zijn gekomen op voorstel van de Samenwerkingsorganisatie 
beroepsonderwijs bedrijfsleven. De nieuwe regeling voor de erkenning van leerbedrijven 
heeft geen directe of indirecte gevolgen voor Caribisch Nederland. Artikel 7.2.9 WEB BES 
bevat een geheel eigen regeling voor de beoordeling van praktijkplaatsen en artikel 24 
van de WVO BES bevat wel kwaliteitseisen voor leerbedrijven, maar geen beoordelings- 
of erkenningsregeling. 
 
3.2. Wat gaat de Samenwerkingsorganisatie beroepsonderwijs bedrijfsleven doen? 
In essentie gaat de samenwerkingsorganisatie dezelfde taken uitvoeren die nu bij de 
kenniscentra zijn belegd, zij het doelmatiger georganiseerd. Het gaat dan om de 
kwalificatiestructuur enerzijds en de beroepspraktijkvorming anderzijds.  
 
Kwalificatiestructuur 
In de eerste plaats heeft de Samenwerkingsorganisatie beroepsonderwijs bedrijfsleven 
tot taak het ontwikkelen en onderhouden van de landelijke kwalificatiestructuur. De 
Samenwerkingsorganisatie adviseert over de landelijke kwalificatiestructuur en doet 
voorstellen tot vaststelling van kwalificatiedossiers. Het ontwikkelen en onderhouden 
van kwalificatiedossiers is typisch een aangelegenheid die vanuit bovensectoraal 
geformuleerde kaders nadere sectorale invulling behoeft. De samenwerkingsorganisatie 
draagt er zorg voor dat de kwalificatiedossiers ten minste voldoen aan kwaliteitseisen 
zoals die in het model kwalificatiedossier en in het toetsingskader zijn opgenomen. De 
minister stelt – zo is nu al in de wet geregeld - het model kwalificatiedossier en het 
toetsingskader vast. Daarin zal in ieder geval worden opgenomen dat het onderwijsveld 
de uitvoerbaarheid van het kwalificatiedossier heeft getoetst. 
Deze taak is in de nabije toekomst aanzienlijk minder groot: na de herziening van de 
kwalificatiestructuur – die in 2015 zal zijn afgerond - worden geen grote wijzigingen 
voorzien voor de korte termijn.  
 
Beroepspraktijkvorming  
De Samenwerkingsorganisatie beroepsonderwijs bedrijfsleven moet zorgdragen voor een 
toereikend aanbod van leerbedrijven van voldoende kwaliteit en de kwaliteit van de 
beroepspraktijkvorming bevorderen. Hiertoe biedt zij ondersteuning aan leerbedrijven; 
dat betreft het begeleiden van praktijkleermeesters en het werken aan 
professionalisering van de praktijkleermeesters. De Samenwerkingsorganisatie zorgt 
daarnaast voor de regelmatige beoordeling van de leerwerkplekken; 
beroepspraktijkvorming mag alleen maar worden verzorgd door erkende leerbedrijven. 
    W10292.K-2 17 

     
examineren en beroepspraktijkvorming. Het gaat hierbij om keuzes voor aanpassing van 
nieuwe kwalificaties en over sectorale inkleuring van de beroepspraktijkvorming.  
In elke sectorkamer treffen bestuurlijke en inhoudelijke vertegenwoordigers vanuit het 
onderwijs en de organisaties van het bedrijfsleven in de specifieke sectoren elkaar. De 
verschillende organisaties en het onderwijs, vertegenwoordigd in één sectorkamer, 
komen regelmatig bijeen om de sectorale en onderwijskundige belangen te behartigen.  
Naast de sectorkamers is er ook een uitvoeringsorganisatie. De daarbinnen 
georganiseerde uitvoeringseenheden zijn belast met de feitelijke uitvoering van de 
wettelijke taken. De sectorale uitvoeringseenheden komen qua aantal en werkterrein 
overeen met de sectorkamers.  
  
De Stichting SBB is verantwoordelijk voor de bovensectorale coördinatie, het 
bovensectoraal adviseren over kwalificeren en beroepspraktijkvorming. De sectorkamers 
zijn primair verantwoordelijk voor de sectorale vertaling, inkleuring en afstemming van 
keuzes op de eerder genoemde beleidsthema’s: kwalificeren & examineren, 
beroepspraktijkvorming en doelmatigheid. Hierbij gaat het in de kern om de aanpassing 
van en het ontwikkelen van (nieuwe) kwalificaties en over de sectorale inkleuring van de 
beroepspraktijkvorming. Bovendien moet een adequate afstemming met het 
onderwijsveld plaatsvinden over de uitvoerbaarheid en vormgeving van de opleidingen 
op basis van de ontwikkelde kwalificaties. Om die reden is het onderwijsveld ook 
vertegenwoordigd in de sectorkamers. Omgekeerd kunnen sectorkamers ook 
ongevraagde adviezen aan het bestuur van de Stichting SBB opstellen. 
 
Ook de taken van het door het ministerie van EZ bekostigde kenniscentrum worden 
ondergebracht bij de samenwerkingsorganisatie. De kwalificaties voor het groen mbo 
worden vastgesteld door de minister van EZ. Ook bepaalt de minister van EZ, in 
overeenstemming met OCW, welke opleidingen door EZ worden bekostigd. In de nieuwe 
situatie zal SBB deze kwalificaties aan EZ voorleggen en een voorstel doen voor de 
opleidingen die door een agrarisch opleidingscentrum (aoc) mogen worden verzorgd en 
dus door EZ zullen worden bekostigd. Deze voorstellen zullen worden gedaan op 
voordracht van één van de sectorkamers. Deze sectorkamer zal niet uitsluitend voor het 
domein landbouw, natuurlijke omgeving en voedsel werken maar ook voor andere 
domeinen. Daarom zal in statuten/bestuursreglement van SBB moeten zijn geborgd dat 
de specifieke taken op het terrein van het groen mbo bij deze sectorkamer worden 
belegd en leiden tot een voldoende advisering door SBB aan EZ. Daartoe behoort ook 
dat het ministerie van EZ een directe relatie met deze sectorkamer kan onderhouden, in 
verband met de vakdepartementale verantwoordelijkheid voor de kennisinfrastructuur in 
de groene sector en de vertaling van door dit ministerie onderhouden wettelijke 
beroepsvereisten in de kwalificaties voor de groene sector. 
Naar het oordeel van het kabinet moet in de statuten helder en transparant geregeld 
zijn:  
 Wie er in de sectorkamers zitting hebben (welke organisaties worden 
vertegenwoordigd en hoe is de verhouding tussen deze organisaties?);  
 Welke bevoegdheden/rollen de sectorkamers hebben; 
 Welke geschillenregeling de Stichting SBB hanteert en hoe deze eruit ziet. Er 
kunnen verschillen van mening optreden tussen een sectorkamer en het bestuur 
van de Stichting SBB; voor die gevallen moet er een regeling zijn waaruit blijkt 
hoe een verschil van mening wordt opgelost. 
 
Door bovenstaande aspecten in de statuten en het bestuursreglement op een 
transparante manier te regelen, moet er vertrouwen ontstaan dat de afstemming met 
het sectorale bedrijfsleven en het onderwijsveld goed geborgd is.  
 
 
    W10292.K-2 19 

     
en onderwijsveld anderzijds. Juist voor het middelbaar beroepsonderwijs is die directe 
relatie met het beroepenveld van cruciaal belang. Vanuit het bedrijfsleven wordt 
aangegeven voor welke beroepen en op welke opleidingsniveaus er behoefte is aan 
opleidingen; vanuit het onderwijsveld wordt bezien of en op welke wijze de vertaling in 
opleidingen kan geschieden. Samen ontwikkelen deze partijen voorstellen voor 
kwalificaties. Onderwijsveld en bedrijfsleven werken ook bij het opleiden zelf samen: de 
instelling verzorgt een deel van de opleiding, de zogenaamde begeleide onderwijsuren, 
en het bedrijf of de organisatie verzorgt het andere deel van de opleiding, de 
beroepspraktijkvorming. Omdat de beroepspraktijkvorming zo’n belangrijke component 
van de opleidingen is, moet de kwaliteit daarvan goed zijn. De kenniscentra bevorderen 
de kwaliteit door goede contacten te onderhouden met de leerbedrijven en beoordelen 
deze aan de hand van door de kenniscentra vastgestelde criteria. Leerlingen mogen 
alleen de beroepspraktijkvorming volgen op leerplaatsen waarvan we weten dat de 
kwaliteit goed is. 
 
De huidige kenniscentra dragen zorg voor de stelselmatige beoordeling van de 
leerbedrijven. Alleen de leerbedrijven waarbij sprake is van een positief oordeel over de 
kwaliteit mogen de beroepspraktijkvorming verzorgen. In zoverre heeft het oordeel van 
een kenniscentrum rechtsgevolg en is er sprake van de uitoefening van openbaar gezag. 
Kenniscentra worden dan ook wel aangeduid als ‘deeltijd-zbo’s.’ 
 
Met het beleggen bij de Samenwerkingsorganisatie beroepsonderwijs bedrijfsleven van 
de wettelijke taken van de kenniscentra en het als samenwerkingsorganisatie aanwijzen 
van de Stichting SBB verandert er niets in de karakterisering van die taken. Het zijn alle 
taken ten dienste van het beroepsonderwijs. Voor een belangrijk deel gaat het om het 
ontwikkelen van voorstellen inzake de kwalificatiestructuur en om de feitelijke 
begeleiding – door bezoeken en voorlichtende activiteiten - van leerbedrijven ter 
bevordering van de kwaliteit van die leerbedrijven. Alleen voor zover het betreft de 
beoordeling en erkenning van de leerbedrijven – slechts een van de taken die bij de 
Samenwerkingsorganisatie beroepsonderwijs bedrijfsleven belegd worden - is openbaar 
gezag aan de orde omdat een leerbedrijf dat niet langer beschikt over een erkenning 
geen beroepspraktijkvorming mag verzorgen. Het wetsvoorstel belegt de erkenningstaak 
bij het bestuur van de samenwerkingsorganisatie, dat daarmee een zelfstandig 
bestuursorgaan wordt. 
 
Zijn er goede alternatieven voor een zbo? 
De regering heeft zich ook ten doel gesteld om te kijken of de zbo-vorm de meest 
geëigende is. Met het voorliggende wetsvoorstel wordt toch – in juridische zin - 
voorgesteld een nieuw zbo in het leven te roepen. Feitelijk ontstaan er overigens geen 
extra zbo-taken, maar ze worden anders belegd: niet langer bij (een cluster van) 
zeventien zbo’s, maar bij één samenwerkingsorganisatie.  
Er is bezien of een andere constructie zou kunnen worden gevonden die er niet toe zou 
leiden dat een nieuw zbo zou ontstaan. Denkbaar zouden de volgende constructies zijn:  
 De beoordeling van leerbedrijven wordt afgezonderd van de overige taken van 
kenniscentra, en belegd bij de instellingen. Er is dan geen sprake van een 
erkenningssituatie: bpv-overeenkomsten zijn 3-partijencontracten, en 
instellingen bepalen dan zelf met wie zij in zee willen gaan. Er is dan geen 
sprake van ‘openbaar gezag’ en dus ook geen zbo-taak voor de instellingen. De 
nadelen van deze constructie zijn tweeërlei. Het zou enerzijds een extra 
belasting vormen voor de instellingen; de instellingen hebben aangegeven er 
geen nieuwe taken bij te willen krijgen en de regering begrijpt dat, gegeven het 
vele dat al op het bordje van de instellingen ligt. Meer inhoudelijk is het bezwaar 
dat bij deze constructie de belanghebbende partij ook een oordeel over de 
kwaliteit van een leerbedrijf moet geven. Vooral in tijden van schaarste kan het 
kwaliteitsoordeel dan gemakkelijk in het geding komen.  
    W10292.K-2 21 

     
Toepasselijkheid Kaderwet zelfstandige bestuursorganen 
Op zbo’s is de Kaderwet zelfstandige bestuursorganen van toepassing. In de toelichting 
op het voorgestelde artikel 7.2.10 WEB is aangegeven hoe de desbetreffende bepalingen 
zich verhouden tot de bepalingen in het onderhavige wetsvoorstel.   
 
3.6. Sturing van de minister 
De kwaliteit van het middelbaar beroepsonderwijs staat of valt met een goede 
taakuitvoering van de Samenwerkingsorganisatie beroepsonderwijs bedrijfsleven. 
Vanwege het gegeven dat de minister eindverantwoordelijk is voor het mbo is het nodig 
om de minister voldoende sturingsmogelijkheden te geven tegenover de rechtspersoon. 
Naast de gebruikelijke interventiemogelijkheden die de Algemene wet bestuursrecht 
biedt, bijvoorbeeld met betrekking tot de gehele of gedeeltelijke intrekking van de 
subsidie, en in aanvulling op datgene wat al krachtens de Kaderwet zbo’s geldt ten 
aanzien van de zbo-taak, zijn in het wetsvoorstel de volgende specifieke bevoegdheden 
voor de minister opgenomen ten aanzien van de organisatie van de aan te wijzen 
rechtspersoon:  
 statuten en bestuursreglement behoeven de goedkeuring van de minister; 
 de voorzitter en plaatsvervangend voorzitter worden benoemd door de minister, 
op voordracht van bedrijfsleven en onderwijsveld; 
  
De sturing vooraf richt zich op de inrichting van de organisatie zoals die wordt 
vastgelegd in de statuten en in het bestuursreglement. Deze behoeven de goedkeuring 
van de minister. De minister kijkt dan specifiek naar de wijze waarop de betrokkenheid 
van onderwijsveld en landelijk en sectoraal bedrijfsleven geborgd worden, in de 
samenstelling van het bestuur en in de vormgeving en opdracht van de sectorkamers en 
op de wijze waarop binnen de organisatie de kwaliteit van de taakuitvoering wordt 
verzekerd. Specifiek aandachtspunt daarbij is de advisering over de door EZ vast te 
stellen kwalificaties en de door EZ te bekostigen opleidingen. Er zullen procedures 
moeten worden ingericht met betrekking tot de totstandkoming van adviezen en 
kwalificatiedossiers en de rol van de diverse betrokkenen daarbij. Tot slot zal er een 
regeling moeten worden getroffen voor het geval zich geschillen voordoen. Dit alles met 
het oog op een ordelijk proces en kwaliteit van de producten. Voorgesteld wordt ook dat 
de minister voorzitter en plaatsvervangend voorzitter benoemt, op voordracht van 
georganiseerd bedrijfsleven (VNO/NCW, MKB Nederland, FNV, CNV) en onderwijsveld 
(MBO Raad, AOC Raad, NRTO). De benoeming van de overige leden wordt geregeld in 
de statuten. 
 
De WEB regelt thans in artikel 7.2.4 dat de minister een model en een toetsingskader 
vaststelt voor kwalificatiedossiers. Dat verandert niet. Wat wel verandert is dat het 
toetsen aan het toetsingskader in eerste instantie een interne aangelegenheid van de 
Samenwerkingsorganisatie beroepsonderwijs bedrijfsleven wordt. De 
Samenwerkingsorganisatie zal straks in de kwalificatiedossiers daarvan verantwoording 
moeten afleggen. Voorafgaand aan de vaststelling van een kwalificatiedossier kan de 
minister ook een onafhankelijk deskundige een oordeel laten uitbrengen. Zie ook 
paragraaf 3.4. 
 
Toezicht inspectie 
Voorgesteld wordt om de Inspectie van het Onderwijs ook te belasten met het toezicht 
op de Samenwerkingsorganisatie beroepsonderwijs bedrijfsleven. Daartoe wordt de Wet 
op het onderwijstoezicht gewijzigd. Het toezicht op de kenniscentra komt te vervallen en 
in plaats daarvan komt het toezicht op de Samenwerkingsorganisatie beroepsonderwijs 
bedrijfsleven. Dat toezicht wijkt niet wezenlijk af van het toezicht zoals dat nu op de 
kenniscentra wordt gehouden. Het gaat dan om de kwaliteit van de werkzaamheden 
betreffende de totstandkoming van de kwalificatiestructuur enerzijds en de activiteiten 
met betrekking tot de beroepspraktijkvorming anderzijds. De wijze waarop het toezicht 
    W10292.K-2 23 

     
genoemde wettelijke taken. Omdat de Samenwerkingsorganisatie beroepsonderwijs 
bedrijfsleven verantwoordelijk wordt voor genoemde taken, is deze keuze verantwoord. 
Op de begroting van OCW en EZ samen is er dan vanaf 2016 een budget van € 50 
miljoen beschikbaar voor de uitvoering van de wettelijke taken door de 
Samenwerkingsorganisatie beroepsonderwijs bedrijfsleven.  
 
Beschikbare middelen voor bekostiging Samenwerkingsorganisatie Beroepsonderwijs 
Bedrijfsleven 
2014 2015 2016 2017  2018 
Beschikbare middelen  
(Bedragen in miljoenen euro's) 
OCW-begroting 106,241 67,918 28,413 28,327 28,132 
EZ-begroting 7,2 4,721 1,8 1,8 1,8  
Investeringsmiddelen     20 20  20 
Totaal 113,441 72,639 50,213 50,127 49,932 
      
6. Administratieve lasten 
Bij de voorbereiding van dit voorstel is nagegaan of sprake is van administratieve lasten 
voor instellingen, bedrijfsleven of burgers. OCW heeft deze gevolgen in kaart gebracht 
met behulp van het standaardkostenmodel (SKM) voor de administratieve lasten.  
 
Instellingen 
Voor de toekomstige Samenwerkingsorganisatie beroepsonderwijs bedrijfsleven 
(waarschijnlijk de SBB) en de huidige kenniscentra beroepsonderwijs bedrijfsleven levert 
het voorliggende wetsvoorstel incidentele administratieve lasten op in het kader van de 
aanwijzing van de samenwerkingsorganisatie (artikel I, onderdeel B, wetsvoorstel) en de 
goedkeuring van de overeenkomsten tussen de samenwerkingsorganisatie en de 
kenniscentra (artikel V wetsvoorstel).  
 
Het wetsvoorstel leidt tot een vermindering van de structurele administratieve lasten 
voor instellingen, omdat het aantal instellingen dat verantwoording moet afleggen aan 
de overheid over de uitvoering van wettelijke taken wordt beperkt . De 
verantwoordingsprocedure  zal in overeenstemming zijn met de Awb. Deze procedure 
levert geen extra administratieve lasten op ten opzichte van de huidige 
verantwoordingsprocedure van een kenniscentrum beroepsonderwijs bedrijfsleven.  
 
Voor onderwijsinstellingen zijn geen incidentele of structurele administratieve lasten 
verbonden aan het wetsvoorstel. 
 
Bedrijfsleven 
Aan het wetsvoorstel zijn geen incidentele administratieve lasten voor het bedrijfsleven 
verbonden. Omdat de procedure van de erkenning als leerbedrijf vergelijkbaar is met de 
huidige erkenningsprocedure, treedt er geen wijziging op in de structurele 
administratieve lasten van het bedrijfsleven.  
 
Burgers 
Voor burgers zijn geen incidentele of structurele administratieve lasten verbonden aan 
het wetsvoorstel. 
 
7. Gevoerd overleg  
Met de Stichting SBB is regelmatig overleg gevoerd over de uitwerking van haar advies 
in dit wetsvoorstel. De Stichting SBB – in het bestuur waarvan de MBO Raad 
vertegenwoordigd is - heeft laten weten zich te kunnen vinden in het wetsvoorstel. Over 
de uitwerking van het wetsvoorstel is ook met de kenniscentra beroepsonderwijs 
bedrijfsleven overleg gevoerd, dat zich toespitste op de transitie. Dat overleg is nog 
gaande.  
 
    W10292.K-2 25 

     
Minister aan te wijzen rechtspersoon (de stichting SBB). Diverse reacties wijzen op de 
complexiteit en de zorgvuldigheid die daarmee gepaard moet gaan. Dat zijn terechte 
aandachtspunten. De kenniscentra en de Stichting SBB werken samen aan het plan van 
aanpak ter voorbereiding van de transitie; dit moet leiden tot overeenkomsten tussen de 
kenniscentra en de Stichting SBB die de goedkeuring van de minister behoeven. 
Uiteraard wordt het proces nauwlettend gevolgd. 
 
Gevolgen van het schrappen van artikel 9.1.5, tweede lid, WEB 
Enkele reacties op het wetsvoorstel betroffen de positie van de ‘Dutch Health Tech 
Academy’ (DHTA). Het gaat hier om een aantal opleidingen van drie roc’s (Koning 
Willem I College, ROC Zadkine en MBO Amersfoort) die worden verzorgd door het 
kenniscentrum SVGB, op basis van het huidige artikel 9.1.5, tweede lid, van de WEB.  
 
De DHTA biedt de volgende opleidingen aan: orthopedie (155 deelnemers studiejaar 
2012-2013), schoenherstellers (46 deelnemers), technisch oogheelkundig assistent (41 
deelnemers), optiek (450 deelnemers), tandtechniek (267 deelnemers) en audiciens 
(280 deelnemers). De opleidingen orthopedie, technisch oogheelkundig assistent en 
schoenherstellers worden door SOS Vakmanschap gekwalificeerd als kleinschalige, 
unieke opleidingen (ongeveer 250 van de ruim 1200 deelnemers die onderwijs volgen bij 
de DHTA).  
 
Het kabinet onderschrijft het belang van kleinschalige, unieke opleidingen en wenst deze 
opleidingen waar de arbeidsmarkt om vraagt dan ook te behouden (zie ook de 
kabinetsreactie op het SER-advies “Handmade in Holland”). Dat geldt vanzelfsprekend 
ook voor de kleinschalige, unieke opleidingen die door de DHTA worden uitgevoerd. Niet 
voor niets heeft het kabinet besloten de publieke bekostiging voor deze opleidingen te 
verhogen (als onderdeel van de extra € 75 miljoen uit de begrotingsafspraken 2014). 
Ook voeren SOS Vakmanschap en SBB in opdracht van het kabinet pilots uit die zicht 
geven op de randvoorwaarden voor het in stand houden van kleinschalige, unieke 
opleidingen. De kleinschalige, unieke opleidingen (schoenherstellers en orthopedische 
technici) van bovenstaande roc’s, die worden verzorgd door DHTA, draaien mee in de 12 
pilots. Eind 2014 wordt het advies van SOS Vakmanschap en SBB over de pilots 
verwacht.  
 
Het kabinet onderkent dat met de overdracht van de wettelijke taken aan de SBB de 
positie van de kleinschalige, unieke opleidingen die de DHTA verzorgt extra aandacht 
behoeven. Het kan niet zo zijn dat door het vervallen van de wettelijke positie van 
kenniscentra in de WEB tevens deelnemers en het bedrijfsleven niet meer kunnen 
5
rekenen op een opleiding als schoenherstellers. Daarom heeft het kabinet opdracht 
gegeven om te verkennen of een nieuwe landelijke vakinstelling voor kleinschalig, 
specialistisch vakmanschap (financieel) haalbaar is en of er draagvlak voor is. De heer 
Florijn zal deze verkenning uitvoeren. Naar verwachting is een financieel solide instelling 
met alleen de twee kleinschalige, unieke opleidingen die DHTA uitvoert niet haalbaar. 
Ook andere roc’s zullen bereid moeten zijn om opleidingen onder te brengen bij een 
dergelijke nieuwe vakinstelling. Het kabinet heeft signalen dat in het onderwijsveld 
hiertoe bereidheid bestaat. De verkenning, die eind dit jaar wordt verwacht, zal hierover 
helderheid geven. Een eventuele nieuwe vakinstelling zal bij aparte wet moeten worden 
aangewezen. Rekening houdend met de doorlooptijd van een wetstraject, betekent dit 
                                                
5
 De motie van het lid Van Meenen (D66) verzoekt de regering, gelijktijdig met de 
overgang van de wettelijke taken van de kenniscentra beroepsonderwijs bedrijfsleven 
naar de Samenwerkingsorganisatie beroepsonderwijs en bedrijfsleven, te komen tot de 
inrichting van landelijke vakinstellingen voor kleinschalig uniek vakmanschap, waarin 
onder andere de Dutch Health Tec Academy wordt opgenomen (Tweede Kamer, 
vergaderjaar 2013–2014, 33 930 VIII, nr. 9). 
    W10292.K-2 27 

     
intrekking van de aanwijzing, schorsing of ontslag van de (plaatsvervangend) voorzitter 
en een taakverwaarlozingsregeling voor andere taken dan de zbo-taak (erkenning 
leerbedrijf).  
 
In principe impliceert de bevoegdheid tot aanwijzing van een rechtspersoon de 
bevoegdheid tot intrekking van de aanwijzing. Dit zal echter het laatste redmiddel zijn, 
als er serieuze problemen zijn en minder vergaande interventiemogelijkheden niet 
helpen. De bevoegdheid tot intrekking van de aanwijzing is genoemd in de toelichting op 
artikel I, onderdeel Q, als een van de mogelijke sancties voor het geval de 
rechtspersoon de statuten of het bestuursreglement wijzigt zonder goedkeuring van de 
minister. De bevoegdheid om de (plaatsvervangend) voorzitter te benoemen, impliceert 
in beginsel ook de bevoegdheid om deze te schorsen of ontslaan. De minister heeft 
echter ook de mogelijkheid om de (plaatsvervangend) voorzitter niet te herbenoemen. 
 
Wat de taakverwaarlozingsregeling betreft kan worden gewezen op de regeling die na 
verzending aan de ARK is toegevoegd aan de invoeringsbepaling. Deze houdt in dat de 
minister ook een rechtspersoon kan aanwijzen als Samenwerkingsorganisatie 
beroepsonderwijs bedrijfsleven indien niet met alle kenniscentra een overeenkomst is 
gesloten tot overdracht van personeel, uitkeringen, reserves en activa en passiva. Dit is 
een soort taakverwaarlozingsregeling, met dien verstande dat de voorziening die de 
minister kan treffen al is ingevuld. Voor het overige bestaat geen behoefte aan andere 
taakverwaarlozingsregelingen dan de regeling in artikel 23 van de Kaderwet zelfstandige 
bestuursorganen, die alleen van toepassing is op de verwaarlozing van de zbo-taak. 
 
Door de ARK is voorts opgemerkt dat de verantwoording door de 
samenwerkingsorganisatie kan worden verbeterd door de bepalingen over de 
jaarverslaggeving door de kenniscentra van toepassing te verklaren en een 
controleverklaring voor te schrijven die ook een uitspraak bevat over de rechtmatigheid.  
In de ministeriële regeling ex artikel 2.4.2, eerste lid, WEB zullen de gebruikelijke regels 
voor de jaarverslaggeving van niet-onderwijsinstellingen van toepassing worden 
verklaard. Deze eisen een deugdelijke jaarrekening, voorzien van een 
controleverklaring. Naar aanleiding van deze opmerking van de ARK is in de toelichting 
op artikel 2.4.2 WEB aangegeven dat in de ministeriële regeling bepalingen zullen 
worden opgenomen over de jaarverslaggeving, het controleprotocol en de 
controleverklaring. De controleverklaring zal ook betrekking hebben op de 
rechtmatigheid.  
 
In verband met een opmerking van de ARK over de potentiële risico’s die kunnen 
ontstaan bij het combineren van publieke en private activiteiten, is de passage over het 
toezicht van de inspectie (zie paragraaf 3.6, laatste alinea, van de memorie van 
toelichting) aangevuld. Aangegeven is dat de wijze waarop het toezicht plaatsvindt, 
wordt uitgewerkt in een toezichtskader en dat de inspectie ook erop toe zal zien dat de 
uitvoering van de gesubsidieerde taken niet wordt geschaad door de uitvoering van de 
niet gesubsidieerde activiteiten. In de toelichting op artikel 1.5.1, vijfde lid, WEB en 
artikel II (wijziging Wet op het onderwijstoezicht) is vermeld welke waarborgen er zijn 
dat de uitoefening van de zbo-taak onafhankelijk van de overige werkzaamheden van de 
Samenwerkingsorganisatie kan plaatsvinden. 
 
De ARK adviseert om een aantal in de statuten uit te werken checks and balances te 
vertalen in concrete wettelijke eisen of om de mogelijkheid te creëren om in het 
aanwijzingsbesluit nadere regels te stellen. Het wetsvoorstel is op dit punt niet 
aangepast. Het blijft dus zo dat de statuten worden getoetst aan de eisen in artikel 9.2.1 
WEB. Wel is het mogelijk om concretere eisen te stellen in het kader van de aanwijzing 
van de rechtspersoon. Om dit te benadrukken, is in de toelichting op artikel 9.2.1 WEB 
    W10292.K-2 29 

     
Vanzelfsprekend mogen ook geen private activiteiten worden uitgevoerd die als 
oneerlijke concurrentie zouden kunnen worden ervaren door (bekostigde) 
onderwijsinstellingen of andere organisaties of marktpartijen; de 
Samenwerkingsorganisatie dient zich ook aan eventuele Europeesrechtelijke 
voorschriften op dit gebied te houden.  
 
Artikel I, onderdeel C (artikel 1.7.1 WEB) 
In artikel 1.7.1 van de WEB worden alle verwijzingen naar de kenniscentra geschrapt. 
Hierdoor heeft het artikel na de inwerkingtreding van het wetsvoorstel alleen nog 
betrekking op het verrichten van contractactiviteiten door instellingen als bedoeld in 
artikel 1.1.1, onder b, van de WEB (roc’s, aoc’s en vakinstellingen). 
 
Artikel I, onderdeel D (artikelen 2.1.4, 2.1.5 en 2.1.6 WEB) 
De artikelen over de werkgebieden en de vestiging en beëindiging van de 
bekostigingsaanspraak van kenniscentra beroepsonderwijs bedrijfsleven worden 
geschrapt. Voor een indeling in werkgebieden is geen aanleiding meer, nu één 
organisatie met de taken voor alle werkgebieden wordt belast. In plaats van de vestiging 
en beëindiging van de bekostigingsaanspraak, wordt voorzien in een regeling voor 
subsidieverlening per boekjaar en intrekking en wijziging van de subsidieverlening (zie 
artikelen 2.4.1 tot en met 2.4.3).  
 
Artikel I, onderdeel E (artikelen 2.4.1 tot en met 2.4.3 WEB) 
De Samenwerkingsorganisatie beroepsonderwijs bedrijfsleven wordt met dit 
wetsvoorstel met de uitvoering van wettelijke taken belast, vergelijkbaar met 
bijvoorbeeld de Stichting Cito (zie de Wet subsidiëring landelijke 
onderwijsondersteunende activiteiten; Wet SLOA 2013; Staatsblad 2013, 438). De 
artikelen over de subsidiëring van de samenwerkingsorganisatie zijn daarom op een 
vergelijkbare manier opgesteld. Daarbij is ook aangesloten bij het subsidieregime van de  
Algemene wet bestuursrecht. 
 
Het derde en vierde lid van het voorgestelde artikel 1.5.1 vormen de grondslag voor de 
subsidiëring van de Samenwerkingsorganisatie beroepsonderwijs bedrijfsleven voor de 
uitvoering van de wettelijke taken. De artikelen 2.4.1 tot en met 2.4.3 bevatten enige 
inhoudelijke bepalingen met betrekking tot deze subsidie. 
 
Artikel 2.4.1 
Op grond van dit artikel vindt subsidiëring voor de structurele wettelijke taken plaats per 
boekjaar. In de ministeriële regeling, gebaseerd op artikel 2.4.2, zal afdeling 4.2.8 van 
de Algemene wet bestuursrecht (Awb), over de per boekjaar verstrekte subsidies, van 
toepassing worden verklaard. Deze afdeling van de Awb bevat bepalingen die bij uitstek 
geschikt zijn voor exploitatiesubsidies en die is afgestemd op de jaarlijkse cyclus van 
planning, uitvoering en verantwoording van rechtspersonen. Eventuele subsidies voor 
aanvullende activiteiten ter bevordering van de aansluiting onderwijs-arbeidsmarkt 
worden per project verstrekt. Aanvragen voor verlening en vaststelling van aanvullende 
subsidies kunnen per project worden ingediend.  
 
Artikel 2.4.2 
In het eerste lid wordt bepaald dat bij ministeriële regeling nadere regels worden gesteld 
over de subsidie. In het tweede lid is opgenomen dat bij het stellen van nadere regels 
een onderscheid kan worden gemaakt tussen de structurele subsidies, die per boekjaar 
worden verstrekt, en de aanvullende subsidies, die een incidenteel karakter hebben. Het 
is de bedoeling dat de nadere regels worden opgenomen in de Regeling OCW-subsidies 
(ROS). Daarin zal onder andere worden bepaald dat afdeling 4.2.8 van de Algemene wet 
bestuursrecht (Awb) van toepassing is op de boekjaarsubsidies van de 
    W10292.K-2 31 

     
artikel 7.2.5 WEB zoals luidend op 31 juli 2015 tot een bij koninklijk besluit te bepalen 
tijdstip van toepassing (zie artikel VII, tweede lid). 
 
Artikel I, onderdeel K (artikel 7.2.5a WEB) 
In het artikel over de vaststelling van opleidingsdomeinen wordt de verwijzing naar de 
kenniscentra beroepsonderwijs bedrijfsleven vervangen door een verwijzing naar de 
Samenwerkingsorganisatie beroepsonderwijs bedrijfsleven. 
 
Artikel I, onderdeel L (artikel 7.2.6 WEB) 
In de bepaling over het verwerken van beroepsvereisten in kwalificatiedossiers wordt de 
verwijzing naar de kenniscentra beroepsonderwijs bedrijfsleven telkens vervangen door 
een verwijzing naar de Samenwerkingsorganisatie beroepsonderwijs bedrijfsleven.  
 
Artikel I, onderdeel M (artikel 7.2.9 WEB) 
In dit artikel wordt de betrokkenheid van het kenniscentrum bij het beschikbaar stellen 
van een vervangende praktijkplaats vervangen door betrokkenheid van de 
Samenwerkingsorganisatie beroepsonderwijs bedrijfsleven. 
 
Artikel I, onderdeel N (artikel 7.2.10 WEB)  
Het eerste lid is ontleend aan het huidige artikel 7.2.10, eerste lid. De verplichting om 
een stelsel van kwaliteitszorg in te richten voor de beroepspraktijkvorming en de 
specifiek op kenniscentra toegesneden laatste volzin zijn geschrapt. Het nieuwe tweede 
lid bevat een expliciete basis voor de erkenning van een leerbedrijf bij een gunstige 
beoordeling als bedoeld in het eerste lid. De weigering of intrekking van de erkenning is 
een besluit in de zin van artikel 1:3 van de Algemene wet bestuursrecht (Awb), zodat 
daartegen bezwaar en beroep open staat op grond van de artikelen 7:1 en 8:1 Awb. 
 
De erkenning is uitoefening van openbaar gezag zodat de Samenwerkingsorganisatie 
beroepsonderwijs bedrijfsleven als een (deeltijd)zbo moet worden beschouwd. 
Overeenkomstig artikel 4, tweede lid, van de Kaderwet zelfstandige bestuursorganen is 
het bestúúr van de Samenwerkingsorganisatie beroepsonderwijs bedrijfsleven met deze 
zbo-taak belast.  
Op het bestuur van de Samenwerkingsorganisatie beroepsonderwijs bedrijfsleven zijn de 
volgende artikelen van die wet van toepassing:  
- artikel 8 (instemming met mandaatverlening behoeft de goedkeuring van de 
minister), 
- artikel 9 (een lid van het bestuur van de Samenwerkingsorganisatie 
beroepsonderwijs bedrijfsleven kan niet tevens een aan de minister 
ondergeschikte ambtenaar zijn),  
- de artikelen 18 en 19 (over het jaarverslag; dit verslag kan onderdeel zijn van 
het in artikel 2.4.2, eerste lid, onder i, WEB bedoelde verslag),  
- artikel 20 (over het verstrekken van inlichtingen aan de minister),  
- artikel 21 (over de bevoegdheid van de minister om beleidsregels vast te 
stellen), 
- artikel 41 (over de beveiliging van gegevens). 
 
De overige artikelen van de Kaderwet zbo’s zijn niet van toepassing op het bestuur van 
de Samenwerkingsorganisatie beroepsonderwijs bedrijfsleven omdat  
- zij niet zijn gericht tot het bestuur (artikelen 1 tot en met 6, 22, 23, 39 en 40; 
deze artikelen kunnen of moeten wel worden toegepast door de minister), 
- zij alleen gelden voor publiekrechtelijke zbo’s (artikelen 10 tot en met 16 en 24 
tot en met 35), 
- zij niet gelden voor privaatrechtelijke zbo’s waarop titel 4.2 van de Algemene 
wet bestuursrecht (Awb) van toepassing is (artikelen 36 tot en met 38; in de 
subsidieregeling voor de Samenwerkingsorganisatie beroepsonderwijs 
    W10292.K-2 33 

     
wordt de rechtspersoon niet aangewezen. Als nadien zonder goedkeuring van de 
minister wijzigingen worden aangebracht in de statuten of het bestuursreglement, kan 
de minister de subsidie geheel of gedeeltelijk intrekken of de aanwijzing intrekken. Zie 
voor een uitgebreide toelichting paragraaf 3.3 “Organisatie Samenwerkingsorganisatie 
beroepsonderwijs bedrijfsleven”.  
  
Artikel I, onderdeel R (artikel 11.1 WEB) 
De mogelijkheid om de bekostiging van een kenniscentrum geheel of gedeeltelijk op te 
schorten of in te houden, vervalt. Er is geen behoefte aan een dergelijke bepaling voor 
de Samenwerkingsorganisatie beroepsonderwijs bedrijfsleven, omdat bepalingen over 
weigering en intrekking van subsidie van de Algemene wet bestuursrecht van toepassing 
zijn en aanvullende bepalingen kunnen worden opgenomen in een ministeriële regeling 
(de ROS). 
 
Artikel I, onderdeel S (artikel 12.2.2 WEB) De bepaling dat de voorschriften voor 
personeel van kenniscentra beroepsonderwijs bedrijfsleven met ingang van 1 januari 
1996 berusten op de artikelen 4.3.1, 4.3.2 en 3.3.1 WEB is uitgewerkt en kan worden 
geschrapt. Artikel 4.3.1 WEB gaat over de formatie, artikel 4.3.2 over de rechtspositie 
van het personeel en artikel 3.3.1 is vervallen. Artikel 4.3.2 bevatte oorspronkelijk een 
basis voor een regeling van de rechtspositie van personeel bij of krachtens algemene 
maatregel van bestuur. Deze basis is echter al eerder vervallen.  
 
Artikel I, onderdeel T (artikelen 12.2.6, 12.2.10 en 12.3.44 WEB) 
De bepalingen over de aanspraken van gewezen personeel (12.2.6 WEB), 
beroepsprocedures (12.2.10 WEB) en financiële aanspraken van kenniscentra 
beroepsonderwijs bedrijfsleven (12.3.44 WEB) uit de periode voor 1 januari 1996 zijn 
uitgewerkt en kunnen worden geschrapt. Artikel 12.2.6 WEB heeft tevens betrekking op 
gewezen personeel van scholen die zijn opgegaan in een roc of aoc. Ook voor dit 
gewezen personeel is het artikel uitgewerkt. Het artikel wordt daarom in zijn geheel 
geschrapt.  
Artikel 12.2.6 bepaalt dat de aanspraken van gewezen personeel met ingang van 1 
januari 1996 kunnen worden ontleend aan artikel 4.1.2 onderscheidenlijk 4.3.2 van de 
WEB. Laatstgenoemde artikelen bevatten oorspronkelijk een basis voor regeling van de 
rechtspositie van (gewezen) personeel bij of krachtens algemene maatregel van bestuur. 
Deze basis is echter al eerder vervallen.  
 
Artikel II (artikelen 1, 3, 15l, 15n en 24f WOT)  
In de Wet op het onderwijstoezicht worden de aanduidingen van de kenniscentra 
beroepsonderwijs bedrijfsleven telkens vervangen door de aanduiding 
“Samenwerkingsorganisatie beroepsonderwijs bedrijfsleven”. Zoals in paragraaf 1.2 van 
deze memorie van toelichting al is opgemerkt, zal het toezicht op laatstgenoemde 
organisatie niet wezenlijk afwijken van het toezicht dat nu op de kenniscentra wordt 
gehouden. De inspectie ziet toe op de kwaliteit van de uitvoering van de wettelijke taken 
en beoordeelt of de samenwerkingsorganisatie beroepsonderwijs bedrijfsleven voldoet 
aan de bij of krachtens de wet gestelde eisen. Daaronder valt  de eis dat de uitvoering 
van andere activiteiten dan de wettelijke taken de uitvoering van die taken niet mag 
schaden. De inspectie kan geen aanvullende eisen stellen.  
 
Artikel III, onderdeel A (artikel 10b3 WVO)  
De verplichte mede-ondertekening door het kenniscentrum beroepsonderwijs 
bedrijfsleven van de leer-werkovereenkomst wordt geschrapt. De belangrijkste reden 
van deze verplichting was dat het kenniscentrum op deze wijze op de hoogte kon blijven 
van de bezetting van leer-werkplaatsen. Inmiddels bevat het basisregister onderwijs 
(BRON) betrouwbare informatie hierover. Het is daarom niet nodig om de mede-
ondertekening van de Samenwerkingsorganisatie beroepsonderwijs bedrijfsleven in de 
    W10292.K-2 35 

     
Artikel V. Invoeringsbepaling wet overgang van de wettelijke taken van de 
kenniscentra beroepsonderwijs bedrijfsleven naar een 
Samenwerkingsorganisatie beroepsonderwijs bedrijfsleven 
Bepaald is dat de minister pas een rechtspersoon kan aanwijzen als 
Samenwerkingsorganisatie Beroepsonderwijs Bedrijfsleven nadat deze rechtspersoon 
een door de minister goedgekeurde overeenkomst heeft gesloten met alle kenniscentra. 
De overeenkomsten met de kenniscentra bevatten een regeling voor personeel, gewezen 
personeel, vermogensrechtelijke reserves en overige activa en passiva, een en ander 
voor zover betrekking hebbend op wettelijke taken van de kenniscentra. De 
overeenkomsten leiden ertoe dat de kenniscentra na de beëindiging van de bekostiging 
geen financiële aanspraken op het Rijk hebben. De overeenkomsten moeten voor 1 juni 
2015, of als dat later is, binnen 2 maanden na de inwerkingtreding van artikel V (dag 
nadat de wet in het Staatsblad is geplaatst) ter goedkeuring aan de minister worden 
voorgelegd.  
 
Als niet of niet tijdig een overeenkomst die voldoet aan de eisen, bedoeld in het eerste 
en tweede lid, ter goedkeuring aan de minister worden voorgelegd, kan de minister toch 
een rechtspersoon aanwijzen als Samenwerkingsorganisatie beroepsonderwijs 
bedrijfsleven, hoewel met het desbetreffende kenniscentrum geen door de minister 
goedgekeurde overeenkomst is gesloten. Voordat de minister hiertoe overgaat, moeten 
de betrokken partijen in de gelegenheid worden gesteld om alsnog een overeenkomst 
die voldoet aan voornoemde eisen ter goedkeuring voor te leggen. Indien deze situatie 
zich voordoet, is het desbetreffende kenniscentrum verplicht om bij beëindiging van de 
bekostiging (zie artikel VI) eventuele vermogensrechtelijke reserves die zijn opgebouwd 
met middelen uit ’s Rijks kas terug te storten in ’s Rijks kas. Eventuele negatieve 
reserves blijven voor rekening van het desbetreffende kenniscentrum. Het personeel van 
het desbetreffende kenniscentrum gaat niet mee over naar de 
Samenwerkingsorganisatie beroepsonderwijs bedrijfsleven. 
 
Artikel VI. Einde taken en bekostiging kenniscentra beroepsonderwijs 
bedrijfsleven 
Het eerste lid regelt, dat de wettelijke taken en de aanspraak op bekostiging van de 
kenniscentra beroepsonderwijs bedrijfsleven vervallen bij de inwerkingtreding van de 
artikelen I (met uitzondering van onderdeel B), II, III, IV en VII van het wetsvoorstel.  
Het tweede lid regelt dat de wettelijke taken en de aanspraak op bekostiging van de 
kenniscentra tot een bij koninklijk besluit te bepalen datum van kracht blijven als op het 
moment van de inwerkingtreding nog geen Samenwerkingsorganisatie beroepsonderwijs 
bedrijfsleven is aangewezen. In dat geval blijven de artikelen over de kenniscentra en de 
advisering over de kwalificatiestructuur en kwalificatiedossiers zoals luidend op 31 juli 
2015van toepassing. 
 
Op grond van het derde lid blijven de de in het eerste lid bedoelde datum geldende 
voorschriften van toepassing op de financiële afwikkeling van aanspraken van de 
kenniscentra die betrekking hebben op de periode voor die datum of, bij toepassing van 
het tweede lid, de in dat lid bedoelde datum.  
 
Artikel VII. Handhaving erkenning leerbedrijven 
De door de kenniscentra afgegeven erkenningen als bedrijf dat (of organisatie die) de 
beroepspraktijkvorming of het buitenschoolse praktijkgedeelte mag verzorgen, worden 
aangemerkt als erkenning die is afgegeven door de Samenwerkingsorganisatie 
beroepsonderwijs bedrijfsleven.  
 
Artikel VIII. Inwerkingtreding 
De verschillende onderdelen van de wet treden in werking op een bij koninklijk besluit te 
bepalen tijdstip. Het is de bedoeling om de bevoegdheid van de minister om een 
    W10292.K-2 37 

