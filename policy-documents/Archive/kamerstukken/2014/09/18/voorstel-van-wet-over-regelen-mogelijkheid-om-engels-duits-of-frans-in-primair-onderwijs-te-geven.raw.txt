 
  
 
Voorstel van Wet tot wijziging van de Wet op het primair onderwijs en de Wet 
op de expertisecentra in verband met het regelen van de mogelijkheid een deel 
van het onderwijs te geven in de Engelse, Duitse of Franse taal  
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is om de Wet op het primair 
onderwijs en de Wet op de expertisecentra te wijzigen om te regelen dat een deel van 
het onderwijs gegeven kan worden in de Engelse, Duitse of Franse taal;  
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
ARTIKEL I. WIJZIGING WET OP HET PRIMAIR ONDERWIJS 
 
In artikel 9 van de Wet op het primair onderwijs wordt na het tiende lid een lid 
toegevoegd, luidende: 
10a. In afwijking van het tiende lid kan een deel van het onderwijs worden gegeven in 
de Engelse, Duitse of Franse taal tot ten hoogste een bij algemene maatregel van 
bestuur vast te stellen percentage per schooljaar.  
 
ARTIKEL II. WIJZIGING WET OP DE EXPERTISECENTRA 
 
In artikel 18 van de Wet op de expertisecentra wordt na het tweede lid een lid 
toegevoegd, luidende:  
3. In afwijking van het eerste lid kan een deel van het onderwijs worden gegeven in de 
Engelse, Duitse of Franse taal tot ten hoogste een bij algemene maatregel van bestuur 
vast te stellen percentage per schooljaar.  
 
ARTIKEL III. INWERKINGTREDING 
 
Deze wet treedt in werking op een bij koninklijk besluit te bepalen tijdstip.  
  
 
 
    W10386.K-1 1 

     
MEMORIE VAN TOELICHTING 
 
ALGEMEEN 
 
1. Inleiding en opbouw 
Dit wetsvoorstel bevat een nieuwe regeling over de voertaal in het primair onderwijs, 
inclusief het speciaal basisonderwijs en speciaal onderwijs. De nieuwe regeling houdt in 
dat een deel van de onderwijstijd in de Engelse, Duitse of Franse taal mag worden 
aangeboden. Deze nieuwe regeling wordt toegevoegd aan artikel 9 van de Wet op het 
primair onderwijs (WPO) en artikel 18 van de Wet op de expertisecentra (WEC). Hiermee 
is het een aanvulling op de huidige hoofdregel in de WPO en de WEC dat het onderwijs 
wordt gegeven in de Nederlandse of de Friese taal. Bij algemene maatregel van bestuur 
wordt een nadere uitwerking gegeven aan het percentage van de onderwijstijd dat per 
schooljaar in de Engelse, Duitse of Franse taal kan worden gegeven.  
 
2. Kern en doel  
Dit wetsvoorstel heeft tot doel om het voor basisscholen in het regulier basisonderwijs, 
speciaal basisonderwijs en speciaal onderwijs mogelijk te maken dat een deel van de 
onderwijstijd in een andere taal dan het Nederlands, of het Fries in Friesland, kan 
worden aangeboden, te weten in het Engels, Duits of Frans. Daarmee wordt ruimte 
geboden aan scholen die hun leerlingen al op vroege leeftijd een vreemde taal willen 
leren en daarbij de vreemde taal ook als voertaal willen gebruiken. Basisscholen worden 
op grond van dit wetsvoorstel niet verplicht om het onderwijs in een andere taal dan het 
Nederlands aan te bieden. 
 
3. Achtergronden  
Nederlanders hebben internationale kennis en taalvaardigheden nodig om mee te 
kunnen draaien in de top van kenniseconomieën. Dat geldt met name voor de Engelse 
taal en onze buurtalen, Duits en Frans. Onder ouders en scholen bestaat daarom een 
groeiende behoefte om hun kinderen en leerlingen een sterke internationale oriëntatie 
mee te geven en hen vroeg in aanraking te laten komen met vreemde talen. Steeds 
meer basisscholen (van 40 scholen in 2003 tot ruim 1.000 in 2013) willen hierop 
inspelen en bieden al vroeg vreemde talenonderwijs (vvto) aan in groep 1 t/m 4.  
 
Daarbij willen zij de vreemde taal ook als voertaal gebruiken, dit is namelijk een van de 
1
meest effectieve manieren om een taal aan te leren. De taal wordt op een natuurlijke 
manier aangeleerd, zonder dat er tijd verloren gaat voor andere vakken. Het aanbieden 
van onderwijs in een vreemde taal maakt het onderwijs bovendien uitdagender en 
aansprekender, ook voor onze meest talentvolle leerlingen. 
 
De Onderwijsraad heeft zich in 2008 uitgesproken als voorstander van integratie van het 
Engels in vakken waar dat kan. De raad heeft daarbij aangegeven dat Engels 
deelvoertaal in het basisonderwijs zou kunnen worden voor 10 tot 15% van de 
onderwijstijd. Zij heeft daarbij ook aangegeven dat een wetswijziging hiervoor vereist 
2
is.  
 
Op basis van dat advies en de behoefte in het onderwijsveld is er van 2010 tot 2012 een 
pilot uitgevoerd, waarin scholen maximaal 15 % van de lestijd in het Engels, Duits of 
Frans mochten lesgeven. De resultaten van deze pilot waren positief. Onderzoek toont 
aan dat hoe meer leraren en leerlingen Engels spreken tijdens de lessen, hoe hoger de 
3
testscores zijn op bijna alle vaardigheden. Tevens is gebleken dat de ontwikkeling van 
4
het Nederlands hierdoor niet stagneert. Scholen blijven gebonden aan de kerndoelen en 
                                                
1
 Onder meer: Verspoor, M., Schuitemaker-King, J. Van Rein, E., de Bot, K., & Edelenbos, P. (2010). Tweetalig 
onderwijs: vormgeving en prestaties. Onderzoeksrapport. Groningen: Rijksuniversiteit Groningen. 
2
 Onderwijsraad (2008). Vreemde talen in het basisonderwijs. Den Haag: Onderwijsraad. 
3
 Cito, Balans van het Engels aan het einde van de basisschool 4. PPON rapport nr. 52, september 2013. 
4
 1. Rijksuniversiteit Groningen en Universiteit Utrecht, Eindverslag Foreign Languages in Primary School Project. 
2012. Onderzoek naar de effecten van vvto Engels op de Nederlandse en Engelse taalvaardigheid van kleuters. 2. 
    W10386.K-1 3 

     
 
5. Draagvlak 
Steeds meer ouders en scholen willen hun kinderen en leerlingen vroeg een 
internationale oriëntatie meegeven. Daarbij is een specifieke behoefte om jonge 
kinderen een vreemde taal te leren en daarbij de vreemde taal als voertaal te gebruiken. 
Inmiddels zijn er meer dan 1.000 scholen die vroeg vreemdetalenonderwijs aanbieden 
en dit aantal blijft groeien. Ook de PO-Raad staat achter dit wetsvoorstel. 
 
6. Internetconsultatie 
In de maanden april en mei heeft internetconsultatie over dit wetsvoorstel 
plaatsgevonden. Daarop zijn 28 reacties binnengekomen. De overgrote meerderheid van 
deze reacties is positief. Er wordt echter in een aantal reacties wel aandacht gevraagd 
voor de bekwaamheidseisen van leraren die een gedeelte van de onderwijstijd in een 
vreemde taal les gaan geven. Scholen en hun besturen dragen de verantwoordelijkheid 
om bevoegde en bekwame leerkrachten in te zetten. Via het plan van aanpak voor 
Engels op de basisschool van juli 2013 is een aantal maatregelen aangekondigd die 
daarbij helpen. Om scholen en leraren te helpen bepalen wat een leraar moet weten en 
kunnen als zij gewoon Engels in groep 7/8, vvto of tweetalig primair onderwijs willen 
geven wordt een beschrijving van de niveaus gemaakt voor ‘gewoon’ Engels in groep 7 
5
en 8, vroeg vreemdetalenonderwijs en tweetalig primair onderwijs. 
 
Een klein aantal van de reacties is negatief ten aanzien van het wetsvoorstel, waarin 
gevraagd wordt meer aandacht te besteden aan het Nederlands in plaats van lesgeven 
in vreemde talen. Dit wetsvoorstel heeft geen effecten op de eisen die gesteld worden 
aan het niveau van het Nederlands dat leerlingen aan het einde van de basisschool 
moeten beheersen. Scholen dienen dus continu aandacht te besteden aan het 
Nederlands en te monitoren dat leerlingen daarin de juiste ontwikkeling doormaken. 
 
7. Administratieve lasten 
Dit wetsvoorstel levert geen extra of nieuwe administratieve lasten op voor scholen. Er 
wordt met dit wetsvoorstel namelijk geen nieuwe wettelijke verplichting geschapen. 
Scholen hoeven zich niet te verantwoorden over het gebruikmaken van de mogelijkheid 
die met dit wetsvoorstel wordt geschapen. Indien de kwaliteit en de opbrengsten van 
een school op orde zijn, de school de wet- en regelgeving naleeft en er geen klachten 
zijn, is er voor de inspectie geen aanleiding om gericht toezicht te houden op de 
deelvoertaal of het percentage van de onderwijstijd dat in de deelvoertaal wordt 
gegeven. Dit risicogerichte toezicht beperkt de regeldruk voor de scholen en voor de 
inspectie. 
 
8. Financiële gevolgen  
Dit wetsvoorstel brengt op zichzelf geen financiële gevolgen voor de scholen met zich 
mee, aangezien er geen nieuwe wettelijke verplichtingen in het leven worden geroepen. 
Of scholen financiële gevolgen ondervinden als zij gebruik maken van de mogelijkheid 
om een deelvoertaal te hanteren, is sterk afhankelijk van onder andere de vaardigheden 
van de leerkrachten en het materiaal waar de school wel of niet over beschikt. Hiervoor 
is onder andere een goede koppeling tussen onderwijskundig beleid en HRM beleid van 
de school noodzakelijk. 
 
9. Caribisch Nederland 
Dit wetsvoorstel heeft geen gevolgen voor Caribisch Nederland. Voor het primair 
onderwijs daar gelden twee instructietalen. Op Bonaire zijn de twee gelijkwaardige 
instructietalen Nederlands en Papiaments, op Saba en St. Eustatius zijn de twee 
gelijkwaardige instructietalen Nederlands en Engels. Voor alle eilanden zijn kerndoelen 
opgesteld voor de Nederlandse taal, het Papiaments én voor de Engelse taal in het 
primair onderwijs. Scholen moeten zowel aan de kerndoelen voor het Papiaments 
                                                
5
 Brief van 10 juli 2013, Engels in het primair onderwijs (Kamerstuk 31 293, nr.179).  
    W10386.K-1 5 

