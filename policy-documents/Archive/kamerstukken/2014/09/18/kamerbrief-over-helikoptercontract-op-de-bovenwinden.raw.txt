> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Rijnstraat 50 
2515 XP  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
659158-125480-IZ 
Bijlage(n) 
Correspondentie uitsluitend 
richten aan het retouradres 
met vermelding van de 
 
datum en het kenmerk van 
deze brief. 
 
Datum 18 september 2014 
Betreft Helikoptercontract 
 
 
 
 
 
Geachte voorzitter, 
In het algemeen overleg met de vaste commissie voor Koninkrijksrelaties en de vas-
te commissie voor Volksgezondheid, Welzijn en Sport over de gezondheidszorg in 
het Caribische gebied op 3 juli 2014, heb ik toegezegd u nader te informeren over 
de uitkomst van de aanbesteding van het Helikoptercontract op de Bovenwinden.  
Ik refereer ook aan de antwoorden van de Kamervragen over dit onderwerp op 19 
februari 2014 door mijn collega Plasterk (kenmerk 2014-0000099245). 
 
In april 2011 is door de zorgstichting te Sint Eustatius een contract met de firma 
National Helikopters gesloten voor de beschikbaarheid van 1 helikopter die moest 
voldoen aan de eisen van de Rijksluchtvaartdienst en de luchtvaartautoriteiten te 
Sint Maarten (dubbele motoren, dubbele piloot, nacht vliegmogelijkheden en een 
tijdelijke ontheffing van IFR). Deze “oude” helikopter werd in 2013 145 keer ingezet. 
De kosten hiervan bedroegen ongeveer $ 700.000.  
 
Defensie/ Kustwacht Caribisch gebied (CARIB) 
Met Defensie is in 2013 onderzocht of samenwerking bij aanschaf en gebruik van 
een helikopter op de Bovenwinden meerwaarde en eventuele besparingen zou 
kunnen opleveren. Gebleken is dat een zogenoemde dedicated medevac helikopter 
(dwz. uitgerust voor specifiek medisch vervoer) niet geschikt is voor het uitvoeren 
van defensie- en/of kustwachttaken. Verbetering van de kwalitatieve helikopterca-
paciteit of de permanente beschikbaarheid vanuit de huidige helikoptercapaciteit 
van Defensie of de Kustwacht CARIB behoort evenmin tot de mogelijkheden. Defen-
siehelikopters in het Caribisch gebied,  noch de kustwachthelikopters ter plaatse zijn 
specifiek toegerust voor patiëntenvervoer en bovendien ook niet permanent be-
schikbaar voor de Bovenwinden. Daarnaast bestaat bij zowel Defensie als de Kust-
wacht CARIB geen behoefte aan uitbreiding van de bestaande helikoptercapaciteit. 
Door benodigde aanvullende specificaties voor defensie- en kustwachtgebruik zou 
deze optie overigens ook aanzienlijk duurder uitpakken. 
1 
 

