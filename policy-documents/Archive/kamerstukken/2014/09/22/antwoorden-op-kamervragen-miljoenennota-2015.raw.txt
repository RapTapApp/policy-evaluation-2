Antwoorden op Kamervragen 
Miljoenennota 2015    
  
 
 
 
 
 
 
 
 
 
 
 
 
 
1 
 

Vraag 2 
Kunt u de overzichten uit de vorige vraag voortaan publiceren zodat de Kamer één compleet 
overzicht heeft? 
 
Antwoord op vraag 2 
Zie vraag 1. 
 
 
 
 
3 
 

Vraag 4 
Kunt u in een grafiek een weergave geven van de marginale druk voor inkomens van 0 tot 120.000 
euro? 
 
Antwoord vraag 4: 
In onderstaande grafiek is de ontwikkeling in de gemiddelde marginale druk weergegeven voor 
werknemers met bruto inkomens van 0 tot 120.000 euro.  
 
 
5 
 

Vraag 6 
Het kabinet verhoogt de eigen bijdrage voor door de gemeenten geleverde begeleiding en 
ondersteuning met de helft; wat betekent dit? Klopt het dat chronisch zieken met een inkomen 
tussen €23.000 en €50.000 er hierdoor netto €200 tot €1600 op achteruit gaan? 
 
Vraag 7 
Kan het voorkomen dat inkomens boven het minimum volgend jaar huishoudelijke hulp  zelf 
moeten betalen, en dat hierdoor het inkomensverlies kan oplopen tot €4000 netto / jaar?  
Kunt u een overzicht geven van de koopkrachteffecten voor groepen met een bepaalde zorgvraag 
of arbeidsongeschiktheidsuitkering? 
 
Antwoord op vraag 6 en 7 
De eigen-bijdragesystematiek op grond van de Wmo 2015 wijzigt niet ten opzichte van systematiek 
op grond van de huidige Wmo dan wel de systematiek voor de huidige extramurale AWBZ-zorg die 
straks onder de verantwoordelijkheid van gemeenten valt. Wat wel conform het Regeerakkoord 
wijzigt, is dat de zogenoemde Wtcg-korting van 33 procent voor de eigen bijdragen van 
extramurale zorg per 2015 komt te vervallen. Omdat de hoogte van de eigen bijdrage voor 
extramurale zorg afhankelijk is van het inkomen, vermogen, de gezinssituatie en de leeftijd van 
een persoon, verschilt de omvang van het vervallen van de korting per persoon. Voor lage 
inkomens betekent dit dus relatief een minder groot effect. Ter illustratie; het landelijke 
gemaximeerde bedrag aan eigen bijdragen voor extramurale zorg per vier weken voor ongehuwden 
met een AOW-gerechtigde leeftijd en een inkomen van maximaal 120 procent van het relevante 
sociaal minimum betreft dit jaar € 19,- op grond van het Bijdragebesluit zorg en Besluit 
maatschappelijke ondersteuning. Bij een ongewijzigde situatie en ondersteuningsbehoefte betaalt 
deze groep per 2015 maximaal € 25,27 per vier weken exclusief jaarlijkse indexering. Hierbij wordt 
nog geen rekening gehouden met maatregelen die de gemeenten treffen om de effecten van het 
vervallen van de korting te mitigeren. Gemeenten kunnen besluiten om vanaf 2015 niet de 
maximaal mogelijke eigen bijdrage te vragen, maar een lagere eigen bijdrage. Het is voor 
gemeenten ook mogelijk om via het minimabeleid van het CAK voor een door de gemeente nader 
te bepalen inkomenscategorie de eigen bijdrage door het CAK kwijt te schelden.  
 
Gemeenten bepalen of cliënten voor ondersteuning van de gemeente een eigen bijdrage 
verschuldigd zijn en de hoogte daarvan (met als maximum de kostprijs van de voorziening). In de 
koopkrachtberekeningen van het Nibud is geen rekening gehouden met ondersteuning vanuit de 
gemeente.  
 
Het grootste negatieve effect in absolute zin is conform de berekeningen van het Nibud € 331 netto 
per maand voor huishoudens met een echtpaar 65+, een AOW uitkering en € 30.000 pensioen.  In 
deze berekeningenwordt ervan uitgegaan dat ondersteuning vanuit de gemeente in de vorm van 
een algemene voorziening – waarbij specifiek wordt gedoeld op huishoudelijke hulp in de vorm van 
een algemene voorziening – niet meer onder de Wmo valt en dat huishoudens de kosten van 
huishoudelijke verzorging in de vorm van een algemene voorziening in principe zelf moeten 
7 
 

Vraag 7 
Kan het voorkomen dat inkomens boven het minimum volgend jaar huishoudelijke hulp  zelf 
moeten betalen, en dat hierdoor het inkomensverlies kan oplopen tot €4000 netto / jaar?  
Kunt u een overzicht geven van de koopkrachteffecten voor groepen met een bepaalde zorgvraag 
of arbeidsongeschiktheidsuitkering? 
 
 
Antwoord op vraag 7 
Zie vraag 6.
9 
 

Vraag 9 
Met welk percentage stijgt of daalt de belastingdruk op arbeid in 2014 en in 2015? 
 
Antwoord op vraag 9 
De belastingdruk op arbeid als percentage van het bbp stijgt met 0,9 procent in 2014 en daalt met 
1,5 procent in 2015. De belastingdruk op arbeid is hierbij gedefinieerd als het totaal van de loon- 
en inkomstenbelasting, premies volksverzekeringen en de premies werknemersverzekeringen 
(inclusief zorgpremies).
11 
 

Vraag 11 
Wat is er concreet bereikt met betrekking tot het aanpakken van de hoge werkloosheid? 
 
Antwoord op vraag 11 
De aanpak van de werkloosheid heeft de absolute prioriteit van dit kabinet. Naast het stimuleren 
van het groeipotentieel van de Nederlandse economie, neemt het kabinet een reeks maatregelen 
gericht op verschillende groepen in de samenleving. Het is niet mogelijk een kwantitatief beeld te 
geven van het effect dat deze maatregelen hebben gehad op de werkloosheid. Wel kan voor een 
aantal maatregelen nader worden geschetst hoeveel mensen hiermee zijn bereikt. 
 
Tot nu toe worden in totaal al 185.000 mensen geholpen met de sectorplannen die in de eerste van 
de drie tranches sectorplannen zijn goedgekeurd. Op basis van de tot nu toe goedgekeurde 
plannen komen er 5.835 extra leerbanen bij in de sectoren Bouw, Procesindustrie, Schilders & 
Afbouw en Transport & Logistiek. Ook in de overige ingediende plannen uit de eerste tranche is 
veel aandacht voor de aanpak van jeugdwerkloosheid. 
 
Dankzij een forse inspanning van onderwijsinstellingen en gemeenten is het aantal voortijdige 
schooluitvallers sinds 2002 gedaald van 71.000 naar 27.950 in 2013. Dit verlaagt het risico op 
langdurige werkloosheid onder jongeren. Met het actieplan 55+ zijn inmiddels 19.102 mensen 
ingestroomd in netwerktrainingen en ontvangen begeleiding.  
13 
 

2015 op het generiek koopkrachtbeeld in de vorm van achttien standaard voorbeeldhuishoudens. 
Het betreft hier enkele betrekkelijk kleine maatregelen met een negatief effect op de koopkracht. 
Er is niet gevraagd naar maatregelen met een positief effect op de koopkracht zoals de verhoging 
van de arbeidskorting met ruim 100 euro, de verhoging van de algemene heffingskorting met 100 
euro en de intensivering van het eerste en tweede kindbedrag van het kindgebonden budget met 
respectievelijk 15 euro en 255 euro. Ook ligt de loonontwikkeling hoger dan de inflatie wat een 
positief effect heeft op de koopkracht van alle huishoudens. Vandaar dat ondanks de negatieve 
effecten van de maatregelen in onderstaande tabel de meeste huishoudens volgend jaar meer te 
besteden hebben.   
Het afschaffen van de MKOB en de introductie van de nieuwe Regeling Inkomensondersteuning 
Ouderen heeft alleen koopkrachteffecten voor mensen met een onvolledige AOW-opbouw. Er treedt 
daarom geen koopkrachteffect op bij de 18 voorbeeldhuishoudens, omdat daarin van een volledige 
AOW-opbouw wordt uitgegaan. Ook treedt geen effect op door het vervallen van de werkbonus 
voor nieuwe instroom. Bestaande gevallen behouden hun werkbonus. De ‘inkomenscompensatie’ is 
niet bekend, en daarom ook niet in de tabel opgenomen.  
 
              
Koopkrachtcijfers in euro's  
afschaff niet 
en indexe verdere 
MKOB steiler ren afschaffen Verval afbouw 
verhog (en afbouwen WKB eenmalige en dubbele 
ing introduc zorg en tegemoet werk AHK in ref 
Actieven: TES tie RIO) toeslag AKW koning bonus minloon 
Alleenverdiener met kinderen               
modaal -50  0  -500  -38  0  0  0  
2 x modaal -50  0  0  -20  0  0  0  
                
Tweeverdieners               
modaal + ½ x modaal met kinderen -93  0  0  -20 0  0  0  
2 x modaal + ½ x modaal met 
kinderen -93  0  0  -20  0  0  0  
modaal + modaal zonder kinderen -99  0  0  0  0  0  0  
2 x modaal + modaal zonder 
kinderen -99  0  0  0  0  0  0  
                
Alleenstaande               
minimumloon -48  0  0  0  0  0  0  
modaal -50  0  0  0  0  0  0  
2 x modaal -50    0  0  0    0  
                
Alleenstaande ouder               
minimumloon -48  0  0  -38  0  0  0  
modaal -50  0  0  -38  0  0  0  
                
Inactieven:               
Sociale minima               
paar met kinderen -49  0  0  -38  -100  0  -55  
alleenstaande -34  0  0  0  -70  0  -39  
alleenstaande ouder -34  0  0  -38  -90  0  -39  
                
AOW (alleenstaand)               
(alleen) AOW -34  0  0  0  -70  0  0  
AOW +10000 -47  0  -204  0  0  0  0  
                
AOW (paar)               
(alleen) AOW -13  0  -7  0  -100  0  0  
AOW +10000 -53  0  -436  0  0  0  0  
 
15 
 

Vraag 14: 
Wordt de koopkracht geraakt als gevolg van het afschaffen van de ouderentoeslag in box 3 per 
2016? 
 
Antwoord vraag 14: 
Als onderdeel van het pakket aan maatregelen dat noodzakelijk is om het budgettair tekort van 
afstel van de huishoudentoeslag op te lossen wordt de ouderentoeslag in box 3 afgeschaft. 
Hierdoor worden oudere belastingplichtigen voor wat betreft het heffingvrije vermogen in box 3 in 
een gelijke positie gebracht als overige belastingplichtigen. Dit levert een besparing op van € 190 
miljoen. De maatregel raakt de koopkracht van vermogende ouderen. Ouderen zonder vermogen 
ervaren geen effect van de maatregel. Het exacte koopkrachteffect hangt af van de omvang van 
het vermogen, het inkomen en het gebruik van andere regelingen. 
17 
 

Vraag 16 
Kan in absolute bedragen worden aangegeven welke invloed het niet indexeren van de 
kinderbijslag en het kindgebonden budget gemiddeld heeft op de koopkracht van de 
standaardhuishoudens zoals vermeld in bijlage 12 van de MEV? 
 
Antwoord op vraag 16 
Zie vraag 12. 
 
  
19 
 

Vraag 18 
Kan in absolute bedragen worden aangegeven welke invloed de verlaging van de 
inkomenscompensatie gemiddeld heeft op de koopkracht van de standaardhuishoudens zoals 
vermeld in bijlage 12 van de MEV? 
 
Antwoord op vraag 18 
Zie vraag 12. 
 
21 
 

Vraag 20 
Kan in absolute bedragen worden aangegeven welke invloed de verdere afbouw van de dubbele 
heffingskorting in het referentieminimumloon gemiddeld heeft op de koopkracht van de 
standaardhuishoudens zoals vermeld in bijlage 12 van de MEV? 
 
Antwoord op vraag 20 
Zie vraag 12. 
23 
 

Vraag 22 
Welke Europese landen zijn kwetsbaar voor het ruime monetair beleid van de verschillende 
centrale banken en lopen risico als gevolg van de afbouw van steunaankopen door de Federal 
Reserve? 
 
Antwoord op vraag 22 
De vermindering van steunaankopen door de Federal Reserve (de Amerikaanse Centrale Bank) is al 
vanaf december vorig jaar gaande. Deze vermindering heeft vooralsnog geen zichtbaar effect op 
Europese economieën gehad. In opkomende markten die zich kenmerkten door een te ruime 
macro-economische beleidsmix, beperkte buffers en uitstel van noodzakelijke structurele 
hervormingen was wel tijdelijk sprake van een uitstroom van kapitaal.  
 
Een volgende stap in de normalisering van het monetaire beleid in de VS is mogelijk een verhoging 
van de beleidsrente. Hierdoor kan het voor investeerders aantrekkelijker worden om hun vermogen 
in de VS onder te brengen. Een gezond investeringsklimaat is dan van belang om tegen dergelijke 
ontwikkelingen bestand te zijn. Dit vergt gezonde overheidsfinanciën en een concurrerende 
economie. Het is daarom belangrijk dat landen - zowel opkomende economieën als Europese 
landen - vasthouden aan de agenda van budgettair herstel en structurele hervormingen. 
Hervormingen die economieën concurrerender maken en daarmee aantrekkelijke mogelijkheden 
voor buitenlandse investeerders bieden kunnen risico’s als gevolg van monetaire verkrapping in de 
VS tegengaan. 
25 
 

 
Vraag 24 
In de Miljoenennota 2014 was de opbrengst van de accijns van minerale oliën, anders dan lichte 
olie, begroot op € 4.190 mln., en in de voorjaarsnota op € 4.000. De miljoenennota 2015 meldt 
een vermoedelijke opbrengst € 3.825 mln. Kunt u dit verschil verklaren en onderbouwen? 
 
Antwoord op vraag 24 
Zoals in de antwoorden op Kamervragen over de Voorjaarsnota 2014 (Kamerstuk 33 940, nr. 2,  
antwoord op vraag 43) is aangegeven bedraagt de raming in de Miljoenennota 2014 van de accijns 
van minerale oliën, anders dan lichte olie 4,0 miljard euro en bij Voorjaarsnota 3,9 miljard euro.   
Tussen Miljoenennota 2014 en Miljoenennota 2015 is zowel de raming van de opbrengst van de 
accijns op lichte olie als de accijns van minerale oliën, anders dan lichte olie, neerwaarts bijgesteld.   
De ontwikkelingen van de accijnsinkomsten moeten worden bezien in het licht van het afnemende 
brandstofverbruik in Nederland.  Het dalende verbruik is  toe te schrijven aan een steeds zuiniger 
1 
wagenpark, minder verreden kilometers mede als gevolg van de economische crisis en 
overheidsmaatregelen als het fiscaal stimuleren van zuinige auto’s.  Met name het verbruik van  
LPG  in Nederland vertoont al enige jaren een dalende trend. Dit hangt samen met de daling van 
het aantal auto’s dat op LPG rijdt. Al sinds begin 2010 is het aantal auto’s dat op LPG rijdt met 
gemiddeld 8 procent per jaar gedaald. In 2014 zet deze daling versterkt door. De accijnsverhoging 
per 1 januari 2014 speelt hierin ongetwijfeld een rol. Daarnaast hebben waarschijnlijk veel 
autobezitters de LPG-installatie uit hun oldtimer laten verwijderen vanwege de versobering van de 
vrijstelling van de MRB voor oldtimers per 1 januari 2014, wat mede bijdraagt aan de daling van de 
LPG-verkoop in 2014. 
 
Dat het afnemende brandstofverbruik niet een specifiek Nederlands fenomeen is blijkt ook uit 
Belgische afzetcijfers. Volgens de Belgische Petroleum Federatie is ook in België het verbruik van 
motorbrandstoffen tussen 2011 en 2013 fors gedaald: te weten met 6,7 procent, waarbij het 
verbruik van diesel nog sterker is gedaald met 7,0 procent . 
                                                
1
 CBS, De Nederlandse Economie 2013, Voorburg/Heerlen, september 2014. 
27 
 

Vraag 26 
Wat is de brug-WW? 
 
Antwoord op vraag 26 
De brug-WW is een tijdelijke maatregel in aanvulling op de mogelijkheden die de derde tranche 
van de sectorplannen biedt om bemiddeling en scholing te bevorderen. De brug-WW is erop gericht 
om mensen van-werk-naar-werk te begeleiden. Mensen gaan direct aan de slag bij een nieuwe 
werkgever. Daarmee wordt voorkomen dat mensen eerst in de WW belanden voordat overgegaan 
wordt tot scholing en het zoeken naar een nieuwe werkgever. Bij een transitie van een beroep met 
dalende arbeidskansen naar een beroep met banengroei met noodzakelijke scholing, wordt 
gedurende de scholing een WW-uitkering verstrekt voor de uren van de scholing. Voor de uren dat 
men werkt, ontvangt men salaris. De brug-WW drukt daarmee de transitiekosten voor de nieuwe 
werkgever en kan daardoor gezien worden als lastenverlichting voor de werkgever.  
29 
 

Vraag 28 
Wat is de actuele raming van de groei van de zorguitgaven op middellange en lange termijn, na 
implementatie van de maatregelen van het huidige kabinet? 
 
Antwoord op vraag 28 
De actuele raming van het kabinet van de (netto) zorguitgaven tot en met het jaar 2019 ziet er als 
volgt uit:  
(in miljoenen euro) 2014 2015 2016 2017 2018 2019 
Netto uitgaven Budgettair 66.372 66.391 68.510 69.930 73.011 76.353 
Kader Zorg (BKZ) 
 
Voor de resterende kabinetsperiode geldt, na implementatie van de maatregelen van het 
kabinet, een gemiddelde jaarlijkse groei van het BKZ van 1,3%. Voor de jaren 2018 en 2019 is 
gebruik gemaakt van een technische extrapolatie volgens het door het CPB bij de MLT geraamde 
groeipad, waarin de kabinetsmaatregelen nog niet waren opgenomen Daarom valt de technisch 
veronderstelde groei in 2018 en 2019 aanzienlijk hoger uit en komt de groei voor de periode 2014-
2019 uit op 2,4%.  
 
Voor de lange termijn (2019 tot 2030) raamt het CPB in de publicatie Toekomst voor de zorg de 
gemiddelde jaarlijkse groei van de nominale zorguitgaven op 3,7%. Daarin wordt eveneens geen 
rekening gehouden met de recente groeiverlangende maatregelen in de curatieve en de langdurige 
zorg.
31 
 

In 2015 wordt gestart met de uitvoering van het Europees Fonds voor Meest Behoeftigen, dat de 
sociale inclusie van ouderen met een laag besteedbaar inkomen stimuleert.  
  
33 
 

Vraag 31 
Welk deel van de totale hypotheekschuld bestaat uit aflossingsvrije hypotheken? Welk deel van de 
aflossingsvrije hypotheken is niet verbonden aan een verzekerings- of spaarproduct.  
 
Antwoord op vraag 31 
DNB laat in het Overzicht Financiële Stabiliteit zien dat de samenstelling van de 
hypotheekportefeuille is veranderd de afgelopen jaren.  
Aandeel aflossingsvrije hypotheken neemt af 
 
Het aandeel aflossingsvrije hypotheken is geslonken de afgelopen jaren. Datzelfde geldt voor  
spaarproducten. Deze trend zal zich doorzetten nu het om in aanmerking te komen voor 
renteaftrek vereist is om tenminste annuïtair af te lossen. Bovenstaand beeld betreft nieuwe 
hypotheken (de stroom). Voor het totale bestand aan hypotheken (de voorraad) zal de 
verschuiving langzamer zichtbaar worden. Door onder meer oversluitingen zit ook in de nieuwe 
productie een deel aflossingsvrije hypotheken.  
 
Verder becijfert DNB dat bijna twee derde van alle huiseigenaren wel aflost op de hypotheek of een 
spaar- of levenshypotheek heeft. Ongeveer 35 procent van huishoudens heeft een volledig 
aflossingsvrije hypotheek. Deze hypotheken komen meer voor bij oudere huishoudens (50-
plussers) waarbij vaak sprake is van forse overwaarde en substantiële financiële vermogens. 
35 
 

Vraag 32 
Wanneer verwacht u een akkoord te bereiken met de Europese Commissie over de NHI? Wanneer 
is de NHI naar verwachting operationeel? 
 
Antwoord op vraag 32 
Inmiddels is het eindrapport van kwartiermaker Jan van Rutte in een vergevorderd stadium. Op dit 
moment lopen validaties van de vormgeving van de NHI bij onder andere bij de Europese 
Commissie en CBS/Eurostat. Uit deze validaties zal moeten blijken of aan alle randvoorwaarden 
kan worden voldaan. Zo mag de NHI niet leiden tot staatssteun en mag de schuld van de NHI niet 
gerekend worden tot de staatsschuld. Het kabinet voert hierover constructief overleg met de 
Europese Commissie. Als duidelijk is of aan de randvoorwaarden kan worden voldaan, kan de 
kwartiermaker zijn opdracht afronden en zullen de resultaten naar uw Kamer worden gezonden. 
37 
 

Vraag 34 
Op welke terreinen wil het kabinet de komende jaren doorgaan met het toekomstbestendig maken 
van stelsels en voorzieningen? Op welke terreinen wil het kabinet niet doorgaan? 
 
Antwoord op vraag 34 
Het kabinet heeft reeds een groot aantal maatregelen genomen om sociale en financiële 
houdbaarheid van stelsels te garanderen. Dit neemt niet weg dat stelsels en voorzieningen dienen 
mee te bewegen met nieuwe ontwikkelingen om onevenwichtigheden en schijnzekerheden te 
voorkomen. Hoofdstuk 2 van de Miljoenennota identificeert enkele trends waar de overheid op 
moet inspelen om sociale en financiële houdbaarheid van stelsels in de toekomst te garanderen. De 
toename van het aantal zelfstandigen zonder personeel wordt het onderwerp van een 
interdepartementaal beleidsonderzoek. Meer analyse is hier nodig voor duiding van deze trend en 
eventuele aanpassingen van beleid die daaruit voortvloeien. De betaalbaarheid van de zorg vraagt 
blijvende aandacht. Er zijn belangrijke stappen gezet om de stijging van de zorgkosten in te 
perken, maar mogelijk is dit niet genoeg. Het kabinet is het traject Zorgkeuzes in kaart gestart om 
maatregelen te verkennen. Op het gebied van pensioenen spelen verschillende trends, waaronder 
toegenomen arbeidsmarktdynamiek, de grotere pensioenrisico’s voor werkgevers, de vergrijzing en 
de doorsneesystematiek. Deze ontwikkelingen vormen de kern van de Nationale Pensioendialoog, 
die onlangs van start is gegaan. Tot slot heeft het kabinet onlangs de eerste aanzet gegeven tot 
herziening van het belastingstelsel middels de brief Keuzes voor een beter belastingstelsel. Op 
overige terreinen richt het kabinet zich op zorgvuldige implementatie van de afspraken uit het 
regeerakkoord.
39 
 

Vraag 36 
Wat gaat het kabinet doen om de in de miljoenennota genoemde belemmeringen voor meer werk 
weg te nemen?  
 
Antwoord op vraag 36 
In hoofdstuk 2 van de Miljoenennota kijkt het kabinet vooruit en schetst het de uitdagingen van de 
middellange en lange termijn. Een van de uitdagingen die het kabinet noemt is ‘het wegnemen van 
belemmeringen ten bate van meer werk’. Niet aan alle uitdagingen verbindt het kabinet direct 
maatregelen, maar ten aanzien van het wegnemen van belemmeringen ten bate van meer werk 
schetst het kabinet in de brieven ‘Keuzes voor een beter belastingstelsel’ en ‘Werken aan groei’ een 
reeks van maatregelen die op korte en langere termijn tot meer werk zullen leiden.  
De verhoging van de AOW-leeftijd en de vergrijzing van de beroepsbevolking vergroten het belang 
voor werkgevers en werknemers van duurzame arbeidsdeelname: het voorkomen van uitval en het 
bevorderen van productiviteit. Naast het agenderen en stimuleren van werkgevers en werknemers 
om hiermee aan de slag te gaan, richt het programma Duurzame Inzetbaarheid zich de komende 
jaren met name op het sneller en beter toepassen van maatregelen op de werkvloer.  
Door in te zetten op duurzame inzetbaarheid, een activerende sociale zekerheid en een goed 
werkende arbeidsmarkt kan de overheid ervoor zorgen dat van-werk-naar-werk-transities soepeler 
verlopen, waardoor het arbeidspotentieel beter wordt benut. 
De overheid bestrijdt arbeidsmarktdiscriminatie en bevordert de participatie van minderheden 
onder andere door strenge handhaving, het vergroten van kennis en bewustwording over 
discriminatie en ondersteuning van diversiteitsbeleid. 
De voorgenomen herziening van het belastingstelsel is gericht op het verlagen van de lasten op 
arbeid en vereenvoudiging van het stelsel. Werken moet lonen en we moeten het ook niet 
moeilijker maken dan strikt noodzakelijk. Als eerste stap in die richting neemt het kabinet op korte 
termijn de volgende maatregelen:  
1. Het kabinet beperkt in 2015 daar waar dat kan, de lastenontwikkeling voor werknemers. Dit 
maakt werken meer lonend en verhoogt de koopkracht.  
2. Om de afspraak uit het sociaal akkoord over 125.000 banen voor mensen met een 
arbeidsbeperking te realiseren, ontwikkelt het kabinet in het kader van de Participatiewet samen 
met VNO-NCW en AWVN business-cases die laten zien hoe het economisch rendabel is om mensen 
uit deze doelgroep aan de slag te helpen. Het kabinet stimuleert verder dat bedrijven vacatures 
aanpassen aan het vermogen van mensen. De beperking van de lastendruk en loonkostensubsidies 
van de Participatiewet maken het daarbij ook aantrekkelijker om laaggeschoolde arbeid naar 
Nederland terug te halen.  
3. Het kabinet maakt de kinderopvangtoeslag meer gericht op werk. Het is nu voor ouders niet 
altijd financieel aantrekkelijk om meer uren te gaan werken. De beleidsdoorlichting, waaruit 
concrete voorstellen zullen volgen, is in 2015 gereed.  
4. Het wetsvoorstel Modernisering regelingen voor verlof en arbeidstijden is ingediend bij de 
Tweede Kamer en zal naar verwachting in 2015 in werking treden. Het wetsvoorstel beoogt 
belemmeringen in de Wet arbeid en zorg (WAZO) en de Wet aanpassing arbeidsduur (WAA) weg te 
nemen. Zo kunnen de in de WAZO opgenomen voorzieningen met betrekking tot arbeid en zorg 
flexibeler worden gebruikt en beter toegankelijk worden gemaakt. Ook worden de 
41 
 

Vraag 37 
Wat is het effect op de economische groei als het gemiddeld aantal gewerkte uren per persoon 
toeneemt met 1 uur per week? 
 
Antwoord op vraag 37 
Volgens de OESO labour force statistics werkt een Nederlandse werkende gemiddeld 1.380 uren 
per jaar. Als elke werkende 1 uur per week meer gaat werken, dan neemt het aantal gewerkte 
uren (rekening houdend met vakantie en ziekte) vermoedelijk toe met ongeveer 45 uren naar 
1.425 uren. Dit is een toename van het aantal gewerkte uren met 3,3 procent. Het effect op het 
bruto binnenlands product is vervolgens afhankelijk van de productiviteit van werkenden in dit 
extra uur. Aangenomen dat elke werkende in het extra uur per week ongeveer even productief is 
als (gemiddeld) in de uren die al worden gewerkt,  dan neemt het bbp ook grofweg met 3 procent 
toe.  
  
43 
 

Vraag 39 
Ontslag kan leiden tot langdurige uitval. Hoeveel werknemers worden naar verwachting in 2015 
ontmoedigd nog langer aan de arbeidsmarkt deel te nemen? 
 
Antwoord op vraag 39 
De arbeidsmarkt is dynamisch. Dit betekent dat elk kwartaal duizenden mensen een andere status 
krijgen op de arbeidsmarkt. Zo gingen in het eerste kwartaal van 2014 145 duizend werklozen en 
138 duizend inactieven weer aan het werk, 192 duizend inactieven gingen weer werk zoeken en 96 
duizend werkenden werden werkloos. Tot slot besloten 136 duizend werkenden en 175 duizend 
werklozen de arbeidsmarkt te verlaten. Mensen verlaten de arbeidsmarkt uit verschillende 
motieven: zij gaan weer naar school, ze gaan met pensioen of ze nemen zorgtaken op zich. Een 
deel van de uitstromers maakt deze keuze uit eigen beweging. Voor een deel wordt deze keuze 
echter ook gedreven door slechtere kansen op de arbeidsmarkt. In dat geval spreken we over 
ontmoediging. Hoe groot de groep ontmoedigden is, is niet precies te kwantificeren. In het eerste 
deel van 2014 vond een toename van ontmoediging plaats. Het CPB spreekt in de MEV de 
verwachting uit dat ontmoediging naar verwachting een rol blijft spelen in de rest van 2014 en in 
2015, maar dat de omvang naar verwachting afneemt. Door de trendmatige stijging van de 
arbeidsparticipatie en beleidseffecten, zoals de verhoging van de AOW-leeftijd en de 
participatiewet, neemt het structurele arbeidsaanbod in beide jaren toe. Doordat deze effecten in 
2015 groter zijn dan de ontmoedigingseffecten, neemt ook het totale arbeidsaanbod in dat jaar 
weer enigszins toe. 
 
45 
 

Vraag 41  
Voldoet de huidige bestuurlijke indeling om de potentiële productiviteitsvoordelen van stedelijke 
agglomeraties volledig te benutten? 
 
Antwoord op vraag 41 
Volgens de OESO (Territorial Review Netherlands, 2014) zou de economische groei in Nederland, 
met name in de grote kernen (Amsterdam, Rotterdam, Den Haag, Utrecht, Eindhoven), relatief 
achterblijven bij gemiddelden in de OESO in termen van arbeidsproductiviteit en bruto binnenlands 
product/capita. Dit zou kunnen komen doordat Nederland niet ten volle gebruik maakt van 
agglomeratievoordelen. Dat roept ook de vraag op of de huidige bestuurlijke inrichting optimaal is. 
Mede daarom verkent de studiegroep openbaar bestuur hoe bestuurlijke ordening beter kan 
aansluiten bij maatschappelijke en economische ontwikkelingen. 
 
 
47 
 

Vraag 43 
Bij ongewijzigd beleid stijgt het aantal zelfstandigen zonder personeel flink. Wat zijn hiervan de 
verwachte jaarlijkse budgettaire effecten in de periode 2017-2012? 
 
Antwoord op vraag 43 
De regering heeft voor het zomerreces een Interdepartementaal Beleidsonderzoek (IBO) naar 
zelfstandigen zonder personeel gestart, dat onder meer het effect van de groei van het aantal 
zzp'ers op de overheidsfinanciën in kaart moet brengen. Het IBO zal daarmee antwoord geven op 
deze vraag. Het IBO wordt voor het einde van dit jaar aan de betrokken ministers aangeboden en 
vervolgens met een kabinetsstandpunt naar de Kamer gezonden. 
49 
 

 
 
 
 
Figuur: Tweeverdieners zonder kinderen 
 
 
 
 
Figuur: Alleenstaande 
51 
 

Vraag 46 
Kunt u de tabel ‘budgettaire kerngegevens’ opstellen voor de jaren 2013 tot en met 2017? 
 
Antwoord op vraag 46 
 Budgettaire kerngegevens           
  2013 2014 2015 2016 2017 
Inkomsten (belastingen en sociale premies) 227,0 234,7 237,7 243,9 249,4 
            
Netto uitgaven onder het uitgavenkader 241,1 248,0 249,7 255,2 258,2 
Rijksbegroting in enge zin 103,2 106,4 106,3 108,9 109,8 
Sociale Zekerheid en Arbeidsmarktbeleid 73,2 75,3 77,0 77,8 78,6 
Budgettair Kader Zorg 64,6 66,4 66,4 68,5 69,9 
Overige netto uitgaven -1,4 3,5 0,8 3,8 5,5 
Gasbaten -13,3 -10,8 -9,1 -8,9 -8,6 
Rentelasten 8,7 8,4 8,3 10,1 11,3 
Zorgtoeslag 5,0 3,8 4,0 4,5 4,9 
Overig  -1,7 2,0 -2,4 -1,9 -2,1 
Totale netto uitgaven 239,7 251,5 250,5 259,0 263,7 
            
EMU-saldo centrale overheid -12,7 -16,8 -12,8 -15,1 -14,3 
            
EMU-saldo decentrale overheden -1,9 -2,2 -1,8 -1,6 -1,3 
            
Feitelijk EMU-saldo -14,6 -19,0 -14,6 -16,7 -15,6 
Feitelijk EMU-saldo (in procenten bbp) -2,3% -2,9% -2,2% -2,4% -2,2% 
            
EMU-schuld   441 454 467 481 493 
EMU-schuld (in procenten bbp) 68,6% 69,8% 70,0% 70,3% 70,3% 
            
Bruto Binnenlands Product (bbp) 643 650 667 684 702 
53 
 

Vraag 48 
Hoe verhoudt het feitelijk EMU-saldo van -2,2% BBP in 2017 zich tot de doelstelling uit de 
Startnota van -1,4% BBP in 2017? Stuurt u op - 1,4% BBP aan het einde van de regeerperiode, in 
2017? Zo ja, hoe? Zo nee, waarom niet? 
 
Antwoord op vraag 48 
Het kabinet voert, binnen de ruimte van de Europese begrotingsafspraken, een trendmatig 
begrotingsbeleid. In het trendmatig begrotingsbeleid is het feitelijk EMU-saldo geen 
sturingsvariabele, zolang het Europese begrotingscriterium van een feitelijk EMU-tekort van 
maximaal -3 procent van het bbp niet in het geding is. Dit betekent dat het kabinet niet stuurt op 
een EMU-saldo van -1,4 procent van het bbp in 2017; het verwachte EMU-tekort in 2017 ten tijde 
van de Startnota 2012. 
  
55 
 

Vraag 50 
Met hoeveel miljard euro moeten de uitgaven dalen c.q. moeten de inkomsten stijgen om te komen 
tot een EMU-saldo van -1,4% BBP in 2017, bij een gelijkblijvende groei? 
 
Antwoord op vraag 50 
Het verwachte EMU-saldo in 2017 is -2,2 procent van het bbp. Het verschil met een EMU-saldo van 
-1,4 procent van het bbp bij een gelijkblijvende groei bedraagt 5,6 miljard euro.  
  
57 
 

Vraag 52 
Er staat dat de overheidsuitgaven in reële termen ca. 10 procent hoger zijn dan voor de crisis. Is 
2006 hiervoor als basisjaar gekozen? 
 
Antwoord op vraag 52 
Ja, de reële overheidsuitgaven in 2015 liggen ongeveer 10 procent hoger dan in 2006. Het bbp is 
sinds dat jaar per saldo met slechts 5 procent is gegroeid, zie ook figuur 3.3.3 op pagina 76 van de 
Miljoenennota. 
  
59 
 

Vraag 54 
Hoe hoog zijn de uitgaven aan sociale zaken door de overheid in de ons omliggende landen ten 
opzichte van het BBP? 
 
Antwoord op vraag 54 
De uitgaven aan sociale zaken (OESO-definitie) in 2013 in ons omliggende landen ten opzichte van 
het BBP zijn als volgt:  
België 30,7% 
Frankrijk 33,0% 
Denemarken 30,8%          
Duitsland 26,2% 
Verenigd Koninkrijk 23,8% 
 
Voor Nederland wordt dit percentage in 2013 geschat op 24,3 procent. In deze percentages is 
echter geen rekening gehouden met de private uitgaven aan sociale zekerheid. Dit zijn uitgaven 
door werknemers en werkgevers zelf, wat niet impliceert dat werkgevers en werknemers die 
uitgaven in de praktijk ook kunnen vermijden. Zo dragen werknemers en werkgevers in Nederland 
verplicht pensioenpremies af en zijn werkgevers verplicht het loon van werknemers door te betalen 
bij ziekte. Deze uitgaven zijn niet meegenomen in bovenstaande cijfers.  
In 2009 heeft de OESO voor het laatst gekeken naar de private uitgaven aan sociale zekerheid. In 
Nederland waren deze met 6,7% procent van het bbp aanzienlijk hoger dan in onze buurlanden. 
Wanneer hier rekening mee houden wordt, is Nederland naar verwachting een middenmoter. 
Daarbij moet de kanttekening geplaatst worden dat een internationale vergelijking van uitgaven 
aan sociale zekerheid niet goed mogelijk is op basis van alleen cijfers. Naast de eerder genoemde 
institutionele arrangementen inzake pensioen en ziekte moet ook rekening worden gehouden met 
het fiscale stelsel.
61 
 

technische mutaties verwerkt als tegenhanger van de kaderaanpassing van het SZA-kader en om 
ruimte onder het uitgavenkader te gebruiken ter financiering van lastenverlichting.  
 
Het verschil tussen de onderschrijding met 0,7 miljard euro in 2015 en de overschrijding met 0,9 
miljard euro in 2016 komt hoofdzakelijk door EU-afdrachten en kasschuiven. Door vertraging van 
de ratificering van het Eigen Middelen Besluit (EMB) ontvangt Nederland de bedongen korting op de 
afdracht aan de Europese Unie van 1 miljard voor 2014 naar verwachting pas in 2015. 
 
De overschrijding van het uitgavenkader RBG-eng in 2016 wordt meer dan gecompenseerd door 
onderschrijdingen in het SZA-kader en het BKZ. Op het totaalkader (de som van RBG-eng,  SZA en 
BKZ) is sprake van een onderschrijding van 0,5 miljard euro in 2016.  
63 
 

Vraag 57 
Kunt u een overzicht geven van alle kasschuiven ten opzichte van de stand Voorjaarsnota 2014? 
Welke kasschuiven zijn nieuw? 
 
Antwoord op vraag 57 
Zie vraag 56.
65 
 

Vraag 59 
Kunt u uw beleid ten aanzien van reserveringen in algemene zin beschrijven? Kunt u een overzicht 
geven van alle reservering die er momenteel op de Rijksbegroting bestaan, inclusief alle 
reserveringen op de aanvullende post algemeen? 
 
Antwoord op vraag 59 
Op de aanvullende post “Algemeen” staan middelen waarvan op het moment van reservering de 
definitieve aanwending nog niet kan worden aangegeven. De onderstaande tabel geeft een 
overzicht van de middelen op de aanvullende post “Algemeen”. De stand op artikel 55 wordt 
hoofdzakelijk gevormd door een reservering voor het effect van ESA2010 op de EU afdrachten en 
middelen voor het Toekomstfonds. Op artikelen 92, 93 en 94 staan de resterende 
intensiveringsmiddelen uit het regeerakkoord Rutte-Asscher die nog niet zijn uitgekeerd aan de 
verschillende departementale begrotingen. 
 
Reservering op de aanvullende post “Algemeen” (in mln. euro) 
Art. Omschrijving 2014 2015 2016 2017 2018 2019 
55 Diversen 25,0 741,2 401,2 317,2 317,2 317,2 
92 RA B: Veiligheid 75,7 75,7 
93 RA D: Onderwijs    292,5  477,8 678 651,2 
94 RA E: Zorg   20,2 10,1 61,1 51,0 51,0 
Totaal  25,0 761,4 703,8 856,1 1121,8 1095,0 
  
 
Op de aanvullende posten “Prijsbijstelling”, “Arbeidsvoorwaarden” en “Koppeling Uitkeringen” 
worden middelen gereserveerd om de uitgaven op de Rijksbegroting bij te stellen naar aanleiding 
van prijs- en loonontwikkelingen.  
67 
 

Vraag 61 
Waarom wordt er ondanks alle neerwaartse bijstellingen in 2014 € 0,4mld meer uitgegeven aan de 
EU?   
 
Antwoord op vraag 61 
Bij de Nederlandse afdrachten aan de Europese Unie doet zich een aantal mutaties voor. In 2014 
stijgt de Nederlandse afdracht aan de Europese Unie per saldo met 0,4 miljard euro. De hogere 
afdracht is met name het gevolg van vertraging van de ratificering van het Eigen Middelen Besluit 
(EMB), waardoor Nederland de bedongen korting van 1 miljard euro voor 2014 naar verwachting 
pas in 2015 ontvangt. Deze vertraging leidt tot een tegenvaller van 1 miljard euro in 2014 en een 
meevaller van dezelfde omvang in 2015.  
 
Daarnaast is een aantal neerwaartse bijstellingen van de EU-afdrachten verwerkt. Omdat de groei 
van de Nederlandse economie lager uitviel dan verwacht, is een neerwaartse bijstelling van de 
Nederlandse afdrachten aan de Europese Unie verwerkt. Daarnaast is onder andere een beperkte 
neerwaartse bijstelling in de afdrachten verwerkt als gevolg van de vierde aanvullende begroting 
voor 2014. Deze aanvullende begroting betreft onder andere een aangepaste raming voor boetes 
en boeterentes en leidt tot netto lagere Nederlandse afdrachten aan de Europese Unie. Per saldo 
stijgen de afdrachten aan de EU met 0,4 miljard euro.  
69 
 

Vraag 63 
Uit welke componenten zijn de uiteindelijke afdrachten aan de EU precies opgebouwd? 
 
Antwoord op vraag 63 
Zie vraag 62.
71 
 

Vraag 65 
Kunt u een overzicht geven van de top-10 van landen waarvan de EU-afdrachten het hoogst zijn? 
Op welke plaats staat Nederland? 
 
Antwoord op vraag 65 
Onderstaande tabel geeft de tien Europese lidstaten met de hoogste afdrachten aan de Europese 
Unie, uitgedrukt in miljarden euro. Het betreft het totaal van de bni-afdrachten, de btw-afdrachten, 
de landbouwheffingen en invoerrechten, de perceptiekostenvergoeding en de eventuele korting. 
Aangezien het jaar 2014 nog niet is afgerond en de nominale omvang van de afdrachten over 2014 
dus nog niet vaststaat, zijn in onderstaande tabel de afdrachten over het jaar 2013 opgenomen. 
 
Tabel 1: Afdrachten per lidstaat (mld euro) 
Lidstaat Afdracht 
Duitsland 29,4 
Frankrijk 23,3 
Italië 17,2 
Verenigd Koninkrijk 17,1 
Spanje 11,4 
Nederland 6,7 
België 5,3 
Polen 4,2 
Zweden 4,2 
Oostenrijk 3,2 
 
Om aan te kunnen geven welke lidstaten netto meer of minder betalen dan andere lidstaten, wordt 
in tabel 2 de netto betalingspositie van de tien grootste netto betalers gegeven. In de netto 
betalingspositie worden de afdrachten van een lidstaat in mindering gebracht op de ontvangen 
inkomsten. De netto betalingspositie wordt uitgedrukt in percentage van het bni van de betreffende 
lidstaat. Daarnaast bevat de netto betalingspositie geen administratieve uitgaven en afdrachten 
van traditionele eigen middelen (douanerechten).  
Tabel 2: Netto betalingspositie (% bni) 
Zweden -0,51% 
Denemarken -0,49% 
Duitsland -0,49% 
VK -0,46% 
Nederland -0,45% 
België -0,40% 
Oostenrijk -0,40% 
Frankrijk -0,40% 
Finland -0,31% 
Italië -0,24% 
 
  
73 
 

Vraag 67 
Kunt u de correcties bij het SZA-kader bij de Miljoenennota's van 2014 en 2015 cijfermatig 
onderbouwen? Kunt u nader ingaan op de correcties die u bij de WW heeft doorgevoerd? 
 
Antwoord op vraag 67 
Bij Miljoenennota 2014 is het kader SZA herijkt met alle mutaties die tussen Startnota en 
Begrotingsafspraken 2014 hebben plaatsgevonden. Naast de aanvullende maatregelen betrof het  
grootste deel van deze mutaties macro-economische tegenvallers, vooral als gevolg van oplopende 
werkloosheid. In de Miljoenennota 2014 was er sprake van 2,1 miljard aan macro-economische 
tegenvallers voor het jaar 2015. Daarnaast waren er nog een aantal overige mutaties, 
voornamelijk kasschuiven en meevallers op de kinderopvangtoeslag (in Miljoenennota 2014 een 
bedrag van -0,5 miljard voor het jaar 2015). Per saldo leidde dit tot ruimte van 1,6 miljard. In de 
Miljoenennota 2015 is het kader voor het jaar 2015 daarom met 1,6 miljard neerwaarts bijgesteld 
om deze per saldo toegevoegde ruimte voor de werkloosheidstegenvallers eruit te halen. Het 
uitgavenkader komt lager uit dan bij de Startbrief van het kabinet Rutte/Asscher.  
75 
 

Vraag 69 
Kunt u beschrijven in hoeverre de onzekerheden die in het Centraal Economisch Plan 2014 (pag. 
63) ten aanzien van de Zorg beschreven zijn nog actueel zijn? Op welke wijze gaat u met deze 
onzekerheden om? 
 
Antwoord op vraag 69 
Zorgramingen, net als ramingen in het algemeen, zijn in meerde of mindere mate altijd onderhevig 
aan onzekerheden. Daarbij gaan wij altijd uit van de beste inschatting van de kostenontwikkeling 
die op het moment van ramen voorhanden is. Bij de in de Miljoenennota gepresenteerde cijfers en 
in de achterliggende ramingen wordt zoveel mogelijk rekening gehouden met de budgettaire 
onzekerheden zoals door het CPB beschreven in het Centraal Economisch Plan 2014 (pag. 63) en in 
de Macro Economische Verkenning 2015 nogmaals naar verwezen (pagina 51, voetnoot 31).  
 
Het ingezette beleid bij zowel de curatieve, als de langdurige zorg is gericht op een beheerste groei 
van de zorguitgaven. Betreffende de premieontwikkeling bepalen de verzekeraars uiteindelijk zelf 
de premie, maar de verwachting is dat ze (net als vorig jaar) op een verantwoorde wijze reserves 
inzetten om de premies te verlagen. De parlementaire behandeling van de Hervorming Langdurige 
Zorg (HLZ) is inmiddels voor een groot deel afgerond, waardoor ook de budgettaire onzekerheden 
op dat vlak inmiddels beduidend kleiner zijn. 
77 
 

Vraag 71 
Wordt in de evaluatie van de achterborgstellingen van het WSW en Wfz ook gekeken naar de 
systeemrisico's die stapeling van waarborgen met zich mee kan brengen? Zo ja, op welke wijze 
wordt dat per sector onderzocht? 
 
Antwoord op vraag 71 
Een van de vragen in beide doorlichtingen is in welke mate sprake is van gecorreleerde risico’s bij 
het waarborgfonds, die een rechtvaardiging kunnen vormen voor een publieke achterborg. 
Daarnaast wordt gekeken hoe de risico’s zich verhouden tot het aanwezige buffervermogen en 
obligo. Het onderzoek voor beide doorlichtingen is momenteel in voorbereiding.
79 
 

Vraag 73 
Klopt het dat de resterende middelen van deze reservering die nog op de aanvullende post staan 
(25 miljoen in 2014, 50 miljoen in 2015 en 25 miljoen in 2016) naar het Toekomstfonds worden 
overgeheveld? 
 
Antwoord vraag 73 
Ja, de middelen van de ‘reservering augustus’ die nog op de aanvullende post staan (cumulatief 
100 miljoen euro), zijn beschikbaar voor het Toekomstfonds. Deze middelen zullen naar het 
Toekomstfonds worden overgeheveld zodra deze is opgericht.  
81 
 

2003 0,80% 0,40% -0,40% 
2004 0,81% 0,41% -0,40% 
2005 0,90% 0,39% -0,51% 
2006 0,85% 0,38% -0,47% 
2007 0,81% 0,32% -0,49% 
2008 0,84% 0,38% -0,46% 
4
2009 0,29% 0,32% 0,02% 
2010 0,67% 0,36% -0,32% 
2011 0,70% 0,33% -0,37% 
2012 0,73% 0,34% -0,39% 
2013 0,81% 0,36% -0,45% 
 
 
                                                
4
 In 2009 is de Nederlandse korting over de jaren 2007-2009 ontvangen.  
83 
 

Internetbijlagen 
 
Vraag 2 
Kunt u een overzicht geven (ook voor 2018, 2019 en structureel) hoe groot de reservering op de 
aanvullende post is voor ‘b13 intensivering veiligheid’? 
 
Antwoord op vraag 2 
Op de aanvullende post resteert vanaf 2018 jaarlijks 75,7 miljoen euro. 
85 
 

Internetbijlagen 
 
Vraag 4 
Kan sinds 2001 de ontwikkeling van de inkomsten uit de vennootschapsbelasting als aandeel van 
de totale belastingopbrengst worden gegeven? Kan worden uitgesplitst wat het aandeel is van de 
eerste schijf en wat het aandeel is van de tweede schijf? 
 
Antwoord op vraag 4 
Onderstaande grafiek toont de ontwikkeling van de vennootschapsbelasting als aandeel in de totale 
belasting- en premieontvangsten.  Bij benadering is het mogelijk een uitsplitsing te maken van de 
opbrengst uit het lage vpb tarief versus die van het normale tarief.  Daarbij geldt dat sinds 2001 
beide tarieven meermalen zijn aangepast, er tijdelijk zelfs sprake was van  drie tarieven. Ook is de 
schijflengte van de eerste schijf een paar maal aangepast.  Ruwweg gezegd kwam  tot en met 
2006 circa 5% van de vpb-opbrengsten uit het deel van de winst dat in de eerste schijf wordt 
belast en circa 95% uit deel van de winst dat in de tweede schijf wordt belast.  Sinds 2008 
bedraagt het aandeel uit de eerste schijf circa 20% van de totale vpb-ontvangsten.  Zoals ook in 
antwoord op vraag 9 bij de Internetbijlagen wordt aangegeven wordt momenteel de ontwikkeling 
van de vpb-ontvangsten sinds 2001 in kaart gebracht. Dit naar aanleiding van de motie Klaver 
(Kamerstukken II 2013/14, 25 087, nr. 73).  
vpb als % belasting- en premieontvangsten 
12% 
10% 
8% 
6% 
4% 
2% 
0% 
2001 2002 2003 2004 2005 2006 2007 2008 2009 2010 2011 2012 2013 
 
87 
 

box 3 2,8 3,2 3,5 3,7 3,7 3,8 4,0 4,1 
 
In onderstaande tabel is de opbrengst uit box 3 zoals deze bij benadering volgt uit de aangiften en 
zoals hierboven toegelicht, gedeeld door gerealiseerde totale belasting- en premieontvangsten in 
het betreffende jaar. De onderstaande tabel geeft daarom vooral inzicht in de ontwikkeling van de 
het aandeel van box 3 in de totale inkomsten. 
   
Schatting opbrengst box 3 als aandeel in de totale belasting- en premieopbrengsten  
  2004 2005 2006 2007 2008 2009 2010 2011 
box 3 1,6% 1,7% 1,8% 1,8% 1,7% 1,8% 1,9% 1,9% 
 
89 
 

Internetbijlagen 
 
Vraag 7 
Wat is sinds 2001 de opbrengst van de vermogensrendementsheffing jaarlijks 
Antwoord vraag 7 
Zie vraag 5 
91 
 

Internetbijlagen 
 
Vraag 9  
Welke maatregelen liggen ten grondslag aan de steeds lager wordende belastingdruk op kapitaal in 
de laatste sinds 2001? 
Antwoord op vraag 9 
Kapitaal, internationaal gedefinieerd, is een zeer breed begrip. Onder belastingen op kapitaal vallen 
bijvoorbeeld de Vpb en de overdrachtsbelasting, maar ook belastingen op bezit zoals de 
motorrijtuigenbelasting. Het totaal van deze belastingen als percentage van het bbp is in de 
afgelopen jaren gedaald. De economische ontwikkeling speelt daarbij een bepalende rol omdat 
belastingen per definitie conjunctuurgevoelig zijn. Daarbij geldt dat een belasting op winst (vpb) 
één van de meest conjunctuurgevoelige  belastingsoorten is. De economisch crisis heeft direct een 
grote impact gehad op de winsten en daarmee op de vpb ontvangsten, de dividendbelasting maar 
ook op de overdrachtsbelasting als gevolg van instorten woningmarkt. Zo daalden de ontvangsten 
uit de Vpb,de overdrachtsbelasting en de dividendbelasting in 2009 als gevolg van de economische 
ontwikkeling respectievelijk met 30, 40 en 50 procent (samen bijna 10 miljard euro).  
Voor een belastingsoort als de loonheffing gold echter dat de grondslag nog aardig op peil bleef na 
de crisis. De ontwikkeling hiervan is gerelateerd aan de ontwikkeling van het arbeidsvolume en de 
lonen. In 2009 nam de werkloosheid weliswaar toe, maar bleef de werkgelegenheid nog redelijk op 
peil bij een dalende productie. Daarnaast stegen de lonen in 2009. Dat leverde per saldo een groei 
op van de ontvangsten uit de loonheffing bij een negatieve economische groei.  
De – qua belastingopbrengst - belangrijkste belasting op kapitaal is de Vpb. In de motie Klaver 
(Kamerstukken II 2013/14, 25 087, nr. 73) wordt de regering verzocht in kaart te brengen 
waardoor de daling van overheidsinkomsten uit de Vpb wordt veroorzaakt in de periode 2000-
2011. Dit wordt momenteel in kaart gebracht. In het najaar van 2014 zal de Tweede Kamer 
hierover worden bericht. In dat antwoord zal ook worden ingegaan op afzonderlijke maatregelen 
sinds 2001 die de daling van de Vpb-opbrengst kunnen verklaren. 
93 
 

Internetbijlagen 
 
Vraag 11 
In hoeverre verklaart het wegzetten van spaargeld in bv’s het verschil tussen het box 3 vermogen 
en het totale vermogen. 
 
Antwoord op vraag 11 
Zie vraag 10 
 
95 
 

Internetbijlagen 
 
Vraag 13 
Kan in een uitputtende lijst worden weergegeven van bezit waarop vermogensrendementsheffing 
wordt geheven? 
 
Antwoord op vraag 13 
Zie vraag 10 
97 
 

