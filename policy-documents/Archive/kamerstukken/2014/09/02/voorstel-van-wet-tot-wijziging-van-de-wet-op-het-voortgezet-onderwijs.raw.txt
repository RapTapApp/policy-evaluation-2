 
 
 
Voorstel van Wet tot wijziging van de Wet op het voortgezet onderwijs, de Wet 
op de expertisecentra, de Wet medezeggenschap op scholen en de Wet 
voortgezet onderwijs BES ter modernisering en vereenvoudiging van de 
normen voor onderwijstijd in het voortgezet onderwijs 
 
 
Voorstel van wet 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is de huidige normen voor 
onderwijstijd in het voortgezet onderwijs te moderniseren en te vereenvoudigen met het 
oog op een betere uitvoerbaarheid voor scholen; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
Artikel I Wijziging Wet op het voortgezet onderwijs 
 
De Wet op het voortgezet onderwijs wordt als volgt gewijzigd: 
 
A 
 
Artikel 6g komt te luiden: 
 
Artikel 6g. Onderwijstijd 
1. Voorbereidend wetenschappelijk onderwijs aan scholen als bedoeld in artikel 7, omvat 
ten minste 5700 klokuren. 
2. Hoger algemeen voortgezet onderwijs: 
a. aan scholen als bedoeld in artikel 8, onderdeel a, omvat ten minste 4700 klokuren; 
b. aan afdelingen als bedoeld in artikel 8, onderdeel b, omvat ten minste 1700 klokuren. 
3. Middelbaar algemeen voortgezet onderwijs aan scholen als bedoeld in artikel 9, omvat 
ten minste 3700 klokuren. 
4. Voorbereidend beroepsonderwijs aan scholen als bedoeld in artikel 10a, omvat ten 
minste 3700 klokuren. 
5. Het bevoegd gezag vult de uren in met activiteiten die worden verzorgd in een 
onderwijsprogramma als bedoeld in de artikelen 10, tweede lid, 10b, tweede lid, 10d, 
tweede lid, 11c, eerste lid en 12, vijfde lid, tweede volzin. 
    W10321.K-2 1 

     
 
 
G 
 
In artikel 25 wordt na de zinsnede “de artikelen 6g,” ingevoegd: 6g1,. 
 
H 
 
In artikel 58, eerste lid, wordt na “artikelen 6g,” ingevoegd: “6g1,” en vervalt: , 22. 
 
I 
 
In artikel 59a, eerste lid, wordt na “de artikelen 6f” ingevoegd: , 22. 
 
 
Artikel II Wijziging Wet op de expertisecentra 
 
De Wet op de expertisecentra wordt als volgt gewijzigd: 
 
A  
 
In artikel 14a, tweede lid, wordt na “6g,” ingevoegd: 6g1,. 
 
B 
 
In artikel 22, eerste lid, onderdeel c, onder 2˚, wordt de zinsnede “artikel 6g, eerste lid, 
van de Wet op het voortgezet onderwijs” vervangen door: artikel 6g, eerste tot en met 
vijfde lid, van de Wet op het voortgezet onderwijs.  
 
C 
 
In artikel 25 vervallen het derde en vierde lid. 
 
D 
 
In artikel 26, derde lid, wordt “artikel 22” vervangen door “artikel 6g1” en vervalt:  
, voor zover het betreft de onderwerpen, bedoeld in het tweede lid van laatstgenoemd 
artikel. 
 
 
Artikel III Wijziging Wet medezeggenschap op scholen 
 
De Wet medezeggenschap op scholen wordt als volgt gewijzigd: 
 
A 
 
In artikel 8, tweede lid, onderdeel i, wordt de zinsnede “als bedoeld in artikel 6g van de 
Wet op het voortgezet onderwijs” vervangen door: als bedoeld in artikel 6g, zesde lid, 
van de Wet op het voortgezet onderwijs. 
 
B 
  
Artikel 10, onderdeel j, komt te luiden:  
j. vaststelling of wijziging van de data, bedoeld in artikel 17 van het Inrichtingsbesluit 
WVO. 
    WP10321.K-2 3 
 
 

     
 
 
vastgesteld indien dit noodzakelijk is in verband met de spreiding van de landelijk 
vastgestelde vakantie over verschillende delen van Nederland.  
 
C 
 
Artikel 31 wordt als volgt gewijzigd: 
1. In het vierde lid wordt de zinsnede “In afwijking van artikel 12a, eerste lid, 
wordt het praktijkonderwijs” vervangen door: Het praktijkonderwijs wordt. 
2. In het vijfde lid wordt de zinsnede “gegeven bij of krachtens de artikelen 33 tot 
en met 35, 46 en 72” vervangen door: gegeven bij of krachtens de artikelen 
12a, 33 tot en met 35, 46 en 72.  
 
D 
 
Artikel 45 wordt als volgt gewijzigd: 
1. Het tweede lid vervalt. 
2. Het derde lid wordt vernummerd tot het tweede lid. 
3. In de aanhef van het tweede lid (nieuw) vervalt de zinsnede “, naast het 
bepaalde in het tweede lid,”. 
 
E 
 
In artikel 114, eerste lid, wordt na “de artikelen 12a,” ingevoegd: 12b,. 
 
 
Artikel V Inwerkingtreding 
 
De artikelen van deze wet treden in werking op een bij koninklijk besluit te bepalen 
tijdstip dat voor de verschillende onderdelen daarvan verschillend kan worden 
vastgesteld. 
 
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
Gegeven 
 
 
De Staatssecretaris van Onderwijs, Cultuur en Wetenschap, 
 
 
 
Sander Dekker 
 
 
 
De Staatssecretaris van Economische Zaken,  
 
 
 
Sharon Dijksma 
  
    WP10321.K-2 5 
 
 

     
 
 
opgeroepen de urennorm te herzien “op een wijze die maximale ruimte biedt aan 
1
maatwerk voor leerlingen”.  
 
Op 19 september 2013 heeft de regering een brief aan de Tweede Kamer gestuurd 
waarin de contouren van een wetsvoorstel ter modernisering van de wettelijke 
2
urennormen in het voortgezet onderwijs werden geschetst. Het onderhavige 
wetsvoorstel werkt deze contouren uit. Het wetsvoorstel beoogt de bovenvermelde 
drieledige doelstelling beter te ondersteunen dan de huidige wettelijke kaders doen. 
Daartoe biedt het wetsvoorstel zoveel mogelijk ruimte voor bewuste professionele 
keuzes op scholen, zodat scholen aan alle leerlingen onderwijs van goede kwaliteit 
kunnen bieden, met maximale ruimte voor maatwerk voor leerlingen. Dit doet een 
beroep op de professionele deskundigheid van schoolleiders en docenten om de 
onderwijstijd effectief te benutten en steeds de (didactische) invulling van de 
onderwijstijd te kiezen die het best past bij de leerling, de leerstof en de school. Door dit 
wetsvoorstel wordt regeldruk weggenomen die wordt ervaren met de huidige 
regelgeving op het gebied van onderwijstijd in het voortgezet onderwijs. Daarmee is dit 
wetsvoorstel één van de maatregelen die deel uitmaakt van de maatwerkaanpak 
regeldruk onderwijs, waarmee niet alleen de meetbare, maar ook de merkbare regeldruk 
wordt aangepakt. 
 
2. Urennorm 
Met de wettelijke urennorm wordt de omvang van het totale onderwijsprogramma 
vastgesteld. Daarmee is het een belangrijke randvoorwaarde voor de hoeveelheid 
leerstof die leerlingen onder verantwoordelijkheid van de school kunnen verwerven. De 
huidige wettelijke urennormen gaan uit van een minimum aantal uur onderwijs per 
leerjaar voor alle leerlingen. In elk leerjaar moet daarom nu voor alle leerlingen een 
landelijk voorgeschreven hoeveelheid onderwijstijd worden gerealiseerd. Met dit 
wetsvoorstel wordt de wettelijke urennorm anders geregeld: per opleiding (vmbo, havo, 
vwo) in plaats van per leerjaar en per leerling.  
 
Daarmee worden ten eerste de wettelijke schotten tussen de leerjaren weggenomen. 
‘Schotten’ tussen de leerjaren blijken in de praktijk namelijk te leiden tot 
organisatorische knelpunten, beperkte organisatorische flexibiliteit en daardoor tot 
werkdruk voor leraren. Ook al wordt er cumulatief, over de leerjaren heen, (ruim) 
voldoende onderwijstijd gerealiseerd, als er in enig leerjaar sprake is van een tekort, 
wordt niet aan de huidige wettelijke kaders voldaan, zo heeft de inspectie de afgelopen 
jaren geconstateerd in onderzoeken naar de naleving van de wettelijke kaders voor 
onderwijstijd in het voortgezet onderwijs. Met een urennorm over de hele opleiding 
hebben scholen en leraren meer ruimte om het onderwijs te programmeren aan de hand 
van de doorlopende leerlijn voor leerlingen. Dit vergt een meerjarige planning van het 
curriculum. 
 
Sinds schooljaar 2013/2014 zijn scholen verplicht om beleid te voeren ten aanzien van 
lesuitval. De medezeggenschapsraad moet hiermee vooraf instemmen. In het kader van 
dit lesuitvalbeleid kan op schoolniveau bepaald worden hoe wordt omgegaan met 
lesuitval en kan dus ook op schoolniveau worden afgesproken wat acceptabele manieren 
zijn om lesuitval op te vangen of in te halen. Anders dan met een urennorm per leerjaar 
kan er met een urennorm over de hele opleiding voor gekozen worden om lesuitval in 
                                                
 
 
1
 Kamerstukken II 2012-13, 33 400 VIII, nr. 67. Deze motie is mede ondertekend door de fracties 
van CDA, SGP, SP, ChristenUnie, 50PLUS, GroenLinks en PvdA. 
2
 Kamerstukken II 2013-14, 31 289, nr. 173. 
    WP10321.K-2 7 
 
 

     
 
 
onderscheid tussen ‘maatwerkuren’ en ‘reguliere onderwijstijd’ geschrapt. Elk uur 
onderwijstijd moet immers maatwerk bieden. 
 
In het praktijkonderwijs, en in het arbeidsmarktgerichte uitstroomprofiel en het 
uitstroomprofiel dagbesteding in het voortgezet speciaal onderwijs (VSO), blijft het 
uitgangspunt wel een urennorm van 1000 klokuren per leerjaar. De duur van de gehele 
opleiding (het aantal leerjaren) varieert immers in het praktijkonderwijs en in de 
genoemde twee uitstroomprofielen in het voortgezet speciaal onderwijs. Gebleken is dat 
het voldoen aan een urennorm van 1000 uur per leerjaar hier geen problemen oplevert. 
Aanpassing van deze norm is daarom – in tegenstelling tot bij de andere schoolsoorten – 
voor deze schoolsoorten niet nodig.  
 
Voor het uitstroomprofiel vervolgonderwijs in het voortgezet speciaal onderwijs gaat wel, 
net als in het reguliere voortgezet onderwijs, een urennorm voor de gehele opleiding 
gelden. Daarbij wordt uitgegaan van de urennormen voor de reguliere opleiding die 
leerlingen volgen, dus 3700 uur voor de opleiding vmbo, 4700 uur voor de opleiding 
havo en 5700 uur voor de opleiding vwo.  
 
3. Dagennorm 
De onderwijswetgeving stelt ook kaders ten aanzien van het aantal dagen waarop 
4
leerlingen onderwijs volgen. Het doel daarvan is om aan alle betrokkenen helderheid, 
zekerheid en stabiliteit te verschaffen over het aantal dagen waarop leerlingen onderwijs 
krijgen en de planning van die dagen, en daarmee ook voor de dagen waarop er géén 
onderwijs wordt verzorgd (zowel het aantal als de planning van die dagen). Deze 
zekerheid is vooral voor ouders en leerlingen van groot belang: zij moeten weten waar 
ze aan toe zijn. Een te lange onderwijsvrije periode in de (zomer)vakantie en 
onderwijsdagen die ‘ineens’ uitvielen waren rond 2006 een belangrijke aanleiding voor 
de discussie over onderwijstijd. 
 
In de huidige situatie is het aantal dagen waarop leerlingen wél aanspraak kunnen 
maken op onderwijs de resultante van het aantal dagen waarop er géén onderwijs 
behoeft te worden verzorgd (weekenden, vakantie- en feestdagen, roostervrije dagen). 
Een deel van de onderwijsvrije dagen wordt op het niveau van de wet geregeld, een 
ander deel in het Inrichtingsbesluit W.V.O. De huidige wettelijke regeling is complex en 
gedetailleerd. Naast de weekenden behoeft er per jaar op maximaal 71 dagen geen 
onderwijs te worden verzorgd: maximaal 55 vakantiedagen, 4 feestdagen die buiten 
centraal vastgestelde vakanties vallen en maximaal 12 roostervrije dagen (waarvan 9 
werkdagen voor leraren zijn, en 3 voor zowel leerlingen als leraren vrije dagen). Met 
name het onderscheid tussen de verschillende soorten roostervrije dagen blijkt voor 
scholen in de praktijk erg ingewikkeld te zijn. Bovendien maakt de huidige regeling 
onvoldoende inzichtelijk op hoeveel dagen per jaar leerlingen wél onderwijs kunnen 
volgen.  
  
Uitgangspunt in dit wetsvoorstel is het minimumaantal dagen waarop wel onderwijs 
verzorgd moet worden. Het aantal onderwijsdagen en onderwijsvrije dagen wordt met 
dit wetsvoorstel niet aangepast, het wordt alleen op een andere manier geregeld. Het 
                                                
 
 
4
 Voor de goede orde: dit betreft onderwijsdagen voor leerlingen, niet het aantal werkdagen van 
leraren. Dit hangt uiteraard met elkaar samen, maar het aantal werkdagen en andere 
arbeidsvoorwaarden van leraren zijn onderwerp van cao-afspraken, niet van de 
onderwijswetgeving. 
    WP10321.K-2 9 
 
 

     
 
 
manier wordt ingevuld. Waar het om gaat, is dat dergelijke keuzes op schoolniveau, met 
instemming van de medezeggenschapsraad, bewust en transparant gemaakt worden.  
 
5. Verantwoording, toezicht en handhaving 
Het bevoegd gezag verantwoordt zich jaarlijks, bijvoorbeeld door Vensters voor 
Verantwoording, vooraf over de (meerjarig) geprogrammeerde onderwijstijd, en achteraf 
over de gerealiseerde onderwijstijd en over de wijze waarop lesuitval is voorkómen en is 
of zal worden opgevangen.  
 
Met dit wetsvoorstel worden voor wat betreft onderwijstijd de wettelijke schotten tussen 
de leerjaren weggenomen en wordt de wettelijke urennorm geregeld per opleiding 
(vmbo, havo, vwo) in plaats van per leerjaar. Bovendien gaat dit wetsvoorstel uit van de 
normatieve omvang van verschillende onderwijsprogramma’s in plaats van het aantal 
uren onderwijstijd dat iedere leerling moet ontvangen. Deze twee kenmerken van de 
nieuwe urennorm vragen om meerjarige planning (geprogrammeerde onderwijstijd) en 
verantwoording (daadwerkelijk gerealiseerde onderwijstijd) op het niveau van de 
verschillende opleidingen. Per leerjaar dient vooraf de geprogrammeerde en achteraf de 
gerealiseerde onderwijstijd inzichtelijk te worden gemaakt. Daarbij wordt uitgegaan van 
het ‘basisprogramma’: het programma dat alle leerlingen moeten kunnen volgen. 
 
Bij de internetconsultatie die over dit wetsvoorstel heeft plaatsgevonden en de 
uitvoeringstoets die de inspectie erop heeft uitgevoerd, kwam de vraag naar horen hoe 
zich dit verhoudt tot een zogeheten ‘cohortbenadering’, waarbij onderwijstijd niet per 
leerjaar, maar per cohort leerlingen geprogrammeerd en gerealiseerd zou worden.  
 
De in dit wetsvoorstel geïntroduceerde urennorm ziet op de totale onderwijstijd van de 
nominaal vier jaren durende opleiding vmbo (3700 uur), vijf jaren durende opleiding 
havo (4700 uur), respectievelijk zes jaren durende opleiding vwo (5700 uur). Een cohort 
leerlingen dat op een gegeven moment aan een opleiding begint in het eerste leerjaar, 
rondt de opleiding in principe na vier, vijf of zes achtereenvolgende jaren af. Indien bij 
het toezicht en de handhaving zou worden uitgegaan van cohorten, zou voor elk cohort 
gedurende de hele schoolloopbaan (nominaal vier, vijf of zes jaren) de 
geprogrammeerde en gerealiseerde onderwijstijd geregistreerd moeten worden. Dat zou 
een forse administratieve last betekenen. Bovendien zou dan pas na afronding van de 
opleiding kunnen worden beoordeeld of voor een bepaald cohort aan de voor de 
opleiding geldende urennorm is voldaan: dan pas is immers definitief vast te stellen 
hoeveel onderwijstijd de leerlingen gedurende de hele schoolperiode daadwerkelijk 
hebben kunnen volgen. Het is dan echter te laat om eventuele tekorten te herstellen. 
Bijkomende complicerende factor is nog dat de samenstelling van de cohorten steeds 
wisselt doordat leerlingen verhuizen, leerjaren moeten overdoen of overslaan of 
overstappen naar een andere opleiding of sector. 
 
De Regering kiest er daarom voor om bij het toezicht op en de handhaving van de 
onderwijstijd niet uit te gaan van de geprogrammeerde en gerealiseerde onderwijstijd 
per cohort, maar per schooljaar. Een schooljaar is gerelateerd aan de kalender en loopt 
van 1 augustus tot en met 31 juli in twee achtereenvolgende kalenderjaren. Het 
schooljaar 2015/2016 loopt bijvoorbeeld van 1 augustus 2015 tot en met 31 juli 2016. 
Een leerjaar daarentegen is gerelateerd aan het onderwijsprogramma. De havo heeft 
bijvoorbeeld vijf leerjaren. Dat bij het toezicht op de onderwijstijd wordt uitgegaan van 
de programmeerde en gerealiseerde onderwijstijd per schooljaar wil zeggen dat op 
schooljaarniveau (bijvoorbeeld schooljaar 2015/2016) inzichtelijk moet worden gemaakt 
hoeveel onderwijstijd per opleiding (vmbo, havo, vwo) cumulatief wordt 
geprogrammeerd en is gerealiseerd. Daarbij moet de school inzichtelijk maken hoe het 
    WP10321.K-2 11 
 
 

     
 
 
 
6. Administratieve lasten 
In het Nationaal Onderwijsakkoord is geconstateerd dat een deel van de werkdruk voor 
leraren wordt veroorzaakt door de wijze waarop zij zich op grond van interne of externe 
regelgeving moeten verantwoorden over hun handelen, en is afgesproken voorstellen uit 
te werken hoe deze verplichtingen kunnen worden gereduceerd. 
 
De Rijksoverheid definieert administratieve lasten als: “De kosten om te voldoen aan 
informatieverplichtingen aan de overheid, voortvloeiend uit wet- en regelgeving van de 
overheid. Het gaat om het verzamelen, bewerken, registreren, bewaren en ter 
beschikking stellen van informatie aan de overheid”. In dit wetsvoorstel is geen sprake 
van administratieve lasten in deze zin. Leraren behoeven de geprogrammeerde en 
gerealiseerde onderwijstijd niet zelf te registreren: dat is de verantwoordelijkheid van de 
schoolleiding en / of het bevoegd gezag. Doorgaans is hiervoor een roostermaker 
aangesteld, en de roosters (de geprogrammeerde onderwijstijd) worden doorgaans in de 
schoolgids en via andere kanalen aan ouders en leerlingen gecommuniceerd. Dit zijn 
geen administratieve lasten zoals bedoeld in de hierboven vermelde definitie: het 
informeren van ouders en leerlingen over de (les)roosters behoort tot de kerntaken van 
scholen. Het wetsvoorstel introduceert geen nieuwe administratieve lasten op dit punt. 
In het toezicht worden de incidentele administratieve lasten, die zich de afgelopen jaren 
voordeden bij de scholen die in het kader van een steekproefsgewijs themaonderzoek 
naar de naleving van de wettelijke kaders voor onderwijstijd informatie moesten leveren 
aan de inspectie, verder beperkt. Er zal alleen nog sprake zijn van dergelijke lasten 
indien een school in het kader van het risicogerichte toezicht (zie paragraaf 5) wordt 
bevraagd op dit punt. Dat is evenwel geen consequentie van dit wetsvoorstel als 
zodanig, maar van de wijze waarop de inspectie toezicht houdt op onderwijstijd. 
 
Wel is nieuw dat het bevoegd gezag zich moet verantwoorden over het aantal dagen 
waarop daadwerkelijk onderwijs is verzorgd (ten minste 189 dagen per schooljaar). Dit 
vergt evenwel (nagenoeg) geen aanvullende inspanning. Scholen moeten nu al 
voorafgaand aan een schooljaar in de schoolgids aangeven op welke dagen er geen 
onderwijs wordt verzorgd in verband met vakanties en dergelijke – zoals hierboven 
reeds aangestipt behoort dat tot de kerntaken van scholen. Hieruit is één op één af te 
leiden op welke dagen er wél onderwijs wordt verzorgd, en hoeveel dagen dit zijn.  
 
Ten slotte moet de in paragraaf 4 beschreven instemming van de 
medezeggenschapsraad worden vastgelegd in de geordende administratie die een 
bevoegd gezag moet voeren. Dit is echter evenmin een nieuwe verplichting. 
 
Samengevat heeft dit wetsvoorstel nagenoeg geen gevolgen voor de administratieve 
lasten. Voor wat betreft de urennorm is sprake van een beperkte verlichting omdat de 
normen voor de onderwijstijd niet langer per leerjaar zullen gelden, maar per opleiding. 
Ook voor wat betreft de dagennorm is sprake van een verwaarloosbaar effect op de 
administratieve lasten, aangezien het opstellen van het jaarrooster en communicatie 
hierover tot de kerntaken van scholen behoren. De administratieve lasten wijzigen door 
dit wetsvoorstel niet. Wel draagt dit wetsvoorstel, zoals reeds opgemerkt in §1, bij aan 
beperking van de ervaren regeldruk.  
 
7. Financiële consequenties 
Dit wetsvoorstel wordt budgettair neutraal uitgewerkt voor ’s Rijks kas. De maatregel 
heeft ook geen negatief effect op de werkgelegenheid. Wel kunnen middelen op 
schoolniveau vrijvallen. Als immers niet meer ‘koste wat kost’ in elk leerjaar aan een 
bepaalde norm voldaan behoeft te worden (een norm die bovendien over het gehele 
    WP10321.K-2 13 
 
 

     
 
 
dit wetsvoorstel beoogde verruiming van de mogelijkheden voor meerjarig 
programmeren en realiseren van de onderwijstijd, en de mogelijkheid om op individueel 
niveau afwijking van de normatieve urennorm toe te staan. Ook de consequenties van 
deze ruimte worden in paragraaf 5 in kaart gebracht. Enerzijds wordt scholen meer 
ruimte geboden voor eigen professionele beleidskeuzes ten aanzien van onderwijstijd. 
Daarmee kan op schoolniveau, vanuit de professionele deskundigheid van leraren, 
schoolleiders en anderen, en met instemming van alle betrokkenen via de 
medezeggenschapsraad, werk worden gemaakt van modernisering, flexibilisering, 
maatwerk en verbetering van de kwaliteit van het onderwijs. Anderzijds betekent dit dat 
er op landelijk niveau minder waarborgen zijn te geven dat alle leerlingen de normatieve 
hoeveelheid onderwijstijd ontvangen: de inspectie en de rijksoverheid komen immers in 
eerste instantie meer op afstand te staan. Dat is in lijn met de afspraak in het Nationaal 
Onderwijsakkoord om de regeldruk te verminderen. De Regering onderstreept daarbij 
het belang van vertrouwen in leraren en de onderwijssector, voldoende professionele 
ruimte, innovatie en stabiliteit. Op schoolniveau zijn er, in het bijzonder ook via het 
instemmingsrecht van de medezeggenschapsraad, waarborgen dat dit leidt tot integere 
en professionele keuzes waarover op schoolniveau overeenstemming bestaat bij alle 
betrokkenen. Mocht het op een school onverhoopt toch mis gaan, kan de inspectie stevig 
optreden. Deze benadering is te kenschetsen als ‘high trust, high penalty’. 
 
10. Overgangsregime 
De beoogde inwerkingtreding van dit wetsvoorstel is 1 augustus 2015. In lijn met het 
Nationaal Onderwijsakkoord, het Sectorakkoord Voortgezet Onderwijs en de in paragraaf 
één van deze toelichting genoemde Kamerbrief over de beoogde contouren van de 
modernisering van de onderwijstijd in het voortgezet onderwijs, houdt  de inspectie bij 
de handhaving van de urennorm voor de schooljaren 2013/2014 (inmiddels reeds 
afgerond) en 2014/2015 (momenteel lopend) al rekening houden met de beoogde 
aanpassingen. Dit betekent dat in het thans lopende schooljaar 2014/2015 bij het 
(risicogerichte) toezicht op onderwijstijd zal worden uitgegaan van de over alle leerjaren 
in dat schooljaar cumulatief geprogrammeerde en gerealiseerde onderwijstijd (zie 
paragraaf 5 van deze memorie van toelichting). Dat geldt in voorkomende gevallen met 
terugwerkende kracht ook voor het reeds afgeronde schooljaar 2013/2014. Hier kunnen 
scholen van uitgaan bij de programmering en realisatie van de onderwijstijd en bij de 
verantwoording daarvan.  
 
Artikelsgewijze toelichting 
 
Artikel I 
Onderdeel A (artikel 6g WVO) 
In onderdeel A van artikel I wordt het oude artikel 6g van de WVO geheel vervangen 
door een nieuw artikel over onderwijstijd. In het oude artikel werd een minimum aantal 
uren onderwijstijd bepaald per leerjaar. In de leden één tot en met vier van het nieuwe 
artikel 6g wordt een minimum aantal uren onderwijstijd bepaald voor de verschillende 
schoolsoorten voorbereidend wetenschappelijk onderwijs, hoger algemeen voortgezet 
onderwijs, middelbaar algemeen voortgezet onderwijs en voorbereidend 
beroepsonderwijs in totaal. Het gaat om een totaal aantal klokuren dat per opleiding in 
totaal minimaal moet worden aangeboden. Scholen programmeren voorafgaand aan een 
schooljaar vaak extra uren in, waardoor een marge ontstaat die nodig is voor 
onvoorziene of incidentele lesuitval. De leden één tot en met vier bepalen het totaal 
aantal klokuren dat minimaal moet worden gerealiseerd per genoemde schoolsoort. Per 
artikellid is een verwijzing opgenomen naar het artikel dat voor de betreffende 
schoolsoort de cursusduur bepaalt. Voor het voorbereidend wetenschappelijk onderwijs 
bijvoorbeeld, is de cursusduur in artikel 7 bepaald op zes jaren. Artikel 8 bepaalt in 
    WP10321.K-2 15 
 
 

     
 
 
te bieden na de aanvang van het eerste van de in het Eindexamenbesluit VO geregelde 
tijdvakken van de centrale examens. Met het afronden van de centrale examens is de 
gehele opleiding immers afgerond. Bij de planning van de dagen waarop onderwijs wordt 
verzorgd, zal er in de regel geen onderscheid gemaakt worden tussen verschillende 
leerjaren: leerlingen in het examenjaar hebben op dezelfde dagen onderwijs en op 
dezelfde dagen vrij als leerlingen in de overige leerjaren. Dit artikellid ontheft scholen 
van de verplichting om voor de leerlingen die in het laatste leerjaar deelnemen aan de 
centrale examens, na het eerste tijdvak waarin de centrale examens worden afgenomen 
nog onderwijs aan te bieden.  
 
In het derde lid is een grondslag opgenomen om in een algemene maatregel van bestuur 
voorschriften te kunnen stellen omtrent vakanties en andere dagen waarop geen 
onderwijs behoeft te worden verzorgd. Deze algemene maatregel van bestuur is het 
Inrichtingsbesluit W.V.O.. Hierin zal een nieuwe bepaling worden opgenomen ter 
vervanging van het oude artikel 6g, vierde lid. Daarin was onder meer bepaald dat 
scholen aansluitend aan de vastgestelde zomervakantie maximaal zes van de in totaal 
negen roostervrije dagen mochten inplannen voor activiteiten in verband met de start of 
afronding van een schooljaar.  
 
In het derde en vierde lid is de grondslag gegeven voor de ministeriële regeling waarin 
schoolvakanties centraal worden vastgesteld. Het tweede en het derde lid tezamen 
vervangen het bepaalde in het tweede lid van artikel 22 WVO (zie ook artikel I, 
onderdeel D). In het derde lid is tevens de grondslag gegeven om af te wijken van het 
minimum aantal onderwijsdagen van 189 per schooljaar, indien dat nodig is in verband 
met de centraal vastgestelde vakantiespreiding. Dit zal in de praktijk maximaal 5 dagen 
bedragen, aangezien de zomervakantie vanwege de vakantiespreiding jaarlijks ten 
hoogste één week ‘verspringt’. Wanneer in een regio de zomervakantie in schooljaar Y 
een week eerder begint dan in het daaraan voorafgegane schooljaar X, dan is als gevolg 
daarvan schooljaar Y een week korter. Dan kan in de ministeriële regeling worden 
besloten dat in die regio in schooljaar Y niet 189 onderwijsdagen moeten worden 
gerealiseerd, maar ten minste 184. Andersom kan in de ministeriële regeling worden 
besloten dat in een schooljaar in enige regio tot 194 onderwijsdagen moeten worden 
gerealiseerd indien dat schooljaar in die regio een week langer duurt doordat de 
zomervakantie een week later begint dan in het schooljaar dat daaraan vooraf is 
gegaan.  
 
In het vijfde lid is een zogenoemde ‘nahangbepaling’ opgenomen, aangezien dit 
procedurevoorschrift ook geldt ten aanzien van het huidige tweede lid van artikel 22 
WVO, waarvan de inhoud met onderhavig wetsvoorstel wordt verplaatst naar het 
voorgestelde nieuwe artikel 6g1. Het gaat hier om het Inrichtingsbesluit W.V.O., ten 
aanzien waarvan al een nahangbepaling geldt. 
 
Onderdeel C (artikel 10b8 WVO) 
In het eerste lid van artikel 10b8 over de assistentopleiding in het vmbo, vervalt de 
laatste volzin waarin het bepaalde in artikel 10b, tweede lid, tweede volzin van 
overeenkomstige toepassing wordt verklaard. Dit betreft een technische aanpassing, 
aangezien de oorspronkelijke tweede volzin van artikel 10b, tweede lid, die bij de 
totstandkoming van artikel 10b8 van overeenkomstige toepassing werd verklaard, is 
komen te vervallen bij de Wet tot wijziging van onder meer de WVO in verband met 
onderwijskwaliteit, onderwijstijd en vakanties van 28 juni 2012. De vervallen tweede 
volzin van artikel 10b, tweede lid, gaf een norm voor de onderwijstijd. Bij genoemde wet 
van 28 juni 2012 is deze norm uit artikel 10b geschrapt en is een nieuwe norm voor 
onderwijstijd opgenomen in artikel 6g van de WVO. Bij die wetswijziging is de verwijzing 
    WP10321.K-2 17 
 
 

     
 
 
langer relevant nadat het tweede lid van dit artikel met onderhavig wetsvoorstel is 
komen te vervallen.  
 
Onderdeel I (artikel 59a WVO) 
Dit betreft een wetstechnische wijziging in verband met de maatschappelijke stage in 
het uitstroomprofiel vervolgonderwijs van het VSO. 
 
Artikel II 
Onderdeel A (artikel 14a WEC) 
Op het voortgezet speciaal onderwijs kan via het uitstroomprofiel vervolgonderwijs een 
regulier vo-diploma worden behaald. Op grond van artikel 14a, tweede lid, van de Wet 
op de expertisecentra gelden voor dat uitstroomprofiel daarom voorschriften die ook 
voor het reguliere voortgezet onderwijs gelden. Zo gelden voor dat uitstroomprofiel 
onder meer de vo-voorschriften over onderwijstijd en vakanties. Artikel II, onderdeel A, 
voorziet erin dat ook artikel 6g1 WVO – dat gaat over de dagennorm - zal gelden voor 
het uitstroomprofiel vervolgonderwijs. 
 
Onderdeel B (artikel 22 WEC) 
Onderdeel B bevat een technische wijziging die samenhangt met de nieuwe opzet van 
artikel 6g van de WVO.  
 
Onderdeel C (artikel 25 WEC) 
Het derde lid komt te vervallen, overeenkomstig artikel I, onderdeel A, op grond 
waarvan het huidige derde lid van artikel 6g WVO wordt geschrapt. Zie de 
artikelsgewijze toelichting bij dat onderdeel. 
 
Het vierde lid komt eveneens te vervallen. De inhoud van deze bepaling zal worden 
opgenomen in een AMvB. Zie ook het algemeen deel van deze toelichting (paragraaf 3). 
 
Artikel III (artikelen 8, 10, 13 en 14 WMS) 
Dit artikel bevat wetstechnische wijzigingen in verband met het voorgestelde artikel 6g 
WVO (artikel I, onderdeel A). 
 
Artikel IV (artikelen 12a, 12b, 31, 45 en 114 WVO BES) 
Dit artikel bevat wetstechnische wijzigingen in de WVO BES. Deze uitwerking voor 
Caribisch Nederland komt overeen met de uitwerking voor Europees Nederland. 
 
De Staatssecretaris van Onderwijs, Cultuur en Wetenschap, 
 
 
 
Sander Dekker 
    WP10321.K-2 19 
 
 

