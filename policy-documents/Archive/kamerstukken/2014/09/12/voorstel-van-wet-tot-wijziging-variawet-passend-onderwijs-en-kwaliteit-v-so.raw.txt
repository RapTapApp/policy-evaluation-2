 
 
 
Wijziging van diverse wetten op het terrein van het Ministerie van Onderwijs, 
Cultuur en Wetenschap in verband met het aanbrengen van enkele 
verbeteringen in de wetsbepalingen met betrekking tot passend onderwijs 
(Variawet passend onderwijs en kwaliteit (v)so) 
 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is om diverse wetten op het 
terrein van het Ministerie van Onderwijs, Cultuur en Wetenschap te wijzigen teneinde 
enkele verbeteringen aan te brengen in de wetsbepalingen met betrekking tot passend 
onderwijs en de kwaliteit (v)so; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
 
 
ARTIKEL I. WIJZIGING WET OP HET PRIMAIR ONDERWIJS 
 
De Wet op het primair onderwijs wordt als volgt gewijzigd: 
 
A 
 
In artikel 4, dertiende lid, wordt “lichamelijke, verstandelijke of zintuiglijke handicap” 
vervangen door: lichamelijke, verstandelijke, zintuiglijke of psychische handicap.  
 
B 
 
Aan artikel 15 wordt een lid toegevoegd, luidende: 
3. Bij algemene maatregel van bestuur kunnen voorschriften worden gegeven omtrent 
de uitvoering van het eerste lid alsmede omtrent de aard en de eisen aan de scholen en 
instellingen, bedoeld in het eerste lid.  
 
C 
 
    W10319.K-2 1 

 
waarin Onze Minister op grond van artikel 138, zesde lid, heeft besloten dat de 
vermindering van de bekostiging, bedoeld in artikel 138, eerste lid, niet zal plaatsvinden. 
5. Indien de samenwerkingsovereenkomst, bedoeld in het derde lid, voor afloop van de 
termijn bedoeld in het derde lid, onder b, door een bevoegd gezag wordt beëindigd, 
wordt de bekostiging van een bijzondere school die op grond van de 
samenwerkingsovereenkomst in afwijking van artikel 153, eerste tot en met derde lid, 
werd bekostigd, beëindigd, dan wel een openbare school die op grond van de 
samenwerkingsovereenkomst in afwijking van artikel 153, eerste tot en met derde lid, in 
stand werd gehouden, opgeheven overeenkomstig artikel 153 met dien verstande dat de 
bekostiging niet wordt beëindigd onderscheidenlijk de school niet wordt opgeheven voor 
1 augustus volgend op de beëindiging van de samenwerkingsovereenkomst. Bij een 
beëindiging van de samenwerkingsovereenkomst voor afloop van de termijn, bedoeld in 
het derde lid, onder b, wordt op de bekostiging van het Rijk voor de school of scholen 
van elk bevoegd gezag dat aan de samenwerkingsovereenkomst deelnam een bedrag 
ingehouden, waarvan de hoogte door middel van een bij algemene maatregel van 
bestuur vast te stellen regeling wordt bepaald. 
 
J 
 
Artikel 178a, tweede lid, wordt als volgt gewijzigd: 
1. In onderdeel j wordt “; en” vervangen door een puntkomma. 
2. Onder vervanging van de punt aan het slot van onderdeel k door “; en” wordt na 
onderdeel k een nieuw onderdeel toegevoegd, luidende: 
l. indien van toepassing de begin- en einddatum van de periode waarvoor een leerling 
geplaatst is op een orthopedagogisch-didactisch centrum als bedoeld in artikel 18a, lid 
10a, en het registratienummer van het orthopedagogisch-didactisch centrum.  
 
ARTIKEL II. WIJZIGING WET OP DE EXPERTISECENTRA 
 
De Wet op de expertisecentra wordt als volgt gewijzigd: 
 
A 
 
In artikel 3 wordt na het tweede lid een lid ingevoegd, luidende:  
2a. Het onderwijs in de onderwijsactiviteiten zintuigelijke oefening en lichamelijke 
oefening in groepen bestemd voor leerlingen in het voortgezet speciaal onderwijs wordt, 
in afwijking van het eerste lid, onderdeel b, onder 1, uitsluitend gegeven door degene 
die in het bezit is van een getuigschrift, afgegeven krachtens de Wet op het hoger 
onderwijs en wetenschappelijk onderzoek, waaruit blijkt dat ten aanzien van dat 
onderwijs is voldaan aan de bekwaamheidseisen die zijn vastgesteld krachtens artikel 
36, eerste lid, van de Wet op het voortgezet onderwijs.  
 
B 
 
In artikel 4, zevende en achtste lid, wordt “lichamelijke, verstandelijke of zintuiglijke 
handicap” vervangen door: lichamelijke, verstandelijke, zintuiglijke of psychische 
handicap.  
 
C 
 
Artikel 11 komt te luiden: 
    W10319.K-2 3 

 
 
E 
 
Aan artikel 25 wordt een lid toegevoegd, luidende: 
5. De inspecteur kan op verzoek van het bevoegd gezag ermee instemmen dat wordt 
afgeweken van de urennorm, bedoeld het eerste lid. 
 
F 
 
Artikel 44. met het opschrift “Tijdelijke geschillencommissie toelating en verwijdering ” 
wordt als volgt gewijzigd: 
1. Het artikel wordt vernummerd tot artikel 45. 
2. In de aanhef van het tweede lid, wordt na “van een school” ingevoegd: of instelling. 
3. Het tweede lid, onderdeel a, komt als volgt te luiden: 
a. de artikelen 40, vierde, vijfde, zesde en achttiende lid, 41, tweede lid, onderdeel a, 
en. 
 
G 
 
Artikel 117 wordt als volgt gewijzigd: 
1. In het zevende lid, tweede volzin, wordt “schoolsoort” vervangen door: 
onderwijssoort.  
2. Het negende lid komt als volgt te luiden: 
9. Het bedrag per leerling, bedoeld in het achtste lid, is het product van een bij 
algemene maatregel van bestuur vast te stellen hoeveelheid formatie leraren per leerling 
vermenigvuldigd met een bedrag. 
 
ARTIKEL III. WIJZIGING WET OP HET VOORTGEZET ONDERWIJS 
 
De Wet op het voortgezet onderwijs wordt als volgt gewijzigd: 
 
A 
 
In artikel 4, eerste lid, wordt ‘lichamelijke, verstandelijke of zintuiglijke handicap’ 
vervangen door: lichamelijke, verstandelijke, zintuiglijke of psychische handicap.  
 
B 
 
Artikel 6h wordt als volgt gewijzigd: 
1. Voor de tekst wordt de aanduiding “1.” geplaatst. 
2. Na het eerste lid (nieuw) wordt een lid toegevoegd, luidende: 
2. Bij algemene maatregel van bestuur kunnen voorschriften worden gegeven omtrent 
de uitvoering van het eerste lid alsmede omtrent de aard en de eisen aan de scholen en 
instellingen, bedoeld in het eerste lid.  
 
 
C 
 
In artikel 10e vervalt het zesde lid.  
 
D 
    W10319.K-2 5 

 
De ondersteuningsplanraad wordt vooraf in de gelegenheid gesteld om advies uit te 
brengen over elk door het samenwerkingsverband te nemen besluit met betrekking tot 
in ieder geval de vaststelling van de competentieprofielen van toezichthouders en het 
toezichthoudend orgaan van het samenwerkingsverband. 
 
C 
 
In de artikelen 12, eerste lid, onderdeel a, 13, eerste lid, onderdeel a, 14, derde lid, 
onderdeel a,  en 15, eerste lid, wordt “artikel 11, onder c, d, e en m” vervangen door: 
artikel 11, eerste lid, onder c, d, e en m. 
 
D 
 
Artikel 14a komt te luiden: 
Artikel 14a. Instemmingsbevoegdheid ondersteuningsplanraad 
1. Het samenwerkingsverband behoeft de voorafgaande instemming van de 
ondersteuningsplanraad voor elk door het samenwerkingsverband te nemen besluit met 
betrekking tot vaststelling of wijziging van het ondersteuningsplan, bedoeld in artikel 
18a van de Wet op het primair onderwijs, respectievelijk artikel 17a van de Wet op het 
voortgezet onderwijs.  
2. Het samenwerkingsverband behoeft de voorafgaande instemming van het deel van de 
ondersteuningsplanraad dat uit en door het personeel is gekozen voor vaststelling of 
wijziging van de regeling, bedoeld in artikel 28, voor zover die betrekking heeft op het 
personeel. 
3. Het samenwerkingsverband behoeft de voorafgaande instemming van het deel van de 
ondersteuningsplanraad dat uit en door de ouders of de leerlingen is gekozen voor 
vaststelling of wijziging van de regeling, bedoeld in artikel 28, voor zover die betrekking 
heeft op ouders en leerlingen. 
 
E 
 
Artikel 15 wordt als volgt gewijzigd: 
1. In het tweede lid wordt “artikel 11, onderdeel b” vervangen door: artikel 11, eerste 
lid, onderdeel b. 
2. In het derde lid wordt “de artikelen 11, onderdeel p, en 13, eerste lid, onderdeel h” 
vervangen door: de artikelen 11, eerste lid, onderdeel p, en 13, onderdeel h. 
 
ARTIKEL V. WIJZIGING WET OP HET ONDERWIJSTOEZICHT 
 
Artikel 15c, eerste lid, van de Wet op het onderwijstoezicht wordt als volgt gewijzigd: 
1. Aan het slot van onderdeel b vervalt “en”. 
2. Aan het slot van onderdeel c wordt de punt vervangen door: , en. 
3. Na onderdeel c wordt een onderdeel toegevoegd, luidende: 
d. de wijze waarop een samenwerkingsverband zorg draagt voor de kwaliteit van het 
onderwijs aan een orthopedagogisch-didactisch centrum als bedoeld in artikel 18a, lid 
10a, van de Wet op het primair onderwijs en artikel 17a, lid 10a, van de Wet op het 
voortgezet onderwijs.  
 
ARTIKEL VI. WIJZIGING WET EDUCATIE EN BEROEPSONDERWIJS 
 
    W10319.K-2 7 

 
MEMORIE VAN TOELICHTING 
 
 
ALGEMEEN 
 
Deze memorie van toelichting is opgesteld mede namens de Staatssecretaris van 
Economische Zaken. 
 
1. Inleiding 
 
In dit wetsvoorstel wordt een aantal wijzigingen van de Wet op het primair onderwijs 
(WPO), de Wet op het voortgezet onderwijs (WVO), de Wet op de expertisecentra 
(WEC), de Wet medezeggenschap op scholen (WMS), de Wet op het onderwijstoezicht 
(WOT), en de Wet educatie en beroepsonderwijs (WEB). Het betreft verschillende 
technische of kleine beleidsmatige wijzigingen. De beleidsmatige wijzigingen zijn 
‘reparaties’ of nadere regelgeving waarvan de noodzaak o.a. naar voren is gekomen bij 
de uitwerking in lagere regelgeving of bij de behandeling van de wet van 11 oktober 
2012 tot wijziging van onder meer de Wet op de expertisecentra in verband met de 
kwaliteit van het speciaal en voortgezet speciaal onderwijs (Stb. 2012, 545) (Wet 
kwaliteit (v)so) en de wet van 11 oktober 2012 tot wijziging van enkele onderwijswetten 
in verband met een herziening van de organisatie en financiering van de ondersteuning 
van leerlingen in het basisonderwijs, speciaal en voortgezet speciaal onderwijs, 
voortgezet onderwijs en beroepsonderwijs (Stb. 2012, 533) (Wet passend onderwijs). 
Het gaat om de volgende voorgestelde wijzigingen:  
 
• de mogelijkheid om voor individuele leerlingen in het voortgezet speciaal 
onderwijs (vso) een onderwijsprogramma vast te stellen dat afwijkt van het minimum 
aantal uren onderwijs; 
• het creëren van de mogelijkheid in de WPO voor het tijdelijk verblijven van 
leerlingen in een orthopedagogisch didactisch centrum (opdc)- deze mogelijkheid is al 
opgenomen in de WVO - en de mogelijkheid te creëren voor een wettelijke grondslag in 
de WVO en WPO om bij algemene maatregel van bestuur (amvb) nadere voorschriften 
te kunnen vaststellen over de inrichting van een opdc; 
• het in BRON registreren van de periode waarvoor een leerling uit het primair 
onderwijs geplaatst is op een opdc en welke opdc dat is, in aansluiting op de 
bovengenoemde mogelijkheid om een opdc in het primair onderwijs op te richten. Voor 
het voortgezet onderwijs is deze verplichting om de periode van plaatsing en het 
nummer van het opdc te registreren opgenomen in het voorstel van Wet tot wijziging 
van de Wet op het primair onderwijs, de Wet op de expertisecentra, de Wet op het 
voortgezet onderwijs en de Wet op het onderwijstoezicht in verband met het registreren 
van leerlingen met een ontwikkelingsperspectief in het basisregister onderwijs 
(Kamerstukken PM); 
• het verduidelijken van het bestaande artikel over leerlingenvervoer. Hierin 
worden lichamelijke, zintuiglijke en verstandelijke handicaps al aangeduid met de term 
‘psychische (cluster 4) handicap’, waardoor wordt verduidelijkt dat ook deze leerlingen 
recht hebben op door de gemeente bekostigd leerlingenvervoer; 
• enkele (technische) wijzigingen die betrekking hebben op de bekostiging; 
• enkele (technische) aanvullingen met betrekking tot de medezeggenschap die 
betrekking hebben op de faciliteitenregeling en de betrokkenheid van de 
ondersteuningsplanraad bij het samenwerkingsverband; 
    W10319.K-2 9 

 
om leerlingen die staan ingeschreven op een reguliere school en een deel van het 
onderwijsprogramma op een school voor speciaal onderwijs volgen. Met symbiose wordt 
bedoeld het samenwerken van scholen voor speciaal en regulier onderwijs. Door die 
samenwerking is het mogelijk voor leerlingen van het (v)so om een deel van het 
onderwijs op een reguliere school te volgen. Geantwoord is dat voor wat betreft het 
primair onderwijs dit juridisch mogelijk is. Artikel 15 WPO geeft expliciet aan dat als een 
leerling een deel van het onderwijs volgt op een andere school (regulier of speciaal), dit 
meetelt voor het wettelijk verplichte aantal uren dat de leerling tenminste moet 
ontvangen. Voor wat betreft het voortgezet onderwijs is dit (nog) niet geregeld. Daarom 
is in het wetsvoorstel een nieuw artikel in de WVO (artikel 6h) opgenomen. Aan de 
‘gewone’ symbiose regeling zijn in het Onderwijskundig besluit WEC juridische 
voorwaarden gesteld. Een voorbeeld daarvan is het opstellen van een 
symbioseovereenkomst waarin vastgesteld ligt welk deel van het onderwijsprogramma 
op de andere school wordt gevolgd. Dat geldt niet voor de ‘omgekeerde’ symbiose. Om 
ook deze mogelijkheid zorgvuldig ten uitvoer te brengen wordt aan artikel 15 WPO en 
artikel 6h WVO de mogelijkheid om nadere voorwaarden te kunnen stellen, toegevoegd. 
 
2.2. Orthopedagogisch didactisch centrum (opdc) 
 
Voorgesteld wordt in de WPO een mogelijkheid te creëren voor het tijdelijk verblijven 
van leerlingen in een opdc. Daarnaast wordt voorgesteld om zowel in de WPO als de 
WVO een expliciete wettelijke grondslag op te nemen om bij amvb nadere voorschriften 
te kunnen vaststellen voor het verblijf in een opdc of andere tussenvoorziening. De 
nadere voorwaarden die voor een opdc gaan gelden zijn de volgende: 
a. het samenwerkingsverband moet het inrichten of voortzetten van een opdc in het 
ondersteuningsplan vermelden; 
b. het samenwerkingsverband moet tevens in het ondersteuningsplan vermelden welke 
leerlingen in aanmerking kunnen komen voor het volgen van (een deel van) het 
onderwijsprogramma op een opdc; 
c. leerlingen die zijn ingeschreven bij een school mogen gedurende hoogstens twee jaar 
(een gedeelte van) het onderwijsprogramma volgen bij een opdc; 
d. het onderwijs van leerlingen die langer dan drie maanden een programma volgen bij 
het opdc moet worden gegeven door docenten die voldoen aan de bevoegdheids- en 
bekwaamheidseisen zoals die zijn vastgelegd in de WVO (artikel 2a).  
 
In de WVO is al opgenomen dat een samenwerkingsverband, om een dekkend aanbod 
van ondersteuningsvoorzieningen te realiseren, een opdc kan inrichten. Een opdc is een 
voorziening waar tijdelijk onderwijs wordt gevolgd door leerlingen voor wie een 
orthopedagogische en orthodidactische benadering nodig is. Deze leerlingen zijn tijdelijk 
niet in staat om onderwijs te volgen op de eigen reguliere school, ook niet met extra 
ondersteuning. Op dit moment zijn er geen regels gesteld aan een opdc. Hierdoor is het 
voor de Inspectie van het Onderwijs ook niet mogelijk om toezicht uit te oefenen op 
deze voorzieningen en is niet bekend hoeveel van deze voorzieningen er zijn, in welke 
huidige samenwerkingsverbanden deze zijn ingericht en hoeveel en welke leerlingen 
daar onderwijs volgen. In verband met het toezicht op de kwaliteit van het onderwijs en 
de verantwoording over de besteding van de middelen is dit geen wenselijke situatie. 
Daarom wordt een tweetal maatregelen voorgesteld.  
 
Ten eerste wordt in de WPO de mogelijkheid gecreëerd voor het samenwerkingsverband 
om een opdc als tussenvoorziening in te richten. In de WPO is nu geen mogelijkheid om 
een opdc in te richten ten behoeve van de realisatie van een dekkend aanbod van 
    W10319.K-2 11 

 
leerlingen- die vanwege een psychische handicap niet zelfstandig kunnen reizen- uit te 
sluiten van de mogelijkheid om een beroep te doen op vervoersvoorzieningen voor 
leerlingen met een beperking of handicap.  
 
De doelgroep van het door de overheid bekostigde leerlingenvervoer is al eerder 
onderwerp van discussie en wetswijzigingen geweest. In de wet van 15 december 1982, 
houdende Interimwet op het speciaal onderwijs en voortgezet speciaal onderwijs 
(ISOVSO) (Stb. 1982, 730) konden alleen ‘lichamelijk gehandicapte leerlingen’ 
aanspraak maken op een door de overheid bekostigde vervoersvoorziening. Met de wet 
van 7 juli 1988, houdende wijziging van de Wet op het basisonderwijs en de Interimwet 
op het speciaal onderwijs en het voortgezet speciaal onderwijs onder andere in verband 
met de wijze van vergoeding van de kosten van het vervoer van gehandicapte kinderen 
(Stb. 1988, 332) werd de term “lichamelijke handicap” vervangen door: lichamelijke, 
geestelijke of zintuiglijke handicap. Dit om buiten twijfel te stellen dat bijvoorbeeld zeer 
moeilijk lerende kinderen ook onder de werking van dit artikel vielen.  
 
Met de wet van 17 januari 2002, houdende wijziging van de Wet op het primair 
onderwijs, de Wet op de expertisecentra en de Wet op het voortgezet onderwijs in 
verband met het vervoer van leerlingen (Stb. 2002, 59) werd het leerlingenvervoer 
volledig in handen van de gemeenten gelegd. In de WEC werd een aantal technische 
wijzigingen aangebracht waaronder de vervanging van “geestelijke” door 
“verstandelijke". Deze omschrijving sloot beter aan bij het toenmalige spraakgebruik. 
Een inhoudelijke wijziging werd hiermee niet beoogd en is dus niet bedoeld om daarmee 
de psychische handicap uit te sluiten. 
 
Om buiten twijfel te stellen dat ook leerlingen die vanwege een psychische handicap niet 
zelfstandig kunnen reizen in aanmerking kunnen komen voor een tegemoetkoming in de 
kosten van het leerlingenvervoer, worden in dit wetsvoorstel in de respectieve artikelen 
4 van de WPO, de WVO en de WEC de woorden ‘lichamelijke, verstandelijke of 
zintuigelijke handicap’ vervangen door ‘lichamelijke, verstandelijke, zintuiglijke of 
psychische handicap’. Centraal staat het feit dat de leerling vanwege een handicap niet 
in staat is om zelfstandig naar school te reizen, de aard van de handicap is daarbij 
ondergeschikt. Dat is in de praktijk nu ook al het geval. Er is derhalve ook geen sprake 
van een uitbreiding van de doelgroep, maar het betreft een verduidelijking om 
misverstanden te voorkomen. 
  
2.4. Technische wijzigingen in verband met bekostiging  
 
In de Wet passend onderwijs zijn enkele technische bepalingen niet geheel correct of 
volledig opgenomen. Dat leidt tot onbedoelde neveneffecten. De voorgestelde 
wijzigingen betreffen de volgende vier onderwerpen: 
 
a. Peildata groeiregelingen  
Met de Wet passend onderwijs komen de nu bestaande groeiteldata te vervallen per 1 
augustus 2014. De laatst geldende groeiteldatum was 16 januari 2014. Deze leidt tot 
bekostiging in schooljaar 2014/2015. De samenwerkingsverbanden dienen de kosten 
voor leerlingen, die na 1 oktober van het lopende schooljaar worden verwezen naar het 
(v)so, te vergoeden aan het (v)so. In de Wet passend onderwijs is opgenomen dat 
hiervoor een peildatum moet worden gehanteerd die tussen 2 oktober en 31 juli ligt. 
Omdat (v)so scholen vaak te maken hebben met meerdere samenwerkingsverbanden 
bestaat de mogelijkheid dat er voor een (v)so school verschillende peildata gaan gelden. 
    W10319.K-2 13 

 
van de motie in een apart wetsvoorstel is er ruimte om bij de uitwerking zowel de 
ouders als ook het betrokken onderwijsveld en de inspectie goed te betrekken.  
 
In de eerste plaats wordt voorgesteld om de ondersteuningsplanraad van het 
samenwerkingsverband instemmingsbevoegdheid te geven op de faciliteitenregeling 
voor deze raad. De Wet passend onderwijs voorziet al in de mogelijkheid dat het 
bevoegd gezag van het samenwerkingsverband een faciliteitenregeling treft voor de 
ondersteuningsplanraad. Het is wenselijk om ouders, leerlingen en personeel inspraak te 
bieden bij de invulling van de faciliteitenregeling. Daarom krijgt elke geleding van de 
ondersteuningsplanraad instemmingsrecht op de invulling van de redelijkerwijs 
noodzakelijke kosten van medezeggenschapsactiviteiten die door hen in de 
ondersteuningsplanraad worden verricht, waaronder bijvoorbeeld scholingskosten of 
kosten voor inhuur van deskundigen. Met deze bepaling wordt de positie van de 
ondersteuningsplanraad in overeenstemming gebracht met die van de 
medezeggenschapsraad. 
 
In de tweede plaats wordt voorgesteld om de ondersteuningsplanraad adviesrecht te 
geven op de door het samenwerkingsverband vast te stellen competentieprofielen van 
de toezichthouders en het toezichthoudend orgaan. Deze aanvulling vloeit voort uit de 
positie van de medezeggenschapsraad bij het toezicht op schoolniveau, zoals geregeld in 
de Wet goed onderwijs, goed bestuur (Stb. 2010, 80). Met deze adviesbevoegdheid 
worden ouders, leraren en in het voortgezet (speciaal) onderwijs ook leerlingen in de 
gelegenheid gesteld om een bijdrage te leveren aan de kwaliteit van het toezicht. Om te 
voorkomen dat het personeel, dat zowel is vertegenwoordigd in de 
ondersteuningsplanraad als in de medezeggenschapsraad van het 
samenwerkingsverband, een dubbel adviesrecht krijgt op de competentieprofielen van 
de toezichthouders en het toezichthoudend orgaan, wordt in dit wetsvoorstel tevens 
voorgesteld de personeelsmedezeggenschapsraad van het samenwerkingsverband uit te 
zonderen van het adviesrecht op de competentieprofielen. 
 
2.6. Geschillenregeling 
 
Met dit wetsvoorstel wordt voorgesteld in de WEC toe te voegen dat ook geschillen over 
toelating van leerlingen tot instellingen cluster 1 (onderwijs aan leerlingen met een 
visuele beperking) en cluster 2 (onderwijs aan leerlingen met een 
auditief/communicatieve beperking) door ouders kunnen worden voorgelegd aan de 
tijdelijke, landelijke geschillencommissie passend onderwijs.  
 
De Tweede Kamer heeft bij de parlementaire behandeling van de Wet passend onderwijs 
een amendement aangenomen dat het instellen van een landelijke geschillencommissie 
3
passend onderwijs regelt. Deze geschillencommissie neemt kennis van geschillen over 
toelating, verwijdering en het ontwikkelingsperspectief. Omdat ook over de toelating van 
cluster 1 en 2-leerlingen geschillen kunnen ontstaan, is het wenselijk om ouders van 
deze leerlingen de mogelijkheid te bieden om een geschil over toelating voor te leggen 
aan de geschillencommissie.  
 
                                                
3
 Kamerstukken II, 2011/2012, 33 106, nr. 91. 
    W10319.K-2 15 

 
Onderwijs en de Auditdienst van het Ministerie van Onderwijs, Cultuur en Wetenschap 
hebben het wetsvoorstel getoetst op de handhaafbaarheid. De conclusie ten aanzien van 
de uitvoerbaarheid is dat de bepalingen in het wetsvoorstel uitvoerbaar zijn. Daarbij 
werd nog wel gevraagd om een verduidelijking van een aantal bepalingen dat betrekking 
heeft op de bekostiging van samenwerkingsverbanden zonder speciale school voor 
basisonderwijs en de bekostiging als sprake is van een afwijkende onderwijstijd of het 
meetellen van de onderwijstijd die is doorgebracht op een andere school. De Regeling 
bekostiging moet in lijn worden gebracht met dit wetsvoorstel en de Wet passend 
onderwijs. In de regeling zal onder meer de verwijzing naar het opdc worden aangepast 
en de verwijzing naar artikel 6h van de WVO worden toegevoegd. De conclusie ten 
aanzien van de handhaafbaarheid is dat de inspectie aangeeft dat het toezicht op de 
kwaliteit van het onderwijs op een opdc een betere wettelijke verankering behoeft. Het 
wetsvoorstel is op dit punt aangepast. Om toezicht te kunnen houden op de wijze 
waarop de samenwerkingsverbanden zorg dragen voor de kwaliteit van het onderwijs in 
een opdc, is in dit wetsvoorstel artikel 15c van de WOT aangepast. Hiermee is de betere 
wettelijke verankering van het toezicht op de kwaliteit van het onderwijs nader 
geregeld. De Auditdienst wijst op een aantal artikelen dat nu nog niet in werking is 
getreden en een artikel dat is vervallen. Zoals hierboven aangegeven is bij dit 
wetsvoorstel echter uitgegaan van de WPO, de WEC, de WVO, de WEB, de WMS en de 
WOT zoals deze wetten luiden na de volledige inwerkingtreding van de Wet passend 
onderwijs (Stb. 2012, 533). Wat betreft de overige opmerkingen geldt dat op het 
moment dat dit wetsvoorstel verder in procedure dan wel in werking is getreden, de 
betreffende artikelen al geruime tijd daarvoor in werking zijn getreden.  
 
4. Administratieve lasten 
 
Van de voorstellen die in dit wetsvoorstel zijn opgenomen, is nagegaan of zij met 
administratieve lasten gepaard gaan. Onder administratieve lasten wordt verstaan: de 
kosten om te voldoen aan informatieverplichtingen aan de overheid, voortvloeiend uit 
wet- en regelgeving van de overheid. Het gaat daarbij om het verzamelen, bewerken, 
registreren, bewaren en ter beschikking stellen van informatie. Voor de Wet passend 
onderwijs en de Wet kwaliteit (v)so is een berekening van de administratieve lasten 
gemaakt. Het onderhavige wetsvoorstel betreft verschillende, soms technische, soms 
kleine beleidsmatige, wijzigingen van de WPO, WEC, WVO, WEC, WMS, WOT en de WEB. 
Het gaat om voorstellen die ‘reparaties’ of nadere regelgeving betreffen die naar voren 
zijn gekomen bij de uitwerking in lagere regelgeving of bij behandeling in het parlement 
van de eerdergenoemde wetten. De conclusie is dat dit wetsvoorstel voor deze 
onderdelen geen extra administratieve lasten met zich meebrengt. 
 
De berekening van de administratieve lasten voor het registreren van de plaatsing van 
leerlingen op een opdc is meegenomen in het voorstel van Wet tot wijziging van de Wet 
op het primair onderwijs, de Wet op de expertisecentra, de Wet op het voortgezet 
onderwijs en de Wet op het onderwijstoezicht in verband met het registreren van 
leerlingen met een ontwikkelingsperspectief in het basisregister onderwijs. 
 
Met de wijzigingen in het leerlingenvervoer zijn voor gemeenten geen administratieve 
lasten gemoeid, zie ook paragraaf 7. De aanpassing in het wetsvoorstel is slechts een 
verduidelijking om misverstanden te voorkomen. Centraal blijft staan het feit dat de 
leerling vanwege een handicap niet in staat is om zelfstandig naar school te reizen. 
 
    W10319.K-2 17 

 
Onderdeel B (artikel 15 WPO)  
In de schriftelijke antwoorden op vragen gesteld tijdens de plenaire behandeling van het 
wetsvoorstel Wijziging van enkele onderwijswetten in verband met de organisatie en 
financiering van de ondersteuning van leerlingen in het basisonderwijs, speciaal en 
voortgezet speciaal onderwijs, voortgezet onderwijs en beroepsonderwijs (Kamerstukken 
II 2011/12, 33 106) d.d. 6 maart 2012 is de ‘omgekeerde’ symbiose aan de orde 
geweest. Het gaat dan om leerlingen die staan ingeschreven op een reguliere school en 
een deel van het onderwijsprogramma op een school voor speciaal onderwijs volgen. 
Geantwoord is dat voor wat betreft het primair onderwijs dit juridisch mogelijk is. Artikel 
15 van de WPO geeft expliciet aan dat als een leerling een deel van het onderwijs volgt 
op een andere school (regulier of speciaal), dit meetelt voor het wettelijk verplichte 
aantal uren dat de leerling tenminste moet ontvangen. Voor wat betreft het voortgezet 
onderwijs is dit (nog) niet geregeld. Daarom is in het hiervoor genoemde wetsvoorstel, 
de Wet passend onderwijs, een nieuw artikel voor de WVO (artikel 6h) opgenomen. Aan 
de ‘gewone’ symbiose regeling zijn in het Onderwijskundig besluit WEC juridische 
voorwaarden gesteld. Een voorbeeld daarvan is het opstellen van een 
symbioseovereenkomst waarin vastgesteld ligt welk deel van het onderwijsprogramma 
op de andere school wordt gevolgd. Dat geldt niet voor de ‘omgekeerde’ symbiose. Om 
ook deze mogelijkheid zorgvuldig ten uitvoer te brengen wordt aan artikel 15 van de 
WPO en artikel 6h van de WVO de mogelijkheid om nadere voorwaarden te kunnen 
stellen toegevoegd. De voorwaarden die aan de ‘omgekeerde’ symbiose worden gesteld, 
zullen waarschijnlijk dezelfde zijn als die aan de ‘gewone’ symbiose worden gesteld. Het 
gaat dan onder andere over het opstellen van een overeenkomst waarin staat welk deel 
van het onderwijsprogramma op de andere school worden gevolgd. Dit wordt nog nader 
uitgewerkt bij algemene maatregel van bestuur.  
 
Onderdelen C, F en G (artikelen 18a, 124, eerste en tweede lid, en 125b, eerste lid, 
WPO) 
Met de onder ‘1 en 2’ van dit artikel voorgestelde wijziging wordt de verwijzing naar de 
peildatum in de artikelen 124, eerste en tweede lid, en 125b, eerste lid, van de WPO 
geschrapt. De peildatum voor de groeibekostiging wordt in voornoemde artikelen 
vastgesteld op 1 februari. Daarmee wordt bereikt dat voor alle 
samenwerkingsverbanden dezelfde peildatum geldt. Zie ook paragraaf 2.4, onder a, van 
het algemeen deel van de memorie van toelichting.  
 
Met de onder ‘3’ van dit artikel voorgestelde wijziging wordt ook voor het primair 
onderwijs de, reeds in het voortgezet onderwijs aanwezige, mogelijkheid gecreëerd een 
orthopedagogisch centrum in te richten. Tevens wordt in de wet een grondslag 
gecreëerd voor een algemene maatregel van bestuur waarin nadere regels kunnen 
worden gesteld over de voorwaarden waaronder een orthopedagogisch didactisch 
centrum kan worden ingericht. 
 
Onderdeel D (artikel 40a, eerste en vijfde lid, WPO) 
Met deze voorgestelde wijziging wordt een onderscheid geïntroduceerd tussen het 
ontwikkelingsperspectief voor leerlingen van een basisschool en leerlingen van een 
speciale school voor basisonderwijs. Doel daarvan is buiten twijfel te stellen dat het 
ontwikkelingsperspectief geldt voor beide groepen. En voorts kan daardoor in het vijfde 
lid worden geregeld dat de daar voorgeschreven vermelding in het 
ontwikkelingsperspectief van afwijkingen van het onderwijsprogramma alleen zal gaan 
gelden voor leerlingen van een basisschool. Hiermee wordt een parallel gecreëerd met 
het onderscheid ten aanzien van het ontwikkelingsperspectief dat in de WVO geldt 
    W10319.K-2 19 

 
 
Onderdeel B (artikel 4, zevende en achtste lid, WEC) 
Zie artikel I, onderdeel A. 
 
Onderdeel C (artikel 11 WEC) 
Artikel 11 van de WEC wordt in de volgende wetten aangepast: de Wet van 11 oktober 
2012 tot wijziging van enkele onderwijswetten in verband met een herziening van de 
organisatie en financiering van de ondersteuning van leerlingen in het basisonderwijs, 
speciaal en voortgezet speciaal onderwijs, voortgezet onderwijs en beroepsonderwijs 
(Stb. 2012, 533), de wet centrale eindtoets en leerling- en onderwijsvolgsysteem 
primair onderwijs (Stb. 2014, 13) en de Wet van 11 oktober 2012 tot wijziging van 
onder meer de Wet op de expertisecentra in verband met de kwaliteit van het speciaal 
en voortgezet speciaal onderwijs (Stb. 2012, 545). De samenloop van de wijzigingen in 
deze wetten loopt niet goed. Voor de duidelijkheid wordt artikel 11 van de WEC in dit 
wetsvoorstel opnieuw vastgesteld.  
 
Onderdelen D en E (artikelen 14a, tweede lid, en 25 WEC) 
De Inspectie van het Onderwijs heeft de mogelijkheid om in te stemmen met een 
afwijking van het minimum aantal uren onderwijstijd. De voorwaarden waaronder deze 
4
afwijking kan worden gehanteerd is uitgewerkt in een beleidsregel.  
 
De mogelijkheid tot afwijking geldt sinds de inwerkingtreding per 1 augustus 2013 van 
de Wet van 11 oktober 2012 tot wijziging van onder meer de Wet op de expertisecentra 
in verband met de kwaliteit van het speciaal en voortgezet speciaal onderwijs (Stb. 
2012, 545) alleen nog voor het speciaal onderwijs (artikel 12, tweede lid, WEC). 
Voordien gold de afwijking ook voor het voortgezet speciaal onderwijs. Deze inperking 
heeft abusievelijk plaatsgevonden en wordt met het onderhavige voorstel ongedaan 
gemaakt. Voor het uitstroomprofiel vervolgonderwijs gebeurt dit door in artikel 14a, 
tweede lid, onderdeel e, WEC te bepalen dat de inspectie kan instemmen met een 
afwijking van de in artikel 6g WVO vastgestelde urennorm. Voor de uitstroomprofielen 
arbeidsmarktgericht en dagbesteding gebeurt dit door in artikel 25, vijfde lid, te bepalen 
dat de inspectie kan instemmen met een afwijking van de in artikel 25, eerste lid, WEC 
vastgestelde urennorm. 
 
Onderdeel F (artikel 44 WEC. Tijdelijke geschillencommissie toelating en verwijdering) 
Met deze wijziging wordt de taak van de tijdelijke geschillencommissie toelating en 
verwijdering uitgebreid. Voorgesteld wordt om de commissie ook kennis te laten nemen 
van geschillen met betrekking tot toelating tot cluster 1 en 2 instellingen. Voorwaarde is 
dan wel dat deze geschillen, evenals het geval is bij de overige in artikel 44, onderdeel 
a, WEC genoemde geschillen, zien op een geschil over de indicatie voor de 
desbetreffende instelling. Voor geschillen met betrekking tot bijvoorbeeld denominatie of 
een toelaatbaarheidsverklaring, geldt alleen de reguliere rechtsgang van bezwaar en 
vervolgens eventueel een procedure bij de bestuurs- (openbaar onderwijs) of burgerlijk 
rechter (bijzonder onderwijs). Dit resultaat wordt bereikt door in artikel 44, tweede lid, 
WEC een verwijzing toe te voegen naar artikel 41, tweede lid, onderdeel a, van die wet. 
Dat laatste artikel regelt de toelating tot cluster 1 en 2 instellingen op basis van een 
voor die instellingen bestaande indicatie. 
 
                                                
4
 Beleidsregel van de Inspectie van het Onderwijs van 16 juli 2010, nr. H2938239, 
inzake het verlenen van ontheffingen WEC en Onderwijskundig besluit WEC. 
    W10319.K-2 21 

 
toezichthoudend orgaan van het samenwerkingsverband. Teneinde een dubbel 
adviesrecht voor het personeel te voorkomen wordt met dit onderdeel voorgesteld de 
thans op grond van artikel 11, onderdeel q, WMS bestaande adviesrecht op dit 
onderwerp uit te zonderen voor de medezeggenschapsraad van het 
samenwerkingsverband. 
 
Onderdeel B (artikel 11a WMS) 
Met dit onderdeel wordt voorgesteld om aan de ondernemingsplanraad een 
adviesbevoegdheid toe te kennen ten aanzien van het vaststellen van de 
competentieprofielen van toezichthouders en het toezichthoudend orgaan van het 
samenwerkingsverband. Zie ook paragraaf 2.5 van het algemeen deel van de memorie 
van toelichting. 
 
Onderdelen C en E (artikelen 12, 13, 14 en 15 WMS) 
Met deze onderdelen worden enkele verwijzingen naar artikel 11 van de WMS aangepast 
naar aanleiding van de wijzigingen in dat artikel door artikel IV, onderdeel A van dit 
wetsvoorstel. 
 
Onderdeel D (artikel 14a WMS) 
Artikel 29a van de WMS verklaart artikel 28, faciliteitenregeling 
medezeggenschapsraden, van overeenkomstige toepassing op de 
ondersteuningsplanraad. Met het hier voorgestelde tweede en derde lid van artikel 14a 
WMS wordt het bijbehorende instemmingsrecht op het vast- of bijstellen van deze 
regeling door respectievelijk het personeels- en ouder/leerlingendeel van de 
ondernemingsplanraad geïntroduceerd. Een dergelijk instemmingsrecht bestaat reeds 
voor de diverse geledingen van medezeggenschapsraden, zie daartoe de artikelen 12, 
eerste lid, onderdeel q, 13, eerste lid, onderdeel l, 14, tweede lid, onderdeel h, en 14, 
derde lid, onderdeel, e van de WMS. De positie van de ondersteuningsplanraad ten 
aanzien van dit onderwerp wordt derhalve gelijkgetrokken met die van de 
medezeggenschapsraden.  
 
Het eerste lid van het voorgestelde artikel 14a betreft het instemmingsrecht van de 
ondersteuningsplanraad in zijn geheel met betrekking tot het ondersteuningsplan, zoals 
opgenomen in het huidige artikel 14a. 
 
Van de gelegenheid is gebruik gemaakt om artikel 14a WMS redactioneel op gelijke 
wijze vorm te geven als de artikelen 12, 13 en 14 van de WMS, die eveneens zien op 
instemmingsbevoegdheden. Dit heeft geen inhoudelijke consequenties. 
 
ARTIKEL V. WIJZIGING WET OP HET ONDERWIJSTOEZICHT 
 
In artikel 15c, eerste lid, van de WOT wordt geregeld dat de Inspectie van het onderwijs 
toeziet op de wijze waarop de samenwerkingsverbanden zorg dragen voor de kwaliteit 
van het onderwijs in een opdc. Artikel 11 van de WOT, waarin o.a. de kwaliteitsaspecten 
staan genoemd aan de hand waarvan de inspectie nader onderzoek kan verrichten, is 
hierop van overeenkomstige toepassing. 
 
  
    W10319.K-2 23 

 
situatie meer en de samenwerkingsverbanden die in de nieuwe situatie minder 
bekostiging zouden ontvangen. De nu voorgestelde wijziging strekt er toe dat de 
correctiepercentages voor deze twee situaties verschillend kunnen zijn. 
 
De Staatssecretaris van Onderwijs,  
Cultuur en Wetenschap, 
 
 
 
 
 
 
Sander Dekker 
 
 
 
    W10319.K-2 25 

