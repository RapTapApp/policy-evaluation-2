> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Rijnstraat 50 
2515 XP  Den Haag 
Postbus 20018 
www.rijksoverheid.nl 
2500 EA DEN HAAG 
 
Kenmerk 
614025-122691-DMO 
Bijlage(n) 
8 
 
Correspondentie uitsluitend 
richten aan het retouradres 
met vermelding van de 
Datum 10 juli 2014 
datum en het kenmerk van 
Betreft voortgangsrapportage GIA 
deze brief. 
 
 
 
 
 
Geachte voorzitter, 
In deze brief bericht ik u, mede namens de minister en staatssecretaris van 
Veiligheid en Justitie (VenJ), de minister van Onderwijs, Cultuur en Wetenschap 
(OCW) en de minister van Sociale Zaken en Werkgelegenheid (SZW) over recente 
ontwikkelingen in de aanpak van geweld in afhankelijkheidsrelaties.  
 
Geweld in afhankelijkheidsrelaties (GIA) is het overkoepelende begrip voor alle 
vormen van geweld in huiselijke kring, in de professionele setting (zorg- en 
ondersteuningssector) en in de vrijwillige sector. Kenmerk van dit geweld is de 
afhankelijkheidsrelatie tussen slachtoffer en pleger. Daarbij kan het gaan om 
relationele afhankelijkheid (tussen partners of ex-partners, tussen ouders en 
kinderen of tussen familieleden), om economische afhankelijkheid, om een 
zorgafhankelijkheid of om een combinatie ervan. 
 
Diverse kabinetten hebben zich ingezet voor de bestrijding van dit geweld. Sinds 
2012 zet het kabinet in op een rijksbrede aanpak waardoor verschillende 
deelonderwerpen, zoals kindermishandeling en partnergeweld, beter met elkaar 
worden verbonden. Daarbij staat de ketenbenadering centraal: voorkomen – 
signaleren – stoppen / en zo nodig opvangen - schade beperken / goede nazorg. 
Mijn speerpunten voor de komende periode zijn: 
- Onderzoek naar prevalentie van geweld in afhankelijkheidsrelaties.  
- Inzicht in de effectiviteit van de aanpak van GIA. 
- Aanpak van financiële uitbuiting van ouderen. 
In deze voortgangsrapportage ga ik hier nader op in. 
 
De aanpak van GIA is geen verantwoordelijkheid van de rijksoverheid alleen: 
resultaten worden alleen bereikt samen met burgers, gemeenten, provincies,  
 
1 
 

 
 
 
Kenmerk 
 614025-122691-DMO 
 
 
I. Versterking van de positie van slachtoffers 
 
Project ’Aanpak geweld in huiselijke kring’ 
’Vanaf medio 2012 voeren de VNG en de Federatie Opvang (FO) het project 
‘RegioAanpak Veilig Thuis’, naar een samenhangende aanpak van geweld in 
huiselijke kring’ uit. Doel van het project is een toekomstbestendig en flexibel 
stelsel van hulp aan en opvang van álle slachtoffers van geweld in huiselijke kring, 
4
inclusief kinderen . De voortgang van verschillende onderdelen van dit project 
wordt hieronder besproken.  
 
Kwaliteitsimpuls en een nieuw objectief verdeelmodel decentralisatie-uitkering 
vrouwenopvang 
De rijksmiddelen voor de aanpak van geweld in huiselijke kring, inclusief de 
opvang van slachtoffers bedragen thans € 105,5 miljoen per jaar en worden via 
een decentralisatie-uitkering aan de 35 centrumgemeenten vrouwenopvang 
beschikbaar gesteld. Deze middelen worden op basis van een historische 
grondslag over de 35 centrumgemeenten verdeeld, dat wil zeggen dat de 
aanwezigheid van aanbod in hoge mate de verdeling van de financiële middelen 
bepaalt, niet de objectieve vraag in de regio. 
5
In de voortgangsrapportage GIA van december 2013 heb ik uw Kamer reeds 
gemeld dat er bestuurlijk draagvlak is voor het nieuwe verdeelmodel, maar dat de 
herverdeeleffecten fors zijn. Op 14 mei 2014 heb ik met de VNG en de FO 
afsluitende afspraken gemaakt over een kwaliteitsimpuls voor de aanpak van 
huiselijk geweld en over de beheerste invoering van het nieuwe verdeelmodel.  
 
Structureel extra financiële middelen 
Ik stel vanaf 1 januari 2015 structureel € 10 miljoen extra ter beschikking voor de 
aanpak van geweld in huiselijke kring. Daarnaast zal ik de middelen die nu door 
het Rijk worden besteed aan de opvang van specifieke groepen (ruim € 2 
miljoen), toevoegen aan de decentralisatie-uitkering vrouwenopvang. In totaal 
komt er dus €12 miljoen per jaar structureel extra ter beschikking voor de 
centrumgemeenten voor de aanpak van geweld in huiselijke kring.  
 
Met de VNG is afgesproken dat:  
 tussen 2015 en 2018 de voordeelgemeenten zullen investeren in de 
regionale aanpak Veilig Thuis;  
 de nadeelgemeenten een overgangsperiode van drie jaar hebben, zodat zij 
zich goed kunnen voorbereiden op de teruggang in middelen; 
 de centrumgemeenten middelen zullen reserveren om de opvang van 
specifieke groepen kwetsbare slachtoffers centraal in te laten kopen; 
 zij samen met instellingen zullen werken aan de kwaliteit van de 
vrouwenopvang. Dit zal leiden tot een gemeenschappelijk normniveau in 
2018;  
                                                
4
 Kamerstukken II 2011-2012, 29325, nr. 117  
5
 Kamerstukken II 2013-2014, 33 750 XVI, nr. 80 
3 
 
 
 
 
 

 
7
worden geborgd . De verantwoordelijkheid van gemeenten geldt immers voor alle 
kwetsbare burgers.  
Kenmerk 
614025-122691-DMO 
Uw Kamer heeft per motie gevraagd te waarborgen dat ook na voltooiing van de 
decentralisaties er voldoende landelijke specialistische opvang en hupverlening is 
voor slachtoffers van mensenhandel of eergerelateerd geweld, ook buiten de regio 
8
waar het slachtoffer woont . 
 
Met uw Kamer vind ik het van groot belang dat er voor specifieke groepen 
slachtoffers voldoende adequate opvang is en blijft. Binnen het project 
‘RegioAanpak Veilig Thuis’ hebben de VNG en de FO een nieuwe 
bekostigingssystematiek uitgewerkt voor deze specifieke groepen. De VNG gaat de 
opvang hiervoor centraal inkopen. Het budget voor deze groepen blijft structureel 
beschikbaar binnen de decentralisatie-uitkering, de centrumgemeenten zullen 
deze middelen reserveren en beschikbaar stellen aan de VNG.  
Er was al overeenstemming tussen de VNG en FO over welke groepen slachtoffers 
bovenregionaal/centraal zouden moeten worden opgevangen: 
1. Jonge vrouwen die slachtoffer zijn van eergerelateerd geweld waarbij sprake is 
van aanzienlijke dreiging en tevens complexe meervoudige problematiek. 
2. Slachtoffers met een acute vraag naar opvang buiten kantooruren vanwege 
ernstige dreiging zoals bij eergerelateerd geweld of mishandeling. 
3. Slachtoffers van loverboys bij wie sprake is van aanzienlijke dreiging en tevens 
complexe meervoudige problematiek. 
4. Vrouwen die slachtoffer zijn van extreme geweldsdreiging, zoals vrouwen die 
een relatie (hebben gehad) met een lid van een criminele bende of met een 
psychiatrisch gestoorde bedreiger. 
5. Vrouwen die te maken hebben met extreme stalking. 
Op 18 juni 2014 heeft de Algemene Ledenvergadering van de VNG ingestemd met 
de centrale inkoop voor specifieke groepen van slachtoffers.  
 
Met de extra middelen en bovengenoemde afspraken over onder meer de 
regiovisies, basiskwaliteit en de opvang voor specifieke groepen is aan de 
randvoorwaarden voldaan om te komen tot een flexibel en toekomstgericht stelsel 
voor de aanpak van huiselijk geweld. 
 
Effectiviteit aanpak en aard en omvang geweld in afhankelijkheidsrelaties 
In de afgelopen jaren is door alle betrokken partijen hard gewerkt aan de aanpak 
van geweld in afhankelijkheidsrelaties en is er ingezet om een toekomstbestendig 
en flexibel stelsel van hulp en opvang voor alle slachtoffers tot stand te brengen. 
Belangrijke vraag is nu of alle inspanningen het effect hebben dat we beogen. 
Leiden de maatregelen die we nemen ook tot een afname van het geweld? Dit is 
een vraag die ook regelmatig door zowel de leden van uw Kamer als de Taskforce 
kindermishandeling en seksueel misbruik wordt gesteld. Het is een zeer wezenlijke 
vraag die echter niet eenvoudig te beantwoorden is. 
 
Ik ga in overleg treden met terzake deskundigen, waaronder het Sociaal Cultureel 
Planbureau (SCP), om een plan te maken voor het verkrijgen van inzicht in 
effecten van beleid. Daarbij zal ik ook het onlangs verschenen onderzoek naar de 
                                                
7
 Kamerstukken II  2011-2012, 29325, nr. 117 
8
 Motie van het lid Segers cs.33750-VI, nr. 71 
5 
 
 
 
 
 

 
huiselijk geweld bij ouderen. Verder wordt op dit moment een kwalitatief 
onderzoek uitgevoerd naar de aard van ouderenmishandeling, de slachtoffers en 
Kenmerk 
614025-122691-DMO 
daders (Leyden Academy on Vitality and Aging). Het SCP adviseert om deze 
bronnen te gebruiken om, als eerste fase van het onderzoek, op relatief korte 
termijn de bestaande kennis over de aard en omvang te bundelen en op basis 
daarvan na te gaan wat de beperkingen van de gegevens zijn en welke hiaten in 
kennis naar voren komen, om zo vervolgens te bepalen wat nader moet worden 
onderzocht. De tweede fase van het onderzoek bestaat dan uit een 
vervolgonderzoek waarin de bestaande kennis wordt aangevuld en verdiept. Ik 
heb besloten het SCP-advies inclusief de fasering, te volgen.  
In het ordedebat van uw Kamer van 11 juni jongstleden is aan de orde gekomen 
wanneer de resultaten van het onderzoek verwacht kunnen worden. Ik kan u 
daarover het volgende meedelen. In december van dit jaar zal ik de eerste 
tussentijdse resultaten presenteren, alsmede de contouren van de uitwerking van 
de tweede fase (in de volgende voortgangsrapportage over geweld in 
afhankelijkheidsrelaties). Naar verwachting verschijnt half juni 2015 het totale 
rapport van de eerste fase.  
 
Aard en omvang geweld tegen vrouwen in Europa 
In maart 2014 heeft de EU een onderzoek gepubliceerd naar geweld tegen 
12
vrouwen in Europa, het FRA-onderzoek . In het AO GIA/kindermishandeling met 
uw Kamer van 15 mei 2014 heb ik toegezegd om op dit onderzoek terug te 
komen. Dit, omdat Nederland (naast andere landen zoals Denemarken) op een 
aantal vormen van geweld tegen vrouwen hoog scoort. Kennisinstituut Atria stelt 
op dit moment een publicatie op over dit FRA-onderzoek. Daarin worden naast een 
korte weergave van het onderzoek (representativiteit, uitkomsten) de uitkomsten 
vergeleken met beschikbare Nederlandse cijfers en de uitkomsten van het 
onderzoek nader geïnterpreteerd. Deze analyse van Atria verschijnt in de zomer 
2014. Ik wil deze publicatie graag afwachten om vervolgens samen met mijn 
collega van OCW op de geplande bijeenkomst na de zomer over de genderscan 
(zie hieronder) stil te staan bij wat het FRA-onderzoek kan betekenen voor het 
Nederlandse beleid.  
 
Genderscan  
De aanpak van geweld in afhankelijkheidsrelaties richt zich op alle slachtoffers, 
ongeacht leeftijd, sekse, seksuele voorkeur of etnische achtergrond. Het Comité 
13
van het VN-vrouwenverdrag heeft zijn zorgen uitgesproken dat – met deze 
sekseneutrale formulering van beleid – er te weinig aandacht is voor de 
genderaspecten van het geweld (zoals het rekening houden met sociaal-culturele 
rollen en de daaruit voortvloeiende ongelijkheid en machtsverschillen tussen 
mannen en vrouwen). Ook organisaties als het College van de Rechten van de 
Mens, Movisie, de Federatie Opvang en Atria (kennisinstituut voor emancipatie en 
vrouwengeschiedenis) brengen dit punt naar voren.  
Mede daarom heeft de minister van OCW in nauwe samenwerking met met mijn 
collega van VenJ en mij een onderzoek, een zogenaamde genderscan, laten 
                                                
12
 Violence against women: an EU-wide survey van het European Union agency for 
fundamental rights 
 
13
 Voluit Het Verdrag inzake de uitbanning van alle vormen van discriminatie jegens vrouwen 
7 
 
 
 
 
 

 
- een publicatie over de meerwaarde van het AMHK,  
- een advies over arbeidsrechtelijke consequenties van de AMHK-vorming. 
Kenmerk 
614025-122691-DMO 
Daarnaast biedt het programma ondersteuning op maat aan gemeenten en 
regio’s. 
In juli van dit jaar publiceert het ondersteuningsprogramma een model-
handelingsprotocol voor het AMHK. Dit model-handelingsprotocol bevat richtlijnen 
die gemeenten kunnen gebruiken bij de inrichting van het AMHK in hun regio. 
Voor de professionals in het AMHK geeft het protocol een duidelijke handreiking 
voor hun handelen en. Het protocol geeft een stevige basis voor het functioneren 
van het AMHK. 
Het ondersteuningsprogramma AMHK heeft het handelingsprotocol ontwikkeld in 
nauwe samenwerking met het veld (gemeenten, SHG’s, AMK’s en 
kennisinstituten). In juli van dit jaar wordt het protocol door de VNG vastgesteld.  
Het ondersteuningsprogramma AMHK volgt ten slotte nauwlettend de voortgang in 
de regio’s met behulp van een stappenplan en checklist. Op een aantal momenten 
in 2014 wordt de voortgang gemeten. Op basis van de uitkomsten benadert het 
ondersteuningsprogramma AMHK waar nodig regio’s actief met een 
ondersteuningsaanbod.  
De eerste resultaten van de uitvraag van juni 2014 geven het volgende beeld.  
Zoals het er nu naar uitziet, komen er 26 AMHK’s waarvan de regio’s nagenoeg 
samenvallen met de veiligheidsregio’s. Uitzondering is Noord-Brabant waar de 
veiligheidsregio rond Breda en Tilburg wordt gesplitst en zowel Tilburg als Breda 
met omliggende gemeenten een AMHK vormen. In de Gooi- en Vechtstreek lopen 
de grenzen van AMHK regio en veiligheidsregio niet helemaal gelijk.  
 
Conform het stappenplan moeten de regio’s in deze periode opdracht verstrekken 
tot opstellen van een uitvoeringsplan. Het merendeel van de regio’s geeft aan dat 
aan een organisatie opdracht is verstrekt tot vormen van een AMHK, of dat de 
opdracht op dit moment wordt geformuleerd. Andere regio’s hebben 
opdrachtverstrekking gepland voor de tweede helft van juni tot en met augustus. 
Dit zijn veelal regio’s die hebben besloten tot vorming van één frontoffice voor 
2015 en later een definitieve keuze maken voor een organisatievorm, uit te 
werken in 2015.  
Het beeld is dat de 24-uurs bereikbaarheid veelal belegd wordt bij de bestaande 
regionale crisisdienst, waarmee bestaande afspraken gehandhaafd blijven. In de 
maand september volgt een nieuwe uitvraag.  
Ook de Transitiecommissie jeugd heeft in haar vierde rapportage aandacht 
besteed aan het AMHK. Zij constateert dat er op regionaal niveau duidelijk besef is 
dat de functie van het AMHK er op 1 januari moet ‘staan’ en dat verschillende 
regio’s hiervoor een ‘noodoplossing’ hebben ontwikkeld in de vorm van een front-
office per 2015. Hoewel blijkt dat er zeker nog de nodige stappen gezet moeten 
worden, vertrouw ik erop dat per 1 januari 2015 er minimaal een ‘front-office’ 
beschikbaar is, zodat burgers en professionals melding kunnen doen van en advies 
vragen over kindermishandeling en huiselijk geweld.  
 
Op 24 februari 2014 heeft de FO aan uw Kamer een brief geschreven waarin zij 
hun zorgen uiten over de onderbrenging van het AMHK bij de Gecertificeerde 
9 
 
 
 
 
 

 
verslavingsproblematiek en bij cliënten die te maken hebben met huiselijk geweld. 
Voor een goede implementatie van de kindcheck heb ik een algemene handleiding 
Kenmerk 
614025-122691-DMO 
en online cursus laten ontwikkelen voor professionals in onder andere de zorg en 
ondersteuning. Daarnaast heb ik voor professionals werkzaam in de geestelijke 
gezondheidszorg (GGZ) en/of verslavingszorg een kindcheck-publicatie met 
verdiepende informatie over ouderschap en psychiatrische en/of 
verslavingsproblemen laten schrijven. Voor deze doelgroep is ook een verdiepende 
online cursus ontwikkeld.  
Voor de verspreiding en implementatie van deze materialen werk ik samen met 
Augeo Foundation die een campagne uitvoert. Zo is er een online special van het 
Tijdschrift Kindermishandeling ontwikkeld over de kindcheck: deze wordt 
verstuurd naar de 30.000 geregistreerde lezers waarbij het online cursusaanbod 
eveneens onder de aandacht wordt gebracht. Tevens wordt onder de 65.000 
cursisten van hun online academie een bericht verspreid over de kindcheck en de 
online e-modulen die gratis beschikbaar worden gesteld. De kindcheck-publicatie 
wordt verzonden naar ziekenhuizen en zelfstandige beroepsbeoefenaren. Ook 
wordt de informatie in samenwerking met GGZ breed verspreid onder GGZ-
instellingen. 
 
Het lid Van der Burg heeft mij tijdens het AO van 15 mei 2014 over 
GIA/kindermishandeling, gevraagd na te gaan hoe de kindcheck wordt ingevuld bij 
de huisartsenposten. Zij gaf aan dat zou zijn afgesproken dat een melding wordt 
gedaan bij de eigen huisarts in plaats van bij het Advies- en Meldpunt 
Kindermishandeling (AMK) bij oudersignalen die reden zijn tot vermoedens van 
kindermishandeling. InEen, de branchevereniging van (onder meer) de 
huisartsenposten, heeft mij aangegeven dat in de handreiking voor de kindcheck 
voor de huisartsenposten wordt opgenomen dat - afhankelijk van de situatie - een 
melding wordt gedaan bij het AMK danwel wordt overlegd met de eigen huisarts. 
In een acuut onveilige situatie wordt een melding gedaan bij het AMK of wordt 
direct de Raad voor de Kinderbescherming ingeschakeld. Als er geen sprake is van 
een acuut onveilige situatie en er opvang is voor het kind, wordt overlegd met de 
huisarts. Mogelijk dat reeds een hulpverleningstraject in gang gezet is (of wordt) 
waarvan de eigen huisarts op de hoogte is. Deze werkwijze is conform de Wet 
meldcode en de kindcheck.  
Voor de implementatie van de kindcheck zoals die is uitgewerkt voor de 
spoedeisende hulp, ambulancediensten en huisartsenposten is aangesloten bij het 
implementatietraject dat destijds is opgezet voor het Haags ouderprotocol. Het 
Haags ouderprotocol is een goed voorbeeld hoe de kindcheck uitgewerkt kan 
worden. Omdat bij spoedeisende hulp en ambulancediensten vaker sprake is van 
een crisissituatie en de ouder(s) niet bekend is of zijn bij de zorgverlener, ligt 
melding bij het AMK eerder voor de hand. Voor de huisartsenposten is niet altijd 
sprake van een crisissituatie, zij zijn een verlengstuk van de ‘normale’ 
huisartsenzorg. Onderscheid naar acute onveiligheidsituatie en niet acute zaken, 
sluit daarom aan bij de casuïstiek waar de huisartsenposten mee te maken 
krijgen. Om goed zicht te krijgen op de effecten van de afspraken wil ik de 
uitwerking van de afspraken rondom de kindcheck onderzoeken als onderdeel van 
de quick scan van de meldcode in 2015.  
 
Deskundigheidsbevordering SHG’s  
De drie branches van de SHG’s - de FO, de MO-groep en PGV Nederland (voorheen 
11 
 
 
 
 
 

 
2013 voor het eerst ook ouderenmishandeling) door middel van media-inzet, 
gerichte PR en de website www.vooreenveiligthuis.nl onder de aandacht gebracht. 
Kenmerk 
614025-122691-DMO 
Zowel slachtoffers van huiselijk geweld en kindermishandeling als hun omgeving 
worden opgeroepen om de cirkel van geweld te doorbreken door bij (vermoedens 
van) geweld in huiselijke kring een SHG of een AMK te bellen. Op basis van de 
resultaten concludeer ik dat er inmiddels op niveau van kennis, houding en gedrag 
veel is bereikt, maar dat het belangrijk blijft om de behaalde te effecten te 
consolideren door mensen te blijven aansporen om actie te ondernemen bij 
vermoedens van geweld in huiselijke kring.  
Dit jaar bouwen we dan ook voort op de resultaten van de afgelopen jaren en 
krijgt ‘daadwerkelijk actie ondernemen’ een prominentere plaats in de campagne. 
Dit gebeurt door een massamediale bewustwordingscampagne en een aantal 
deelactiviteiten. Aandacht voor vechtscheidingen is een voorbeeld van een 
 17.
deelactiviteit Een andere richt zich op jongeren, waarbij samengewerkt wordt 
met de Jongerentaskforce Kindermishandeling.  
 
GIA in opleidingen 
18
De uitvoering van het plan van aanpak GIA in opleidingen verloopt voorspoedig. 
Inmiddels hebben ruim 25 verkennende gesprekken plaatsgevonden met branche- 
en beroepsverenigingen en vertegenwoordigers vanuit de diverse 
onderwijskoepels. Deze gesprekken zijn bedoeld om draagvlak te krijgen voor het 
plan van aanpak en om structureel aandacht voor het thema GIA in de curricula te 
vragen. De eerste reacties van deze partijen zijn positief. Zo hebben 62 
opleidingen, verspreid over 37 Regionale Opleidingencentra’s (ROC’s) en 
Hogescholen, nu al toegezegd deel te nemen aan de ontwikkeling en het testen 
van lespakketten.  
In gesprekken met (vertegenwoordigers van) lerarenopleidingen komt naar voren 
zij zich momenteel met name richten op de uitvoering van de huidige 
19
kwaliteitsagenda (de lerarenagenda 2013-2020 ). Het slagen van de initiatieven 
uit deze agenda is immers van groot belang. Ik zal, in samenwerking met OCW, 
bezien hoe alsnog bevorderd kan worden dat het structureel verankeren van GIA 
in lerarenopleidingen op afzienbare termijn wordt opgepakt.  
 
In het middelbaar beroepsonderwijs (MBO), het hoger sociaal agogisch onderwijs 
(HSAO) en bij universitaire medische opleidingen is vooruitgang geboekt. In het 
MBO wordt onder andere in de kwalificatiedossiers MBO-verpleegkundige, 
Helpende Zorg en Welzijn (niveau 2), Pedagogisch werk en Sociaal cultureel werk 
aandacht besteed aan seksualiteit, huiselijk geweld, kindermishandeling en 
seksueel misbruik. Ook wordt aandacht besteed aan de meldcode huiselijk geweld 
20
en kindermishandeling. In een aantal kwalificatiedossiers wordt de meldcode 
onder wettelijke beroepsvereisten benoemd. Bij andere kwalificatiedossiers kan in 
het generieke deel ‘loopbaan en burgerschap’ aandacht worden besteed aan 
                                                
17
 Kamerstukken II 2013-2014, 33 836, nr. 3 
18
 Kamerstukken II 2012-2013, 33 400 XVI, nr. 157 
19
 Kamerstukken II 2013-214, 27923, nr. 171 
20
 Kwalificatiedossiers worden gebruikt in het MBO om vast te leggen wat een leerling aan 
het eind van zijn opleiding moet kennen en kunnen 
 
13 
 
 
 
 
 

 
de zorgverzekeraars). Gemeenten nemen het initiatief om samen met die partners 
een landelijke dekkende infrastructuur van multidisciplinaire initiatieven tot stand 
Kenmerk 
614025-122691-DMO 
te brengen. Uitgangspunt is dat deze initiatieven worden gefinancierd binnen de 
reguliere financieringsstromen van zorg en ondersteuning.  
 
Tijdens het AO GIA/kindermishandeling van15 mei 2014 heb ik u toegezegd naar 
aanleiding van een verzoek van het lid Kooiman, dat ik goede voorbeelden van 
multidisciplinaire samenwerking en van samenwerking tussen medische en 
psychosociale sector met openbaar ministerie (OM) en politie beschikbaar zal 
stellen aan andere regio’s in Nederland. Ik heb aan de kennisinstituten MOVISIE 
en NJI gevraagd om multidisciplinaire initiatieven te ondersteunen. 
Vertegenwoordigers van deze initiatieven zijn van plan om gezamenlijke 
kwaliteitsstandaarden te ontwikkelen. Daarnaast heb ik MOVISIE en NJI gevraagd 
om in samenwerking met de VNG goede voorbeelden van multidisciplinaire 
initiatieven beschikbaar te stellen aan andere regio’s. 
Vanaf september organiseert de VNG samen met de kennisinstituten MOVISIE en 
NJI, een aantal regionale bijeenkomsten voor gemeenten waarin de 
multidisciplinaire aanpak één van de thema’s zal zijn. 
 
Specifieke punten aanpak kindermishandeling  
 
Dubbele toestemmingsvereiste 
De behandelcentra van Friesland en Haarlem hebben een notitie opgesteld met 
een stappenplan voor behandelaars, als geen toestemming kan worden verkregen 
van een of beide ouders voor intake, diagnostiek en behandeling van een 
mishandeld kind. In de notitie worden ook knelpunten in de regelgeving 
beschreven.  
Zoals ik uw Kamer tijdens het AO van 15 mei 2014 heb laten weten, wil ik deze 
notitie bespreken met experts. De voorbereidingen voor deze bespreking zijn 
gestart. Ik zal u over de uitkomsten hiervan berichten in de eerstvolgende 
voortgangsrapportage GIA.  
 
Diagnose Behandel Combinatie (DBC) Kindermishandeling 
In hetzelfde AO heeft het lid Kooiman gevraagd naar de afspraken over de 
aanpassing van de DBC’s en om in overleg met de mensen in de praktijk te kijken 
naar DBC’s en de toepassing daarvan. Dit naar aanleiding van het manifest dat 
Fier Fryslân heeft opgesteld over een DBC kindermishandeling.  
Vorig jaar is in overleg met Fier Fryslân, het KJTC Haarlem, de Nederlandse 
Zorgautoriteit en het toenmalig College van Zorgverzekeraars, nu Zorginstituut 
Nederland, gesproken over de problematiek rond financiering van de zorg voor 
kinderen die mishandeld zijn en mogelijke oplossingen daarvoor. Gekozen is voor 
een oplossing die door alle betrokken partijen als een werkbare optie werd 
beoordeeld die op korte termijn (per 2014) ingevoerd kon worden. Voor 2014 zijn 
de DBC-registratieregels aangepast, zodat er binnen de DBC-systematiek een 
voldoende passende classificatie bestaat voor de behandeling van stoornissen als 
gevolg van kindermishandeling en seksueel misbruik kort na ernstige 
mishandeling.  
  
In het manifest van Fier Fryslân wordt verzocht om een nieuwe DBC 
kindermishandeling. Het is praktisch gezien onmogelijk om in een lopend jaar een 
15 
 
 
 
 
 

 
voorbereidingen voor het AMHK ook aanzetten tot nadenken over hun lokale 
voorzieningen, zoals aansluiting op het AMHK van het lokale veld, zowel voor 
Kenmerk 
614025-122691-DMO 
preventie en signalering als voor hulp en ondersteuning nadien.  
Begin 2015 zal ik nogmaals een beeld laten schetsen op de samenwerking met 
ketenpartners en tussen gemeenten (waaronder de relatie met de regiovisie 
huiselijk geweld en kindermishandeling), preventie en signalering 
kindermishandeling, inzicht in problematiek en hulpaanbod en de status van de 
AMHK-vorming.  
De praktische oplossingen uit de studie, veelal in de sfeer van communicatie, zal 
ik opnemen in de ondersteuning van gemeenten die ik nu al samen met de VNG 
en staatssecretaris van VenJ bied aan gemeenten bij de voorbereiding op de 
decentralisatie van de jeugdhulp. In het kader van de midterm review van het 
actieplan aanpak kindermishandeling zal ik bezien welke acties verder 
ondernomen moeten worden. 
 
Onderzoek Kinderombudsman preventie kindermishandeling  
De Kinderombudsman heeft 21 mei 2014 een onderzoek naar preventie van 
21
kindermishandeling uitgebracht . In dit onderzoek is vooral gekeken naar hoe het 
beleid van gemeenten op het punt van preventie nu wordt vormgegeven.  
De Kinderombudsman doet praktische aanbevelingen aan gemeenten. Het rapport 
van de Kinderombudsman draagt bij aan verdere vormgeving van het 
preventiebeleid ook in samenhang met de nieuwe taken van gemeenten.  
De leden Ypma en Rebel hebben vragen gesteld over het rapport van de 
Kinderombudsman. Voor onze reactie op het rapport verwijs ik naar de 
beantwoording van deze vragen.  
 
Monitor Taskforce kindermishandeling en seksueel misbruik 
De Taskforce kindermishandeling en seksueel misbruik heeft 13 mei 2014 de 
vierde monitor ‘Actieplan Kinderen veilig 2012 – 2016 en Acties Rijk Samson’ 
uitgebracht. De monitor treft u hierbij aan (bijlage 7). 
De Taskforce stelt dat het kabinet goed aan de slag is met de uitvoering van de 
acties uit het actieplan ‘Kinderen Veilig’ en dat de meeste acties volgens planning 
verlopen. De Taskforce constateert een verschuiving in de uitvoering van de acties 
waarbij het nu vooral de veldpartijen zijn die over gaan tot implementatie.  
Ik zal de monitor en de aanbevelingen van de Taskforce betrekken bij de midterm 
review van het actieplan aanpak kindermishandeling ‘Kinderen veilig’. Ik verwacht 
deze review eind oktober toe te zenden aan de Kamer.  
 
 
Commissie Samson  
 
Inzet ervaringsdeskundigen 
Naar aanleiding van het AO GIA van 15 mei 2014 kom ik hierbij terug op het 
inzetten van ervaringsdeskundigen door de inspectie Jeugdzorg (IJZ), in het kader 
                                                
21
 Preventie van kindermishandeling in gemeenten, van papier naar werkelijkheid 
http://www.dekinderombudsman.nl/ul/cms/fck-
uploaded/KOM0042014RapportKindermishandeling.pdf 
 
17 
 
 
 
 
 

 
ging hier dan om instellingen die geen jeugdzorginstelling waren. Eén van de 
aanvragen was ‘kennelijk ongegrond’, omdat er sprake was van effectief ingrijpen.  
Kenmerk 
614025-122691-DMO 
Zes aanvragen zijn gegrond verklaard. De toegekende bedragen variëren van  
€ 20.000 tot € 100.000. 
Ten aanzien van de Tijdelijke Regeling heeft het Schadefonds op 106 van de 284 
aanvragen beslist. 87 aanvragen zijn toegewezen en 19 zaken zijn afgewezen. In 
totaal is € 1.090.268 uitgekeerd. Gemiddeld is een bedrag van ruim € 12.500 
toegekend. De bedragen die zijn toegekend vallen in de hogere categorieën, 
namelijk categorie 5 (€ 10.000), 6 (€ 15.000) en 7 (€ 22.500). 
 
Toezeggingen AO slachtofferbeleid over de financiële regelingen 
In het AO van 23 december 2013 slachtofferbeleid heeft de staatssecretaris van 
VenJ toegezegd uw Kamer te informeren over de vraag of mensen voor de 
Tijdelijke regeling kiezen omdat ze de Statuutprocedure te zwaar vinden. Het 
Schadefonds Geweldsmisdrijven heeft met elke aanvrager telefonisch contact. 
Tijdens dat contactmoment komt ook de reden van de keuze voor ofwel het 
Statuut dan wel de Tijdelijke regeling aan de orde. Er is geen eenduidige of vaste 
reden voor die keuze aanwezig. Er kunnen vele verschillende redenen zijn. 
Meestal heeft het te maken met de hoeveelheid aanwezig steunbewijs of de vraag 
of de instelling waarin het misbruik heeft plaatsgevonden wel of niet een 
rechtsopvolger heeft. Soms ook omdat het slachtoffers het aanspreken van de 
instelling te zwaar vindt. En in veel gevallen is het een combinatie van redenen. 
Overigens is een belangrijke reden om een Tijdelijke regeling op te stellen de 
overweging dat juist mensen die het te zwaar vinden om een instelling aan te 
spreken, toch de kans moet worden gegeven op erkenning en tegemoetkoming. 
Het is dan ook zeer begrijpelijk dat er mensen zijn die precies om die reden 
gebruik maken van de Tijdelijke Regeling. 
Ten slotte heb ik u toegezegd om met JN en de Rijksinrichtingen te bespreken in 
hoeverre het mogelijk en wenselijk is dat de dossiers die in het kader van het 
Statuut worden opgebouwd door de aangesproken instellingen na afloop van de 
procedure vernietigd worden. Hierover is gesproken met JN en andere betrokken 
partijen. Geen van de partijen heeft principiële of praktische bezwaren tegen een 
afspraak dat het dossier dat in het kader van de Statuutprocedure is opgebouwd 
vernietigd wordt na afloop van de procedure. 
 
Zoals tevens toegezegd is in week 20 (tussen 12 en 18 mei 2014) de advertentie 
over de financiële regelingen in de huis-aan-huis bladen herhaald. Deze 
advertentie heeft een dekking van 95% van de Nederlandse huishoudens. Het is 
belangrijk om de doelgroep gericht te benaderen. Dat gebeurt via bijvoorbeeld de 
lotgenotenorganisaties en Slachtofferhulp Nederland. De staatssecretaris van VenJ 
zal nog nagaan hoe hij de regelingen bij huisartsen en psychologen onder de 
aandacht kan brengen.  
Ten slotte is toegezegd dat Slachtofferhulp Nederland met organisaties die mensen 
met een verstandelijke beperking begeleiden, zal bespreken op welke wijze zij 
aanvragers uit deze groep kunnen ondersteunen/begeleiden. Slachtofferhulp 
Nederland heeft inmiddels contact met MEE Nederland. Afgesproken is om op dit 
thema wederzijds informatie uit te wisselen en elkaar daar waar nodig te 
ondersteunen. Voorbeelden hiervan zijn uitleg door Slachtofferhulp Nederland over 
de regelingen, informatie over Slachtofferhulp Nederland en de regelingen op de 
intranetsite van MEE en hulp van MEE voor aanvragers met een licht 
19 
 
 
 
 
 

 
ga ik, naar aanleiding van verschillende toezeggingen aan uw Kamer, specifiek in 
op een aantal onderwerpen.  
Kenmerk 
614025-122691-DMO 
 
Geen verwijsindex ouderen 
In het AO van 26 maart 2014 over ouderenmishandeling heeft lid Keijzer 
opgemerkt liever vol in te zetten op de meldcode dan te investeren in een nieuw 
instrument als de verwijsindex voor ouderen, waarvan nog maar de vraag is of 
deze verwijsindex een toegevoegde waarde heeft. Ik heb toen aangegeven het 
daarmee eens te zijn. Ik ben, zoals ik in de vorige voortgangsrapportage ook 
23
aangaf , nagegaan of een dergelijke verwijsindex noodzakelijk en nuttig zou 
kunnen zijn en welke toegevoegde waarde hij zou kunnen hebben. Er is gesproken 
met deskundigen en er is een expertmeeting georganiseerd, waarbij onder andere 
de IGZ en ActiZ aanwezig waren. Op basis daarvan is mijn conclusie dat een 
verwijsindex voor de aanpak van ouderenmishandeling geen toegevoegde waarde 
heeft. Beter is het aan te sluiten bij bestaande ontwikkelingen en initiatieven, 
zoals de meldcode, het Nationaal Programma Ouderenzorg en de projecten uit het 
Actieplan zelf. Weer een nieuw instrument ontwikkelen heeft bovendien geen 
draagvlak onder de deskundigen en de geraadpleegde organisaties. Men zet liever 
in op het verder implementeren van bestaande initiatieven. Er komt dus geen 
verwijsindex voor ouderen.  
 
Voorkomen van financiële uitbuiting 
Om het probleem van financiële uitbuiting van ouderen aan te pakken heb ik in 
het kader van het Actieplan de volgende acties in gang gezet, ook om, zoals 
toegezegd, de aanpak verder aan te scherpen.  
Ten eerste lopen er tot eind dit jaar in zeven gemeenten, te weten Almere, Den 
Bosch, Gouda, Groningen, Haarlem, Ede en Rotterdam de pilots ‘Voorkomen van 
financiële uitbuiting’. Doel van de pilots is om gemeenten toe te rusten in hun 
beleid om financiële uitbuiting van ouderen tegen te gaan. Alle pilots richten zich 
op het voorkomen, signaleren én aanpakken van financiële uitbuiting, maar leggen 
hun eigen accenten, afhankelijk van de lokale situatie. Enkele voorbeelden van 
activiteiten en producten zijn:  
- voorlichtingsbijeenkomsten voor ouderen 
- een informatiepakket met nuttige tips en adviezen hoe financiële uitbuiting te 
voorkomen 
- een signaleringskaart voor professionals en vrijwilligers 
- deskundigheidsbevordering van professionals, met name op financieel-juridisch 
niveau. 
Uiteraard worden ook concrete situaties aangepakt. 
Nu al is merkbaar dat er in de pilots een kruisbestuiving plaatsvindt tussen de 
verschillende organisaties, die voorheen elkaar nog niet goed wisten te vinden. 
Het gaat dan bijvoorbeeld om de SHG’s, politie en justitie, thuiszorg, banken, 
notarissen, mentoren, ouderenadviseurs, bewindvoerders en het maatschappelijk 
werk. Bij al deze betrokkenen ontstaat een samenwerking en, belangrijker nog, 
een gezamenlijk bewustzijn en een gezamenlijke aanpak. Dit werpt zijn vruchten 
af. Een voorbeeld hiervan: bij een deelnemende bank, die het onderwerp 
financiële uitbuiting tijdens een werkoverleg met de medewerkers had besproken, 
                                                
23
 Kamerstukken II 2013-2014, 33 750 XVI, nr. 80 
21 
 
 
 
 
 

 
Leidraad ‘veilige zorgrelatie’ 
Ook heb ik toegezegd om het verschil toe te lichten tussen de Wet meldcode en de 
Kenmerk 
614025-122691-DMO 
leidraad ‘veilige zorgrelatie, die in het kader van het Actieplan ontwikkeld wordt. 
Het verschil tussen beide is dat zij zich op verschillende groepen (mogelijke) 
plegers richten. Bij de Wet meldcode gaat het om plegers van geweld in huiselijke 
kring, bijvoorbeeld de partner, familieleden of bekenden. De leidraad biedt 
handvatten hoe te handelen bij grensoverschrijdend gedrag of geweld door 
professionals die in de zorg werken of door vrijwilligers die door de 
zorgorganisatie worden ingeschakeld. Daarom is ook de verantwoordelijkheid van 
de zorgorganisatie verschillend. Bij de meldcode heeft de organisatie geen directe 
relatie met de pleger, wél met de medewerker die het geweld signaleert. Bij de 
leidraad is de zorgorganisatie zowel verantwoordelijk voor de pleger als voor de 
medewerker die signaleert. Verder is de route van de melding een andere. Bij 
geweld in huiselijke kring kan men voor een advies of een melding terecht bij het 
SHG. De IGZ is momenteel de organisatie waar geweld in de zorgrelatie moet 
worden gemeld. Ten slotte gaat het bij de leidraad om signalen van 
grensoverschrijdend gedrag of geweld van een collega binnen de betreffende 
zorgorganisatie. Hiermee omgaan kan extra lastig zijn en vraagt om specifieke 
maatregelen door de zorgorganisatie, zoals het instellen van een interne 
aandachtfunctionaris en het vaststellen van een sanctiebeleid.  
Uiteraard is het wel van belang om er voor te zorgen dat beide instrumenten op 
elkaar aansluiten, omdat ze allebei gaan over signaleren en hoe vervolgens te 
handelen. Daarom is de leidraad gebaseerd op de stappen van de meldcode en 
wordt bij iedere stap het verschil met de betreffende stap uit de meldcode 
uitgewerkt.  
 
Mantelzorg 
Zowel tijdens het AO ouderenmishandeling van 26 maart 2014 als tijdens het AO 
GIA/kindermishandeling van 15 mei 2014 is het onderwerp mantelzorg aan de 
orde gekomen en de samenhang tussen de aanpak ouderenmishandeling (waar 
ontspoorde mantelzorg onder valt) en mijn beleid op het gebied van informele 
zorg. Specifiek ging het daarin om het stappenplan van Movisie over ontspoorde 
mantelzorg. Naar aanleiding van de inbreng van het lid Keijzer heb ik Movisie 
verzocht in dit plan nu ook de gemeenten op te nemen. Dit gaat gebeuren, 
waarbij zal worden ingegaan op de regierol die de gemeente heeft bij dit 
onderwerp. Tevens kan ik u melden dat in het kader van de Agenda Informele 
Zorg en Ondersteuning voor de Toekomst ook aandacht zal worden geschonken 
24
aan ontspoorde mantelzorg en dat voorts in het kader van het Actieplan een 
verkenning wordt uitgevoerd naar goede voorbeelden over hoe te handelen bij 
ontspoorde mantelzorg. Zoals ik heb toegezegd aan uw lid Baay-Timmerman zal 
er hierin aandacht zijn voor de oorzaken van ontspoorde mantelzorg (bijvoorbeeld 
mogelijk agressief gedrag van een dementerende partner, waardoor de 
mantelzorger de zorg haast niet meer aankan). Deze verkenning is eind dit jaar 
gereed.  
Ik herhaal verder de inventarisatie uit 2012 onder de centrumgemeenten van hun 
beleid op het gebied van ouderenmishandeling. Daarbij zal ook hun beleid ten 
                                                
24
 In september van dit jaar zal in de voortgangsrapportage informele zorg gerapporteerd 
worden over deze Agenda. 
23 
 
 
 
 
 

 
informatie voor specifieke groepen en hun ouders of verwanten. Ook ontbreekt 
inzicht in kwaliteit en effectiviteit van de vele interventies.  
Kenmerk 
614025-122691-DMO 
 
Ieder In, voorheen het platform VG, publiceert naar verwachting in september van 
dit jaar een reeks waarin het reeds beschikbare materiaal toegesneden wordt op 
specifieke groepen, zoals mensen met autisme of met het syndroom van Down 
(en hun verwanten). Voorts heb ik de Universiteit van Maastricht (Gouverneur 
Kremers Centrum) de opdracht gegeven een “wegwijzer” te maken voor ouders en 
zorgprofessionals die in elke stap in de keten (preventie-signalering-aanpak-
nazorg) naar bruikbaar materiaal verwijs danwel naar materiaal dat minimaal 
gebaseerd is op relevante praktijkervaringen. Het gaat mij daarbij om materiaal 
ten behoeve van mensen met een verstandelijke beperking (met onderscheid naar 
licht, matig en ernstig) waarbij wordt aangegeven voor wie het materiaal bestemd 
is (slachtoffers, plegers, ouders/verwanten, zorgprofessionals). De digitale 
wegwijzer zal volgens planning in het voorjaar 2015 gereed komen. Ik ben van 
plan deze digitaal beschikbaar te stellen.  
 
Huwelijksdwang en achterlating  
Een bijzondere vorm van geweld in afhankelijkheidsrelaties is huwelijksdwang en 
achterlating. In samenwerking met mijn collega’s van SZW, OCW, BZK, BZ en 
VenJ werk ik aan het bestrijden hiervan.  
De aanpak bestaat uit vier hoofdlijnen: activiteiten gericht op preventie, 
verbetering van de ketenaanpak, een mogelijke verscherping van wet- en 
regelgeving en het verkrijgen van inzicht in de aard en omvang van dit probleem.  
 
Plan van aanpak preventie huwelijksdwang 
Het plan van aanpak preventie huwelijksdwang zet in op het versterken van de rol 
van burgers, maatschappelijke organisaties, professionals en gemeenten via drie 
hoofdlijnen: de rol die gemeenschappen zelf kunnen spelen in het realiseren van 
een mentaliteitsverandering door onderwerpen in de eigen kring te agenderen en 
bespreekbaar te maken, deskundigheidsbevordering van professionals vooral in de 
omgeving van jongeren en het versterken van de lokale ketenaanpak. Het plan is 
sinds 2012 in uitvoering; een aantal belangrijke punten met betrekking tot de 
voortgang: 
 Zeven organisaties hebben binnen hun eigen gemeenschap trainers 
aangesteld die een mentaliteitsverandering op gang brengen door 
taboeonderwerpen bespreekbaar te maken. Het is de bedoeling dat 
betrokken trainers ook na 2014 actief blijven. 
 De campagne “Trouwen tegen je wil” roept jongeren op, die tegen hun wil 
moeten trouwen, om erover te praten of hulp te zoeken 
(www.trouwentegenjewil.nl en www.hetdagboekvanyarah.nl). De 
campagne liep online van 25 maart tot en met 25 april 2014 en gedurende 
de maand juni. De bezoekersaantallen van de websites zijn, gezien het 
onderwerp, hoog te noemen. 
 Het platform Eer en Vrijheid is twee keer bij elkaar geweest. Dit is een 
platform bedoeld voor kennisuitwisseling tussen mensen die in hun 
(vrijwilligers)werk te maken hebben met de problematiek rond 
huwelijksdwang, eergerelateerd geweld en achterlating.  
25 
 
 
 
 
 

 
 Met de VNG is afgesproken dat zij in het kader van de eerder in deze brief 
genoemde kwaliteitsimpuls een landelijk knooppunt huwelijksdwang en 
Kenmerk 
614025-122691-DMO 
achterlating zullen onderbrengen bij één AMHK in een van de 
centrumgemeenten. Gekozen is voor het AMHK in Den Haag. Komend 
najaar gaat een kwartiermaker van start om het knooppunt in te richten, 
waarna het uiterlijk op 1 januari 2015 operationeel zal zijn. De 
kwartiermaker van dit knooppunt zal tevens het samenwerkingsprotocol 
tussen hulpverlening en Politie/OM opstellen.  
 Het knooppunt huwelijksdwang zal de methoden die professionals in zorg 
en ondersteuning inzetten voor slachtoffers van huwelijksdwang en 
achterlating, doorlichten op passendheid. 
 De minister van BZK onderzoekt of de door het ministerie van BZ gedane 
suggesties voor aanpassing van de regelgeving voor het verlenen van 
toestemming bij het verstrekken van reisdocumenten aan (minderjarige) 
achtergelatenen, kunnen leiden tot voorstellen tot aanpassing van de 
paspoortwet. 
 Wat betreft de aanpak in het buitenland is het volgende in gang gezet. De 
posten in de ‘risicolanden’ hebben begin juni van dit jaar een draaiboek 
ontvangen over hoe om te gaan met slachtoffers die zich in het buitenland 
bevinden. Deze risicoposten zijn ook geïnstrueerd om de lokale NGO’s in 
kaart te brengen die een rol spelen bij het verlenen van hulp aan 
slachtoffers. In de trainingen van (consulair) medewerkers wordt aandacht 
besteed aan het verlenen van consulaire bijstand in situaties van 
huwelijksdwang en achterlating. Ten slotte staat het onderwerp op de 
agenda tijdens het internationale Global Consular Forum van het voorjaar 
2015.  
 
Aard en omvang huwelijksdwang, huwelijkse gevangenschap en achterlating 
In opdracht van de minister van SZW doen het Verwey-Jonker Instituut, de 
Universiteit Maastricht en Stichting Femmes For Freedom onderzoek naar de aard 
en omvang van huwelijksdwang, achterlating en huwelijkse gevangenschap. Dit 
onderzoek zal deze zomer aan de Kamer worden verstuurd. 
 
 
II. PIJLER GERICHTE DADERAANPAK 
 
Naast het versterken van de positie van slachtoffers (pijler I), worden in het kader 
van de tweede pijler gerichte activiteiten ingezet om daders van geweld in 
afhankelijkheidsrelaties aan te pakken. Een stevige aanpak van daders is een 
aanpak waarbij normstelling plaatsvindt (geweld in afhankelijkheidsrelaties wordt 
niet getolereerd en dus gesanctioneerd), gericht gewerkt wordt aan 
gedragsverandering en het kind voorop staat.  
 
De afgelopen jaren zijn diverse wetten in werking getreden die hieraan bijdragen. 
De opsporing en vervolging van zaken van geweld in huiselijke kring kunnen 
rekenen op de continue aandacht van politie en Openbaar Ministerie. In het 
strafrechtelijk kader wordt gewerkt aan gedragsverandering bij plegers van 
huiselijk geweld en het screeningsinstrument B-Safer is inmiddels landelijk in 
gebruik bij de reclassering. De recidivemonitor huiselijk geweld biedt bovendien de 
mogelijkheid zicht te houden op recidivecijfers en zo nodig de daderaanpak daarop 
aan te passen. Vanuit het Rijk zijn in deze fase voldoende kaders, protocollen en 
27 
 
 
 
 
 

 
 kwantitatieve gegevens ten aanzien van seksueel geweld tegen kinderen 
(prevalentieonderzoek);  
Kenmerk 
614025-122691-DMO 
 de beslissing- en selectieprocessen van organisaties in de ketens die 
slachtoffers en daders van seksueel geweld kunnen doorlopen.  
 
De NRM doet in haar rapport een zestal concrete aanbevelingen. Mede namens de 
minister en de staatssecretaris van VenJ geef ik een reactie geven op deze 
aanbevelingen.  
 
Twee aanbevelingen betreffen de registratie van gegevens. De NRM geeft aan dat 
de registratie van seksueel geweld tegen kinderen gedetailleerd genoeg moet zijn 
om niet alleen de omvang, maar ook de aard van het fenomeen in kaart te 
brengen. De NRM beveelt aan dat de Raad voor de Kinderbescherming (voor 
beschermingsonderzoek), Bureaus Jeugdzorg en organisaties voor Jeugd & 
Opvoedhulp registeren wat de aanleiding voor de door hen geboden interventies 
is. En dat de politie, het OM, de reclasseringsorganisaties, de Raad voor de 
Kinderbescherming (voor strafonderzoek) en het Nederlands Instituut voor 
Forensische Psychiatrie en Psychologie aantallen en kenmerken registreren van de 
slachtoffers van de verdachten over wie zij beslissen dan wel adviseren.  
 
Ik sta positief tegenover de aanbeveling van de NRM om meer inzicht te 
genereren in informatie met betrekking tot minderjarige slachtoffers van 
zedenmisdrijven. Slachtoffers moeten krijgen waar zij recht op hebben en zich 
daarbij ondersteund weten door de overheid. Dat begint bij een adequate 
registratie. Ook in het kader van de invoering van de EU-richtlijn minimumnormen 
voor slachtoffers is registratie van belang. Deze richtlijn besteedt expliciet 
aandacht aan kwetsbare slachtoffers, onder wie minderjarige slachtoffers van 
seksueel geweld en hun bijzondere beschermingsbehoeften.  
Ik zie het belang van registratie, maar wil hier ook enkele kanttekeningen bij 
plaatsen. De wens tot meer registratie druist namelijk in tegen de wens om de 
administratieve lastendruk laag te houden en terughoudend te zijn met het als 
rijksoverheid uitvragen van informatie in verband met privacy. Daarnaast is het 
registreren van slachtoffers van seksueel geweld een zeer complexe zaak vanwege 
de vele verschijningsvormen en uiteenlopende definities. Dit vergt goed overleg 
met alle betrokken ketenpartners om zo eenduidig te bepalen welke definities 
gehanteerd moeten worden en welke kenmerken van slachtoffers van belang zijn.  
De organisaties in de strafrechtsketen en hun systemen zijn op dit moment nog 
onvoldoende ingericht op registratie van slachtoffers. De staatssecretaris van VenJ 
zet zich dan ook samen met de ketenpartners, mede in het kader van de 
implementatie van de richtlijn, in voor verbetering van de registratie van 
slachtoffers bij de daartoe geëigende organisaties en derhalve passend bij hun 
principale taken.  
 
Wat betreft de wijze van registratie beveelt de NRM aan dat alle in dit rapport 
genoemde instanties zo consistent en uniform mogelijk registreren, om inzicht in 
de aanpak van seksueel geweld te geven. De NRM wijst specifiek op een goede en 
uniforme handleiding voor registratie voor de toekomstige AMHK’s en 
medewerkers optimaal te trainen in het gebruik ervan. Ook beveelt de NRM aan 
de codelijsten voor de GGZ zodanig aan te passen dat deze in lijn zijn met de 
internationale systematiek, zodat slachtoffers en daders van seksueel misbruik 
van elkaar onderscheiden kunnen worden. 
 
29 
 
 
 
 
 

 
Ik onderschrijf de aanbeveling van de NRM om onnodige drempels bij het 
informatieve gesprek met minderjarige slachtoffers van zedendelicten zoveel 
Kenmerk 
614025-122691-DMO 
mogelijk weg te nemen. Dit informatieve gesprek is in 2014 reeds een speerpunt 
van politie en OM. Als onderdeel van het landelijk uniformeringsproces zal er goed 
worden gekeken naar waar verbetering mogelijk is. Hierbij valt te denken aan de 
mogelijkheden tot meer maatwerk in de door de NRM aangegeven denktermijn. 
Het is daarbij echter belangrijk te realiseren dat een zeker ontmoedigend effect 
van het informatieve gesprek nooit helemaal kan worden uitgesloten. Het 
strafproces kent nu eenmaal een aantal moeilijke en zware stappen voor een 
slachtoffer. Hierbij blijft het de rol van de politie en OM om een slachtoffer 
hierover te informeren.  
Net zoals het informatief gesprek is een beslissing over ambtshalve onderzoek 
maatwerk. De politie heeft hierbij een zekere beslissingsvrijheid die zij gebruikt 
om het OM niet onnodig te belasten. Te denken valt aan meldingen waarbij slechts 
vage indicaties, geen concrete slachtoffers en zeer beperkte opsporingsinformatie 
zijn. Politieambtenaren maken hierbij zorgvuldige afwegingen op basis van de 
informatie en kennis die hun ter beschikking staat. In gevallen, waarbij er sprake 
is van extra kwetsbare slachtoffers of onduidelijkheden, wordt momenteel al altijd 
overleg gevoerd tussen het OM en de politie. Dit staat niet in de weg dat waar het 
overleg tussen politie en OM gestroomlijnd of verbeterd kan worden, dit ook zeker 
moet gebeuren. Ook hier is het landelijk uniformeringsproces een goed middel om 
eventuele verbeteringen door te voeren.  
 
Vechtscheidingen  
31
Bij brief van 31 maart 2014 heb ik samen met mijn collega’s van VenJ uw Kamer 
geïnformeerd over ons uitvoeringsplan om de situatie van kinderen in een 
‘vechtscheiding’ te verbeteren. Op 14 mei 2014 hebben wij uitgebreid met uw 
Kamer gesproken over deze brief. Wij hebben toen toegezegd uw Kamer na de 
zomer nader te informeren over onder meer mediation, ervaringen in het 
buitenland en naleving van omgangsregelingen. Wij zullen dit in een separate brief 
aan uw Kamer doen en daarbij ook ingaan op de voortgang van het 
uitvoeringsplan. 
 
Veiligheidshuizen  
Tijdens het AO GIA van 15 mei 2014 kwam naar aanleiding van een opmerking 
van het lid Kooiman een mogelijk knelpunt in de uitwisseling van informatie tussen 
Reclassering Nederland (RN) en andere ketenpartners (waaronder 
jeugdhulpverleningsorganisaties) in de Veiligheidshuizen ter sprake. Dezelfde zorg 
is eerder uitgesproken door de burgemeester van Tilburg. In reactie op zijn zorg is 
door de minister van VenJ op 25 maart 2014 een brief gestuurd aan de 
burgemeester van Tilburg, dhr. Noordanus, waarin is verwoord dat de minister er 
net als RN aan hecht te benadrukken dat samenwerking en gegevensuitwisseling, 
in onder meer de Veiligheidshuizen, belangrijk is. De minister gaf in deze brief 
tevens aan dat uitwisseling van informatie onontbeerlijk is maar wel dient te 
voldoen aan de privacyregelgeving. Daar waar verstrekking van gegevens in 
bepaalde situaties een spanningsveld oplevert met de bescherming van 
persoonsgegevens, dient in goede afstemming tussen de betrokken partijen 
                                                
31
 Kamerstukken II 2013–2014, 33 836, nr. 3 
31 
 
 
 
 
 

 
In het kader van de door de minister van OCW en door mij gesubsidieerde 
jongerenaanpak ‘social media´ wordt dit najaar een nieuw transmediaal project 
Kenmerk 
614025-122691-DMO 
uitgevoerd. Jongeren worden betrokken bij de creatie van verhalen en online 
discussies over seksuele weerbaarheid door de inzet van video bloggers en 
verschillende social media kanalen. Dit zal resulteren in een boekje dat breed 
verspreid zal worden onder middelbare scholen in een zgn. ‘Week van het 
Puberboek.’ Op deze manier wordt veel aandacht voor het onderwerp gegenereerd 
en vergroten jongeren hun relationele en seksuele weerbaarheid. 
 
Met subsidie van de minister van OCW is in 2014 een project met de werktitel 
“Meer dan macho” gestart. Dit project beoogt om het welzijn en de emancipatie 
van jongens te vergroten door het versterken van relationele vaardigheden en het 
doorbreken van genderstereotypering. Zowel inhoud als vorm van de social media 
campagne zullen aansprekend zijn voor jongens, mede door actieve betrokkenheid 
van jongens zelf. 
 
De aanpassing van de kerndoelen van het primair onderwijs, het voortgezet en 
speciaal onderwijs geeft scholen een extra stimulans om aandacht te besteden 
aan een gezonde seksuele ontwikkeling en het bevorderen van de seksuele 
33
weerbaarheid . De kerndoelen zijn zo beschreven dat scholen de mogelijkheid 
hebben om zelf invulling te geven aan de wijze waarop de lessen worden gegeven 
en met welk lesmateriaal. 
Het SCP concludeert in zijn rapport: “Anders in de klas” (mei 2014) dat scholen te 
weinig houvast ervaren van de globaal omschreven kerndoelen over het thema 
seksualiteit en seksuele diversiteit. De overheid zou hen hierin meer kunnen 
ondersteunen.  
Naar aanleiding van dit advies heeft de minister van OCW aan het SLO, het 
nationaal expertisecentrum leerplanontwikkeling, gevraagd om een handreiking te 
ontwikkelen waarin naast een inhoudelijke concretisering van het thema, ook 
voorbeelduitwerkingen zullen worden opgenomen, passende bij de schoolsoort en 
de leeftijdsgroep.  
Vanwege het belang van het thema zal de minister van OCW zich ook inzetten om 
leraren meer handvatten te bieden om het gesprek met leerlingen over 
seksualiteit en seksuele diversiteit aan te gaan en andere thema’s in het kader 
van sociale veiligheid, zoals pesten en burgerschapsvorming.  
Daarom organiseert OCW in samenwerking met Rutgers WPF en andere partners 
uit het onderwijsveld, begin 2015, een landelijke conferentie voor leraren gericht 
op competentieontwikkeling in het lesgeven rondom thema’s die raken aan sociale 
veiligheid en seksuele weerbaarheid. Deze conferentie biedt ook de mogelijkheid 
om de verschillende handreikingen en instrumenten extra onder de aandacht te 
brengen bij leraren.  
 
Het Centrum School en Veiligheid (CSV) stelt zeer veel informatie voor scholen 
beschikbaar via www.schoolenveiligheid.nl (tools, informatiebladen, 
instrumenten). Het Centrum ontwikkelt een toolkit over hoe om te gaan met 
                                                
33
 Met ingang van 1 december 2012 zijn de kerndoelen aangepast in het primair onderwijs, 
voortgezet en speciaal onderwijs die betrekking hebben op respectvolle omgang met elkaar 
en aangevuld met een passage die aangeeft dat leerlingen leren respectvol om te gaan met 
seksualiteit en met diversiteit binnen de samenleving, waaronder seksuele diversiteit.  
 
33 
 
 
 
 
 

