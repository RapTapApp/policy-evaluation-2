Aan de Voorzitter van de
Directie Integratie Europa
Bezuidenhoutseweg 67
Tweede Kamer der Staten-Generaal
2594 AC Den Haag
Binnenhof 4
Postbus 20061
Den Haag
Nederland
www.rijksoverheid.nl
Onze Referentie
MinBuZa-2014.372092
Datum 17 juli 2014
Betreft Schriftelijk overleg Raad Buitenlandse Zaken van 22 juli 2014
Geachte Voorzitter,
Met verwijzing naar de schriftelijke inbreng van de Tweede Kamer d.d. 15 juli jl.
naar aanleiding van de geannoteerde agenda voor de Raad Buitenlandse Zaken
die op 22 juli a.s. zal plaatsvinden, gaan uw Kamer hierbij de antwoorden toe van
de zijde van het kabinet.
De Minister van Buitenlandse Zaken,
Frans Timmermans
Pagina 1 van 1

Het kabinet is van mening dat de Oekraïense regering oprecht heeft getracht het conflict op
vreedzame wijze op te lossen. Zo heeft president Porosjenko een vredesplan gepresenteerd
inclusief meer decentralisatie en culturele en taalrechten voor de Russische minderheid en heeft
hijop 20 juni jl. unilateraal een wapenstilstand afgekondigd. Deze wapenstilstand werd echter in
tien dagen tijd meer dan honderd keer gebroken door seperatisten. Ondanks dit gegeven is de
Oekraïense regering bereid gebleven om de dialoog met de seperatisten voort te zetten en werkt
Oekraïne constructief mee aan het vinden van een politieke oplossing van de crisis door actieve
deelname aan de OVSE-geleide contactgroep en de gesprekken met Duitsland, Frankrijk en
Rusland. Bovendien heeft hij toegezegd geen zware wapens in te zetten in de dichtbevolkte
steden, om zo burgerslachtoffers te voorkomen. Naar het oordeel van internationale
(mensenrechten)organisaties blijkt dat mensenrechtenschendingen vrijwel uitsluitend door de
separatisten plaatsvinden.
Op basis van de beschikbare informatie kan geconcludeerd worden dat de twee granaten die op
Russisch gebied zijn geland van Oekraïens gebied afkomstig zijn, maar niet wie deze heeft
afgevuurd. Ook Rusland heeft niet kunnen aantonen dat het Oekraïense leger hiervoor
verantwoordelijk is. Daarnaast is het waarschijnlijk dat Russisch materieel en strijders de grens
met Oekraïne overgaan, alhoewel niet vastgesteld kan worden dat dit plaatsvindt op gezag van
Rusland zelf. Het kabinet maakt zich er dan ook sterk voor dat Rusland meer doet om de grens
met Oekraïne te bewaken. De recente uitnodiging van Rusland aan OVSE om toezicht te houden
op een aantal grensposten op de Russisch-Oekraïense grens is een stap in de goede richting,
maar nog onvoldoende om het conflict duurzaam op te lossen.
Het kabinet stelt vast dat Rusland slechts gedeeltelijk heeft voldaan aan de vereisten die de
Europese Raad op 27 juni vaststelde. Daarnaast blijkt dat Rusland zich onvoldoende inspant om
een stabilisatie van de situatie in Oost-Oekraïne te bewerkstelligen. Het kabinet beoordeelt
Rusland op haar daden en niet op haar woorden.
Ten aanzien van de sancties begrepen de leden van de VVD-fractie dat de voormalige minister van
Binnenlandse Zaken Yuriy Lutsenko wel op de Europese sanctielijst staat maar niet op die van
Oekraïne. Acht de minister deze situatie wenselijk? Is de minister van mening dat deze lijst
gesynchroniseerd dient te worden? En kan de minister in algemene zin iets mededelen over de
uitbreiding van de sanctielijst?
De heer Joeri Lutsenko is niet opgenomen op de sanctielijst zoals thans in EU-kader van kracht
is. Oekraïne kent geen sanctielijst zoals de EU die heeft. Het Oekraïense Openbaar Ministerie is
onderzoeken gestart naar individuen, die hoge posities hadden onder het vorige bewind en
mogelijk onrechtmatige handelingen hebben verricht en strafbare feiten hebben gepleegd.
De EU beziet continu of de lijst van namen van mensen en entiteiten, die onder de huidige
sanctiecriteria op de lijst zijn geplaatst (m.n. reisbeperkingen en tegoedenbevriezing), dient te
worden aangepast in het licht van de ontwikkelingen. Meest recent werd op 11 juli 2014 besloten
om elf nieuwe personen een reisverbod op te leggen en hun tegoeden in de EU te bevriezen voor
acties die de territoriale integriteit, de soevereiniteit en de onafhankelijkheid van Oekraïne
ondermijnen.
Tijdens zijn bezoek aan Oekraïne van vorige week heeft het Kamerlid Ten Broeke met verschillende
bewindspersonen en politici gesproken over de politieke situatie van het land. Een grote uitdaging
blijft de bestrijding van corruptie en witwassen. Verschillende instituten zouden bijvoorbeeld gebruikt
worden om overheidsgeld te ontvreemden. In hoeverre is deze informatie bij de minister bekend? Is
het realistisch om te veronderstellen dat de huidige Oekraïense regering hier werk van gaat maken?
Zijn er initiatieven van het kabinet om corruptie, witwassen, maar ook bijvoorbeeld tekortschietende
belastingcollectie, aan te pakken? Klopt het in bredere zin dat de Oekraïense regering moeilijk
hervormingen door kan voeren met het zittende parlement? Klopt het voorts dat voor een nieuw
parlement een aanpassing van de kieswet nodig is?

Voor wat betreft het energievraagstuk heeft de Europese Commissie - op verzoek van de
Europese Raad van 21 maart 2014 - een analyse gemaakt van de importafhankelijkheid van
Europa en voorstellen gedaan om deze te verminderen (Commissiemededeling European Energy
Security Strategy, 28 mei 2014, kenmerk COM (2014) 330). Aan de hand van de kabinetsreactie
van 17 juni jl. is hierover met uw Kamer gesproken tijdens het AO
Energievoorzieningszekerheid van 18 juni 2014. Tijdens de Europese Raad van 27 juni jl. zijn
eerste voorstellen aangenomen ter bevordering van de korte termijn voorzieningszekerheid,
waaronder de gecoördineerde uitvoering van nationale stresstests.
Gedurende de zomer worden ook lange termijn-voorstellen geanalyseerd, die op de informele
Energieraad in Milaan (6 oktober jl.) en tijdens de Europese Raad in oktober, in samenhang met
het Klimaat- en energiepakket 2030, behandeld zullen worden. Naast een geïntegreerde
behandeling van beide thema’s is voor het kabinet de eerste prioriteit hierbij de completering
van de interne energiemarkt aangezien die verdere Europese marktintegratie en derhalve de
voorzieningszekerheid versterkt.
Het garanderen van de gasimport voor Oekraïne omvat in eerste aanleg private
onderhandelingen tussen private partijen. Nederland is daarbij niet betrokken. Wel steunt het
kabinet het gezamenlijk optreden op Europees niveau door bemiddeling door
Energiecommissaris Oettinger, die ook tijdens de onderhandelingen in de trilaterale dialoog
heeft aangegeven dat Oekraïne recht heeft op marktconforme energieprijzen en op integratie in
de Europese energiemarkt. Tegelijkertijd is het ook redelijk dat Rusland verwacht dat de
rekening voor geleverd gas betaald wordt. Daarbij heeft EU-voorzitter Barroso nog eens in zijn
brief van 21 mei 2014 onderschreven dat de partijen de levering van gas aan Europa moeten
blijven garanderen.
In hoofdstuk 14 van het Associatieakkoord tussen de EU en Oekraïne is een “Dispute Settlement
Mechanism” opgenomen dat is gebaseerd op de WTO “Dispute Settlement Understanding”. In
geval van een geschil wordt een consultatieperiode afgekondigd. Indien na consultatie nog geen
bevredigende oplossing is gevonden kan de zaak aan een arbitrage panel, dat gekozen is door
beide partijen, worden voorgelegd. Het besluit van het panel is bindend.
De Deep and Comprehensive Free Trade Area (DCFTA) die in het associatieakkoord is
opgenomen, bepaalt dat de handel in industriële producten door de EU en Oekraïne volledig zal
worden geliberaliseerd op een paar uitzonderingen na. Oekraïne krijgt een transitie periode om
de tarieven op auto’s af te schaffen. Voor agrarische producten worden de tarieven ook
afgeschaft op een aantal gevoelige producten na. Oekraïne krijgt door middel van tariefvrije
quota extra mogelijkheden om granen, varkensvlees, kippenvlees en rundvlees naar de EU te
exporteren. Exporteurs uit de EU zullen jaarlijks EUR 391 miljoen besparen aan
importheffingen: voor exporteurs uit Oekraïne geldt een besparing van EUR 487 miljoen.
Exportheffingen zullen vanaf de eerste dag van de inwerkingtreding van het akkoord verboden
zijn.
Rusland heeft Oekraïne herhaaldelijk gedreigd met handelsmaatregelen indien het een
associatieakkoord zou afsluiten met de EU. Rusland is zeker in staat het ook de EU moeilijk te
maken naar Rusland te exporteren.
De leden van de fractie van de PvdA zijn bezorgd over de voortdurende onrust in Oekraïne. De
schendingen van het afgesproken staakt-het-vuren worden door deze leden betreurt. De
gewelddadigheden tussen de Oekraïense overheid en de separatisten in het Oosten van het land,
kostten de afgelopen weken tientallen mensenlevens en hebben vele gewonden tot gevolg gehad.
Rusland heeft een sleutelrol in het bereiken van een politiek akkoord tussen de Oekraïense regering en
de separatisten. Het is hoopgevend dat Moskou tijdens de bijeenkomst in Berlijn op 2 juli jl. heeft
bevestigd zich te zullen inzetten voor een staakt-het-vuren en het bereiken van een oplossing van het

Oekraïne deelt met grote regelmaat documenten over de ontwikkelingen in Oost-Oekraïne en de
Krim. Dergelijke informatie wordt over het algemeen gedeeld in internationale fora, waaronder
de OVSE en EU. In de documenten wordt gewezen op Russische betrokkenheid, maar dit kan
tot op heden niet onomstotelijk bewezen worden. Wel is waarschijnlijk dat wapens en strijders
de grens tussen Rusland en Oekraïne overkomen. Het kabinet roep Rusland er dan ook – mede
in EU-verband – toe op meer te doen om dit laatste te voorkomen. Ook dient Rusland zijn
invloed op de separatisten te laten gelden en dient het bij te dragen aan een de-escalatie van het
conflict. De hernieuwde opbouw van Russische troepen aan de grens met Oekraïne heeft geen
de-escalerende werking. Het kabinet blijft derhalve bereid in EU-verband de druk op Rusland te
verhogen en additionele maatregelen te nemen, zoals ook tijdens de buitengewone Europese
Raad van 16 juli jl. is geschied.
Een overeenkomst over gasleveranties tussen Oekraïne en Rusland is van groot belang voor de
economische stabiliteit van Oekraïne, en dus voor het kunnen doorvoeren van hervormingen. De leden
van de fractie van de PvdA vragen welke vooruitzichten er zijn op de totstandkoming van een
overeenkomst over gasleveringen tussen Oekraïne en Rusland. Hoe beïnvloedt deze kwestie de
voortgang van het tripartite overleg?
Antwoord van het kabinet:
Het kabinet deelt de visie dat een overeenkomst over de gaslevering van Rusland aan Oekraïne
van groot belang is, zowel voor de economische stabiliteit van Oekraïne als voor de
gasleveringszekerheid voor de Europese landen. Sinds 12 mei 2014 hebben verschillende
trilaterale overleggen plaatsgevonden met de private partijen Gazprom (Rusland) en Naftogaz
en Ukrtransgaz (Oekraïne), waarbij op politiek niveau vertegenwoordiging uit Rusland,
Oekraïne en de Commissie aanwezig was. Einduitkomst was onder meer een voorstel van
Gazprom om de eerdere prijsverhoging te verlagen met $100 tot $385/1000m3.
De partijen konden echter niet tot een overeenkomst komen over deze prijs.
Vanwege de opgelopen betalingsachterstand is Gazprom op 16 juni jl. overgegaan tot een
systeem van vooruitbetaling en beëindiging van de gaslevering aan Oekraïne. De Commissie
heeft gesprekken gevoerd in Kiev en Moskou met de inzet om mid-juli weer tot trilateraal
energieoverleg te komen. Tot op heden is dit overleg nog niet tot stand gekomen. Oekraïne heeft
aangegeven in de zomerperiode de vraag van 50 miljoen kubieke meter (Mcm) per dag te
kunnen invullen met eigen gasproductie in combinatie met import uit andere landen dan
Rusland. In de winterperiode zal de vraag stijgen naar 200 Mcm per dag. Alternatief aanbod zal
deze vraagstijging niet volledig kunnen opvangen.
Het kabinet acht het van belang dat de partijen de wil tonen om opnieuw tot trilateraal overleg
te komen, waarbij zowel het vraagstuk van de korte- termijnlevering als de lange-
termijnvraagstukken rond de modernisering van het Oekraïens energiesysteem en de
Oekraïense energiemarkt aan de orde komen. Nederland roept de partijen op tot
markthervorming en tot transparantie over de actuele gasstromen door en gasopslag in
Oekraïne, teneinde de situaties van 2006 en 2009 waarin beschuldigingen werden geuit over
energiediefstal te voorkomen. Ook verwacht het kabinet dat Oekraïne op publiek en privaat
niveau alles in het werkt stelt, in lijn met de noodzakelijke hervormingen als geformuleerd in het
IMF-programma, om het energiesysteem te moderniseren en de betalingsdiscipline op orde te
brengen.
De voortgang van het tripartite overleg is niet afhankelijk van de energietriloog, die met name
een onderhandeling tussen private partijen betreft. Het overleg van de tripartite contactgroep
(met vertegenwoordigers uit Oekraïne, Rusland en de OVSE) houdt zich inhoudelijk ook niet
bezig met thema’s als energie en gasvoorzieningen. Deze contactgroep is uitsluitend ingesteld
om, onder leiding van de OVSE, de politieke dialoog gaande te houden tussen alle partijen en
middels de besprekingen te komen tot een vreedzame oplossing van het conflict. Zo wordt dit
platform bijvoorbeeld gebruikt om te spreken over het realiseren van een wapenstilstand. Het

MATRA-programma voor de Oostelijke partnerlanden, waaronder Oekraïne. De leden van de fractie
van de PvdA vragen of er afspraken zijn gemaakt over de wijze van coördinatie en het voorkomen van
overlap betreffende de financiële steun aan Oekraïne. Op welke wijze wordt deze coördinatie
vormgegeven? Welke organisatie zal hier verantwoordelijkheid voor dragen?
Antwoord van het kabinet:
Het kabinet acht het van groot belang dat de steun die aan Oekraïne wordt verleend, hetzij
vanuit de EU en/of de lidstaten, hetzij vanuit de internationale financiële instellingen en andere
donoren, goed wordt gecoördineerd, met oog voor de absorptiecapaciteit aan Oekraïense zijde.
De EU heeft op 8 juli jl. een high-level donor meeting georganiseerd, waarbij de noodzaak van
gedegen coördinatie helder is overgebracht. Wat betreft het kabinet neemt de EU het voortouw
bij de coördinatie van Europese hulpinspanningen, bij voorkeur via een proces van
gezamenlijke programmering. De Ukraine Support Group die de EU opricht ter ondersteuning
van de uitvoering van het associatieakkoord tussen de EU en Oekraïne kan hierin het voortouw
nemen.
Nederlandse inspanningen vanuit Matra en het Mensenrechtenfonds zijn kleinschaliger en
gericht op maatschappelijke organisaties, maar ook ter ondersteuning van de bredere
hervormingsagenda. Versterking van de rechtsstaat is hierbij een voor de hand liggende niche
waar Nederland veel ervaring mee heeft opgedaan in transformatieprocessen.
Op 23 juni jl. nam de Raad het politieke besluit tot het instellen van een civiele GVDB-missie in
Oekraïne. Tijdens de aankomende Raad van 22 juli wordt dit Raadsbesluit waarschijnlijk aangenomen.
De start van de voltallige missie is voorzien in september aanstaande. De leden van de fractie van de
PvdA vragen hoe deze missie er uit zal komen te zien. Wat zijn de gestelde doelstellingen van deze
missie?
Antwoord van het kabinet:
De missie heeft als doel de ondersteuning van de Oekraïne bij civiele hervorming van de
veiligheidssector, inclusief politie en rechtsstaatontwikkeling (SSR). Daartoe assisteren adviseurs
in Kiev de Oekraïense overheid op hoog strategisch niveau bij het opstellen van een geïntegreerd
civiel SSR planning-proces, ondersteunen zij de voorbereiding en implementatie van korte
termijn hervormingen en coördineren zij hun werkzaamheden met de EU en andere relevante
internationale partners. De missie wordt in eerste instantie voor twee jaar opgericht.
De leden van de SP-fractie blijven grote zorgen hebben over de ontwikkelingen in Oekraïne. Van het
allergrootste belang blijft dat er een politieke oplossing komt voor het conflict in het oosten van het
land. Kan de minister aangeven wat hier de laatste stand van zaken is? In de geannoteerde agenda
schrijft de minister dat de Oekraïense autoriteiten het recht hebben om de orde te herstellen in het land,
maar dat het kabinet alle partijen blijft oproepen maximale terughoudendheid te betrachten bij het
gebruik van geweld. De leden van de SP-fractie vragen in hoeverre de minister van mening is dat deze
terughoudendheid tot nu toe is betracht. Kan bevestigd worden dat reeds zo’n vijfhonderd burgers zijn
omgekomen bij de strijd in het oosten? Welk beeld heeft de minister hiervan en door wiens toedoen
zijn deze burgers om het leven gekomen?
Antwoord van het kabinet:
Zoals boven gesteld vindt er een actieve internationale diplomatie plaats, waarvan het resultaat
een aantal bijeenkomsten zijn van de contactgroep o.l.v. de OVSE. Deze gesprekken hebben tot
op heden nog onvoldoende resultaten opgeleverd. Het kabinet is van mening dat Rusland haar
invloed op de separatisten moet aanwenden ten einde de voorwaarden te kunnen scheppen voor
een staakt-het-vuren en een politieke oplossing.
Oekraïne heeft, zoals reeds gesteld, het recht om de orde te handhaven in het Oosten van het
land. Het kabinet stelt zich daarbij op het standpunt dat het gebruik van geweld beperkt dient te

Antwoord van het kabinet:
De bedoelde bijeenkomst vond plaats op 8 juli jl. en had als doel de Europese steun aan
Oekraïne ter uitvoering van het associatieakkoord te inventariseren, zowel van de kant van de
EU als van de kant van lidstaten, en afstemming en coördinatie te bevorderen, in goed overleg
met de Oekraïense autoriteiten. Nederland heeft tijdens deze bijeenkomst het belang van
hervormingen onderstreept: een voorspoedige uitvoering van het associatieakkoord, en in het
verlengde daarvan, het succes van het transformatieproces dat in Oekraïne gang is gezet, staat
of valt immers met de bereidheid ingrijpende hervormingen door te voeren, inclusief,
bijvoorbeeld, de bestrijding van corruptie, die in Oekraïne wijdverbreid is (zie ook de
beantwoording van de vragen van de leden van de VVD-fractie hierboven).
Wil Oekraïne maximaal profijt hebben van de mogelijkheden die het associatieakkoord biedt,
inclusief het vrijhandelsakkoord dat hierin is vervat, dan vergt dit vergaande hervormingen en
herstructurering van de Oekraïense economie. De maatregelen die hiertoe benodigd zijn zal de
Oekraïense regering zelf moeten nemen – hiertoe ook aangemoedigd door het IMF, dat een
aantal voorwaarden verbindt aan zijn steun. Deze IMF-voorwaarden zullen een voorspoedige
uitvoering van het associatieakkoord ten goede komen, maar zij vormen slechts een begin: het is
aan de Oekraïense regering de hervormingsagenda verder uit te diepen en het
transformatieproces zo verder te geleiden, dat de toenadering tot Europese normen en
standaarden, die is vervat in het associatieakkoord, ook ten volle wordt verwezenlijkt. De
Oekraïense regering heeft hiertoe een European Agenda for Reform afgekondigd met 49
actiepunten.
Op 11 juli jl. heeft overleg plaatsgevonden tussen de EU, Oekraïne en Rusland over de
implicaties van het associatieakkoord. Na enkele technische rondes vond dit laatste overleg op
politiek niveau plaats. Doel van het overleg is niet het associatieakkoord te wijzigen – het is
immers getekend en bovendien is de inhoud van het associatieakkoord een zaak tussen de EU en
Oekraïne – maar om Russische vragen en zorgen te verhelderen en misvattingen weg te nemen.
Betreffende de ontwikkelingen in Oekraïne hebben de leden van de SP-fractie tenslotte een vraag over
de maatregel om import van goederen uit de door Rusland geannexeerde Krim te verbieden. Kan de
minister aangeven of deze maatregel noodzakelijk is omdat door import van ‘Russische’ goederen van
de Krim de EU bij zou dragen aan de erkenning van een illegale situatie?
Antwoord van het kabinet:
De EU voert een beleid van niet-erkenning van de illegale annexatie van de Krim en Sebastopol.
De Europese Raad heeft besloten dat bepaalde economische, handels- en financiële beperkingen
ten aanzien van de Krim moeten worden ingevoerd. Tegen deze achtergrond heeft de Raad op
23 juni jl. besloten tot het instellen van een importverbod op goederen die uit de Krim komen en
die geen oorsprongscertificaat van de Oekraïense regering in Kiev hebben gekregen. Hiermee
wordt ook voorkomen dat goederen die van origine uit de Krim komen kunnen profiteren van
handelsvoordelen die Oekraïne met de EU is overeengekomen.
Irak
De leden van de VVD-fractie zijn van mening dat de opmars van ISIS in Irak en andere delen van het
Midden-Oosten misschien wel de meest bedreigende ontwikkeling van dit moment is. Kloppen de
berichten dat ISIS beschikking heeft gekregen over uraniumvoorraden en oliereserves? Welke
maatregelen hebben Jordanië en Saoedi-Arabië genomen om zich te beschermen tegen een eventuele
aanval van ISIS? Klopt het dat Saoedi-Arabië grenssoldaten uit andere Arabische landen heeft laten
invliegen uit angst voor deserteurs in het eigen leger? Kan de minister iets vertellen over deze
troepenopbouw? In welke mate zijn de bevolkingen van Irak en andere landen in de regio ontvankelijk
voor het omarmen van ISIS? Tot slot horen de leden van de VVD-fractie ook graag hoe islamitische
landen en niet-statelijke actoren hebben gereageerd op het uitroepen van het kalifaat door ISIS.

Antwoord van het kabinet:
De instabiliteit waarmee de opmars ISIS en andere gewapende groeperingen gepaard gaat heeft
grote gevolgen voor de bevolking, waaronder een groeiend deel ontheemden. Daarnaast
versterken de gebeurtenissen het sectarisch discours in Irak en de regio. Sjiitische milities, onder
meer in Bagdad, beantwoorden het geweld van ISIS met meer geweld. Aanvallen van
soennitische strijders op sjiitische heiligdommen verscherpen de tegenstellingen verder. Het
geweld richt zich niet alleen tegen soennieten en sjiieten onderling, maar ook tegen Koerden en
Turkmenen, Shabaks, Yezidis, christenen en andere minderheden. Ontheemden uit deze
groepen worden veelal in de Koerdische Autonome Regio opgenomen, maar nu de aantallen
blijven toenemen wordt dit steeds moeilijker. Zie ook antwoord op de eerdere vraag van de
leden van de PvdA-fractie.
De leden van de SP-fractie zijn van mening dat de situatie in Irak zeer zorgelijk blijft. De strijders van
de Islamitische Staat en andere soennitische groepen hebben grote delen van het noordwesten van het
land in handen en het Iraakse regime ligt meer en meer overhoop met de Koerdische autonome
regering in het noorden. Ondertussen bereiden sjiitische milities zich voor op een gewapend treffen
met soennieten en zijn zij ook al slaags geraakt met de centrale autoriteiten. Ook zijn er berichten dat
het Iraakse leger recent honderden soennitische gevangenen heeft gedood. Een oplossing voor het
conflict is dan ook nog erg ver weg. De leden van de SP-fractie vinden het belangrijk dat desondanks
gezocht wordt naar een politieke oplossing voor het conflict. Kan de minister aangeven welke
inspanningen Nederland dan wel de EU op dit gebied de afgelopen weken hebben verricht en hoe hier
nu op wordt ingezet? Deelt de minister de mening van de leden van de SP-fractie dat het conflict in
Irak in wezen politiek van aard is en dat economische aspecten – specifiek de verdeling van de
welvaart die voortkomt uit de olie-industrie – een belangrijk onderdeel hiervan vormen?
Antwoord van het kabinet:
Zoals eerder gesteld (Kamerbrief 2014Z10770/2014D21553) is het kabinet van mening dat
politieke en sociaaleconomische marginalisatie van groepen in de Iraakse samenleving door de
regering Maliki mede-oorzaak is van de steun die ISIS ontvangt van een deel van de soennitische
gemeenschap. Nederland en de EU dringen er in diplomatieke contacten met verschillende
partijen in Irak en de regio voortdurend op aan geweld te stoppen, verdere polarisatie te
voorkomen en betekenisvolle stappen te zetten op weg naar een politieke oplossing.
Het valt de leden van de SP-fractie op dat als reactie op de ontstane crisis verschillende landen het
Iraakse regime extra militair materieel verkopen. Dit vinden deze leden een zeer onwenselijke
ontwikkeling, want het is moeilijk in te zien hoe meer wapens – wapens die in Irak bovendien
gemakkelijk in verkeerde handen vallen – de huidige politieke crisis kunnen oplossen. Op dit moment
ligt een wapenembargo tegen Irak veel meer voor de hand, aldus de leden van de SP-fractie. Deelt de
minister deze analyse? Pleit de minister voor zo’n embargo?
Antwoord van het kabinet:
Het kabinet ondersteunt nadrukkelijk de oproep van SGVN Ban Ki-Moon aan alle VN-lidstaten
om het reeds bestaande sanctieregime tegen ISIS na te leven, incl. economische maatregelen en
een wapenembargo. Tevens dient ook het wapenembargo in Irak te worden nageleefd. Dit
embargo kent een algehele toepassing in Irak, en geldt ook voor ISIS en andere niet-statelijke
groeperingen. Uitgezonderd zijn leveringen van militaire goederen die ten goede komen aan de
regering van Irak of de bij Resolutie 1151 (2003) van de Veiligheidsraad ingestelde
multinationale troepenmacht. Het kabinet meent dat de regering van Irak het soevereine recht
heeft om geweld te gebruiken tegen ISIS en hun medestrijders teneinde het staatsgezag te
herstellen. Uiteraard dient dit gebruik van geweld plaats te vinden met inachtneming van
respect voor de mensenrechten.
De leden van de SP-fractie vragen de minister verder te reageren op de ontstane situatie dat zowel het
Iraakse regime, het Assad-regime in Syrië en Iran evenals de VS en de EU op dit moment een

opties voor internationale bemiddeling open, en zal een dezer dagen ook Turkije bezoeken om
opties te verkennen.
De Nederlandse regering kan niet bevestigen dat ISIS in de Gaza-strook actief is. Zie ook
antwoorden op vragen van de leden van de VVD-fractie over Irak.
De leden van de PvdA-fractie zijn zeer bezorgd over de escalatie van het conflict rond de Gaza-strook.
Door het geweld van de afgelopen dagen zijn nu al meer dan honderd doden gevallen, waaronder een
aanzienlijk aantal kinderen. Deze leden zijn van mening dat de internationale gemeenschap een
krachtig signaal dient te geven dat er snel een einde moet komen aan de gewelddadigheden. Kort voor
het Kamerreces drong de Kamer er in de motie-Servaes (23432, nr. 380) al op aan dat de gruwelijke
moorden op een aantal tieners geen aanleiding mochten zijn voor het uitvoeren van collectieve
straffen. Ook riep de motie de regering op om bij zowel de Israëlische regering als de Palestijnse
Autoriteit aan te dringen op terughoudendheid, in woord en in daad. Hoe beoordeelt het kabinet de rol
en verantwoordelijkheid van zowel de Israëlische regering als van de Palestijnse Autoriteit (PA) voor
de geweldsescalatie van de afgelopen weken? In hoeverre hebben Israël en de PA zich volgens het
kabinet gevolg gegeven aan de oproep van de internationale gemeenschap tot terughoudendheid? Op
welke wijze heeft het kabinet uitvoering gegeven aan de motie-Servaes? Hoe beoordeelt het kabinet
het Egyptische voorstel voor een wapenstilstand tussen Israël en de Palestijnen in Gaza, en de
afwijzing van Hamas van dit voorstel?
Antwoord van het kabinet:
In de weken voorafgaand aan deze crisis liepen de spanningen hoog op door de ontvoering en
moord op drie Israëlische tieners en een Palestijnse jongen en de reacties daarop. Beide partijen
dragen hiervoor de verantwoordelijkheid. Echter, de doelbewuste intensivering van de
raketbeschietingen door Hamas uit Gaza op 7 juli jl. heeft er uiteindelijk toe geleid dat Israël de
militaire operatie Protective Edge is gestart. De Palestijnse Autoriteit heeft bij Hamas
aangedrongen op terughoudendheid, tot nu toe met weinig resultaat.
Het kabinet ondersteunt de huidige diplomatieke inspanningen en meent dat deze zo spoedig
mogelijk moeten leiden tot een onmiddellijk en permanent staakt-het-vuren tussen Israël en
Hamas, juist ook met het oog op het voorkomen van meer burgerslachtoffers. In lijn met de
motie Servaes heb ik op 11 juli jl. gesproken met de Israëlische minister van Buitenlandse Zaken
Lieberman, de Palestijnse minister van Buitenlandse zaken Malki en de Egyptische minister van
Buitenlandse Zaken Shoukry. Ik heb alle partijen opgeroepen tot de-escalatie, uiterste
terughoudendheid en het maximaal ontzien van de burgerbevolking. Bij minister Shoukry heb
ik aangedrongen op een actieve rol van Egypte bij de bemiddeling van een staakt-het-vuren
tussen beide partijen.
Het kabinet verwelkomt het Egyptische voorstel voor een staakt-het-vuren. De Israëlische
regering heeft dit voorstel geaccepteerd en heeft zes uur lang geen aanvallen op Gaza
uitgevoerd. Het kabinet betreurt dat Hamas dit bestand heeft afgewezen en roept de organisatie
op om dit alsnog te doen.
De leden van de PvdA-fractie hebben kennis genomen van de uitspraken van de minister-president
(NOS, 11 juli) waarin hij stelt dat Israël de meest wijze partij is en de standaard weet te zetten “door te
voorkomen dat het disproportioneel wordt”. Waar baseert de premier deze appreciatie op? Betekent dit
dat het kabinet op dit moment geen reden ziet om de Israëlische regering aan te spreken op de
beschietingen in de Gazastrook? Hoe beoordeelt het kabinet in dit verband de bevindingen van de VN
die stellen dat 77% procent van de dodelijke slachtoffers in Gaza burgers zijn, waarvan een aanzienlijk
deel kinderen? Wanneer is volgens het kabinet wel sprake van een disproportionele reactie?
Antwoord van het kabinet:

In de geannoteerde agenda staat dat Nederland het recht van Israël erkent om zijn burgers te
beschermen tegen raketbeschietingen, met inachtneming van de grenzen die het internationale recht
hieraan stelt. De leden van de SP-fractie zijn het hiermee eens, maar vernemen van de minister graag
of hij van mening is dat de Palestijnen, die vooral slachtoffer zijn van de huidige geweldsescalatie, dit
recht ook hebben. Hierover staat niets in de brief van de minister. De leden van de SP-fractie staan
achter het pleidooi van Amnesty International dat er een onafhankelijk onderzoek moet komen om
schendingen van het internationaal recht vast te stellen en dat er een wapenembargo moet komen tegen
Israël en gewapende groepen in Gaza, waaronder Hamas. Is de minister het hiermee eens en is hij
bereid zich hiervoor in te spannen?
Antwoord van het kabinet:
Op basis van het internationaal recht komt het recht op zelfverdediging uitsluitend toe aan
staten. Bij twijfel over de juiste toepassing van geweld roept Nederland de partijen bij het
conflict op om onderzoek te doen naar mogelijke schendingen. Een wapenembargo is op dit
moment niet aan de orde. De huidige crisis toont eens te meer dat een finaal akkoord over een
twee-staten oplossing de enige manier is zodat de burgers van de bezette Palestijnse gebieden en
Israel in vrede en veiligheid kunnen leven.
Terecht worden de beschietingen door gewapende groepen in Gaza veroordeeld, aldus de leden van de
SP-fractie. Opvallend is echter dat net als tijdens eerdere escalaties vooral Palestijnen slachtoffer zijn
van het geweld. Al bijna tweehonderd Palestijnen zijn door het Israëlische optreden om het leven
gekomen. Kan de minister bevestigen dat het merendeel hiervan burgers zijn, waaronder veel
kinderen? De Israëlische aanvallen die tot deze burgerslachtoffers leiden, lijken door de minister niet
te worden veroordeeld. Kan worden toegelicht waarom dit is? Hoe verklaart de minister verder het
hoge aantal burgerslachtoffers aan Palestijnse kant? Deelt de minister de zorgen van Navy Pillay, de
Hoge Commissaris voor de Mensenrechten van de VN, dat doelbewust huizen van Palestijnen worden
gebombardeerd en dat dit op gespannen voet staat met het internationaal recht? Kan ook bevestigd
worden dat Israël installaties bombardeert die de inwoners van Gaza voorzien van drinkwater en dat de
infrastructuur voor riolering wordt gebombardeerd? Is de minister het verder met de leden van de SP-
fractie eens dat, gezien het hoge dodental, de Israëlische militaire acties disproportioneel zijn?
Antwoord van het kabinet:
Volgens de VN zijn er tot en met 15 juli jl. 189 doden gevallen, waaronder minimaal 38
kinderen. Volgens OCHA is ca. 80 procent burgerslachtoffer. Het kabinet betreurt ten zeerste de
slachtoffers die als gevolg van het conflict zijn gevallen. Elk burgerslachtoffer is er één teveel.
Beide partijen worden veelvuldig opgeroepen om terughoudend te betrachten en te de-escaleren.
Hamas stelt zijn eigen burgers bloot aan geweld, bijvoorbeeld door huizen te gebruiken als
opslag voor wapens, lanceerlocatie voor raketten, of voor ander militair gebruik. Ook hebben
Hamas-leiders de burgers in Gaza opgeroepen om hun huizen niet te verlaten op het moment
dat Israël een aanval aankondigt.
Op basis van het humanitair oorlogsrecht mogen burgers en burgerobjecten niet worden
aangevallen, tenzij zij hun beschermde status verliezen en een militair doel vormen. Dit kan
gebeuren als een burger (tijdelijk) meedoet aan de gewapende strijd, of als een burgerobject
gebruikt wordt om een daadwerkelijke bijdrage te leveren aan de gevechtshandelingen en
uitschakeling ervan een duidelijk militair voordeel oplevert.
De drinkwatervoorziening en de riolering zijn inderdaad getroffen. Er zijn geen aanwijzingen
dat dit opzettelijk is gebeurd.
Het kabinet heeft onvoldoende informatie over de feitelijke omstandigheden om uitspraken te
doen over de Israëlische acties. Bij twijfel over de juiste toepassing van geweld roept Nederland

westerse bedrijven geëxporteerd? Kan ook meer in het algemeen aangegeven worden of, en zo ja hoe,
de export van humanitaire goederen naar Iran in de afgelopen maanden is verbeterd?
Antwoord van het kabinet:
Het interim-akkoord bevat een bepaling die het mogelijk maakt de looptijd hiervan te verlengen
in geval er op 20 juli nog geen alomvattend akkoord is bereikt en alle betrokken partijen
instemmen met een verlenging. Hoewel de inzet is om een akkoord te bereiken voor 20 juli a.s., is
het vooralsnog niet ondenkbaar dat partijen een beroep zullen doen op deze bepaling.
Er bestaat geen causaal verband tussen het sanctieregime en de schaarste van medicijnen. Het
EU-sanctieregime tegen Iran kent uitzonderingen, onder andere voor medicijnen. Dit betekent
dat ook voordat het interim-akkoord werd gesloten medicijnen aan Iran konden worden
geleverd en dat betalingen voor medicijnen vanuit Iran mogelijk waren. In voorkomende
gevallen hebben overheden van EU-lidstaten bedrijven erop gewezen dat humanitaire goederen,
inclusief medicijnen, niet onder de sanctie vallen. Uiteindelijk is het aan betrokken bedrijven om
de afweging te maken al dan niet te leveren. Daarnaast bleek dat de Iraanse autoriteiten slechts
een klein deel van de tot hun beschikking staande valuta ter beschikking hadden gesteld voor de
import van medicijnen en dat Iraanse apotheken medicijnen hamsterden om deze voor meer
geld te kunnen verkopen.
Het interim-akkoord kent een bepaling gericht op het stimuleren van de (reeds toegestane)
handel in humanitaire goederen (waaronder medicijnen) met Iran, bestaande uit het faciliteren
van een speciaal financieel kanaal voor deze handel. Als gevolg van het ter beschikking stellen
van een groter budget voor de import van medicijnen door de Iraanse autoriteiten, is de
beschikbaarheid van medicijnen voor mensen in Iran volgens het Iraanse ministerie voor
Gezondheid de afgelopen maanden toegenomen. Zo zouden er eerder 187 soorten medicijnen
niet beschikbaar zijn, inmiddels is dat aantal teruggebracht naar 20.
Mededeling inzake de EU-veiligheidsstrategie in Midden-Amerika en het Caribisch gebied
Ook de leden van de VVD-fractie verwelkomen de gezamenlijke mededeling van de Commissie en de
Hoge Vertegenwoordiger inzake de uitwerking van een Veiligheidsstrategie voor Midden-Amerika en
het Caribisch gebied. Effectieve hervormingen op het gebied van veiligheid dienen een gezamenlijk
belang van zowel het Koninkrijk - in het bijzonder de overzeese Rijksdelen - als de partners in
kwestie. Wel horen deze leden graag hoe de regering de relatie tussen veiligheidsbeleid en nationale
ontwikkelingsprocessen ziet en wat de regering zich voorstelt bij ‘ruimte voor bevolkingsparticipatie’.
Antwoord van het kabinet:
De veiligheidsstrategie heeft als doelstelling het vermogen van regeringen te versterken om
goede openbare diensten te verlenen op het gebied van veiligheid. Het veiligheidsbeleid wordt
vormgegeven via bestaande samenwerkingsinstrumenten. In de samenwerking tussen regionale
instellingen en betrokken landen moet rekening worden gehouden met de capaciteit, de
prioriteiten en de wettelijke mandaten van de betrokken landen.
Om de veiligheid van burgers (“citizen security”) te waarborgen is burgerparticipatie
noodzakelijk. De relatie tussen veiligheidsbeleid en nationale ontwikkelingsprocessen kan vorm
gegeven worden door samenwerkingsactiviteiten. Deze activiteiten worden door regeringen en
de gemeenschappen die zij dienen uitgevoerd om sociaal- economische ontwikkeling te
stimuleren en geweld te verminderen. Concrete voorbeelden van samenwerkingsactiviteiten zijn:
- het stimuleren van professionele opleiding en ondernemerschap als een manier om
mensen aan een baan te helpen en alternatieven voor misdaad te bieden;
- verzoenings-, herintegratie- en resocialisatieprojecten;
- de ontwikkeling van alternatieven voor gevangenisstraffen voor kleinere misdaden.

op basis van eerdergenoemde wetgeving. Binnen de EU bestaat onvoldoende steun voor het
opstellen van een zwarte lijst voor ‘officials’ die betrokken zijn bij ernstige
mensenrechtenschendingen. Andere maatregelen worden op dit moment effectiever geacht dan
het instellen van maatregelen tegen specifieke personen. Zo droeg de politieke dialoog van de EU
met Uganda bij aan de eenzijdige verklaring van Uganda waarin publiekelijk wordt verklaard
dat de wet niet zal leiden tot vervolging of discriminatie van LHBT-personen. Dit is voor
Nederland een teken dat de zorgen in Kampala serieus worden genomen. Het is nu zaak dat de
Ugandese autoriteiten hun beloften nakomen en dat zij optreden tegen de sfeer van intimidatie
en rechteloosheid ten aanzien van LHBT. Het kabinet zal de ontwikkelingen scherp volgen, en
ervoor blijven ijveren dat LHBT-rechten binnen de EU de aandacht krijgen die ze verdienen.
Nederland heeft meerdere malen in bilaterale contacten met de Ugandese autoriteiten gewezen
op de mogelijke verdere consequenties voor Nederlandse hulp bij implementatie van de wet,
conform de motie de Caluwé (Kamerstuk 33 625 nr. 103). Daarnaast bekijkt Nederland de
mogelijkheden om een deel van de opgeschorte bilaterale steun in te zetten voor projecten en
programma's gericht op bescherming van mensenrechten en in het bijzonder de rechten van
LHBT.

