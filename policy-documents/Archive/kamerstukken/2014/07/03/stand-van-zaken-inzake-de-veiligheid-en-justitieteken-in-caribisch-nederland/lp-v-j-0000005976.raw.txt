 
1 
+ 
 
> Retouradres Postbus 20301 2500 EH  Den Haag 
 
 Directie Europese en 
Internationale 
Aan de Voorzitter van de Tweede Kamer 
Aangelegenheden 
der Staten-Generaal 
Caribisch Nederland en 
Postbus 20018 Koninkrijksaangelegenheden 
  
2500 EA  DEN HAAG 
Turfmarkt 147 
2511 DP  Den Haag 
 
Postbus 20301 
 
2500 EH  Den Haag 
www.rijksoverheid.nl/venj 
 
Ons kenmerk 
520224 
 
  
Bij beantwoording de datum 
en ons kenmerk vermelden. 
Datum 2 juli 2014 
Wilt u slechts één zaak in uw 
Onderwerp Stand van zaken inzake de Veiligheid- en justitieketen in Caribisch 
brief behandelen. 
 
Nederland 
 
 
In antwoord op uw verzoek ter zake de laatste stand van zaken en mogelijke 
knelpunten inzake de justitieketen op de BES-eilanden dd. 20 februari 2014 
bericht ik u, mede namens de Staatssecretaris van Veiligheid en Justitie, als volgt. 
 
Alvorens in te gaan op de stand van zaken op de verschillende terreinen die onder 
mijn verantwoordelijkheid vallen schets ik eerst kort de uitgangspunten en het 
relevante wettelijke kader. 
 
1
In de brief van 4 oktober 2010 heeft de toenmalige Minister van Justitie 
aangegeven dat ten aanzien van de verwachtingen aangaande de 
justitievoorzieningen in Caribisch Nederland het van belang is de geografische 
omstandigheden, de maatschappelijke behoeften en de economische situatie in 
acht te nemen. Daarbij komt dat er grote verschillen bestaan tussen de eilanden 
van Caribisch Nederland (omvang, aantal bewoners) en de grote afstand tussen 
Bonaire enerzijds en Saba en Sint Eustatius anderzijds. Hierdoor blijft het een 
uitdaging voor de afzonderlijke ketenpartners om een efficiënte en 
samenhangende organisatie te bereiken. 
 
De verantwoordelijkheid van Veiligheid en Justitie vloeien, naast het gewone 
wettelijke kader, voor sommige onderdelen van de VenJ-portefeuille voort uit 
specifieke CN-wetgeving of rijkswetgeving. Dit geldt bijvoorbeeld voor regels die 
gesteld worden inzake de politie, de brandweerzorg, de rampenbestrijding en de 
crisisbeheersing die voortkomen uit de Veiligheidswet BES, alsmede het BW BES 
voor de voogdijraad BES, het Wetboek van Strafrecht BES en het Wetboek van 
Strafvordering BES. Daarnaast vigeren in Caribisch Nederland de rijkswet 
Gemeenschappelijk Hof van Justitie, de rijkswet openbare ministeries van 
Curaçao, van Sint Maarten en van Bonaire, Sint Eustatius en Saba, de rijkswet 
politie van Curaçao, van Sint Maarten en van Bonaire, Sint Eustatius en Saba en 
de rijkswet Raad voor de rechtshandhaving. Deze justitiële consensusrijkswetten 
zullen, zoals uw Kamer bekend, onderwerp zijn van een evaluatie welke uiterlijk 
10 oktober 2015 dient te zijn afgerond. 
 
Tegen deze achtergrond heeft Veiligheid en Justitie sinds 10 oktober 2010 op de 
drie eilanden gefaseerd verbetermaatregelen doorgevoerd. 
                                                
1
 TK 2010-2011, 32 500 VI, nr. 7 
   
 Pagina 1 van 8 
 

 
 
 
p olitiebureau in Kralendijk worden opgeleverd. Tevens wordt in 2014 een groot 
d eel van het wagenpark vervangen. 
 
Ten behoeve van een gedegen beheers- en beleidscyclus wordt er, in 
samenwerking met KPMG, gewerkt aan het versterken van de financiële functie 
van het KPCN. Op korte termijn zal ik, in nauw overleg met de Nationale Politie, 
een strategisch kader ten behoeve voor samenwerking en ondersteuning in het 
Caribisch deel van het Koninkrijk vaststellen. 
 
Rechtshandhaving en criminaliteitsbestrijding (o.a. Openbaar Ministerie) 
Naar aanleiding van het rapport Veiligheidsbeeld BES-eilanden 2013 
Criminaliteit, regelovertreding en overlast op Bonaire, Sint Eustatius en Saba, 
opgesteld in opdracht van de procureur-generaal van Curaçao, Sint Maarten, 
Bonaire, Sint Eustatius en Saba, heeft het Openbaar Ministerie van Bonaire, Sint 
Eustatius en Saba in zijn Jaarplan de aanpak van geweldscriminaliteit, 
jeugdcriminaliteit, inbraken, drugssmokkel, corruptie mensenhandel en 
mensensmokkel tot prioriteit benoemd. Deze thema’s hebben eveneens hun 
weerslag gekregen in het jaarplan 2014 van het KPCN.  
 
Ten aanzien van het Openbaar Ministerie is het van belang te melden dat de 
Rijksministerraad de nieuwe procureur-generaal van Curaçao, van Sint Maarten 
en van Bonaire, Sint Eustatius en Saba heeft benoemd (per 1 februari jl.) en er 
een nieuwe Hoofdofficier Caribisch Nederland is aangesteld (per 1 juli a.s.). 
Daarnaast is eerder dit jaar duidelijkheid gecreëerd over de verdeling van 
beheerstaken tussen het parket van de procureur-generaal en het parket in 
eerste aanleg Caribisch Nederland. Het Openbaar Ministerie is kwantitatief op 
orde. De ICT en registratie, opdat er meer beleidsinformatie beschikbaar komt, 
verdient nog aandacht. 
 
Rechtsbestel (o.a. Gemeenschappelijk Hof van Justitie, Raad voor de 
Rechtshandhaving) 
Een van de knelpunten binnen het Veiligheid en Justitieterrein is de invulling van 
een goede notariaatsfunctie op Saba en Sint Eustatius. Ik ben thans bezig 
verschillende oplossingsrichtingen nader uit te werken met als doel om nog dit 
jaar ook de bovenwinden van een gedegen notarisfunctie te voorzien. Hierbij 
merk ik op dat Saba en Sint Eustatius, vanuit Sint Maarten, goed bediend zijn 
waar het advocatuur betreft. 
 
Het Gemeenschappelijk Hof van Justitie heeft in 2013 een aantal projecten en 
activiteiten in gang gezet. Deze activiteiten zien onder andere op het bevorderen 
van het personeelsbeleid, de verbetering van het technisch beheer en de ICT 
infrastructuur, het waarborgen en bevorderen van de integriteit van rechterlijk en 
ondersteunend personeel en verbetering van de kwaliteit en efficiency van de 
organisatie. Zo is eind 2013 is gestart met de voorbereiding van het project 
‘Zaaksregistratiesysteem’, waarmee een integraal registratiesysteem 
wordt beoogd dat alle vestigingen in staat stelt op uniforme wijze de zaken te 
registreren. Dit project wordt naar verwachting in 2015 opgeleverd. 
 
Ook op het terrein van het personeelsbeleid zijn stappen gezet. Met behulp van 
een meerjarenopleidingsplan wordt geïnvesteerd in de ontwikkeling van kennis en 
vaardigheden van het rechterlijk en ondersteunend personeel. 
  
 Pagina 3 van 8 
  
 
 

 
 
 
v an voldoende adequaat personeel. Niettemin is en wordt er reeds een aantal 
b elangrijke stappen gezet. 
 
Zo is er ten behoeve van de uitvoering van het Haags Kinderbeschermingsverdrag 
in samenwerking met de betrokken ketenpartners een implementatietraject 
afgerond, waarover ook contact is geweest met de Voogdijraad van Caribisch 
Nederland. Afgesproken is dat bij vragen omtrent internationale 
kinderbeschermingscasuïstiek een beroep kan worden gedaan op de Centrale 
Autoriteit Internationale Kinderaangelegenheden (CA IKA) Daarnaast wordt er 
gefaseerd toegewerkt naar de situatie dat de Voogdijraad Caribisch Nederland, 
rekening houdend met de lokale omstandigheden en afwijkende wetgeving 
elementen uit de werkwijze van de Raad voor de Kinderbescherming in Europees 
Nederland benut.  
 
Dit betekent een striktere scheiding tussen de rekwestrerende taak binnen het 
gedwongen kader en de jeugdhulpverlening door de onder het ministerie van VWS 
ressorterende organisatie ‘jeugdzorg en gezinsvoogdij in Caribisch Nederland 
(JGCN). Ook heeft de directeur van de voogdijraad BES een opleidingsplan 
opgesteld, waarin de expertise van opleiders van de Raad voor de 
Kinderbescherming in Europees Nederland wordt benut. Bij de Stichting 
Reclassering Caribisch Nederland is ten behoeve van Saba en St. Eustatius een 
werkmeester actief die daar bijdraagt aan de uitvoering van alternatieve straffen, 
zowel voor de volwassenreclassering als jeugdreclassering. Een halve fte wordt 
gefinancierd door de voogdijraad BES. 
 
Tenslotte is de directeur voogdijraad BES bezig met de opvolging van de 
aanbevelingen uit het rapport van de Raad voor de Rechtshandhaving over de 
jeugdreclassering in CN, welk rapport ik uw Kamer samen met de Staatssecretaris 
5
bij brief van 14 juni 2013 deed toekomen . 
 
Reclassering 
Zoals eerder aan uw Kamer gemeld, heeft de Raad voor de Rechtshandhaving in 
een rapport dat ik u op 3 april 2014 deed toekomen geconstateerd dat de 
Stichting Reclassering Caribisch Nederland een gewaardeerd ketenpartner is die 
bezig is zich in de komende jaren verder te ontwikkelen.  
 
Om dit te bereiken heb ik de SRCN verzocht naar aanleiding van het 
inspectierapport een meerjarenplan op te stellen ter bevordering van de 
professionalisering van de reclasseringswerkers en het creëren van een 
methodisch fundament als basis voor de uitvoering van de 
reclasseringsactiviteiten. Bij het opstellen van dit plan zal expliciet rekening 
worden gehouden met de omstandigheden, mogelijkheden en beperkingen van 
Caribisch Nederland en het beschikbare financiële kader.  
 
 
 
 
 
 
 
                                                
5
 TK 2012-2013, 29270, nr. 85 
  
 Pagina 5 van 8 
  
 
 

 
 
 
Rampe nbestrijding en crisisbeheersing 
 In 2012 hebben de Bestuurscolleges samen met mijn ministerie gewerkt aan het 
opstellen van de generieke planvormen; de risicoprofielen, beleidsplannen en 
rampen- en crisisplannen. Deze plannen zijn door de Bestuurscolleges eind 2012 
en begin 2013 vastgesteld. Voor een aantal objecten zijn begin 2014 
rampbestrijdingsplannen opgesteld.  
 
In overleg met Caribisch Nederland zijn door mijn ministerie ten behoeve van de 
rampenbestrijding en crisisbeheersing in 2013 videoconference-systemen, quads, 
een haakarmbakvoertuig en dompelpompunits geleverd. In samenwerking met de 
Bestuurscolleges en de Ministeries van Veiligheid en Justitie, Infrastructuur en 
Milieu, en Defensie wordt momenteel gewerkt aan een meerjarige oefenkalender. 
 
De Inspectie VenJ is, conform de Veiligheidswet BES, verantwoordelijk voor het 
toezicht op de rampenbestrijding en crisisbeheersing. De Inspectie heeft in maart 
2014 een nulmeting naar de voorbereiding op rampen en crises uitgevoerd op 
Saba, Sint Eustatius en Bonaire. Als onderdeel van deze nulmeting is op de 
eilanden een opkomst- en alarmeringsoefening gehouden. De uitkomsten zal ik, 
zoals gewoonlijk, aanbieden aan uw Kamer. 
 
 
Beveiliging burgerluchtvaart 
De afgelopen jaren is gewerkt aan het actualiseren van de wet- en regelgeving. 
Dat heeft geleid tot het opstellen van een Nationaal beveiligingsplan voor de BES 
waarin ook het nationaal trainingsprogramma en het nationaal 
kwaliteitscontroleprogramma is opgenomen. In navolging van de 
burgerluchthavens in Europees Nederland is ook voor de luchthavens op de BES 
een risico managementmodel (RMM) opgesteld. 
 
Op het gebied van training kan ik u meedelen dat al het personeel op de BES-
luchthavens is getraind. Voor de continuïteit van de trainingen is er op Bonaire 
één instructeur benoemd die interne opleidingen ten aanzien van de beveiliging 
van de burgerluchtvaart kan verzorgen. 
Voor de luchthavens op Bonaire en Sint Eustatius is screeningsapparatuur 
aangeschaft voor het inrichten van screeningspunten voor personeel en 
passagiers en hun handbagage. 
 
Voor het luchthavenpersoneel dat toegang heeft tot het om beveiligingsredenen 
beperkt toegankelijk gebied op Bonaire geldt de Wet Veiligheidsonderzoeken. Op 
Saba en Sint Eustatius geldt vooralsnog de VOG als standaard. Het toezicht op de 
BES-luchthavens wordt uitgevoerd door de Koninklijke Marechaussee. 
 
Immigratie en Asiel 
De Koninklijke Marechaussee en ambtenaren van het KPCN zijn belast met de 
handhaving van de vreemdelingenwet in de openbare lichamen op het terrein van 
de grensbewaking, toezicht en terugkeer. In Caribisch Nederland is een adequate 
vreemdelingenketen ingericht die voldoet aan de internationale verplichtingen en 
normen. Een volgende stap is een intensivering van de samenwerking in de 
vreemdelingenketen binnen de landen van het Koninkrijk.  
 
Met Curaçao en Sint Maarten wordt samengewerkt onder de Onderlinge Regeling 
vreemdelingenketen. Aruba is gevraagd hier bij aan te sluiten. 
  
 Pagina 7 van 8 
  
 
 

