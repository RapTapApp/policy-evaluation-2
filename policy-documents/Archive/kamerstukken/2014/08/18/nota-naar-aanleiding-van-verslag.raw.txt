Wijziging van de Wet bekostiging financieel toezicht in verband met de afschaffing van 
de overheidsbijdrage, de invoering van Europees bankentoezicht en de bestemming van 
door de Autoriteit Financiële Markten en de Nederlandsche Bank opgelegde 
dwangsommen en boetes 
 
 
 
 
NOTA NAAR AANLEIDING VAN HET VERSLAG  
 
De regering is de vaste commissie voor Financiën erkentelijk voor de aandacht die zij aan het 
onderhavige wetsvoorstel heeft geschonken. Hieronder wordt nader ingegaan op de vragen die zijn 
gesteld. Daartoe zijn de vragen gegroepeerd naar de volgende onderwerpen: 
1. Afschaffen overheidsbijdrage: 
a. Samenhang met Maat Houden; 
b. Verdeling kosten over toezichtcategorieën en het ontzien van kleinere partijen; 
2. Beheersbaar houden van toezichtkosten 
3. Nieuwe toezichttaken ECB 
4. Boeteopbrengsten 
5. Overige onderwerpen 
 
1. Afschaffen overheidsbijdrage 
 
a. Samenhang met Maat Houden 
 
De leden van de VVD-fractie vragen in hoeverre bij het herzien van Maat Houden sprake is 
geweest van doelredenering ofwel het toeschrijven naar de verschillende bezuinigingen op de 
toezichtkosten door meer financiering door de sector. Om deze vraag te beantwoorden wil ik 
eerst kort stilstaan bij de totstandkominggeschiedenis van het herziene rapport Maat houden en 
het wetsvoorstel tot wijziging van de Wet bekostiging financieel toezicht. 
 
 Naar aanleiding van de vragen die rezen over het doorberekenen van toezichtlasten van de 
Autoriteit Consument en Markt (ACM) heeft de Minister van Economische Zaken tijdens de 
behandeling in de Eerste Kamer van de Instellingswet Autoriteit Consument en Markt op 12 
februari 2013 toegezegd om samen met andere collega’s het toetsingkader Maat houden na 17 
jaar tegen het licht te houden. In een brief over het meebetalen aan het toezicht door majeure 
risico-bedrijven heeft de Staatssecretaris van Infrastructuur en Milieu deze toezegging herhaald. 
Naar aanleiding van deze toezeggingen is een interdepartementale werkgroep ingesteld. Deze 
werkgroep heeft haar opdracht aldus opgevat dat zij tot taak had te onderzoeken in hoeverre 
1
het rapport Maat houden uit 1996 actueel is dan wel aanpassing behoeft, en in het laatste 
geval voorstellen te doen voor aanpassing van het kader. De werkgroep had niet tot taak om 
voor concrete domeinen voorstellen te doen voor het al dan niet invoeren van een stelsel van 
doorberekening. Bij de herziening heeft de werkgroep echter wel alle relevante omstandigheden 
en ontwikkelingen betrokken. Een van die omstandigheden betreft de doorberekening van de 
kosten van het financieel toezicht aan de financiële sector. In wetgeving is sinds begin deze 
eeuw verankerd dat financiële instellingen een groepsbijdrage betalen waarmee het toezicht op 
de sector voor een belangrijk deel wordt bekostigd vanuit de idee dat het onredelijk is om de 
kosten voor het financieel toezicht voor rekening van de belastingbetaler te laten terwijl de 
financiële sector in belangrijke mate profijt heeft van dat toezicht en gedragingen in de sector 
aanleiding zijn voor (verhoogde) toezichtinspanningen.  
 
                                                           
1
 Kamerstukken II 1995/1996, 24 063, nr. 22. 

- 3 - 
 
prikkel tot kostenbeheersing in het wetsvoorstel. 
Het uitgangspunt dat er een groepsbijdrage kan worden gevraagd en dat er sprake is van 
groepsprofijt indien de groep van ondertoezichtgestelden zelf specifiek en in substantiële mate 
profijt heeft van het toezicht op die groep werd ook in het rapport Maat houden 1996 erkend. 
Dit uitgangspunt vormde als zodanig ook mede aanleiding om de kosten van het toezicht op de 
financiële sector via een omslagstelsel vanaf begin deze eeuw door te berekenen. In Maat 
houden 1996 is beschreven dat een groepsbijdrage kan worden gevraagd “als een of enkele 
partijen profijt hebben van het toezicht”. Als voorbeeld werd hierbij marktordening genoemd: in 
bepaalde sectoren is geen sprake van partijen met gelijke marktmacht (bijv. de telecomsector). 
De kleinere bedrijven hebben derhalve belang bij het toezicht op de grotere bedrijven. De 
gedachte is dat een dergelijke ordening in het algemeen in het voordeel van de sector als 
geheel werkt. 
Het rapport Maat houden 2014 betekent derhalve niet zozeer een verschuiving van individueel 
profijt naar groepsprofijt aangezien dat uitgangspunt al door Maat houden 1996 werd erkend. 
Wel bevat het rapport Maat houden 2014 een verheldering; er is niet alleen sprake van 
systeemprofijt als toezicht noodzakelijk is voor de marktordening, maar ook als 
handhavingsactviteiten noodzakelijk zijn voor het vertrouwen in de kwaliteit van producten of 
dienstverlening in een specifieke sector. Juist in het geval van de financiële sector is hier sprake 
van. Kenmerkend voor het toezicht op de financiële sector is de controle bij de poort die 
toegang geeft tot die sector. Mocht een partij binnen de poort een norm overtreden dan heeft 
dat uitstralingseffecten op de hele sector. Zoals het rapport Maat houden 2014 ook beschrijft 
kan het risicovolle gedrag van de ene financiële instelling, naast haar eigen continuïteit ook de 
continuïteit van andere financiële instellingen in gevaar brengen. Dit zou ertoe kunnen leiden 
dat men het vertrouwen in de gehele financiële sector verliest. In zoverre hebben ook 
instellingen die relatief weinig risico nemen profijt van de inspanningen van de toezichthouders 
op de financiële markten. Daarnaast erkent Maat houden 2014, zoals hiervoor reeds is 
beschreven, dat op grond van het beginsel van ‘de veroorzaker betaalt’ handhavingskosten 
onder voorwaarden aan een afgebakende groep kunnen worden doorberekend. Daarbij hecht de 
regering eraan te benadrukken dat het risicogeoriënteerde toezicht dat DNB en de AFM 
uitoefenen met zich meebrengt dat indien risico’s afnemen, de toezichtinspanningen en 
daarmee de kosten van het toezicht voor een bepaalde toezichtcategorie navenant zullen dalen. 
Ook is wettelijk verankerd dat de inkomsten uit de inning van bestuurlijke boetes en 
dwangsommen (tot een bedrag van 2.500.000 euro) terugvloeien naar de sector in de vorm van 
lagere toezichtlasten. 
 
Ten behoeve van de beantwoording van de vraag in hoeverre het wetsvoorstel voorziet in een 
prikkel tot kostenbeheersing wordt verwezen naar de beantwoording van de vragen van de 
leden van de VVD-fractie in het onderdeel Beheersbaar houden van toezichtkosten. 
 
De leden van de fractie van de VVD vragen daarnaast wat de status is van het rapport Maat 
houden 2014 en of er vooruit wordt gelopen op de behandeling in de Kamer bij dit wetsvoorstel.  
Vanwege het voornemen om de overheidsbijdrage ten behoeve van het toezicht op de financiële 
sector met ingang van 1 januari 2015 af te schaffen is het noodzakelijk om tijdig het 
onderhavige wetsvoorstel bij de Tweede Kamer in te dienen. Bij de behandeling van dit 
wetsvoorstel staat de politiek-beleidsmatige keuze centraal om de kosten van het toezicht op de 
financiële sector volledig door te berekenen. Het rapport Maat houden 2014 geeft – net als het 
rapport uit 1996 - handvatten aan beleidsmakers en wetgevers om een goed onderbouwde 
afweging te kunnen maken of in een bepaald domein doorberekening van kosten mogelijk en 
opportuun is. Voor daadwerkelijke doorberekening is echter altijd een wettelijke grondslag 
vereist. Het kader dat Maat houden geeft, helpt bij de invulling daarvan. Uiteindelijk is de 
beslissing om bepaalde kosten door te berekenen een beslissing van de wetgever die afhankelijk 
is van de specifieke kenmerken van een bepaald domein, de doelgroep, de 
beleidsdoelstellingen, de gehanteerde toezichtvisie alsmede van meer praktische overwegingen 

- 5 - 
 
onderscheiden criteria aanwijsbaar zijn die in substantiële mate profijt hebben van handhaving 
en toezicht kan dit een grond zijn om de kosten niet te bekostigen uit de algemene middelen 
maar aan hen door te berekenen. Naar het oordeel van de regering is er bij het toezicht op de 
financiële sector sprake van een dergelijke situatie. Er is namelijk sprake van een afgebakende 
groep die in substantiële mate profijt ondervindt van het toezicht. Zoals hiervoor reeds uiteen is 
gezet, wordt sinds geruime tijd het grootste deel van de kosten van het toezicht doorberekend 
aan onder toezichtstaande instellingen. Op grond van het onderhavige wetsvoorstel zal nu ook 
de resterende overheidsbijdrage komen te vervallen. De afdeling advisering van de Raad van 
State gaat er in haar advies vanuit dat op basis van het rapport Maat houden 1996 alleen in 
geval van profijt toezichtkosten kunnen worden doorberekend. Maat houden 2014 kent ten 
aanzien van afgebakende groepen van personen of bedrijven ruimere mogelijkheden om 
handhavingskosten door te berekenen indien de eerder genoemde afwegingsfactoren hieraan 
niet in de weg staan. In tegenstelling tot de financiële sector, hetgeen een afgebakende groep 
is, kan er bij sectoren die gevormd worden door grote aantallen productaanbieders en 
dienstverleners ten behoeve van het algemene publiek, zoals horeca en andere midden- en 
kleinbedrijven, vanuit worden gegaan dat het profijt van het toezicht niet specifiek en in 
substantiële mate kan worden toegerekend aan de groep ondertoezichtgestelden (maar aan 
iedereen) omdat een dergelijke groep relatief snel van samenstelling zal wisselen en niet 
duidelijk zal kunnen worden afgebakend. In dergelijke gevallen is er geen sprake van 
systeemprofijt en kunnen de kosten van het toezicht niet aan de groep worden doorberekend.  
 
Dezelfde leden vragen voorts waarom het rapport Maat Houden is herzien. De herziening van 
het rapport Maat houden houdt verband met de toezegging van de minster van Economische 
Zaken tijdens de behandeling van de Instellingswet Autoriteit Consument en Markt om het 
toetsingskader Maat houden na 17 jaar tegen het licht te houden. Deze toezegging is herhaald 
door de staatssecretaris van Infrastructuur en Milieu. Voor een overzicht van andere relevante 
ontwikkelingen die aanleiding hebben gegeven tot een onderzoek naar de vraag in hoeverre 
Maat houden 1996 bij de tijd was dan wel aanpassing behoefde, wordt verwezen naar hoofdstuk 
2
1 van het rapport Maat houden 2014 waarin dat uitvoerig is beschreven.  
 
Tevens vragen de leden van de fractie van de SP of de afbakening van financiële instellingen in 
de vorm van een afgesloten groep een stimulans kan zijn voor deze instellingen om buiten de 
groep te willen vallen. Zij vragen daarnaast om een overzicht van de mogelijkheden voor 
financiële instellingen om niet AFM- of DNB-vergunningplichtig te zijn en zijn benieuwd te 
vernemen hoe groot het percentage van financiële instellingen is, die niet onder het toezicht van 
de AFM of DNB vallen. 
Zoals hiervoor reeds is opgemerkt is een belangrijk kenmerk van het financieel toezicht dat er 
sprake is van controle bij de poort die toegang geeft tot de financiële sector. Hierdoor ontstaat 
een afgebakende groep van ondertoezichtstaande instellingen. Financiële instellingen kunnen 
zich hier niet aan ontrekken aangezien zij in beginsel over een vergunning moeten beschikken 
om diensten of producten te mogen aanbieden. In zoverre zal naar het oordeel van de regering 
dus geen sprake zijn van een stimulans voor financiële ondernemingen om buiten de 
afgebakende groep te willen vallen omdat zij dan ook geen activiteiten meer mogen ontplooien 
hetgeen uiteraard grote gevolgen zal hebben voor hun bedrijfsmodel en hun mogelijkheden om 
activiteiten te ontplooien op de financiële markten. 
Op de bij of krachtens de Wft genoemde uitzonderingsgronden na, bestaan er voor instellingen 
geen uitzonderingen op de vergunningplicht. De in de Wft opgenomen uitzonderingsgronden 
hebben voornamelijk betrekking op situaties waarin geen risico’s zijn te onderkennen of, in 
geval van de AFM, het om instellingen gaat die geen zaken doen met partijen die over het 
algemeen bescherming nodig hebben zoals particulieren of kleine instellingen. Hoe groot dit 
aantal is, is niet aan te geven omdat zij niet in alle gevallen zijn geregistreerd. 
                                                           
2
 Bijlage bij Kamerstukken II 2013/14, 24036, nr. 407. 

- 7 - 
 
wettelijke taken zijn gelieerd, door te berekenen aan de sector. Deze keuze vloeit gedeeltelijk 
voort uit het besluit om een omslagstelsel te hanteren. Daarnaast heeft de sector vaak profijt 
van de betrokkenheid van de toezichthouders bij de voorbereiding van wetgeving en deelname 
aan (internationale) toezichtgremia. Dit geldt ook voor algemene onderzoeken aangezien die 
bijdragen aan een beter beeld van de (delen) van de financiële sector en daarmee aan het 
vertrouwen in de capaciteit van financiële instellingen en de kwaliteit van producten en diensten 
die zij leveren. Daarnaast kunnen marktanalyses bijdragen aan een goede en efficiënte manier 
van inrichting van het toezicht. Het is daarom naar het oordeel van de regering redelijk en billijk 
om de kosten die hiermee verband houden door te berekenen aan de financiële sector. 
 
 
b. Verdeling kosten over toezichtcategorieën en het ontzien van kleinere partijen 
 
De leden van de PvdA-fractie hebben onder meer gevraagd of bij de vaststelling van de 
procentuele aandelen enkel gekeken is naar de begrote kosten per sector of dat er tevens 
rekening is gehouden met de risico’s die zich mogelijk in bepaalde sectoren in de toekomst 
manifesteren. In het verlengde daarvan vragen de leden van de fractie van de VVD zich af hoe 
gecheckt c.q. transparant, inzichtelijk en begrijpelijk kan worden gemaakt hoeveel geld met de 
verschillende werkzaamheden van de toezichthouder is gemoeid. 
De voorgestelde procentuele aandelen voor de toezichtcategorieën bij DNB zijn gebaseerd op de 
toezichtbegroting voor 2014. Daarbij is zo goed mogelijk rekening gehouden met voorgenomen 
accentverschuivingen binnen het toezicht. Ten tijde van het opstellen van de begroting was 
echter nog niet bekend welke gevolgen de implementatie van het Europees bankentoezicht zou 
hebben voor het hier in Nederland uit te oefenen toezicht. De informatie die hieromtrent nadien 
is verkregen was aanleiding om voor te stellen de banken uit bijlage II van de Wbft te halen en 
onder te brengen in een nieuwe bijlage III. Aldus wordt voorkomen dat niet bancaire 
instellingen worden geconfronteerd met sterk oplopende toezichtkosten. Over de daadwerkelijk 
gemaakte kosten rapporteert DNB jaarlijks via haar ZBO-verantwoording. Daarin is niet alleen 
opgenomen hoeveel DNB per toezichtcategorie in rekening heeft gebracht, maar wordt ook 
inzicht verschaft in de daadwerkelijke gemaakte kosten per toezichtcategorie. 
De voorgestelde procentuele aandelen voor de toezichtcategorieën bij de AFM zijn eveneens 
gebaseerd op de begroting 2014 doch er bestaat wel een kenmerkend verschil met DNB. De 
AFM heeft haar (risicogestuurde) toezicht namelijk ingericht op basis van thema’s die veelal 
meerdere toezichtcategorieën raken. De kosten van de thema’s worden via verdeelsleutels 
toegerekend aan de toezichtcategorieën. Categorieën (of thema’s) waarvan het risico hoger dan 
gemiddeld wordt ingeschat, krijgen navenant meer aandacht van de AFM en bijgevolg naar 
verhouding ook hogere verdeelsleutels. De verdeelsleutels worden jaarlijks door de AFM 
beoordeeld.  
Het werken met procentuele aandelen, die voor meerdere jaren vastliggen, heeft als voordeel 
dat de hoogte van een jaarlijks op te leggen heffing vooraf redelijk goed voorspelbaar is. Niet 
ondenkbaar is echter dat de toezichthouder accentverschuivingen binnen het toezicht 
aanbrengt. Zo heeft de ervaring in de afgelopen jaren geleerd dat de toezichtinspanning van de 
AFM per toezichtcategorie jaarlijks soms sterk kan verschillen. Bij opvallende verschuivingen 
wordt opnieuw naar de procentuele aandelen gekeken. Zo nodig wordt een wetsvoorstel voor 
een tussentijdse aanpassing van de procentuele aandelen ingediend.  
 
In dit verband vragen de leden van de VVD zich af waarom DNB en de AFM niet op een 
vergelijkbare, transparante wijze als de European Securities and Markets Authority werken.  
De primaire taak van de Europese autoriteit voor effecten en markten (ESMA) is het versterken 
van samenwerking tussen Europese nationale toezichthouders en bevorderen van een coherente 
toepassing van regels op het gebied van financiële markten, bijvoorbeeld door het vaststellen 
van technische reguleringsnormen. Daarnaast houdt ESMA direct toezicht op ratingbureaus en 
trade repositories. De taken van ESMA en daarmee ook de verslaglegging zijn dus moeilijk te 

- 9 - 
 
Een vergelijkbare vraag hebben de leden van de PVV-fractie eveneens gesteld over een 
zinsnede in het deel van de memorie van toelichting waarin verwezen wordt naar de 
procentuele aandelen die ‘in principe’ voor de jaren 2013 tot en met 2017 vastliggen. In dit 
geval is de zinsnede ‘in principe’ in de tekst opgenomen omdat een tussentijdse herziening van 
de procentuele aandelen tot de mogelijkheden behoort, bijvoorbeeld bij een wijziging van het 
takenpakket van de toezichthouder. 
 
De leden van de VVD-fractie vragen zich af in hoeverre de thans voorgestelde wijziging van de 
Wbft voor duidelijkheid en stabiliteit zorgt. Dit zijn namelijk de twee aspecten waarop het in 
2012 doorgevoerde nieuwe bekostigingssysteem was gebaseerd.  
Gelet op de veranderingen die in de procentuele aandelen zijn doorgevoerd (bijlage II van de 
Wbft) en het thans voorliggende voorstel tot aanpassing van die aandelen, moet worden 
vastgesteld dat er meer tijd nodig is om de gewenste stabiliteit, in de vorm van jaarlijks niet al 
te sterk fluctuerende heffingen, te realiseren.  
Voor de nabije toekomst vormen de ontwikkelingen bij het onder eindverantwoordelijkheid van 
de Europese Centrale Bank (ECB) uit te oefenen toezicht op banken de meest onzekere factor 
voor de toezichtkosten. Vanwege die eindverantwoordelijkheid van de ECB ligt daar ook, en dit 
ter beantwoording van een vraag van de PVV, de verantwoordelijkheid voor de ontwikkeling en 
onderbouwing van de kosten van het Europese bankentoezicht. De bevoegdheid voor een 
doelmatigheidscontrole van het bestuur bij de ECB ligt bij de Europese Rekenkamer, die daarbij 
4
– mede op inzet van Nederland – ook rekening houdt met de toezichttaken van de ECB. 
Ondanks de onzekerheden wordt met het voorstel om de banken uit bijlage II (onderdeel DNB) 
van de Wbft te halen, in ieder geval een uitstralingseffect naar de heffingen voor de andere 
categorieën voorkomen.  
 
De leden van de VVD-fractie hebben vastgesteld dat de kosten die voortkomen uit het toezicht 
ingevolgde de Sanctiewet 1977 en de kosten die voortkomen uit de betrokkenheid van de 
toezichthouder bij de voorbereiding van wet- en regelgeving aan alle toezichtcategorieën 
worden toegerekend. Zij zijn benieuwd te vernemen hoe deze toerekening plaatsvindt.  
In eerste instantie worden de hier bedoelde kosten toegerekend aan enerzijds de categorieën 
die zijn opgenomen in bijlage II van de Wbft en anderzijds de in de voorgestelde bijlage III 
opgenomen categorie ‘Banken’. De toerekening vindt plaats naar rato van de begrote 
toezichtkosten. Aangezien bijlage II meerdere categorieën bevat, wordt het berekende 
totaalbedrag met behulp van de in bijlage II vastgelegde procentuele aandelen verder 
toegerekend aan alle in die bijlage opgenomen toezichtcategorieën. Voor de voorgestelde 
bijlage III kan een dergelijke berekeningswijze achterwege blijven aangezien hierin slechts één 
categorie, te weten die van de banken, is opgenomen. 
 
Uit de verkregen reacties is op te maken dat de leden van de VVD-fractie belang hechten aan 
het onderscheid tussen kleine en grote instellingen. Zij verwijzen daarbij naar het 
regeerakkoord, waarin is aangegeven dat bij de vaststelling van de nieuwe (hogere) tarieven 
kleinere partijen zoveel mogelijk zullen worden ontzien. Zo zijn de leden van de VVD-fractie 
benieuwd te vernemen in hoeverre hiermee bij de aanpassing van de procentuele aandelen 
rekening is gehouden. 
De aanpassing van de procentuele aandelen is gebaseerd op het uitgangspunt om een categorie 
te belasten voor onder meer de kosten die de toezichthouder vanwege het toezicht op die 
categorie maakt. Met de samenstelling van een categorie, ofwel het onderscheid tussen kleine 
en grote instellingen, wordt in een later stadium rekening gehouden en wel bij de jaarlijkse 
vaststelling van de ministeriële kostenregeling. Via die regeling, en hiermee wordt tevens een 
daartoe strekkende vraag van de leden van de SP-fractie beantwoord, wordt het aan een 
toezichtcategorie toegerekende bedrag aan kosten omgeslagen over de personen die deel 
                                                           
4
 Kamerstukken II 2013/14, 32 013, nr. 78. 

- 11 - 
 
Tabel 1: Ontwikkeling gerealiseerde toezichtkosten DNB en AFM (bedragen x € 1 mln.)  
Jaar DNB AFM Totaal 
2000 62 18 80 
2001 69 23 92 
2002 80 31 111 
2003 89 33 122 
2004 96 42 138 
2005 90 55 145 
2006 95 68 163 
2007 97 73 170 
2008 98 78 176 
2009 85 71 156 
2010 116 78 194 
2011 122 76 198 
2012 133 80 213 
2013 149 79 228 
 
Uit de financiële crisis zijn lessen getrokken die met name bij DNB tot een forse omslag hebben 
geleid. Als gevolg van de aanscherping van het toezicht en de uitbreiding van het takenpakket 
zijn de kosten bij DNB de afgelopen jaren sterk toegenomen. Bij de AFM vond de uitbreiding 
vooral in de jaren tot en met 2008 plaats. De AFM is in 2002 opgericht als rechtsopvolger van 
de Stichting toezicht Effectenverkeer waardoor het accent in de eerste jaren met name lag op 
de opbouw van de organisatie en het toezicht. De kostengroei nadien is te zien in samenhang 
met de uitbreiding van het takenpakket van de AFM. Ondanks enkele nieuwe taken zijn de 
kosten bij de AFM na 2008 nauwelijks toegenomen. 
 
De leden van de fracties van VVD, PvdA, CDA en D66 hebben hun zorgen uitgesproken over de 
ontwikkeling van de toezichtkosten en zijn benieuwd te vernemen hoe een min of meer 
ongeremde toename is te voorkomen.  
 
Toezichtkosten worden op verschillende manieren in de gaten gehouden. Om te beginnen zien 
de toezichthouders (en hun Raden van Commissarissen respectievelijk Toezicht) en het 
ministerie erop toe dat de toezichtbegroting het bedrag van het meerjarig kostenkader niet te 
boven gaat. Het meerjarig kostenkader bevat een aantal criteria aan de hand waarvan het 
maximaal toegestane bedrag aan toezichtkosten voor het komende jaar wordt vastgesteld. 
Mocht onverhoopt blijken dat het kostenkader is of wordt overschreden, dan kan de 
toezichthouder door het ministerie worden verplicht maatregelen te treffen om deze 
overschrijding te compenseren.  
 
Zowel de leden van de VVD-fractie als die van de SP-fractie vragen wanneer een overschrijding 
van het kostenkader te rechtvaardigen is, terwijl de leden van de D66-fractie benieuwd zijn te 
vernemen wat er gebeurt bij een overschrijding van de begroting door DNB of de AFM. 
In de toelichting bij het wetsvoorstel is aangegeven dat een overschrijding van het kostenkader 
onder bepaalde omstandigheden is te rechtvaardigen en dat om die reden een compensatie in 
de vorm van lagere toezichtkosten nadien niet altijd voor de hand ligt. De beoordeling van de 
omstandigheden die hebben geleid tot een kostenoverschrijding zal uiteindelijk door mij 
plaatsvinden. Zoals eerder gezegd, informeer ik uw Kamer hierover op het moment dat ik het 
nieuwe kostenkader toestuur. Zo kan in dit verband worden verwezen naar de oprichting van de 
Bankenunie waarvan de kosten ten tijde van de vaststelling van het kostenkader voor het jaar 
2014 nog niet bekend waren. Zodra er meer zicht bestond op die kosten heeft DNB de 
betreffende banken geïnformeerd terwijl de Kamer op dat moment door mij op de hoogte is 
5
gebracht. Aangezien DNB zich als nationale toezichthouder op banken niet kan onttrekken aan 
de verplichtingen die voortkomen uit haar deelname aan het Europees stelsel van centrale 
                                                           
5
 Kamerstukken II 2013/14, 32 013, nr. 54. 

- 13 - 
 
De suggestie van de leden van de fractie van de VVD om onder toezicht staande instellingen 
een doorslaggevende stem te verstrekken bij het instemmingsproces met de toezichtbegroting 
en/of de bevoegdheden van het adviserende panel uit te breiden om prikkels te creëren voor 
meer doelmatigheid is niet goed verenigbaar met de verantwoordelijkheid van de 
toezichthouder om op een onafhankelijke wijze invulling te geven aan de hem opgedragen taak. 
Zie in dit verband de op 11 februari 2011 naar de Tweede Kamer gestuurde visie ‘Toezicht op 
afstand - de relatie tussen de minister van Financiën en de financiële toezichthouders, De 
8
Nederlandsche Bank (DNB) en de Autoriteit Financiële Markten (AFM)’. De belangen van 
enerzijds de toezichthouder en anderzijds de instellingen die onder toezicht staan, hoeven 
namelijk niet in alle gevallen gelijk op te gaan. Het is echter wel zaak dat een eventuele 
strijdigheid van belangen tijdens een bijeenkomst van het adviserend panel aan de orde worden 
gesteld. In een voorkomend geval kan ik alsnog besluiten hierover het gesprek met de 
toezichthouder aan te gaan. 
 
In dit verband mag tevens de rol van het intern toezichthoudend orgaan van de toezichthouder 
niet worden veronachtzaamd. Dit orgaan ziet ingevolge de wet toe op het beleid van de directie 
(DNB) dan wel van het bestuur (AFM). Daarbij zullen de leden van dit orgaan hun toezicht 
uitvoeren zonder last of ruggespraak waarbij zij alle te onderscheiden betrokken belangen in 
ogenschouw zullen nemen alvorens zij een beslissing nemen. De suggestie van de leden van de 
VVD-fractie om binnen dit orgaan één specifieke commissaris aan te wijzen die de 
toezichtbegroting beoordeelt vanuit het oogpunt van de onder toezicht staande instellingen, kan 
voor een spanningsveld zorgen met de wettelijk opgedragen taak van de commissaris. Een 
situatie die naar mijn mening moet worden voorkomen. Vandaar dat ervoor gekozen is de 
relatie met de toezichthouders vorm te geven door middel van de jaarlijks door de secretaris-
generaal van het ministerie van Financiën te voeren gesprekken.  
 
 
3. Nieuwe toezichttaken ECB 
 
Bij het overhevelen van toezichttaken van DNB naar de ECB vragen de leden van de VVD zich af 
waarom de regering niet van mening is dat de totale toezichtkosten gelijk zouden moeten 
blijven. 
Momenteel is het toezicht in Nederland “principle-based” georiënteerd. Het Europees toezicht op 
banken (SSM) zal daarentegen meer “rule-based” georiënteerd zijn. Het “rule-based” toezicht 
zal leiden tot meer on-site inspecties en kwantitatieve data analyses hetgeen zich vertaalt in 
hogere kosten. Daarnaast zal DNB veel ondersteuning aan de ECB verlenen (zoals dat nu al 
gebeurt bij de “Comprehensive Assessment”) terwijl DNB de verantwoordelijkheid voor het 
toezicht op minder significante banken blijft behouden. Na afloop van de transitieperiode zal ik 
opnieuw naar de kosten van DNB kijken. DNB weet hiervan en zal, zo is mijn inschatting, uit 
eigener beweging actie ondernemen om daar waar mogelijk over te gaan tot een 
kostenreductie. Zo niet dan zal ik niet nalaten DNB hieromtrent kritisch te bevragen. 
 
De leden van verschillende fracties hebben vragen gesteld over de uitgebreide beoordelingen 
(“Comprehensive Assessment”) van de significante banken. Zo vragen de leden van de VVD zich 
onder andere af welke banken er concreet onder het onderzoek vallen. Het gaat daarbij in totaal 
om zeven banken, te weten ING, Rabobank, ABN AMRO, SNS, RBS, Bank Nederlandse 
Gemeenten en de Nederlandse Waterschapsbank. De vraag van de PVV of de Nederlandse 
belastingbetaler op geen enkele wijze zal opdraaien voor de kosten van het onderzoek is, onder 
verwijzing naar het voorgestelde artikel 17, bevestigend te beantwoorden. Artikel 17 dient er 
namelijk toe om de kosten van het onderzoek in rekening te brengen bij de banken die 
onderwerp van dat onderzoek zijn (geweest). 
                                                           
8
 Kamerstukken II 2010/11, 32 648, nr. 1. 

- 15 - 
 
jaarlijks bedrag van maximaal € 2,5 mln. Van een bevoordeling van de sector is zodoende geen 
sprake.  
 
De leden van de SP-fractie hebben tevens verzocht om een opgave van het aantal boetes , dat 
hoger en lager is geweest dan 2,5 miljoen euro in de afgelopen vijf jaar terwijl de leden van de 
VVD-fractie geïnformeerd hebben naar de absolute bedragen van de geïncasseerde boetes en 
dwangsommen in de afgelopen tien jaar. 
Op één uitzondering bij DNB na was bij beide toezichthouders het jaarlijkse totaal aan 
opbrengsten uit boetes en dwangsommen minder dan € 2,5 mln. Hierin kan op termijn 
verandering komen aangezien nieuw op te leggen boetes en dwangsommen afhankelijk kunnen 
worden gesteld van de omzet en grootte van een onderneming. 
Bij DNB zijn in de afgelopen vijf jaar in totaal 36 boetes opgelegd terwijl dit aantal bij de AFM in 
dezelfde periode is uitgekomen op 183. 
In de afgelopen tien jaar hebben beide toezichthouders de volgende bedragen aan boetes en 
verbeurd verklaarde dwangsommen als baten in hun jaarrekening verantwoord: 
 
10
Tabel 2: Geïnde boetes en dwangsommen (bedragen x € 1.000)  
Jaar DNB AFM 
2004 380 701 
2005 530 990 
2006 160 1.503 
2007 530 221 
2008 4.260 676 
2009 1.930 643 
2010 310 671 
2011 120 439 
2012 90 1.280 
2013 190 1.371 
 
 
5. Overige onderwerpen 
 
Toezicht op de BES-eilanden 
De leden van de VVD-fractie hebben vragen gesteld over de financiering van het toezicht op de 
BES-eilanden. 
Financiële ondernemingen die werkzaam zijn in Caribisch Nederland of daar actief willen worden 
hebben met twee soorten heffingen te maken. Voor het aanvragen van een beschikking, zoals 
een vergunning, is een eenmalige vergoeding verschuldigd. Daarnaast betalen financiële 
ondernemingen een jaarlijks terugkerende bijdrage in de kosten van het doorlopend toezicht. 
De toepasselijke tarieven worden bij ministeriële regeling vastgesteld en staan, ter wille van het 
behoud van een gelijk speelveld, in een redelijke verhouding tot de tarieven die de Centrale 
Bank van Curaçao en Sint Maarten hanteert voor financiële ondernemingen in Curaçao en Sint 
Maarten. Dat leidt ertoe dat de kosten van het door DNB en de AFM uitgeoefende toezicht 
slechts ten dele worden doorberekend aan onder toezicht staande instellingen. De Staat betaalt 
het gedeelte van de toezichtkosten dat niet wordt doorberekend. De zeer geringe omvang van 
de financiële markten in Caribisch Nederland, het beperkte aantal partijen dat op die markten 
actief is en het feit dat die partijen veelal slechts door middel van bijkantoren actief zijn, maken 
een integrale doorberekening van toezichtkosten ondoenlijk. 
 
Toezicht op emissies 
De leden van de VVD-fractie willen graag vernemen welk deel van het wegvallen van de 
                                                           
10
 In 2008 heeft er een stelselwijziging plaatsgevonden ten aanzien van de verantwoording van opbrengsten 
waardoor de bedragen over de loop der jaren niet altijd goed vergelijkbaar zijn. De jaren 2007 tot en met 
2013 zijn op dezelfde basis opgesteld. 

- 17 - 
 
Het niet doorbereken van kosten aan bijkantoren van Europese paspoorthouders heeft in 
principe geen aanmerkelijke gevolgen voor het speelveld tussen Nederlandse en buitenlandse 
banken aangezien Nederlandse banken voor hun bijkantoren in andere lidstaten van de EU 
eveneens geen kosten van de nationale toezichthouder aldaar krijgen doorberekend. 
 
Overzichten financiering toezicht in andere EU-landen 
Door de VVD-fractie wordt meerdere keren gevraagd hoe de financiering van het toezicht in 
andere EU-landen geregeld is. Zo wordt er voor andere EU-landen gevraagd naar een overzicht 
van de totale toezichtkosten, naar informatie over de financiering van de Comprehensive 
Assessment bij significante banken en naar informatie over de eindbestemming van 
boeteontvangsten door toezichthouders. Navraag bracht aan het licht dat deze informatie niet 
op eenvoudige wijze ontsluitbaar is en dat, indien gewenst, hier separaat onderzoek naar moet 
worden gedaan.  
 
Algemene Rekenkamer 
De leden van de VVD-fractie informeren naar de stand van zaken bij de gesprekken met de 
Algemene Rekenkamer over het instellen van een doelmatigheidsonderzoek bij de 
toezichthouders.  
De hier bedoelde gesprekken hebben een oriënterend karakter aangezien de onafhankelijke 
positie van de Algemene Rekenkamer met zich meebrengt dat zij zelfstandig bepaalt of, en zo ja 
waarover en wanneer, er onderzoek bij de toezichthouders plaatsvindt. Mocht de Algemene 
Rekenkamer daartoe overgaan dan zal het onderzoek binnen hun bestaande bevoegdheden 
worden uitgevoerd. 
 
Omvang toezichtbegrotingen, financiering van niet-toezichttaken bij DNB alsmede 
dividenduitkering DNB 
De leden van de VVD-fractie willen graag geïnformeerd worden over de omvang van de 
toezichtbegrotingen. Voorts hebben zij geïnformeerd naar de opbrengsten en uitgaven van de 
AFM en DNB terwijl zij ook benieuwd zijn te vernemen hoe de niet-toezichttaken van DNB 
worden gefinancierd en hoe de divdidenduitkering van DNB sinds 2005 is geweest. 
 Voor het jaar 2014 heeft de AFM haar lasten op € 83,9 mln. begroot. Daartegenover zijn 
opbrengsten geraamd van € 81,6 mln. DNB begroot de kosten en opbrengsten vanwege het 
toezicht voor 2014 allebei op € 148,5 mln. Taken die niet onder het toezicht vallen, maken ook 
geen onderdeel uit van de ZBO-begroting van DNB. De taken die betrekking hebben op de 
centrale bank (DNB N.V.) worden uit de zogenaamde monetaire opbrengsten gefinancierd.  
Met DNB is overeengekomen dat 95% van de winst aan de Staat wordt uitgekeerd. Deze winst 
staat los van de toezichtbegroting (ZBO-begroting) van DNB. 
Sinds 2005 is de jaarlijkse dividenduitkering als volgt: 
 
Tabel 3: Overzicht gerealiseerde dividenduitkering DNB (x € 1000) 
  2005 2006 2007 2008 2009 2010 2011 2012 2013 2014 
  616.924 739.712 983.107 1.181.268 1.279.950 1.658.738 544.278 749.494 1.974.773 1.118.638 
 
 Afhankelijkheid toezichthouders van de sector 
 De leden van de SP-fractie vragen zich af of de grootte van de begroting van de toezichthouders 
door het voorgestelde omslagstelsel niet al te zeer afhankelijk wordt gesteld van de financiële 
sector. Deze vraag is ontkennend te beantwoorden. Bij de financiering van het toezicht op de 
financiële sector wordt niet het principe van ‘wie betaalt, bepaalt’ toegepast. Onder 
toezichtstaande instellingen kunnen de toezichthouders wel bevragen over hun (concept) 
begrotingen en kunnen hieromtrent ook adviezen uitbrengen maar het zijn uiteindelijk de 
bewindslieden van SZW en Financiën die in deze de laatste stem hebben. Bij het eindoordeel 
worden wel de adviezen van de adviserende panels (en de inzichten van de Raad van 

