 
2013Z21651 
Vragen van de leden Van Laar en Groot (beiden PvdA) aan de ministers van Binnenlandse 
Zaken en Koninkrijksrelaties en van Economische Zaken en de staatssecretaris van Financiën 
over de uitzending ‘Caribisch Nederland, Drie jaar later, Bonaire’ (ingezonden 8 november 
2013) 
  
1 
Kent u de uitzending ‘Caribisch Nederland, Drie jaar later, Bonaire’? 1) 
  
Antwoord vraag 1 
Ja 
 
2 
Klopt de bewering van enkele in de uitzending aan het woord zijnde personen dat sinds 10-
10-2010 de prijzen sterk zijn gestegen, terwijl de salarissen nagenoeg gelijk zijn gebleven? Zo 
ja, hoe verhoudt zich dit met de afspraak dat de inwoners van Caribisch Nederland er in 
koopkracht niet op achteruit zouden gaan? Zo ja, neemt u acties om deze onwenselijke 
ontwikkeling tegen te gaan? 
  
Antwoord vraag 2 
De prijzen zijn de afgelopen jaren sterk gestegen. Dit jaar is de prijsontwikkeling weer 
gestabiliseerd. De belangrijkste oorzaken van de sterke prijsstijgingen zijn de wereldwijde 
stijging van energiekosten (en daarmee ook brandstofkosten en vervoerskosten), de stijging 
van andere wereldprijzen zoals voedsel en grondstoffen, en de dollarisatie. De stelselwijziging 
van 10-10-2010 heeft, volgens het koopkrachtonderzoek van Ecorys (bijlage bij 
Kamerstukken II, 2011/12, 33 000 H, nr. 7), echter geen grote rol gespeeld bij de 
prijsontwikkeling. Met oog op de koopkracht op de eilanden is bij de totstandkoming van het 
nieuwe fiscale stelsel voor Caribisch Nederland ook de afspraak gemaakt eventuele extra 
opbrengsten terug te sluizen.  
Het kabinet heeft op dit moment nog onvoldoende inzicht in de loonontwikkeling op de 
eilanden. Het Ecorys onderzoek geeft voor 2011 echter wel aan dat de toename van het 
besteedbaar inkomen voor veel groepen meer dan voldoende was om de gestegen prijzen op 
te vangen. Er zijn echter ook groepen waar de koopkracht onder druk is komen te staan. Het 
Centraal Bureau voor de Statistiek is een onderzoek gestart naar, onder andere, (bewegingen 
in) de inkomenssfeer op de eilanden. Op basis daarvan kan ook worden gekeken naar de 
loonontwikkeling ten opzichte van de inflatie. 
Belangrijk gegeven is dat het wettelijk minimumloon (en uitkeringen) jaarlijks wordt 
geïndexeerd met de inflatie. Inwoners van Caribisch Nederland die het wettelijk 
minimumloon verdienen worden hiermee gecompenseerd voor prijsontwikkelingen. 
Daarnaast zij erop gewezen dat het kabinet de afgelopen jaren verschillende structurele 
maatregelen heeft genomen met het oog op de koopkracht in Caribisch Nederland. 
Voorbeelden hiervan zijn het verhogen van de belastingvrije som per 1 oktober 2011 en 1 
januari 2012, het uitbreiden per 1 januari 2013 van het nultarief eerste levensbehoeften ABB 
met een aantal voedselproducten en de verlaging per zelfde datum van de accijns op benzine 
met 10 dollarcent per liter. Voorts heeft het kabinet dit jaar afgesproken dat elke nieuwe 
maatregel van de Rijksoverheid die direct of indirect een negatief effect op de koopkracht van 
de inwoners op Caribisch Nederland zou kunnen hebben, in een vroeg stadium aan de 
ministeries van SZW en BZK wordt voorgelegd. Indien geoordeeld wordt dat er een negatief 
effect zou kunnen optreden, wordt in breder interdepartementaal verband (BZK, FIN, SZW, 
 

 
met name voor de algemene bestedingsbelasting (ABB). Anderzijds geldt dat de 
Belastingdienst / Caribisch Nederland (onderdeel van de Nederlandse belastingdienst) ten 
opzichte van de voormalige Nederlands Antilliaanse belastingdienst verbeteringen in de 
uitvoering en controle van het fiscale stelsel heeft doorgevoerd, waardoor de compliance is 
toegenomen.  
Wat betreft de belastingopbrengsten en de koopkracht wordt opgemerkt dat tijdens de 
totstandkoming van het nieuwe fiscale stelsel voor Caribisch Nederland de afspraak is 
gemaakt dat de opbrengst van het nieuwe fiscale stelsel in 2011 (het jaar van invoering) 
gecorrigeerd voor inflatie, op macroniveau niet hoger zou moeten zijn aan de opbrengst die 
het oude Nederlands Antilliaanse belastingstelsel in 2010 op Bonaire, Sint Eustatius en Saba 
1
genereerde. Op basis van die afspraak zijn, nadat uit cijfers van de Belastingdienst / 
Caribisch Nederland bleek dat het nieuwe fiscale stelsel van Caribisch Nederland over 2011 
meer zou opleveren dan geraamd, inmiddels diverse lastenverlichtende maatregelen getroffen 
2
om deze meeropbrengst terug te sluizen. In zoverre kan de vraag of de uit de afname van de 
informele economie voortvloeiende toename van de belastinginkomsten ten goede is gekomen 
aan de inwoners van Caribisch Nederland bevestigend worden beantwoord. 
Volledigheidshalve wordt opgemerkt dat de hogere belastingopbrengst in 2011 niet alleen zal 
samenhangen met een afname van de omvang van de informele economie, maar ook met 
autonome ontwikkelingen, zoals toename van de bevolkingsomvang en stijging van de 
economische activiteit. Tot slot wordt opgemerkt dat een afname van de informele economie 
op papier tot een toename van de (totale) koopkracht zal leiden maar dat de effectieve 
koopkracht zoals die door de bevolking in de praktijk wordt ervaren lager kan zijn omdat het 
voorheen informele deel van hun inkomen belastingvrij werd ontvangen en belastingvrij kon 
worden uitgegeven, terwijl er over het formeel geworden deel van het inkomen nu wel 
belasting moet worden betaald.  
 
6 
Is het waar dat de tarieven voor stroom en elektriciteit op Bonaire erg hoog zijn? Zo ja, wat 
zijn hiervan de oorzaken en welke instrumenten heeft u om hier iets aan te doen? 
  
Antwoord vraag 6 
Het elektriciteitstarief op Bonaire is bijna twee keer zo hoog als in Europees Nederland. Dit 
komt doordat het merendeel van de elektriciteit opgewekt wordt uit olie, hetgeen veel duurder 
is dan de opwekking uit kolen en gas in Europees Nederland. Daarnaast kent de 
elektriciteitsvoorziening aan de iets minder dan 8.000 aangeslotenen aanmerkelijke 
schaalnadelen. Tot slot zijn er aanwijzingen dat de efficiëntie van de bedrijfsvoering van het 
eilandelijk elektriciteitsbedrijf verder verbeterd kan worden. Er wordt nu al subsidie vanuit 
het ministerie van Economische Zaken verleend om de elektriciteitsrekening van de afnemers 
te beperken. Deze is in 2012 ingesteld nadat een arbitrage uitwees dat het eilandelijk 
elektriciteitsbedrijf met terugwerkende kracht meer voor de ingekochte elektriciteit aan de 
producent moest betalen dan zij voorheen deed. Deze marktsituatie is overigens beschreven in 
een rapport dat de minister van Economische Zaken aan de Tweede Kamer heeft gestuurd (31 
568 nr.125, vergaderjaar 2012-2013). In dit rapport wordt ook een advies uitgebracht over een 
regulerend kader dat de betaalbaarheid van elektriciteit verder dient te verbeteren, onder 
andere door tariefregulering en vereisten aan de governance. Een wetsvoorstel hiertoe is langs 
                                                 
1
 Deze toezegging is terug te vinden in de memorie van toelichting van de Belastingwet BES, Kamerstukken, II 2009/10, 32 189, nr. 3. 
2
 De meeropbrengst is via drie wetsvoorstellen teruggesluisd. Door middel van de Wet overige fiscale maatregelen 2012 is USD 5 mln 
teruggesluisd, via de Wet Belastingplan 2013 is wederom USD 5 mln teruggesluisd en via het Belastingplan 2014 is voorgesteld om USD 
2 mln terug te sluizen. De terugsluis via het Belastingplan 2014 vloeit voort uit de definitieve raming van de opbrengst over 2011 door de 
Belastingdienst / Caribisch Nederland, waarmee de toezegging om de in 2011 gerealiseerde meeropbrengst terug te sluizen volledig is 
afgedaan. 
 

 
was niet, zoals verwacht, prijsdrukkend maar prijsopdrijvend, vanwege het gedrag van 
marktpartijen. Dit kan worden toegelicht aan de hand van de op blz. 4/5 van dit 
kabinetsstandpunt opgenomen passage:  
“Daarnaast heeft volgens Ecorys ook de overstap van de Nafl naar de USD als (enig) wettig 
betaalmiddel invloed gehad op de prijzen. Daar waar deze overstap in beginsel een 
prijsdrukkend effect (gehad) zou moeten hebben (door het vervallen van wisselkosten), is 
door Ecorys vastgesteld dat de overstap naar de USD in een aantal gevallen juist een 
prijsopdrijvend effect heeft gehad. Dat is verrassend omdat de koers van de Nafl al decennia 
gekoppeld was aan de koers van de USD. In de praktijk is gebleken dat winkeliers of 
restaurants de overstap van de Nafl naar de USD hebben gebruikt om de prijzen naar boven af 
te ronden tot psychologische of makkelijk hanteerbare prijzen. ”  
In aanvulling hierop wordt opgemerkt dat als onderdeel van het Belastingplan 2013 met 
ingang van 1 januari 2013 diverse eerste levensbehoeften, waaronder groenten en fruit zijn 
vrijgesteld van algemene bestedingsbelasting (tarief 8% op Bonaire en 6% op Sint Eustatius 
en Saba). Uit waarnemingen van onder andere de Unkobon (een consumentenorganisatie op 
Bonaire) is gebleken dat deze lastenverlichting door handelaren en winkeliers slechts voor een 
deel is doorgegeven aan de consument. 
 
Ten behoeve van de betaalbaarheid van de voorzieningen beschikken de Bestuurscolleges in 
Caribisch Nederland op grond van de Prijzenwet BES over de bevoegdheid om de prijzen van 
goederen en diensten te reguleren en om inzage te vereisen in de manier waarop prijzen tot 
stand komen. Het prijsbeleid houdt in dat de eilandbesturen maximale marges kunnen stellen 
op bepaalde producten en diensten. De Bestuurscolleges hebben de afgelopen jaren niet of 
slechts zeer beperkt gebruik gemaakt van deze bevoegdheid. Om te komen tot een effectief 
systeem van prijsregulering heeft het Openbaar Lichaam Bonaire in 2013 extern onderzoek 
3
laten verrichten door onderzoeksbureau SEO. Hoewel de onderzoekers als gevolg van een 
gebrek aan voldoende feitelijk cijfermateriaal geen volledig prijsvergelijkend onderzoek 
hebben kunnen uitvoeren, constateren zij voor een aantal specifieke producten dat het 
prijsniveau op Bonaire hoger ligt dan op Curaçao en Aruba en dat er aanwijzingen zijn dat de 
prijsverschillen niet geheel verklaard kunnen worden door transportkosten of door 
4
importbelastingen. Volgens de onderzoekers komt dit doordat het grootste deel van de import 
5
van Bonaire vanuit Curaçao via ‘belastingvrije’ entrepots plaatsvindt en het fiscale stelsel op 
Caribisch Nederland minder prijsopdrijvend werkt dan het fiscale stelsel op Curaçao. De 
onderzoekers merken op dat vanuit fiscaal oogpunt bezien producten op Bonaire goedkoper 
zouden moeten zijn dan op Curaçao, omdat op Curaçao zowel invoerheffingen als 
omzetbelasting wordt geheven (over de verkoopwaarde, soms in meerdere schakels) terwijl 
op Bonaire alleen algemene bestedingsbelasting bij invoer verschuldigd is over de 
6
inkoopwaarde (incl. vracht- en verzekeringskosten). 
 
Tegen deze achtergrond heeft SEO het Bestuurscollege van Bonaire een voorstel gedaan ten 
behoeve van een effectieve inzet van hun bevoegdheid voor prijsregulering op grond van de 
Prijzenwet BES. Het Bestuurscollege van Bonaire werkt dit voorstel momenteel nader uit en 
                                                 
3
 http://www.seo.nl/uploads/media/2013-40_Effectief_prijs-_en_mededingingsbeleid_in_Caribisch_Nederland.pdf 
4
 Het fiscale stelsel van Caribisch Nederland kent geen importbelastingen. De Nederlands Antilliaanse invoerheffingen zijn afgeschaft. De 
algemene bestedingsbelasting over goederen wordt uit een oogpunt van eenvoud en uitvoerbaarheid geheven bij binnenkomst van de 
goederen op Caribisch Nederland maar deze belasting is geen importbelasting. 
5
 Bij goederen die vanuit of via Sint Maarten aan afnemers in Caribisch Nederland worden geëxporteerd vindt in bepaalde gevallen wel 
dubbele indirecte belastingheffing plaats, omdat over deze goederen in Sint Maarten turnovertax is betaald en ter zake van deze 
goederen bij invoer op Caribisch Nederland algemene bestedingsbelasting moet worden betaald. Deze dubbele indirecte belastingheffing 
treedt niet op voor goederen die voorkomen op de lijst van eerste levensbehoeften die vrijgesteld zijn van turnovertax en/of algemene 
bestedingsbelasting. 
6
 Over het grootste deel van de import van Bonaire vanuit Curaçao verloopt via ‘belastingvrije’ entrepots waardoor er in de praktijk geen 
Curaçaose invoerheffing en/of omzetbelasting zal drukken op de in Bonaire ingevoerde producten). 
 

