Memorie van Toelichting  
 
 
Algemeen  
 
1  Hoofdlijnen van beleid 
 
1.1.1  Meer eigen verantwoordelijkheid en ondersteuning op maat 
 
Dit wetsvoorstel bevat een nieuwe regeling op basis waarvan de gemeenten verantwoordelijk zijn 
voor de maatschappelijke ondersteuning van hun inwoners. De regering geeft met dit wetsvoorstel, 
dat de Wet maatschappelijke ondersteuning (Wmo) vervangt, uitwerking aan het deel van de 
maatregelen die in het regeerakkoord ‘Bruggen slaan’ zijn opgenomen dat betrekking heeft op de 
decentralisatie van de verantwoordelijkheid voor langdurige ondersteuning naar gemeenten. De 
regering bouwt met dit wetsvoorstel voort op de ervaringen die zijn opgedaan met de Wmo sinds 
2007 en doet voorstellen voor het uitbreiden van de verantwoordelijkheid van gemeenten voor 
maatschappelijke ondersteuning. Gemeenten worden met dit wetsvoorstel verantwoordelijk voor 
het ondersteunen van de zelfredzaamheid en participatie van mensen met een beperking, 
chronische psychische of psychosociale problemen: die ondersteuning moet erop gericht zijn dat 
mensen zo lang mogelijk in de eigen leefomgeving kunnen blijven. Voor mensen met psychische of 
psychosociale problemen of voor mensen die, al dan niet in verband met risico’s voor hun 
veiligheid als gevolg van huiselijk geweld, de thuissituatie hebben verlaten, voorzien gemeenten in 
de behoefte aan beschermd wonen en opvang.  
 
1
De regering heeft in de brief over de hervorming van de langdurige zorg geschetst waarom zij de 
langdurige zorg wil hervormen en welke doelen hierbij worden nagestreefd.  
In de eerste plaats wil de regering de kwaliteit van de maatschappelijke ondersteuning aanpassen 
aan de veranderende eisen en omstandigheden. Mensen willen zo lang mogelijk thuis kunnen 
wonen, de regie op hun eigen leven behouden en niet eenzaam zijn. De regering wil de 
mogelijkheden tot het bieden van passende ondersteuning aan mensen in de eigen leefomgeving 
door het sociale netwerk of met behulp van gemeentelijke voorzieningen in de nabijheid beter 
benutten. Hiervoor is belangrijk dat mensen met beperkingen zoveel mogelijk in staat worden 
gesteld op gelijke voet te participeren en deel te nemen aan het dagelijkse leven. Gemeenten 
krijgen daarom de opdracht de toegankelijkheid van voorzieningen, diensten en ruimten voor 
mensen met een beperking te bevorderen en daarmee bij te dragen aan het realiseren van een 
2
inclusieve samenleving .  
De regering beoogt met dit wetsvoorstel en de voorgenomen decentralisaties op het terrein van 
jeugd, werk en inkomen en passend onderwijs, gemeenten breed verantwoordelijk te maken voor 
het bieden van ondersteuning aan mensen met beperkingen binnen het sociale domein. Het is de 
bedoeling dat mensen ondersteuning en zorg aangeboden krijgen die aansluit op hun persoonlijke 
omstandigheden en levensfase. Het wetsvoorstel voorziet in belangrijke waarborgen voor het 
uitvoeren van een goed onderzoek naar de ondersteuningsbehoeften van mensen. Van gemeenten 
wordt verwacht dat zij dit onderzoek uitvoeren in goede samenspraak met de mensen om wie het 
gaat en dat zij samen met betrokkenen komen tot een zo goed mogelijk afgestemde 
dienstverlening. 
In de hiervoor genoemde brief over de hervorming van de langdurige zorg is aangegeven dat in de 
Zorgverzekeringswet (Zvw) een nieuwe aanspraak thuisverpleging (‘zorg in de wijk’) wordt 
gecreëerd. Die aanspraak omvat verpleging en verzorging in de wijk die verband houdt met de 
behoefte aan geneeskundige zorg. Bij de uitwerking van de beleidsvoornemens is nader in kaart 
gebracht voor welke cliënten die samenhang geldt. Daarbij is gebleken dat zich bij de overgrote 
                                                           
1
 Kamerstukken II, 2012-2013, 30 597, nr. 296. 
2
 De regering heeft het voornemen het VN Verdrag inzake de rechten van personen met een handicap op korte 
termijn goed te keuren, onder de voorwaarde dat hieruit volgende verplichtingen geleidelijk ten uitvoer kunnen 
worden gebracht. Uitgangspunt van dit verdrag is een samenleving die mensen met beperkingen zoveel 
mogelijk in staat stelt op gelijke voet te participeren.  
1 
 

 
Ten slotte kan de decentralisatie van verantwoordelijkheden niet los worden gezien van de 
financiële opgave waarvoor de regering zich gesteld ziet. De huidige uitgavengroei van de 
langdurige zorg maakt ingrijpen noodzakelijk. Te veel vormen van ondersteuning die mensen ook 
zelf kunnen organiseren, worden uit de collectieve middelen betaald. De regering kiest ervoor om 
in te grijpen en daarmee de ondersteuning en zorg voor kwetsbare mensen in de toekomst veilig te 
stellen. De hervorming kent een forse financiële opgave voor gemeenten. De regering verwacht dat 
gemeenten, door een groter beroep te doen op de eigen mogelijkheden van mensen en hun sociale 
netwerk en door gebruikmaking van algemene voorzieningen en maatwerkvoorzieningen, de 
ondersteuning met een beperkter budget kunnen uitvoeren dan de rijksoverheid. Voor een deel van 
de mensen zal de verandering ertoe leiden dat zij zijn aangewezen op een meer algemeen of 
soberder voorzieningenniveau dan zij gewend waren. Ook zullen mensen te maken krijgen met 
ondersteuning van kortere duur, waarbij de ondersteuning meer dan nu gericht is op het aanleren 
van vaardigheden en zelfhulp. De mogelijkheden voor gemeenten tot het vragen van een financiële 
bijdrage naar vermogen worden met dit wetsvoorstel verruimd. Mensen met een relatief laag 
inkomen kunnen daarentegen door gemeenten meer gericht worden ondersteund. De regering 
verwacht dat gemeenten de beleidsruimte in het wetsvoorstel zullen benutten om het beleid vorm 
te geven op basis van de regionale omstandigheden, behoeften en gewoonten. Het 
voorzieningenniveau in gemeenten zal meer van elkaar gaan verschillen. In de gemeenteraad zal, 
na goede samenspraak met alle betrokkenen, de inhoud, beschikbaarheid, reikwijdte en kosten van 
voorzieningen worden afgewogen. De inhoud, beschikbaarheid en reikwijdte zullen worden bepaald 
door lokale democratische besluitvorming. De regering verwacht hierbij van gemeenteraden dat zij 
mensen actief betrekken bij de totstandkoming van het gemeentelijke beleid en ruimte bieden aan 
initiatieven vanuit de samenleving.  
 
De regering wil met dit wetsvoorstel tegemoetkomen aan de veranderende eisen en 
omstandigheden en beoogt met de voorstellen de kwaliteit van maatschappelijke ondersteuning, de 
houdbaarheid en zorg voor elkaar te doen toenemen, zodat ook mensen die afhankelijk zijn van 
zorg en ondersteuning van de overheid, in de toekomst kunnen blijven deelnemen aan de 
samenleving en zo lang mogelijk in hun eigen vertrouwde omgeving kunnen blijven wonen. 
 
1.1.2  Verpleging en verzorging in de wijk onder de Zorgverzekeringswet 
 
6
De regering heeft in de brief van 6 november 2013 aangegeven dat overwegingen van 
zorginhoudelijke aard doorslaggevend zijn geweest bij de keuze de persoonlijke verzorging niet 
onder te brengen in dit wetsvoorstel, maar in de Zvw. Benadrukt wordt dat ook in de 
zorgverzekering een omslag gaande is en beoogd wordt: met het onderbrengen van de 
persoonlijke verzorging en verpleging in de Zvw wordt immers de eerstelijnszorg versterkt. Samen 
met de huisartsenzorg en eventueel andere eerstelijnszorg (zoals de specialist 
ouderengeneeskunde) moet deze ‘zorg in de wijk’ erop gericht zijn om mensen zo lang mogelijk 
thuis te laten wonen, ondanks ouderdom of beperking. Daarmee wordt duurdere zorg voorkomen, 
zoals ziekenhuisopnames of intensieve zorg uit hoofde van de Wet langdurige zorg (Wlz). 
Omgekeerd, kunnen mensen sneller naar huis na een ziekenhuisopname. Verzekeraars worden 
verantwoordelijk voor het hele geneeskundige domein, van verpleging en verzorging thuis tot en 
met opname in het ziekenhuis. Zo ontstaat ook een financiële prikkel om zo doelmatig mogelijk 
kwalitatief goede zorg te leveren in de eerste lijn. De bekostiging van de nieuwe aanspraak 
wijkverpleging in de Zvw zal zo worden ingericht dat een prikkel ontstaat voor ‘ontzorgen’ en het 
vergroten van de zelfredzaamheid. Uit de praktijk is gebleken dat een samenhangende levering 
van persoonlijke verzorging en verpleging door kleinschalige buurtteams goedkoper en 
cliëntvriendelijker kan zijn. Indien in een gemeente een sociaal team werkzaam is of een 
vergelijkbaar samenwerkingsverband, is de verpleegkundige functie in de wijk daarin 
vertegenwoordigd. Zijn er verschillende wijkverpleegkundigen werkzaam, dan zal een van hen met 
de gemeente afspreken welke persoon de schakelfunctie in het team vervult. 
                                                           
6
 Kamerstukken II 2013-2014, 30597, nr. 280. 
3 
 

Mensen die tot aan de inwerkingtreding van dit wetsvoorstel voor hun begeleiding – gericht op 
bevordering, behoud of compensatie van de zelfredzaamheid - een beroep kunnen doen op de 
AWBZ, kunnen zich na de inwerkingtreding ervan, wenden tot de gemeente. De gemeente zal 
beoordelen of iemand ten behoeve van de zelfredzaamheid of participatie ondersteuning behoeft, 
en zo ja, in welke vorm.  
Een deel van deze doelgroep heeft verzorging nodig die in het verlengde van begeleiding wordt 
geleverd en daarmee samenhangt. Meestal is bij deze groep cliënten geen sprake van lichamelijke 
aandoeningen of medische problematiek die bijvoorbeeld kunnen leiden tot de fysieke 
onmogelijkheid om zichzelf te wassen en te kleden, maar van een behoefte aan ondersteuning of 
hulp bij wat wel wordt genoemd ’algemene dagelijkse levensverrichtingen’. Deze ondersteuning is 
gericht op het behoud of het verbeteren van zelfredzaamheid en past daarom het beste in de 
reikwijdte van dit wetsvoorstel. In paragraaf 3.2 wordt hierop nader ingegaan. 
 
De regering legt voor de uitvoering van dit wetsvoorstel een belangrijke relatie met de 
decentralisaties op de beleidsterreinen jeugd, werk en inkomen en passend onderwijs. Gemeenten 
krijgen met de verschillende decentralisaties, in combinatie met hun huidige 
verantwoordelijkheden, een bredere en volledige verantwoordelijkheid voor het sociale domein. De 
regering verwacht dat dit ten goede komt aan mensen die hierop zijn aangewezen omdat 
gemeenten als ‘eerste overheid’ het dichtst bij mensen staan en in staat zijn rekening te houden 
met de verschillen tussen mensen en hun behoeften aan ondersteuning. Deze bredere 
verantwoordelijkheid voor het sociale domein stelt gemeenten in staat verbindingen te leggen in 
het beleid, in het ondersteuningsaanbod en individueel maatwerk te leveren. Gemeenten hebben 
de afgelopen jaren laten zien hiertoe goed in staat te zijn. In de huidige praktijk leggen gemeenten 
bij de uitvoering van de Wmo al verbindingen met andere gemeentelijke beleidsterreinen, zoals de 
collectieve preventie op het terrein van gezondheid op basis van de Wet publieke gezondheid 
(Wpg), het welzijnsbeleid, het woonbeleid, de schuldhulpverlening en het lokale 
werkgelegenheidsbeleid. De regering wil met dit wetsvoorstel gemeenten stimuleren om op deze 
ervaringen voort te bouwen en werkwijzen te continueren. Door te investeren in innovatieve en 
integrale ondersteuningsarrangementen kunnen niet alleen betere resultaten worden bereikt in het 
versterken van de zelfredzaamheid en participatie van mensen, maar ook in het bieden van 
jeugdzorg en het verrichten van maatschappelijk nuttige activiteiten of betaalde arbeid. De 
regering kiest daarom bewust voor het loslaten van de huidige AWBZ-terminologie, zoals 
persoonlijke verzorging of begeleiding. Gemeenten krijgen een bredere verantwoordelijkheid voor 
de deelname van mensen met een beperking, chronische psychische of psychosociale problemen 
aan het maatschappelijke verkeer (participatie), het bieden van passende ondersteuning waarmee 
mensen in staat zijn tot het uitvoeren van de noodzakelijke algemene dagelijkse 
levensverrichtingen en het voeren van een gestructureerd huishouden (zelfredzaamheid). De 
regering wil hiermee de innovatie in ondersteuning en ondersteunende diensten bevorderen en de 
omslag naar het bieden van maatwerk in langdurige ondersteuning aan mensen markeren.  
 
Om de decentralisatieoperatie goed uit te voeren, is in veel gevallen samenwerking tussen 
gemeenten wenselijk. Gemeenten maken in de praktijk echter al deel uit van vele 
samenwerkingsverbanden. De belangen bij de huidige decentralisatieoperatie zijn echter dermate 
groot dat het belangrijk is te borgen dat elke gemeente in Nederland deel uitmaakt van een 
voldoende stevig samenwerkingsverband voor de uitvoering van de decentralisatieoperatie. 
Uitgangspunt daarbij is het streven naar congruente samenwerkingsverbanden en het zoveel 
mogelijk respecteren van al bestaande, goed functionerende samenwerkingsverbanden. Het 
uitgangspunt is dat samenwerkingsverbanden per 1 januari 2014 operationeel zijn.  
De VNG heeft in mei 2013 met het oog hierop in kaart gebracht dat er 43 
samenwerkingsverbanden tussen gemeenten voor de Wmo zijn. Hierbij is gebleken dat gemeenten 
vooral de samenwerking opzoeken bij onderwerpen als het organiseren van ondersteuning voor 
specifieke groepen die bijv. klein in omvang zijn, met weinig aanbieders. Het kan ook gaan om 
samenwerking met zorgverzekeraars, het uitwerken van een gezamenlijke beleidsvisie in de regio 
of een gezamenlijk bestek.  
Vanuit BZK en VNG loopt een gezamenlijk traject om de samenwerking tussen gemeenten te 
stimuleren, te ondersteunen en te monitoren. Dit loopt gelijk op met de voorbereidingen voor de 
5 
 

in goede samenwerking worden uitgevoerd. Daarnaast verwacht de regering van gemeenten dat zij 
bij het verstrekken van overheidsopdrachten voor uitvoering van diensten door derden zich een 
goed beeld hebben gevormd van het gevraagde deskundigheidsniveau van medewerkers en het 
tarief dat daarmee samenhangt.  
 
Voor gemeenten is van belang dat zij, vanuit de brede verantwoordelijkheid voor het sociale 
domein, alleen de beoogde resultaten kunnen bereiken in goede samenwerking met 
zorgverzekeraars, zorgaanbieders, huisartsen en anderen die een belangrijke rol vervullen in de 
leefomgeving van mensen.  
 
1.3  Waarborgen voor passende ondersteuning  
 
Van gemeenten vraagt de bredere verantwoordelijkheid voor maatschappelijke ondersteuning een 
zorgvuldige en professionele dienstverlening. De regering heeft in dit wetsvoorstel een balans 
gezocht tussen waarborgen voor passende ondersteuning van goede kwaliteit en voldoende 
rechtszekerheid voor mensen enerzijds en de randvoorwaardelijke beleidsruimte voor gemeenten 
anderzijds.  
Het is aan gemeenteraden om binnen de wettelijke kaders uitwerking te geven aan het lokale 
beleid in het gemeentelijke beleidsplan en de gemeentelijke verordening. De regering verwacht dat 
zij de inwoners betrekken bij het vormgeven van het lokale beleid en stelt hieraan eisen. In dit 
wetsvoorstel is bepaald dat gemeenteraden in een verordening moeten vastleggen op welke wijze 
inwoners worden betrokken bij de uitvoering van het lokale beleid; het wetsvoorstel stelt hieraan 
nadere voorwaarden. De gemeenteraad moet bijvoorbeeld voorzien in mogelijkheden voor het 
gevraagd en ongevraagd uitbrengen van advies bij de besluitvorming over de verordeningen en 
beleidsvoorstellen. Inwoners worden hiermee in de gelegenheid gesteld invloed uit te oefenen op 
de lokale beleidsvoorstellen, het lokale voorzieningenniveau en de regels voor het verstrekken van 
maatwerkvoorzieningen, al dan niet in de vorm van een persoonsgebonden budget. Gemeenten 
worden niet alleen geacht hun inwoners te betrekken bij het vormgeven van het lokale beleid, 
maar ook ruimte te bieden voor het realiseren van eigen initiatieven gericht op het verlenen van 
ondersteuning in de (nabijheid van de) eigen leefomgeving. 
 
Het wetsvoorstel voorziet in een kader waaraan het gemeentelijke beleidsplan ten minste moet 
voldoen. De lokale beleidsruimte wordt hiermee door de wetgever ingekaderd en voorzien van 
waarborgen waaraan inwoners het lokale beleid en voorzieningenniveau kunnen toetsen. Het 
beleidsplan moet erin voorzien dat het college van B en W de sociale samenhang en de 
toegankelijkheid van voorzieningen, diensten en ruimten voor mensen met een beperking 
bevordert. De regering verwacht van gemeenten dat zij op lokaal niveau verdere uitwerking geven 
aan het uitgangspunt van het VN Verdrag inzake de rechten van personen met een handicap en 
daarmee een bijdrage leveren aan het realiseren van een inclusieve samenleving. Tevens moet het 
beleidsplan erin voorzien dat het college beleid voert waarmee de leefbaarheid wordt bevorderd en 
in dat kader huiselijk geweld wordt voorkomen en bestreden. Daarnaast dient de ondersteuning 
van mantelzorgers en vrijwilligers expliciet onderdeel uit te maken van het lokale beleidsplan. De 
regering verwacht van gemeenten een actieve inzet op het gebied van preventie en 
vroegsignalering om te voorkomen dat mensen aangewezen raken op (zwaardere) vormen van 
langdurige, maatschappelijke ondersteuning. Voor mensen die maatschappelijke ondersteuning 
behoeven, kan het gemeentebestuur ervoor kiezen algemene voorzieningen aan te bieden. In het 
lokale beleidsplan kan hieraan uitwerking worden gegeven. Voor mensen die op maatschappelijke 
ondersteuning zijn aangewezen en hierin zelf niet kunnen voorzien, ook niet met behulp van 
gebruikelijke hulp, mantelzorg of met hulp van andere personen uit het sociale netwerk dan wel 
met gebruikmaking van algemene voorzieningen, dient het college te voorzien in een 
maatwerkvoorziening. Het is aan de gemeenteraad om in het beleidsplan de kaders hiervoor op te 
nemen en in de gemeentelijke verordening nader te regelen op welke wijze en op basis van welke 
criteria wordt vastgesteld of iemand voor een maatwerkvoorziening voor zelfredzaamheid, 
participatie, beschermd wonen en opvang in aanmerking komt. Van belang voor het ontwerp van 
de gemeentelijke verordening is dat deze voldoende ruimte laat voor individuele afwegingen als 
voorwaarde voor maatwerk in ondersteuning. 
 
7 
 

mogelijk in de eigen leefomgeving kan blijven. Het wetsvoorstel beoogt overigens juridische 
procedures tussen gemeenten en burgers zo veel mogelijk te voorkomen.  
 
Het wetsvoorstel belegt de integrale verantwoordelijkheid voor de uitvoering van de wet, 
waaronder de kwaliteit van de geboden maatschappelijke ondersteuning bij de gemeente. Daartoe 
moeten bij verordening regels worden gesteld inzake een aantal kwaliteitsaspecten van 
maatschappelijke ondersteuning. Daarnaast zijn in het wetsvoorstel basisnormen opgenomen 
waaraan de geboden maatschappelijke ondersteuning dient te voldoen. Het wetsvoorstel maakt de 
door gemeenten gecontracteerde aanbieders direct verantwoordelijk voor het leveren van 
ondersteuning van goede kwaliteit. De gemeenten moeten ook zelf voorzien in adequaat toezicht 
op de naleving van de gestelde kwaliteitseisen. Het wetsvoorstel voorziet wel in een vorm van 
ondersteuning van de gemeentelijke toezichthouders door de Inspectie voor de Gezondheidszorg 
(IGZ) bij hun taakoefening. Zij kunnen bij de IGZ terecht voor advies over toezicht en handhaving. 
Voorts is voorzien in de mogelijkheid tot het bij amvb stellen van nadere kwaliteitseisen, indien het 
niveau van een vorm van maatschappelijke ondersteuning dit vereist; van die bevoegdheid zal 
slechts gebruik worden gemaakt, indien op meer dan incidentele schaal mocht blijken dat sprake is 
van een gebrekkig niveau en de gemeenten niet in voldoende mate stappen zetten om tot 
verbetering te komen. De IGZ zal de minister voorts jaarlijks rapporteren over uitvoering van het 
toezicht op gemeentelijk niveau en de effecten daarvan op het niveau van de maatschappelijke 
ondersteuning. Hiermee wordt naar het oordeel van de regering geborgd dat de maatschappelijke 
ondersteuning van goede kwaliteit is en in veilige omstandigheden wordt geleverd. 
 
De decentralisatie van de verantwoordelijkheid voor langdurige ondersteuning betekent een 
verandering in de verantwoordelijkheid voor gemeenten, maar ook voor het Rijk. De 
verantwoordelijkheid van het Rijk houdt niet op te bestaan na inwerkingtreding van het 
voorliggende wetsvoorstel, maar krijgt een ander karakter. De regering zal in goed partnerschap 
met gemeenten de realisatie van de beoogde beleidsdoelstellingen monitoren. Het wetsvoorstel 
biedt gemeenten beleidsruimte om op basis van lokale democratische besluitvormingsprocessen 
invulling te geven aan de wettelijke verantwoordelijkheid. Het Rijk blijft hierbij op gepaste afstand, 
maar behoudt de verantwoordelijkheid voor het goed functioneren van het stelsel en zal ingeval 
van een ernstige taakverwaarlozing door een gemeente interveniëren. Het reguliere (bestuurlijk 
toezichts)instrumentarium zal alleen worden ingezet als dat echt nodig is. Uitgangspunt is dat de 
colleges van B en W en gemeenteraden hun verantwoordelijkheid nemen. 
 
1.4  Transitie en transformatie 
 
De regering realiseert zich dat dit wetsvoorstel betrekking heeft op veelal kwetsbare mensen, die 
te maken krijgen met veranderingen die direct ingrijpen in hun dagelijkse leven. Dit stelt hoge 
eisen aan de kwaliteit van beleid en uitvoering van gemeenten, ook in de voorbereidingsfase. 
Gemeenten zullen zich tot het uiterste inspannen om de transitie zo goed mogelijk te laten 
verlopen. Gemeenten, aanbieders en cliëntorganisaties zijn hiermee al in de aanloop naar de 
feitelijke transitie van start gegaan, waarbij zij kunnen voortborduren op 
(samenwerkings)afspraken en andere voorbereidende activiteiten die al in gang gezet waren in 
2012 in verband met het toenmalige voornemen tot decentralisatie van de extramurale begeleiding 
naar de Wmo. Om die ontwikkeling te begeleiden, is destijds het Transitiebureau Wmo opgezet, 
een samenwerkingsverband van het ministerie van VWS en de VNG, dat gemeenten, aanbieders en 
cliëntorganisaties bij de transitie ondersteunt. In het voorjaar van 2013 is het “stappenplan Wmo 
2015” voor gemeenten en aanbieders uitgebracht waarin voor hen de belangrijkste processtappen 
richting 2015 zijn uitgewerkt. 
 
In het kader van de hervorming van de langdurige zorg zijn er daarnaast transitieplannen 
gemaakt, waaronder een transitieplan voor de Wmo 2015. In het transitieplan Wmo 2015, een 
gezamenlijk plan van het ministerie van VWS en de VNG wordt de voorbereiding en implementatie 
stapsgewijs in kaart gebracht, zoals de benodigde communicatie over de veranderingen voor 
burgers, cliëntondersteuning en de tijdstippen waarop gemeenten afspraken moeten maken met 
aanbieders over de benodigde ondersteuning. De regering volgt de transitie bij gemeenten 
9 
 

Dit hoofdstuk gaat in op de toegang tot de gemeentelijke ondersteuning en de wijze waarop de 
zelfredzaamheid van mensen en mogelijkheden van ondersteuning door de sociale omgeving 
worden aangesproken, benut en ingezet. Ook wordt ingegaan op de wijze waarop een gemeente 
voorziet in algemene voorzieningen en in individuele gevallen op de persoonlijke 
omstandigheden toegesneden maatwerk levert, waarbij het aanbod van informele en formele 
hulp een samenhangend geheel vormt.  
4 Informele zorg 
Dit hoofdstuk gaat in op het belang van informele zorg en de verantwoordelijkheid die de 
gemeente heeft om het verlenen van informele zorg mogelijk te maken en te bevorderen. 
5  Kwaliteit van maatschappelijke ondersteuning 
Dit hoofdstuk gaat in op de wijze waarop kwaliteitseisen aan gemeenten, aanbieders van 
ondersteuning en professionals worden gesteld. 
6  Gegevensverwerking  
Dit hoofdstuk gaat in op de bescherming van persoonsgegevens, de regeling van de 
beleidsinformatie en de regels die gelden voor het uitwisselen van gegevens tussen gemeenten, 
zorgaanbieders, verzekeraars en andere door de wet aangewezen partijen. 
7  Toezicht 
Dit hoofdstuk gaat in op de wijze waarop het toezicht door gemeenten op aanbieders van 
ondersteuning wordt geregeld, en op de wijze waarop samenhang in het toezicht binnen het 
sociale domein wordt bevorderd. 
8  Vermindering regeldruk  
Dit hoofdstuk gaat in op de wijze waarop wordt gestreefd naar vermindering van 
administratieve lasten. 
9  Overgangsrecht 
  In dit hoofdstuk wordt ingegaan op het overgangsrecht. 
10 Financiële aspecten  
Dit hoofdstuk gaat in op de financiële aspecten van het wetsvoorstel.  
11 Transitie, transformatie en implementatie  
Dit hoofdstuk gaat in op de voorbereiding van de implementatie en op de wijze waarop 
gemeenten daarbij worden ondersteund door het Transitiebureau Wmo.  
12 Stelselverantwoordelijkheid  
Dit hoofdstuk gaat in op de stelselverantwoordelijkheid van de minister van VWS en in relatie 
daarmee ook op monitoring, evaluatie en interbestuurlijk toezicht. 
13 Ontvangen reacties en adviezen  
Dit hoofdstuk geeft aan hoe de uitkomsten van de consultaties en de uitgebrachte adviezen van 
adviesorganen zijn verwerkt. 
14 Caribisch Nederland. 
 
 
2  De verantwoordelijkheid van de gemeente  
 
2.1 De opdracht voor gemeenten: het doel van de wet 
 
De gemeente wordt op basis van dit wetsvoorstel verantwoordelijk voor de maatschappelijke 
ondersteuning van mensen op een breed terrein. Het wetsvoorstel bevat een opdracht aan het 
college zorg te dragen voor de maatschappelijke ondersteuning en in dat verband een goede 
toegankelijkheid te bevorderen van voorzieningen, diensten en ruimten voor mensen met een 
beperking. Hiermee wordt aangesloten bij de uitgangspunten van het VN Verdrag inzake de 
rechten van personen met een handicap. Dit wetsvoorstel draagt bij aan het realiseren van een 
inclusieve samenleving, waarin mensen met beperkingen zoveel mogelijk in staat worden gesteld 
op gelijke voet met anderen te participeren. Tevens moet het college de zelfredzaamheid en 
participatie bevorderen van mensen met een beperking of een chronisch psychisch of psychosociaal 
probleem, opdat zij zo lang mogelijk in de eigen leefomgeving kunnen blijven wonen. Door gerichte 
ondersteuning bij het voeren van regie op het eigen leven, het uitvoeren van algemene dagelijkse 
levensverrichtingen en het ontmoeten van anderen, kunnen mensen die het op eigen kracht niet 
redden (ook niet met ondersteuning van de sociale omgeving), zo lang mogelijk in de eigen 
leefomgeving blijven en blijven meedoen in de maatschappij. Dit draagt bij aan hun welbevinden 
11 
 

De gemeente krijgt met het wetsvoorstel de ruimte om binnen het sociale domein verbindingen te 
leggen die noodzakelijk zijn voor een effectief en efficiënt beleid, waarbij het bevorderen van de 
zelfredzaamheid en de participatie van de ingezetene centraal staat. Deze beleidsruimte doet niets 
af aan de heldere opdracht aan de gemeente om een aanvraag maatschappelijke ondersteuning te 
beoordelen en van een passende reactie te voorzien. Indien uit het onderzoek dat aan de 
beoordeling van de aanvraag voorafgaat, blijkt, dat een ingezetene niet op eigen kracht, eventueel 
met inschakeling van zijn sociale omgeving, in staat is tot zelfredzaamheid en participatie in de 
samenleving, kan deze bij de gemeente een beroep doen op maatschappelijke ondersteuning. Bij 
het besluit ter zake zal de gemeente rekening moeten houden met de in het wetsvoorstel expliciet 
in het kader van het uit te voeren onderzoek benoemde elementen, zoals de behoeften, 
persoonskenmerken en de voorkeuren van de betrokkene en met de lokale omstandigheden zodat 
maatwerk kan worden geboden. Voor degene die het niet eens is met de beslissing van de 
gemeente in vervolg op zijn aanvraag, staat bezwaar en beroep open.  
 
2.3  Doorvertaling wettelijke opdracht naar gemeentelijk beleid en uitvoering  
 
2.3.1 Het beleidsplan  
 
De gemeenteraad heeft tot taak periodiek een plan vast te stellen met betrekking tot het door het 
gemeentebestuur te voeren beleid op het gebied van de maatschappelijke ondersteuning. De 
gemeente beschikt ook over een grote mate van vrijheid bij de keuze van de in te schakelen 
partners en te leggen beleidsaccenten. Het wetsvoorstel bepaalt welke onderwerpen op het gebied 
van de maatschappelijke ondersteuning in het plan moeten worden uitgewerkt. Binnen het 
wettelijke kader heeft de gemeenteraad de ruimte om tot een lokaal passende invulling te komen. 
Waar mogelijk en noodzakelijk, moet de gemeente integrale, samenhangende ondersteuning 
bieden, in samenhang met andere voorzieningen en beleidsterreinen. Daarbij dient de inzet te 
worden gericht op het zo veel mogelijk verbeteren van de toegankelijkheid van voorzieningen, 
diensten en ruimten voor mensen met een beperking. Dit impliceert ook dat de gemeenten naar de 
mening van de regering – uit het oogpunt van een inclusieve samenleving – meer zouden moeten 
inzetten op het bieden van algemene voorzieningen ter ondersteuning van de zelfredzaamheid en 
participatie van mensen. Daar waar dit (nog) niet mogelijk is of leidt tot een onvoldoende passend 
aanbod voor betrokkene, zal moeten worden gekozen voor een individuele maatwerkvoorziening. 
De gemeente krijgt de ruimte om binnen het sociale domein verbindingen te leggen die 
noodzakelijk zijn voor een effectief en efficiënt beleid, waarbij het bevorderen van de participatie 
van de ingezetene centraal staat. Ook dit vraagt de nodige beleidsruimte voor gemeenten.  
Het is van groot belang dat de gemeenteraad het plan eerst vaststelt na zorgvuldige afweging en 
uitgebreide consultatie van ingezetenen van de gemeente. De regering gaat er overigens vanuit 
dat veel gemeenten de bestaande praktijk, om naast ingezetenen ook vrijwilligersorganisaties, 
aanbieders en cliënten en hun vertegenwoordigers bij deze consultatie te betrekken, zullen 
handhaven.  
De gemeenteraad kan een plan vaststellen dat breder is dan het beleid met betrekking tot 
maatschappelijke ondersteuning, en daarbij bijvoorbeeld andere onderdelen van het sociale domein 
waarop de gemeente werkzaam is, betrekken. Zo kan bijvoorbeeld een relatie worden gelegd met 
de nota gemeentelijk gezondheidsbeleid die gemeenten iedere vier jaar in het kader van de Wpg 
opstellen, en kan het in voorkomende gevallen van belang zijn om aansluiting te zoeken bij de 
nazorg voor ex-gedetineerden of lopende of benodigde forensische zorg die de strafrechter heeft 
opgelegd. 
 
Het wetsvoorstel vraagt van gemeenten in het beleidsplan expliciet aandacht te besteden aan 
keuzemogelijkheden tussen aanbieders voor degenen aan wie een maatwerkvoorziening wordt 
verstrekt. Met deze bepaling en de verplichting dat de gemeente in het onderzoek na de aanvraag 
de persoonskenmerken en voorkeuren van een cliënt dient te betrekken, wordt uitwerking gegeven 
12
aan de motie Dik-Faber en Van der Staaij , die de regering vraagt bij de vormgeving van dit 
wetsvoorstel rekening te houden met de pluriformiteit van de samenleving. 
                                                           
12
 Kamerstukken II, 2012-2013, 30 597 nr. 337. 
13 
 

mogelijkheden variëren immers tussen gemeenten, bijvoorbeeld vanwege de 
bevolkingssamenstelling en lokale tradities. De regering hecht er zeer aan dit beleidsterrein in het 
wetsvoorstel te handhaven om gemeenten een handvat te geven om actief te investeren in het 
versterken van de sociale samenhang en een zelfredzame samenleving. Het (meer) oog hebben 
voor de ondersteuningsbehoefte van de naaste is een van de belangrijke oogmerken van de 
regering in de visie op de langdurige zorg en ondersteuning. Bevordering van de sociale 
samenhang kan een belangrijke bijdrage leveren om te voorkomen dat ingezetenen 
maatschappelijke ondersteuning van de gemeente behoeven. Immers, een sterk ontwikkelde 
sociale samenhang draagt bij aan de onderlinge contacten tussen mensen en daarmee aan het 
ontstaan en in stand houden van sociale netwerken. 
 
2.3.3 Veiligheid, preventie en het voorkomen en bestrijden van huiselijk geweld  
 
Aan het begrip maatschappelijke ondersteuning is ten opzichte van de Wmo toegevoegd het 
element van ‘veiligheid’ in de gemeente. De regering meent dat dit van belang is, omdat het 
gevoel van veiligheid voor ingezetenen een wezenlijk onderdeel uitmaakt van de mogelijkheid tot 
participatie. Het gaat hierbij om veiligheid in de zin van ‘vrij zijn’ van het risico op geweld uit 
huiselijke kring; er moet voor iedereen in de thuissituatie – en als dat niet kan, elders - een veilige 
plek zijn. De term ziet niet op veiligheid in justitiële zin.  
 
Dit wetsvoorstel bevat de opdracht aan de gemeente om beleid te maken dat er op is gericht te 
voorkomen dat ingezetenen aangewezen zullen zijn op maatschappelijke ondersteuning. Dit is een 
van de elementen die aan de orde moeten komen in het plan dat de gemeenteraad moet 
vaststellen. Het ligt naar het oordeel van de regering voor de hand om dit op preventie gerichte 
beleid onder meer vorm te geven door binnen de gemeente op een meer ‘outreachende’ manier te 
werk te gaan, dus niet af te wachten tot een ingezetene zich met problemen bij de gemeente 
meldt, maar selectief en doelgericht – ook op basis van signalen - op zoek te gaan naar mensen 
die gebaat zijn bij ondersteuning, ter voorkoming van grotere problemen op termijn. Deze 
outreachende werkwijze passen gemeenten op dit moment al toe bij bijvoorbeeld de zogenaamde 
‘multiprobleemhuishoudens’. In deze situaties speelt de ‘regisseur’ van het gezin of het sociale 
wijkteam vaak een actieve rol in het gezin dat naar het oordeel van de professional ondersteuning 
nodig heeft. Deze actieve rol kan in uitzonderingsgevallen betekenen dat de feitelijke rol van de 
cliënt zelf bij de aanmelding, beperkt is; deze overziet mogelijk zelf de problematiek niet. In de 
praktijk hoeft deze beperkte rol niet in de weg te staan aan het door de gemeente uitvoeren van 
het onderzoek dat vooraf gaat aan een aanvraag om maatschappelijke ondersteuning. In 
aanvulling hierop kan de gemeente, als dat nodig is, uiteraard ook bevoegdheden op grond van 
andere wet- en regelgeving inzetten (bijvoorbeeld bij het tegengaan van overlast, handhaving van 
de leerplicht, nakomen van verplichtingen aangaande een uitkering of andere voorziening).  
 
Het voorkomen en bestrijden van huiselijk geweld neemt een belangrijke plek in in dit 
wetsvoorstel. Huiselijk geweld kent vele verschijningsvormen. Het betreft zowel fysiek geweld 
tussen partners als bijvoorbeeld ook ouderenmishandeling (waaronder verwaarlozing en financiële 
uitbuiting) of eergerelateerd geweld. In de Wmo is de bestrijding van huiselijk geweld direct 
gekoppeld aan de opdracht tot het bieden van vrouwenopvang (als onderdeel van 
‘maatschappelijke opvang’). Daarmee wordt de bestrijding van huiselijk geweld in sterke mate 
verbonden met de daadwerkelijke (fysieke) opvang van vrouwen. De Wmo bevat geen opdracht tot 
het voorkomen van huiselijk geweld. Dit wetsvoorstel bevat deze wettelijke opdracht wel. Op basis 
14
van het advies van de commissie De Jong heeft de regering een groot aantal maatregelen 
aangekondigd om de aanpak van geweld in afhankelijkheidsrelaties (waaronder geweld in huiselijke 
kring) te versterken en de positie van slachtoffers te verbeteren. Deze aanpak wordt in nauwe 
samenwerking met de VNG en brancheorganisaties (waaronder de Federatie Opvang) 
vormgegeven. 
Rode draad bij deze geïntensiveerde aanpak is de ketenbenadering: voorkomen – signaleren – 
stoppen - opvang – nazorg. Een andere belangrijke koers die, mede op basis van het advies, is 
                                                           
14
 Kamerstukken II, 2011-2012, 28 345, nr.117. 
15 
 

2.4 Gemeentelijke verordening  
 
De gemeenteraad stelt bij verordening de regels vast voor de uitvoering van het beleid door het 
college. De gemeentelijke verordening is daarmee een essentieel document voor de concrete 
uitwerking van het beleid van een gemeente met betrekking tot ondersteuning van 
zelfredzaamheid en participatie, beschermd wonen en opvang. In dit beleid zal de 
maatschappelijke ondersteuning gericht zijn op de persoon en diens plek in de samenleving in 
plaats van uitsluitend op diens aandoening, beperking of indicatie. Het welbevinden van mensen 
moet centraal staan. Bij het ondersteunen van mensen moet er meer aandacht zijn voor problemen 
achter of naast de directe vraag om ondersteuning, zoals eenzaamheid of schuldenproblematiek. 
Het bieden van maatwerk is voor een dergelijk beleid een vereiste. Hiermee zal de gemeente bij de 
uitwerking van de verordening rekening moeten houden. Dit betekent naar het oordeel van de 
regering dat het niet mogelijk en niet wenselijk is in de verordening tot in detail vast te leggen hoe 
de gemeente in concrete situaties zal handelen; waar een individuele cliënt in zijn situatie het 
meest bij gebaat is, laat zich niet vooraf vastleggen. De gemeente moet zichzelf (haar 
professionals) ook de noodzakelijke beleidsruimte gunnen om het benodigde maatwerk te leveren 
en hiermee recht te doen aan de ‘echte’ ondersteuningsvraag van de cliënt.  
 
In dit wetsvoorstel is opgenomen welke onderwerpen de gemeenteraad in ieder geval in de 
verordening moet opnemen. Zo moeten in de verordening bijvoorbeeld regels worden gesteld over 
de aan voorzieningen te stellen kwaliteitseisen en de daaruit voortvloeiende aan beroepskrachten 
te stellen eisen van deskundigheid. Dat geldt ook voor de bestrijding van misbruik en oneigenlijk 
gebruik. De fraudebestendigheid van de uitvoering van deze wet zal hierdoor worden bevorderd. 
De regering hecht eraan dat gemeenten actief invulling geven aan de bestrijding van misbruik en 
oneigenlijk gebruik. De verordening zal ook duidelijkheid moeten bieden aan de door de gemeente 
te stellen eisen aan de bestuursstructuur en bedrijfsvoering van aanbieders en aan de 
klachtenprocedure en de medezeggenschapsprocedure voor cliënten bij aanbieders. Het 
wetsvoorstel bepaalt niet de inhoud van de door gemeente te maken keuzes; op dit vlak komt de 
gemeente – ook in het belang van de ingezetenen – de beleidsruimte toe die nodig is om tot een 
effectieve uitvoering van de wet te komen. De regering gaat ervan uit dat gemeenten hun eisen op 
dit onderdeel standaardiseren om te voorkomen dat aanbieders die in meerdere gemeenten actief 
zijn met verschillende eisen te maken krijgen. De regering vindt het van groot belang dat 
ingezetenen betrokken worden bij de beleidsvoering en de uitvoering van deze wet. Om die reden 
verplicht dit wetsvoorstel de gemeente in de verordening duidelijkheid te bieden over de wijze 
waarop de gemeente aan deze betrokkenheid invulling geeft.  
Als gemeenten hun beleid in verordeningen vaststellen, kunnen zij deze verordeningen, binnen de 
kaders van de wetten van het sociale domein, voor de hele breedte van dit domein opstellen. Op 
deze manier kunnen gemeenten een belangrijke stap zetten op weg naar een samenhangend en 
integraal beleid voor het sociale domein met als gevolg dat effectiever kan worden ingespeeld op 
de levensbrede ondersteuningsvraag van de ingezetene. 
 
Met dit wetsvoorstel krijgen de gemeenten de bevoegdheid om personen met een beperking, 
chronische psychische of psychosociale problemen en daarmee verband houdende aannemelijke 
meerkosten een financiële tegemoetkoming te verstrekken. De gemeenteraad kan bij de 
bovenbedoelde verordening bepalen of en zo ja in welke gevallen en in welke mate het college een 
tegemoetkoming dient te verstrekken. Het kan gaan om een tegemoetkoming afhankelijk van 
aannemelijke kosten dan wel om een forfaitaire vergoeding. Gemeenten krijgen hierbij ook de 
beleidsruimte om de financiële tegemoetkoming te verstrekken aan personen met een inkomen 
boven de inkomensgrenzen die in de gemeentelijke uitvoeringspraktijk voor de individuele 
bijzondere bijstand worden gehanteerd.  
 
2.5  Integrale ondersteuning 
 
Mensen die zich tot de gemeente wenden voor maatschappelijke ondersteuning, moeten er op 
kunnen rekenen dat een gemeente bij de beoordeling van deze melding vooral kijkt naar de 
persoon en het huishouden waarvan betrokkene deel uitmaakt, evenals naar de mantelzorger. De 
insteek voor het onderzoek is een mogelijk beperkte zelfredzaamheid of participatie of een 
17 
 

Vanuit het perspectief van de cliënt dient de samenwerking meerdere doelen. Ingeval van 
samenloop van zorg (vanuit de Zvw) en maatschappelijke ondersteuning (vanuit de gemeente) is 
de cliënt er zeer bij gebaat dat er een goede afstemming in het aanbod heeft plaatsgevonden. Als 
zorgverlening vanuit de Zvw wordt beëindigd, bijvoorbeeld omdat de behandeling is afgelopen en 
bij de cliënt in verband met de ontvangen zorg nog behoefte bestaat aan ondersteuning in zijn 
zelfredzaamheid of participatie, dient sprake te zijn van ‘een warme overdracht’ (d.w.z. dat de 
daarvoor noodzakelijke informatie tussen zorgaanbieder en gemeente wordt uitgewisseld).  
 
Voor zorgverzekeraars en gemeenten is van belang dat door afstemming meer doelmatige 
uitvoering, waaronder beperking van de administratieve lasten en uitvoeringskosten kan worden 
gerealiseerd. Verzekeraars en gemeenten zijn zich bewust van hun verantwoordelijkheden op dit 
punt. Voor de intensivering van de wijkverpleging en sociale wijkteams zijn extra middelen 
beschikbaar gesteld om deze ambitie in de praktijk te kunnen waarmaken. Deze intensivering biedt 
naar mening van de regering gemeenten en zorgverzekeraars een goede impuls om regionaal en 
lokaal tot de noodzakelijke arrangementen voor samenwerking te komen. 
Uiteraard dient de samenwerking zich niet te beperken tot gemeenten en zorgverzekeraars. De 
regering juicht het toe als gemeenten samenwerking zoeken met andere partijen om tot een zo 
integraal mogelijke dienstverlening te komen. In de praktijk zijn veel gemeenten hiermee ook al 
volop aan de slag. De decentralisatie van verantwoordelijkheden naar gemeenten zal een 
belangrijke stimulans zijn om deze samenwerkingsrelaties te versterken en tot zo integraal 
mogelijke dienstverlening te komen. 
 
Voorbeelden van een zo integraal mogelijke dienstverlening op dit moment zijn initiatieven om te 
komen tot multidisciplinaire teams in de wijk, zoals het project “Gezond meedoen” als uitvloeisel 
van een convenant tussen de gemeente Enschede en Menzis, de samenwerking tussen De 
Drechtsteden en zorgkantoor VGZ, “De ontbrekende schakel: het thuiszorgarrangement” van 
zorgaanbieder Aafje in samenwerking met de gemeente Rotterdam of het project “Beter samen in 
Noord” met betrokkenheid van Achmea, in het kader van de topsector Life Sciences & Health. Voor 
het slagen van multidisciplinaire teams is goede samenwerking tussen zorgverzekeraars en 
gemeenten een randvoorwaarde.  
Andere goede voorbeelden van verbindingen tussen de uitvoering van de Zvw en de Wmo, op basis 
van de bestaande verantwoordelijkheidsverdeling, zijn het positioneren door de gemeente van een 
Wmo-consulent in het gezondheidscentrum, het inzetten op een bredere kennisontwikkeling bij 
professionals zodat burgers minder van het ene naar het andere loket worden doorverwezen, het 
(per wijk) in kaart brengen van gezamenlijke risico’s (groepen), zoals eenzaamheid en depressie, 
en een gezamenlijke wijkaanpak of een gezamenlijke leefstijlinterventie.  
 
Ook zijn er vele voorbeelden van gemeenten die, anticiperend op de komende wijzigingen in het 
sociale domein, actief aan de slag zijn met het opzetten van sociale wijkteams, in allerlei 
verschijningsvormen. In dit verband kunnen de volgende projecten benoemd worden: de ‘Gezonde 
Wijk’ in onder meer Utrecht, het ‘Frontlijnteam in de wijk’ in Leeuwarden, de ‘Sociale Wijkteams 
Multi-probleemgezinnen’ in Groningen, ‘WIJ Eindhoven’, de‘Proeftuinen Gezinsmanagement’ in 
Tilburg, ‘VenloDroom’ in Venlo, ‘Sociale wijkteam Wielwijk’ in Dordrecht en het project ‘Samen 
16
DOEN’ in Amsterdam. Via het Transitiebureau Wmo, Communities of Practice ‘Wijkenaanpak’ , 
regionale leerkringen ‘Achter de Voordeur’, leerkring Sociale Wijkteams en het Wmo Kennisnetwerk 
wordt kennis en ervaring rondom de visie, inrichting en uitvoering van de wijkteams tussen 
gemeenten gedeeld. Ook binnen het project regelarme instellingen wordt geëxperimenteerd met 
het meer integraal bieden van zorg, ondersteuning en welzijn over de domeinschotten heen. De 
maatschappelijke kosten-batenanalyse van het frontlijnwerk in Leeuwarden, die in het kader van 
de ‘Achter de Voordeur’- en wijkenaanpak is uitgevoerd, laat zien dat de aanpak niet alleen tot een 
betere ondersteuning van de ingezetene leidt, maar daarnaast ook doelmatigheidswinst tot gevolg 
heeft; elke geïnvesteerde euro levert 1,60 euro aan besparing op. In Leeuwarden leidt het werken 
vanuit het principe “één gezin, één plan, één regisseur”, in de meting tot positieve effecten voor de 
door ingezetenen ervaren kwaliteit van leven en de werktevredenheid van de professionals. Door 
                                                           
16
 http://www.wijkengids.nl/. 
19 
 

worden overgelaten. Integendeel, de regering is zich ervan bewust dat er ingezetenen zijn, die 
ondanks al hun inspanningen of die van hun netwerk, al dan niet tijdelijk, niet buiten hulp van de 
gemeente kunnen. Het college beoordeelt in dit soort gevallen welke maatschappelijke 
ondersteuning een passende bijdrage levert aan het realiseren van een situatie waarin een cliënt in 
staat wordt gesteld tot zelfredzaamheid of participatie en zo lang mogelijk in de eigen 
leefomgeving kan blijven. Daar waar mogelijk, zal de maatschappelijke ondersteuning 
‘ontwikkelingsgericht’ worden ingezet; mensen met beperkingen kunnen zich met een daartoe 
afgestemde ondersteuning positief ontwikkelen in hun mate van zelfredzaamheid in de 
samenleving. 
 
In dit hoofdstuk wordt ingegaan op de toegang tot ondersteuning en de wijze waarop de gemeente 
de eigen verantwoordelijkheid van de ingezetene en de inzet van het sociale netwerk benut. Ook 
wordt ingegaan op de afweging die de gemeente maakt om te komen tot het inzetten van een 
algemene voorziening dan wel een maatwerkvoorziening. In dit hoofdstuk komt ook de 
ondersteuning aan mensen die beschermd wonen en opvang nodig hebben, aan de orde. Onder 
beschermd wonen wordt in dit kader verstaan het wonen in een accommodatie van een instelling 
met daarbij behorende toezicht en begeleiding, gericht op het bevorderen van zelfredzaamheid en 
participatie, het psychisch en psychosociaal functioneren, stabilisatie van een psychiatrisch 
ziektebeeld, het voorkomen van verwaarlozing of maatschappelijke overlast of het afwenden van 
gevaar voor de cliënt of anderen, bestemd voor personen met psychische of psychosociale 
problemen, die niet in staat zijn zich op eigen kracht te handhaven in de samenleving. Het 
hoofdstuk begint met een beschrijving van de groep cliënten die als gevolg van dit wetsvoorstel 
voor ondersteuning bij hun zelfredzaamheid en participatie een beroep zullen gaan doen op de 
gemeente. 
 
3.2 Mensen die ondersteuning behoeven  
 
Mensen met een beperking of aandoening kunnen voor hun zelfredzaamheid en participatie in meer 
of mindere mate zijn aangewezen op ondersteuning van de gemeente. Het gaat daarbij sinds de 
inwerkingtreding van de Wmo op 1 januari 2007 om mensen die niet in staat zijn zelf hun sociaal 
vervoer te organiseren, die vanwege een handicap een aanpassing in de woning behoeven, hulp 
nodig hebben bij het huishouden of bijvoorbeeld een rolstoel.  
Na de inwerkingtreding van de Jeugdwet wordt de gemeente ook verantwoordelijk voor alle 
18
jeugdhulp voor jeugdigen tot 18 jaar. 
 
Met de inwerkingtreding van dit wetsvoorstel worden gemeenten ook verantwoordelijk voor de 
ondersteuning van mensen die niet in staat zijn zelfstandig een gestructureerd huishouden te 
voeren en de noodzakelijke algemene dagelijkse levensverrichtingen uit te voeren, voor 
doventolkzorg en voor mensen die een beschermde woonomgeving nodig hebben. Het gaat 
derhalve om mensen die zonder deze ondersteuning niet zelfredzaam zijn.  
Ondersteuning met het oog op het voeren van een gestructureerd huishouden omvat bijvoorbeeld 
hulp bij contacten met officiële instanties, hulp bij het aanbrengen van structuur in het huishouden, 
hulp bij het leren om zelfstandig te wonen, hulp bij het omgaan met onverwachte gebeurtenissen 
die de dagelijkse structuur doorbreken of hulp bij het omgaan met geld.  
 
Soms bestaat (ook) behoefte aan aanvullende ondersteuning bij de algemene dagelijkse 
levensverrichtingen, zoals een aansporing om onder de douche te gaan. Onder de AWBZ is deze 
laatste vorm van ondersteuning onderdeel van de functie persoonlijke verzorging. Na de 
inwerkingtreding van dit wetsvoorstel valt deze ondersteuning, die niet ingegeven door een 
behoefte aan geneeskundige zorg of een hoog risico daarop, onder de verantwoordelijkheid van 
                                                           
18
 Onder jeugdhulp wordt alle ondersteuning, hulp en zorg verstaan die jeugdigen en hun ouders nodig hebben 
bij opgroei- en opvoedingsproblemen, psychische problemen en stoornissen. Jeugdigen tot 18 jaar kunnen voor 
woningaanpassing een beroep doen op dit wetsvoorstel. Tot aan de inwerkingtreding van de Jeugdwet kunnen 
jeugdigen (of de gezaghebbende ouder) voor begeleiding (inclusief vervoer), persoonlijke verzorging en 
kortdurend verblijf een beroep op de AWBZ. 
21 
 

op eigen kracht kan deelnemen aan de samenleving. De regering stapt af van het automatisme dat 
de overheid per definitie deze rol naar zich toetrekt, maar gaat niet zo ver om het sociaal netwerk 
te verplichten om ondersteuning te bieden waar dat mogelijk is. 
 
De gemeente heeft naar het oordeel van de regering wel een verantwoordelijkheid om zoveel 
mogelijk te bevorderen dat betrokkenen, al dan niet met inzet van personen uit hun sociale 
netwerk, hun eigen mogelijkheden en hun probleemoplossend vermogen benutten en versterken 
en dus niet of zo min mogelijk aangewezen raken op maatschappelijke ondersteuning. Uit 
19
onderzoek blijkt dat het voor het succesvol aanspreken van de eigen mogelijkheden en het 
probleemoplossend vermogen van betrokkenen van groot belang is zoveel mogelijk aansluiting te 
zoeken bij wat betrokkenen zelf kunnen en graag willen. Maatwerk en een integrale aanpak zijn 
dus geboden. De gemeente mag aan de andere kant van de betrokkene een actieve bijdrage 
verwachten. De regering vindt het van belang dat gemeenten hieraan ruim aandacht besteden in 
het plan waarin de gemeenteraad inhoud geeft aan het te voeren beleid met betrekking tot 
maatschappelijke ondersteuning.  
 
De cliënt zal een aanbod van de gemeente om hem te ondersteunen bij het benutten of versterken 
van zijn probleemoplossend vermogen of dat van zijn netwerk in het algemeen met beide handen 
aangrijpen. Dit zal zeker het geval zijn indien de gemeente daarbij aansluiting zoekt bij wat de 
cliënt al kan en wat hij graag wil. Het is ook aan de cliënt of zijn vertegenwoordigers om daar 
duidelijkheid over te bieden. Het is aan de gemeente om die duidelijkheid in de individuele situatie 
te krijgen. Uiteraard mag een gemeente ook van een cliënt verwachten en vragen dat hij zich 
maximaal inspant en eventueel ‘stappen’ zet die wellicht niet zijn eerste keuze zijn. Het 
wetsvoorstel bevat geen algemene normen hieromtrent; het gaat bij uitstek om maatwerk.  
Bij de beoordeling van de mogelijkheden om mee te werken neemt de gemeente vanzelfsprekend 
de persoonlijke situatie in ogenschouw. In lijn met het voorgaande moet de betrokkene naar het 
oordeel van de regering in het kader van zijn melding voor een maatwerkvoorziening ook de 
gemeente actief informeren over personen die onderdeel uitmaken van zijn sociale netwerk en over 
wat deze personen al dan niet bij de maatschappelijke ondersteuning voor hem zouden kunnen 
betekenen. Indien de gemeente dat wenselijk vindt, moet de betrokkene ook bereid zijn de 
gemeente in contact te brengen met personen uit zijn sociale netwerk. Dit is alleen anders als de 
betrokkene gegronde redenen heeft om dit te weigeren. De gemeente kan in de verordening, met 
inachtneming van de in dit wetsvoorstel opgenomen definitie, nader invullen wat in dit kader 
verstaan wordt onder ‘gebruikelijke hulp’ van de echtgenoot, ouders, inwonende kinderen of 
andere huisgenoten. Het wordt wenselijk geacht dat gemeenten op het punt van de gebruikelijke 
hulp beleid ontwikkelen. Het opstellen van een objectief afwegingskader wat betreft de afbakening 
en inzet van gebruikelijk hulp kan voorkomen dat in voorkomende gevallen sprake is van toeval of 
van willekeur. Dat laat onverlet dat gemeenten in individuele situaties telkens weer een 
zorgvuldige afweging dienen te maken en daarbij rekening dienen te houden met de noodzaak tot 
ondersteuning en de specifieke omstandigheden van aanvrager, waaronder zijn 
persoonskenmerken en zijn gezinssituatie. Handvatten voor het te ontwikkelen beleid kunnen 
gemeenten mogelijk ontlenen aan het door MO-zaak opgestelde afwegingskader ‘richtlijn 
indicatieadvisering Hulp bij het Huishouden’. 
Wanneer het gebruikelijke hulp van een inwonend kind betreft, is van belang dat acht wordt 
geslagen op het vermogen van het desbetreffende kind wat betreft verrichten van licht 
huishoudelijk werk; er i s een zorgvuldige afweging vereist, waarbij rekening wordt gehouden met 
wat op een bepaalde leeftijd als bijdrage van een kind mag worden verwacht, de ontwikkelingsfase 
van het specifieke kind en het feitelijke vermogen van het desbetreffende kind om een bijdrage te 
leveren. De inzet van kinderen mag niet ten koste gaan van hun welbevinden en ontwikkeling, 
waaronder schoolprestaties. Voor gebruikelijke hulp wordt als regel geen maatschappelijke 
ondersteuning verleend. Uiteraard is de feitelijke situatie uitgangspunt bij het vaststellen of en in 
welke mate van gebruikelijke hulp sprake kan zijn. 
 
                                                           
19
  ‘Transformeren voor gevorderden in het maatschappelijk domein’ en Actieonderzoek ‘Hemelse modder 
Zaanstad’ uit maart 2013. 
23 
 

achtereenvolgens worden onderzocht wat de mogelijkheden zijn om de zelfredzaamheid te 
verbeteren, maatschappelijk te participeren of te voorzien in een adequate vorm van wonen of 
opvang door inzet van eigen kracht, inzet van gebruikelijke hulp door het sociale netwerk van de 
betrokkene, inzet van mantelzorg, inzet van algemene voorzieningen of maatschappelijk nuttige 
activiteiten. Ten slotte moet in het onderzoek de vraag worden betrokken of, en zo ja hoe, het door 
middel van samenwerking met andere partijen zoals jeugdhulp, welzijn, wonen of partijen op het 
terrein van werk en inkomen mogelijk is te komen tot verbetering van zelfredzaamheid en 
participatie of te voorzien in de behoefte aan beschermd wonen of opvang.  
Het zal regelmatig voorkomen dat niet alle aspecten die onderdeel van een onderzoek moeten zijn, 
ook in een concrete casus aan de orde hoeven te komen, omdat bijvoorbeeld blijkt dat aan de 
behoefte van de cliënt aan maatschappelijke ondersteuning kan worden voldaan door het geven 
van informatie, een eenvoudige verwijzing of omdat bijvoorbeeld blijkt dat een combinatie van 
eigen kracht en gebruikelijke hulp van een huisgenoot volstaat. Dat is echter alleen zo wanneer de 
cliënt hiermee instemt en laat blijken dat hij geen maatwerkvoorziening wenst aan te vragen. 
De wettelijke verplichting voor het college om een onderzoek in stellen, impliceert geenszins dat 
uiteindelijk een maatwerkvoorziening zal worden toegekend. Uit het onderzoek kan blijken dat de 
cliënt, als hij daarna een aanvraag indient, waarschijnlijk een maatwerkvoorziening toegekend 
krijgt. Daarvoor is echter nodig dat in het onderzoek wordt vastgesteld dat niet op een andere 
manier is te voorzien in de behoefte van de cliënt aan maatschappelijke ondersteuning. Het 
uitgangspunt is ‘geen toekenning tenzij’. 
 
In het kader van het project ‘De Kanteling’ zijn veel gemeenten al vertrouwd met deze werkwijze. 
Dat betekent dat altijd eerst een gesprek plaatsvindt met de cliënt om in samenspraak de ervaren 
problematiek en mogelijke oplossingsrichtingen helder te krijgen. Vervolgens wordt met elkaar 
bezien wat er moet gebeuren, wie daar een rol bij kan spelen en welke afspraken worden gemaakt. 
De gemeente beoordeelt of alle informatie die nodig is voor een onderzoek, beschikbaar is; 
uiteraard heeft de cliënt een actieve rol en kan deze eventueel aanvullende informatie aandragen 
die ook van belang is voor een goede beoordeling van de beperkingen, mogelijkheden en eventueel 
noodzakelijke ondersteuning. De gemeente zal de cliënt informeren over de persoonsgegevens die 
zij voor het onderzoek nodig heeft en hem zo nodig toestemming vragen om relevante informatie 
waarover zij uit anderen hoofde beschikt, te mogen gebruiken of deze van derden te mogen 
betrekken (zie hiervoor hoofdstuk 6 van deze toelichting). Zo kan het bijvoorbeeld nodig zijn om 
het advies in te winnen van een deskundige die vertrouwd is met de problematiek van de cliënt 
met een psychiatrische geschiedenis of een specifieke beperking die nadere toelichting vraagt. 
Indien dat aan de orde is, zal de gemeente een dergelijk advies moeten afwachten; dat is immers 
noodzakelijk in het kader van een zorgvuldig onderzoek en voor het totale beeld dat de gemeente 
zich moet vormen van de cliënt en diens ondersteuningsvraag. De hiervoor beschreven opzet van 
een melding dat een cliënt maatschappelijke ondersteuning behoeft of lijkt te behoeven en 
onderzoek daarnaar, is bewust gekozen en is gebaseerd op de door gemeenten zelf ontwikkelde 
uitvoeringspraktijk (in het kader van De Kanteling). 
 
Tijdens het onderzoek kan de cliënt, als hij dat wenst, gebruik maken van cliëntondersteuning. Op 
basis van dit wetsvoorstel moet het college ervoor zorgen dat cliëntondersteuning beschikbaar is 
voor cliënten die maatschappelijke ondersteuning nodig hebben of problemen hebben op andere 
terreinen binnen het sociale domein, bijvoorbeeld op het gebied van wonen, onderwijs of 
schuldenproblematiek. Het college moet er voor zorgen dat de cliëntondersteuning zo wordt 
vormgegeven dat het belang van de betrokken cliënt in deze ondersteuning uitgangspunt is. 
Hiermee wordt de onafhankelijkheid van de cliëntondersteuner, langs de weg van de 
professionaliteit en de wettelijke plicht voor het college ten aanzien van de (organisatorische) 
invulling, naar de mening van de regering voldoende gewaarborgd. Het is van belang dat de 
cliëntondersteuner daadwerkelijk het belang van de cliënt dient en dat de cliënt het gevoel heeft 
dat deze persoon naast hem staat en in de positie is om diens belang te dienen. Indien de cliënt 
twijfelt aan de objectiviteit van de cliëntondersteuner, mag hij de gemeente daarop wijzen en 
vragen om een andere ondersteuner. De gemeente moet aan dat verzoek gehoor geven. Uiteraard 
kan de cliënt ook zelf zijn ondersteuning organiseren (naasten, vertegenwoordigers). De 
cliëntondersteuning is kosteloos voor de cliënt die daar een beroep op doet. 
25 
 

Bij het voorgaande is ook van belang dat met een goed uitgevoerd onderzoek recht wordt gedaan 
aan het belang van de cliënt die zich met een hulpvraag heeft gemeld, ook in het geval van een 
(gedeeltelijke) afwijzing van de aanvraag. Het biedt een zorgvuldige basis voor een afweging en 
besluitvorming en biedt de cliënt overzicht en inzicht in zijn eigen situatie en – desgewenst – de 
mogelijkheid de besluitvorming op een aanvraag gericht aan te vechten. 
 
Om de cliënt in staat te stellen een aanvraag te doen voor een maatwerkvoorziening, verstrekt de 
gemeente hem een weergave van de uitkomsten van het onderzoek. Dat moet in beginsel 
schriftelijk. Een goede weergave maakt het voor de gemeente inzichtelijk om een juiste beslissing 
te nemen te nemen op een aanvraag en draagt bij aan een inzichtelijke communicatie met de 
cliënt. Uiteraard zal de weergave van de uitkomsten van het onderzoek variëren met de uitkomsten 
van het onderzoek. Zo zal de weergave van het onderzoek bijvoorbeeld heel beperkt kunnen zijn 
als de cliënt van mening is goed geholpen te zijn en de uitkomst is dat geen aanvraag van een 
maatwerkvoorziening noodzakelijk is. Bij meer complexe onderzoeken zal uiteraard een 
uitgebreidere weergave noodzakelijk zijn.  
Veel gemeenten zijn al gewend te werken met een weergave van de uitkomsten van het 
onderzoek, omdat zij werken volgens de principes van ‘De Kanteling’.  
Desgewenst kan de gemeente de schriftelijke weergave van de uitkomsten van het onderzoek ook 
gebruiken als een met de cliënt overeengekomen plan (arrangement) voor het bevorderen van zijn 
zelfredzaamheid en participatie waarin de gemaakte afspraken en de verplichtingen die daaruit 
voortvloeien, zijn vastgelegd. Het is in dat geval passend dat het college en de cliënt dit plan 
ondertekenen. 
  
3.5 Algemene voorzieningen 
 
De regering heeft het voornemen om het VN Verdrag inzake de rechten van personen met een 
handicap goed te keuren. Dit wetsvoorstel, waardoor gemeenten verantwoordelijk worden voor de 
maatschappelijke ondersteuning van een grotere groep ingezetenen dan tot op dit moment, is naar 
het oordeel van de regering een belangrijk instrument bij het realiseren van de inclusieve 
samenleving die dit verdrag beoogt. De zorg voor een toegankelijke samenleving en het realiseren 
van algemene voorzieningen die bijdragen aan de bevordering van de zelfredzaamheid en 
participatie van mensen met fysieke en of psychische beperkingen, zijn daarvoor essentieel. 
Algemene voorzieningen zijn toegankelijk voor alle ingezetenen van een gemeente; ook mensen 
die zorg ontvangen als bedoeld in de Wlz kunnen dus bijvoorbeeld gebruik maken van een 
algemene voorziening voor sociaal vervoer of mantelzorgondersteuning. De regering gaat ervan uit 
dat gemeenten stevig zullen inzetten op het realiseren van deze algemene voorzieningen en 
daaraan in hun plan met betrekking tot maatschappelijke ondersteuning ruime aandacht zullen 
besteden.  
Zaken die in dit kader van belang zijn, zijn bijvoorbeeld de verbetering van de toegankelijkheid van 
gebouwen en voorzieningen, het lokale vervoer en de toegankelijkheid van informatie. Andere 
algemene voorzieningen met een iets specifieker karakter zijn bijvoorbeeld een klussendienst, een 
was- en strijkservice, een maaltijdvoorziening, sociaal vervoer, informele buurtzorg, sociaal-
culturele voorzieningen, opvang voor dak- en thuislozen die uitsluitend bestaat uit slapen en eten 
zonder verdere ondersteuning of meer specifiek, winteropvang. Gemeenten kunnen, indien zij dit 
wensen, de diensten van bijvoorbeeld een sociaal wijkteam in de vorm van een algemene 
voorziening organiseren. De gemeente kan, naast de eigen bijdragen voor maatwerkvoorzieningen, 
voor het gebruik van een algemene voorziening een vergoeding (bijdrage) van de ingezetene 
vragen, welke veelal moet worden betaald aan de aanbieder van die voorziening. De hoogte van 
deze vergoeding kan de gemeente zelf bepalen. Dit wetsvoorstel laat gemeenten die ruimte. Indien 
de gemeente dit wenst, kan de gemeente een korting geven op deze eigen bijdrage, bijvoorbeeld 
voor bezitters van een ‘minimapas’. Om van een algemene voorziening gebruik te kunnen maken, 
is geen uitgebreid onderzoek naar de persoonskenmerken en behoeften van de aanvrager 
noodzakelijk. Een formele beslissing (beschikking) van de gemeente is niet nodig. De aanvrager die 
tot de doelgroep van de voorziening behoort, kan er meestal meteen gebruik van maken. Is de 
aanvrager van mening dat hij niet voldoende wordt ondersteund met een algemene voorziening, 
dan geeft hij dat aan bij de persoon met wie hij contact heeft gehad, dan kan hij een 
maatwerkvoorziening aanvragen.  
27 
 

beperking te compenseren. Er is sprake van maatwerkcompensatie. 
 
Om maatwerk te kunnen leveren, is het van belang niet alleen de omstandigheden van de 
aanvrager mee te wegen, maar ook de omstandigheden van een mantelzorger. Daarbij wordt goed 
gekeken naar de behoeften, mogelijkheden en belastbaarheid van de mantelzorger en het sociale 
netwerk (zie ook hoofdstuk 4). De situatie van de aanvrager, met inbegrip van de hulp die wordt of 
kan worden geleverd door de mantelzorger en diens behoefte aan ondersteuning, wordt dus 
integraal onderzocht om maatwerk te kunnen leveren. Bij dat onderzoek wordt betrokken de hulp 
die het sociale netwerk aan cliënt en mantelzorger kan bieden. Eventueel kan dit ook leiden tot een 
aanvraag van de mantelzorger voor zijn eigen ondersteuning.  
De beslissing op de aanvraag is een beschikking in de zin van de Awb. Indien de cliënt het niet 
eens is met de inhoud of de onderbouwing van de beschikking, staat daartegen bezwaar bij de 
gemeente open en daarna beroep en hoger beroep bij de rechter; de reguliere bestuursrechtelijke 
rechtsgang. 
 
Een maatwerkvoorziening kan binnen de door de gemeente vastgestelde kaders bestaan uit 
diensten, hulpmiddelen, woningaanpassingen en andere maatregelen die kunnen bijdragen aan het 
verbeteren of het in stand houden van zelfredzaamheid, participatie of het bieden van beschermd 
wonen of opvang aan een cliënt. Het ondersteunen van een cliënt met huishoudelijke hulp kan 
bijvoorbeeld onderdeel uitmaken van een maatwerkvoorziening. Ook datgene dat nodig is om de 
mantelzorger van de cliënt te ondersteunen bij het verlenen van mantelzorg of om deze (tijdelijk) 
te ontlasten in een situatie van (dreigende) overbelasting, kan onderdeel uitmaken van een 
maatwerkvoorziening. 
 
In verband met het feit dat een duidelijke afbakening tussen dit wetsvoorstel en de Wlz 
noodzakelijk is, is in dit wetsvoorstel bepaald dat het college een maatwerkvoorziening kan 
weigeren indien een cliënt voldoet aan de criteria van de Wlz. Dit gaat ook op indien uit het 
onderzoek blijkt dat er gegronde redenen zijn om aan te nemen dat de cliënt daarop aanspraak 
kan doen gelden en deze weigert mee te werken aan het verkrijgen van een besluit 
dienaangaande. Het zal overigens, zo is de inschatting, niet frequent voorkomen dat een dergelijke 
situatie zich voordoet en dat de gemeente van een dergelijke bevoegdheid gebruik zou moeten 
maken. Het zou zich kunnen voordoen indien het college tot de conclusie komt dat de zorgbehoefte 
zodanig is, dat de thuissituatie niet langer veilig en verantwoord is en ondersteuning van 
gemeentewege dat niet kan verbeteren. De regering ziet het als een verantwoordelijkheid voor de 
gemeente om dergelijke naar het oordeel van de gemeente ‘onverantwoorde situaties’ te 
signaleren. Dit wetsvoorstel vraagt van de gemeente om in dergelijke situaties in contact te treden 
met de cliënt of diens vertegenwoordiger en deze te verzoeken een onderzoek te ondergaan, 
gericht op een besluit over de toegang tot de Wlz. Uiteraard dient het college de cliënt te 
ondersteunen in dit proces en bij het aanvragen van de indicatie teneinde helder te krijgen of de 
cliënt daadwerkelijk in voldoet aan de criteria voor de Wlz. Vanzelfsprekend behoudt de gemeente 
de verantwoordelijkheid tot ondersteuning van een bestaande cliënt tot het moment dat de 
indicatieprocedure volledig is doorlopen. Indien de cliënt de indicatie aanvraagt en dit leidt tot een 
indicatiebesluit dat recht geeft op een verblijfsindicatie, kan de cliënt toegang tot een Wlz-instelling 
krijgen. Vanaf het moment dat een indicatie op grond van de Wlz van kracht wordt, eindigt de 
maatwerkvoorziening (voor zover die al was verstrekt). Indien een cliënt om hem moverende 
redenen besluit geen verblijfsindicatie aan te vragen en er dus geen duidelijkheid komt over de 
vraag of betrokkene hiervoor in aanmerking komt, zal de cliënt in het uiterste geval hiervan zelf de 
gevolgen moeten dragen. Het gaat naar het oordeel van de regering niet aan de gemeente 
verantwoordelijk te houden voor een situatie waarbij zij – vanuit de kaders van dit wetsvoorstel – 
de veiligheid van betrokkene of zijn omgeving niet kan waarborgen. Daarom geeft dit wetsvoorstel 
de gemeente in dit soort uitzonderlijke situaties de bevoegdheid om een maatwerkvoorziening af te 
wijzen, dan wel te beëindigen. Vanzelfsprekend zal de gemeente bij de intrekking van de 
maatwerkvoorziening een redelijke termijn in acht moeten nemen.  
 
Voor cliënten die zijn aangewezen op een maatwerkvoorziening, is zeggenschap over de wijze 
waarop de ondersteuning wordt uitgevoerd, van groot belang. De noodzaak en de uitvoering van 
een maatwerkvoorziening zal in het onderzoek dat aan de aanvraag vooraf gaat, in veel gevallen 
29 
 

Een cliënt die een maatwerkvoorziening krijgt toegekend, heeft, als aan een aantal voorwaarden 
wordt voldaan, het recht om te kiezen voor een persoonsgebonden budget. Het college heeft de 
plicht om, nadat in het onderzoek is vastgesteld dat iemand in aanmerking komt voor een 
maatwerkvoorziening, de betrokkene te informeren over de mogelijkheden om voor een 
persoonsgebonden budget te kiezen en over de gevolgen van die keuze. Hierbij heeft de gemeente 
de mogelijkheid om de budgethouder gericht cliëntondersteuning te bieden.  
 
De regering vindt het noodzakelijk om, gelet op een aantal ontwikkelingen rond het 
persoonsgebonden budget in de afgelopen periode, voorwaarden te verbinden aan het recht om te 
kiezen voor een persoonsgebonden budget. Zo hebben onder de AWBZ mensen een beroep gedaan 
op de regeling die niet in staat waren om de taken en verplichtingen die samenhangen met het 
persoonsgebonden budget, goed te vervullen. Ook is in de afgelopen jaren sprake geweest van een 
onhoudbare uitgavenontwikkeling als gevolg van de aanzuigende werking van het 
persoonsgebonden budget. Informele zorg om niet werd vervangen door zorg geleverd door 
dezelfde persoon, gefinancierd met een persoonsgebonden budget. Bovendien is gebleken dat de 
kwaliteit soms ernstig te wensen overliet en bestond een aanzienlijk risico op fraude.  
De voorwaarden, waaraan voldaan moet zijn om voor een persoonsgebonden budget in 
aanmerking te komen, zijn in het wetsvoorstel opgenomen.  
De eerste voorwaarde is dat het college de aanvrager in staat acht de aan het persoonsgebonden 
budget verbonden taken (o.a. het sluiten van overeenkomsten en het aansturen en aanspreken 
van de hulpverlener op zijn verplichtingen) op een verantwoorde wijze uit te voeren. Uit het 
onderzoek zal moeten blijken of de budgethouder aan deze voorwaarde voldoet. De aanvrager kan 
zich ook laten vertegenwoordigen door iemand uit zijn sociale netwerk, een curator, een mentor of 
een gemachtigde. Het is niet de bedoeling dat de gemeente de kosten van de vertegenwoordiger, 
zoals een bemiddelingsbureau, financiert; het persoonsgebonden budget is daar niet voor bedoeld. 
De tweede voorwaarde is dat de aanvrager zich gemotiveerd op het standpunt stelt dat het door de 
gemeente gecontracteerde aanbod niet passend is in zijn specifieke situatie. Hiervan kan 
bijvoorbeeld sprake zijn als ondersteuning niet goed vooraf is in te plannen, op ongebruikelijke 
tijden of op veel korte momenten per dag geboden moet worden of op verschillende locaties moet 
worden geleverd. Ook als het noodzakelijk is om 24 uur per dag ondersteuning op afroep te 
organiseren of als de ondersteuning door de aard van de beperking door een vaste zorgverlener 
moet worden geboden, kan het zo zijn dat alleen een pgb uitkomst biedt. Deze voorwaarde sluit 
aan bij de regeling van het persoonsgebonden budget in de AWBZ.  
De derde wettelijke voorwaarde is dat naar het oordeel van het college gewaarborgd is dat de 
diensten, hulpmiddelen, woningaanpassingen en andere maatregelen van goede kwaliteit zijn. 
Doordat de budgethouder zelf regie krijgt over de ondersteuning die hij met het persoonsgebonden 
budget contracteert, krijgt hij de verantwoordelijkheid voor de kwaliteit van de geleverde 
ondersteuning en kan hij zo nodig bijsturen. Het college kan met deze bepaling vooraf toetsen of 
de kwaliteit bij de budgethouder voldoende is gegarandeerd door van de aanvrager te vragen, 
bijvoorbeeld in een persoonlijk budgetplan, waar hij zijn ondersteuning zal inkopen, op welke 
manier deze ondersteuning bijdraagt aan zijn participatie en zelfredzaamheid en hoe de kwaliteit 
van de ondersteuning is gewaarborgd. De gemeente is vrij in de manier waarop zij hier invulling 
aan geeft. Zo kan een gemeente periodiek in gesprek gaan met de budgethouder over de behaalde 
resultaten met het persoonsgebonden budget of (steekproefsgewijs) toezicht houden op de 
daaraan verbonden voorwaarden, waaronder de vraag of de ingekochte ondersteuning aan de 
kwaliteitseisen voldoet.  
 
De gemeente kan in de verordening ook bepalen in welke situaties en onder welke voorwaarden de 
persoon aan wie de gemeente een persoonsgebonden budget verstrekt, de mogelijkheid heeft om 
voor zijn maatschappelijke ondersteuning personen in te schakelen uit zijn sociale netwerk. Tot het 
sociale netwerk worden gerekend de personen uit de huiselijke kring en andere personen met wie 
iemand een sociale relatie onderhoudt. Met dat laatste worden personen bedoeld met wie hij 
regelmatig contacten onderhoudt, zoals mantelzorgers, buren, (mede)leden van een vereniging 
etc. Hiermee krijgt de gemeente de ruimte om te bepalen onder welke voorwaarden zij het 
mogelijk wil maken dat een persoonsgebonden budget wordt ingezet om mensen uit het sociale 
netwerk van de betrokkene financieel voor hun diensten te belonen. Hoewel de regering de inzet 
van het sociale netwerk zeer waardevol vindt, acht zij het wenselijk dat beloning daarvan met een 
31 
 

kader van de samenwerking kan nog altijd bovenlokaal worden gewerkt, maar wel vanuit het 
principe dat alle samenwerkende gemeenten, en niet één centrumgemeente, verantwoordelijk zijn.  
Met de verantwoordelijkheid voor mensen die nu in een vorm van beschermd wonen leven, breidt 
dit wetsvoorstel de gemeentelijke verantwoordelijkheid derhalve uit ten opzichte van die onder de 
Wmo. Bij zowel beschermd wonen als bij opvang gaat het om vormen van ondersteuning waarbij 
sprake is (beschermd wonen) of kan zijn (opvang daklozen en slachtoffers huiselijk geweld) van 
24-uursverblijf en bijbehorende begeleiding. 
De maatschappelijke opvang, waaronder begrepen de vrouwenopvang, viel ook onder de Wmo. In 
de vrouwenopvang is soms sprake van aanzienlijke veiligheidsrisico’s voor de vrouwen en meisjes 
21
als gevolg van (de dreiging van) geweld. Ter uitvoering van het advies van de commissie De Jong 
wordt in dit wetsvoorstel niet langer over vrouwenopvang gesproken, omdat de noodzaak van 
opvang vanwege (de dreiging van) huiselijk geweld zich niet beperkt niet tot vrouwelijke 
slachtoffers; ook mannen worden hiermee geconfronteerd. 
   
3.8.2  Opvang voor slachtoffers van geweld in huiselijke kring 
 
Het is van groot belang dat de opvang van slachtoffers van huiselijk geweld goed is geborgd. Een 
leefbaar bestaan en participatie worden immers ernstig belemmerd als een ingezetene moet leven 
met huiselijk geweld, ook in geval van dreigend geweld. Het belang en de urgentie van dit thema 
22
behoeft geen betoog: elk jaar hebben niet minder dan 200.000 volwassenen en bijna 120.000 
23
kinderen te maken met een ernstig onveilige thuissituatie .  
Huiselijk geweld kent vele verschijningsvormen. In dit wetsvoorstel is deze doelgroep, slachtoffers 
van geweld in huiselijke kring, onder de reikwijdte van de maatwerkvoorziening gebracht teneinde 
hun positie te versterken. Indien de veiligheid van betrokkene in een concrete situatie in het 
geding is en acuut maatregelen nodig zijn, moet de gemeente vanzelfsprekend onmiddellijk 
handelend optreden.  
In het kader van de eerder beschreven aanpak tot intensivering van het beleid maken de VNG en 
de Federatie Opvang afspraken over de opvang(capaciteit) voor mensen voor wie de 
veiligheidsrisico’s bijzonder groot zijn (‘code rood’) of waarvoor opvang, bijvoorbeeld vanwege de 
schaal of specifieke expertise, beter gezamenlijk kan worden georganiseerd. De regering acht het 
van belang dat hierover sluitende afspraken worden gemaakt en acht elke gemeente daarop 
aanspreekbaar. Voor mensen in nood moet het niet uitmaken bij welke gemeente zij aankloppen; 
in alle gevallen moet de veiligheid worden geborgd. Met het oog hierop is de eis van landelijke 
toegankelijkheid ook in dit wetsvoorstel opgenomen (zoals ook de Wmo die eis bevat), namelijk 
dat een persoon die (veilige) opvang nodig heeft, kan ook in een andere dan zijn eigen gemeente 
terecht. 
  
3.8.3  Opvang voor (andere) mensen die niet in staat zijn zich op eigen kracht te 
handhaven (‘maatschappelijke opvang’) 
 
Gemeenten hebben in de afgelopen jaren al laten zien waartoe zij in staat zijn op het gebied van 
de ‘maatschappelijk opvang’. In het kader van het plan van aanpak maatschappelijke opvang (van 
de G4) en de Stedelijke Kompassen (in de overige 39 centrumgemeenten) zijn in de aanpak van 
dakloosheid indrukwekkende resultaten geboekt. Alleen al in de vier grote steden werden tussen 
2006 en 2012 ruim 15.000 daklozen ‘in traject’ gebracht. Zij kregen de kans de straat te verlaten 
en toe te werken naar een ‘normaal’ leven met wonen, zorg en een inkomen, veelal aangevuld met 
dagbesteding. Ook in de opvang van mensen die slachtoffer zijn van huiselijk geweld, hebben 
                                                           
21
 Kamerstukken II 2011-2012, 28 345, nr. 117. 
22
 Veen, H.C.J. van der, Bogaerts, S. (2010), Huiselijk geweld in Nederland. Overkoepelend syntheserapport 
van het vangst-hervangst- slachtoffer- en daderonderzoek 2007–2010. Den Haag: WODC. Dit is exclusief het 
aantal slachtoffers van huwelijksdwang, achterlating en eergerelateerd geweld.  
23
 Alink, L., IJzendoorn, R. van, Bakermans-Kranenburg, M., Pannebakker, F., Vogels, T., Euser, S. (augustus 
2011), Kindermishandeling in Nederland anno 2010. De Tweede Nationale Prevalentiestudie Mishandeling van 
Kinderen en Jeugdigen (NPM-2010), Leiden attachment research program & TNO child health, Leiden: Casimir 
Publishers. 
33 
 

van de zorgverzekering aangewezen. Hiervan is bijvoorbeeld sprake indien de aanwezigheid van 
een psychiater of arts in de directe nabijheid van de cliënt noodzakelijk is.  
Dit wetsvoorstel verankert dit onderscheid. Gemeenten worden verantwoordelijk voor de 
ondersteuning van mensen met psychiatrische problemen bij wie de op participatie gerichte 
ondersteuning vanuit een beschermende woonomgeving centraal staat, inclusief het bieden van de 
beschermde woonomgeving zelf. Daartoe worden, vooralsnog, primair de 43 centrumgemeenten 
maatschappelijke opvang verantwoordelijk voor de opvang van deze groep. Deze 
centrumgemeenten hebben in de afgelopen jaren veel ervaring opgedaan met de 
verantwoordelijkheid voor het maatschappelijke opvangbeleid en zijn dan ook al bekend met een 
deel van de populatie van beschermd wonen (namelijk de voormalig daklozen). Binnen de 
centrumgemeenten bestaan ook al samenwerkingsafspraken met bijvoorbeeld GGZ-instellingen en 
woningcorporaties. Een gemeentelijke verantwoordelijkheid voor dit verblijf is ook om andere 
redenen logisch en gewenst. Gemeenten kunnen eenvoudiger verbindingen leggen met andere 
zaken die voor de cliënt van belang (kunnen) zijn en binnen de gemeentelijke verantwoordelijkheid 
vallen, zoals werk en inkomen, schuldhulpverlening en dagbesteding. Uiteindelijk zal naar 
verwachting binnen het gemeentelijke domein een continuüm ontstaan van vormen van beschermd 
en begeleid wonen: van ‘klassieke’ beschermde woonvormen waarbij de aanbieder ook het wonen 
levert, tot aan zelfstandige bewoning door een cliënt met ambulante hulpverlening. Daarbij zij 
opgemerkt dat er een beweging gaande is om zorg en wonen steeds meer te scheiden. De 
budgetten die op dit moment vanuit de AWBZ beschikbaar zijn voor het verblijf en zorg van deze 
groep, worden volledig overgeheveld naar gemeenten. Omdat veel mensen thans al geruime tijd in 
deze vertrouwde woonomgeving wonen en gelet op de aard van de problematiek, regelt het 
wetsvoorstel dat cliënten die thans in een RIBW of andere beschermd wonen vorm wonen, in 
beginsel gedurende de looptijd van hun indicatie recht houden op beschermd wonen; voorzien is in 
de mogelijkheid bij koninklijk besluit een einde aan die overgangsperiode te maken, doch niet 
eerder dan nadat vijf jaar zijn verstreken.  
Het is daarbij van belang dat de cliënt die vanuit een beschermd wonen locatie zelfstandig gaat 
wonen, vrij is zijn woonplaats te kiezen. De regering hecht eraan te benadrukken dat de gemeente 
waar de betrokkene zich inschrijft in het GBA, op basis van dit wetsvoorstel gehouden is eventueel 
noodzakelijke maatschappelijke ondersteuning te verlenen. Dit wordt hier benadrukt om te 
voorkomen dat mensen in de praktijk tussen wal en schip vallen doordat het wonen in de 
beschermde woonvorm eindigt en adequate maatschappelijke ondersteuning in de (toekomstige) 
woongemeente nog niet op orde is en de gemeente waar de betrokkene zich vestigt, ‘terugverwijst’ 
naar de gemeente waar deze eerder woonde.  
 
Gemeenten zullen met instellingen in gesprek gaan om ook in de toekomst goed passende 
woonvormen te bieden voor mensen wier indicatie op enig moment afloopt en met het oog op 
nieuwe instroom. Het streven moet er echter op gericht zijn dat mensen in deze doelgroep op 
termijn zoveel mogelijk zelf verantwoordelijkheid nemen voor hun woonsituatie en de financiering 
daarvan. Dat neemt niet weg dat waarborgen nodig zijn voor deze kwetsbare doelgroep; mensen 
die langdurig, soms zelfs levenslang, aangewezen zijn op wonen in een beschermde setting en bij 
wie het risico op terugval bestaat. De regering zal dan ook met gemeenten aanvullende afspraken 
maken over maatregelen die de continuïteit borgen. Daarbij kan worden gedacht aan de 
toegankelijkheid van beschermd wonen en de kwaliteit van de ondersteuning. Zo is het 
bijvoorbeeld goed voorstelbaar dat gemeenten zich bij een aanvraag voor beschermd wonen bij 
hun onderzoek laten adviseren door deskundigen, zoals de behandelend arts, maar het is aan 
gemeenten hier invulling aan te geven. Daarnaast zullen gemeenten en verzekeraars afspraken 
moeten maken over de hulpverlening aan deze doelgroep, met als resultaat dat de overgang bij 
een eventuele crisisopname in een psychiatrische kliniek of juist de uitstroom uit een kliniek naar 
de beschermde woonvorm vloeiend verloopt. 
 
De verantwoordelijkheid voor beschermd wonen wordt belegd bij alle gemeenten. Het ligt in de 
rede dat deze mede op grond van de in het wetsvoorstel opgenomen samenwerkingsverplichting 
hiervoor zullen samenwerken met de andere gemeenten die deel uitmaakten van een regio waarin 
een zgn. centrumgemeente de middelen ontving op het terrein van maatschappelijke opvang. 
Voordeel daarvan is dat de ervaring die binnen die gemeenten is opgedaan op het terrein van 
maatschappelijke opvang, kan worden benut. Ook voor de maatschappelijke opvang zelf en de 
35 
 

zelfredzaamheid van de aanvrager. Het inkomen dat relevant is voor het vaststellen van de hoogte 
van de bijdrage, is sinds januari 2013 verhoogd met 8% van het belastbaar vermogen (de zgn. 
vermogensinkomensbijtelling). Het eigen vermogen van de cliënt van een maatwerkvoorziening 
(en zijn echtgenoot) wordt hierdoor al in voldoende mate betrokken. Wel zullen op basis van de te 
treffen amvb de mogelijkheden voor gemeenten tot het opleggen van hogere eigen bijdragen voor 
maatwerkvoorzieningen worden verruimd. Dit gebeurt door aanpassing van de parameters op basis 
waarvan het CAK de maximale periodebijdrage voor een cliënt berekent. Ook voor 
woningaanpassingen voor minderjarigen en voor rolstoelen zal een bijdrage kunnen worden 
opgelegd. Omdat geen sprake is van een vaste gelimiteerde periode waarover de eigen bijdrage 
verschuldigd is, en deze gelimiteerd is tot een bedrag dat gelijk is aan de kostprijs voor het leveren 
van de maatwerkvoorziening, zullen financieel draagkrachtige cliënten binnen een kortere termijn 
de voorziening hebben ‘afbetaald’.  
 
Voordat iemand een aanvraag voor een maatwerkvoorziening kan doen, moet eerst sprake zijn van 
een onderzoek door de gemeente naar de ondersteuningsbehoefte, persoonskenmerken en de 
voorkeuren van de aanvrager. Dit onderzoek strekt zich ook uit tot de mogelijkheden om op eigen 
kracht zelf in de ondersteuningsbehoefte te voorzien. Het gaat hierbij naast eigen kracht ook om 
de vraag of gebruikelijke hulp, mantelzorg of ondersteuning van personen uit het sociale netwerk 
beschikbaar is, waardoor ondersteuning door de gemeente beperkt kan blijven of niet hoeft plaats 
te vinden. In het gesprek dat de gemeente met een cliënt voert, moet de hoogte van de eventueel 
verschuldigde bijdrage voor de voorziening betrokken worden. De gemeente mag de aanvraag van 
een cliënt die een voorziening zelf, zonder tussenkomst van de gemeente, zou kunnen bekostigen 
gelet op de hoogte van het inkomen en vermogen in relatie tot de bijdrage, niet op die grond 
afwijzen. Dat neemt niet weg, dat de gemeente in het gesprek met financieel draagkrachtige 
cliënten natuurlijk wel mag wijzen op de mogelijkheid de voorziening zelf te financieren. Als de 
cliënt dat wil en ook in staat is om dat zelf te organiseren, kan dat de juiste aanpak zijn. De cliënt 
kiest er dan voor de voorziening zelf buiten de gemeente om te regelen.  
Het ligt daarom op de weg van de gemeente de cliënt goede voorlichting te geven over de 
financiële consequenties van een toekenning, zodat de cliënt daarop zijn keuze kan baseren. De 
gemeente kan hierbij voor de bijdrage voor maatwerkvoorzieningen gebruik maken van het online 
25
rekenprogramma van het CAK.  De regering verwacht dat hierdoor een aantal financieel 
draagkrachtige cliënten zal afzien van een aanvraag voor een maatwerkvoorziening.  
 
De regering acht het, omdat het om financiële draagkracht gaat, wenselijk cumulatie te voorkomen 
van zowel eigen bijdragen van de cliënt op grond van dit wetsvoorstel en als cumulatie van eigen 
bijdragen van de cliënt op grond van dit wetsvoorstel met eigen bijdragen van de echtgenoot (op 
grond van dit wetsvoorstel of de Wlz). De cliënt is geen eigen bijdrage voor een 
maatwerkvoorziening verschuldigd, indien de echtgenoot een eigen bijdrage voor de Wlz betaalt. 
De vaststelling en inning van eigen bijdragen voor maatwerkvoorzieningen is centraal belegd bij 
het CAK. Met één organisatie bestaat zicht op de eigen bijdragen die een cliënt of één huishouden 
(als bedoeld in artikel 1.1.2) moet betalen en wordt het mogelijk om die, waar nodig, te beperken 
en kan cumulatie worden voorkomen. Hierbij wordt tevens een complexe gegevensuitwisseling 
tussen veel partijen voorkomen. Het CAK ontvangt van de Belastingdienst de voor het vaststellen 
en innen van de eigen bijdragen relevante inkomensgegevens. Gemeenten zullen voor de 
uitvoering van dit wetsvoorstel afspraken maken met het CAK.  
 
Voor opvang en beschermd wonen zijn gemeenten bevoegd in de verordening voor het vaststellen 
en innen van (eigen) bijdragen een andere instantie aan te wijzen. Deze bijdragen worden, zoals al 
jarenlang voor de opvang gebruikelijk is, in mandaat door de desbetreffende instellingen 
vastgesteld (voor zover de gemeente niet zelf de bijdrage vaststelt en int voor 
uitkeringsgerechtigden). Deze praktijk wordt gecontinueerd. Als de gemeente het vaststellen en 
innen van de (eigen) bijdragen voor opvang en beschermd wonen aan een andere instantie 
opdraagt, moet zij ervoor zorgen dat aan het CAK een mededeling wordt gedaan van de opgelegde 
                                                           
25
 www.hetcak.nl. 
37 
 

informatie en advies betreffen, het helpen bij het formuleren van een hulpvraag en het eventueel 
doorverwijzen naar professionele hulp of zorg.  
Het aanbod lijkt sterk op dat van de Kindertelefoon, waarvoor in het kader van de Jeugdwet een 
financiële en bestuurlijke verantwoordelijkheid bij gemeenten is gelegd. Dit uitgangspunt, het 
verantwoordelijk maken van gemeenten voor deze vorm van ondersteuning, is voor anonieme hulp 
op afstand aan volwassenen in dit wetsvoorstel overgenomen.  
 
In de Wmo was deze anonieme hulp op afstand niet geregeld. De voorziening was voor de 
inwerkingtreding van de Wmo (dus voor 2007) wel opgenomen in de Welzijnswet op grond 
waarvan provincies en de vier grootste gemeenten subsidie verstrekten aan zelfstandige regionale 
diensten onder de naam Sensoor. In de Bestuursakkoorden 2011 – 2015 tussen de verschillende 
overheidslagen komen zorg en welzijn niet meer als kerntaak in het profiel van provincies terug. 
Dit leidde tot heroverweging van de subsidiëring waardoor het aanbod van deze vorm van 
hulpverlening werd bedreigd. De regering vindt het echter een belangrijke dienstverlening en hecht 
eraan dat deze behouden blijft. Van de dienstverlening wordt veelvuldig gebruik gemaakt, gezien 
alleen al de ruim 280.000 telefoongesprekken per jaar. Daarnaast zijn er nog contacten via chat en 
e-mail. Vanwege het anonieme karakter is het niet mogelijk om het gebruik van deze vorm van 
hulpverlening door te berekenen aan gemeenten waar de gebruikers gevestigd zijn. Daarom - en 
om een landelijke dekking te kunnen garanderen, is samenwerking tussen gemeenten gewenst en 
doelmatig. Artikel 2.6.1 verplicht gemeenten met elkaar samen te werken, indien dat voor een 
doeltreffende en doelmatige uitvoering van deze wet aangewezen is. Als stok achter de deur is 
voorzien in de mogelijkheid om bij amvb een opdracht tot samenwerking te formuleren. Dat kan 
ook betrekking hebben op de financiering. 
 
 
4 Informele ondersteuning en zorg 
 
4.1 Algemeen 
 
‘Zorgen voor elkaar’ is al zo oud als de mensheid. Mensen voelen zich betrokken bij elkaar, leven in 
sociale verbanden en zorgen voor elkaar wanneer dat nodig is; ‘Zorg voor elkaar’ is daarmee een 
belangrijk onderdeel van het dagelijkse leven. Maar de vanzelfsprekendheid om naar elkaar om te 
zien, is wat verloren geraakt. De regering vindt het belangrijk dat de betrokkenheid van de 
samenleving bij mensen met problemen vergroot wordt. Mantelzorgers en vrijwilligers zijn in een 
meer betrokken samenleving onmisbaar. De kwaliteit en houdbaarheid van de langdurige zorg en 
ondersteuning steunt in belangrijke mate op de wijze waarop mantelzorgers en vrijwilligers, naar 
vermogen, een bijdrage leveren aan de zorg en ondersteuning van kwetsbaren. Ongeveer 2,6 
26
miljoen mantelzorgers doen dat langdurig of intensief . Ongeveer 450.000 mensen zijn werkzaam 
als vrijwilligers in zorg en ondersteuning. Dat is een enorme kracht in de samenleving.  
 
Mantelzorgers hebben vaak geen keuze. De relatie die je met elkaar hebt, zorgt ervoor dat je gaat 
helpen. Mantelzorgers vinden de geboden hulp dan ook meestal niet bijzonder, het is 
vanzelfsprekend. Ook vrijwilligers leveren aan de ondersteuning van mensen een bijdrage. Hier 
gaat het wel om een vrije keuze, omdat iemand iets voor een ander wil doen, omdat er plezier aan 
ontleend wordt of iemand zinvol bezig wil zijn. De keuze om iemand hulp te bieden komt vanuit 
henzelf. 
 
De ondersteuning van mantelzorgers is lange tijd apart beschouwd van de behoefte van de 
zorgvrager, terwijl het er vaak om gaat hoe ze samen de situatie aan kunnen. In de relatie tussen 
cliënt, mantelzorger en (eventueel) een professionele ondersteuner spelen ethische, morele en 
relationele vragen een rol. Het gaat ook om het bepalen van grenzen. Wanneer kom je te dicht in 
de privésfeer? Wanneer zeg je als cliënt nee? Wanneer zeg je als mantelzorger nee als je 
overvraagd wordt? De regering beoogt een omslag waarin de gemeente steeds eerst kijkt naar de 
cliënt die zorg en ondersteuning vraagt, de mantelzorger die informele zorg en ondersteuning 
                                                           
26
 2010, SCP: Mantelzorg uit de doeken. 
39 
 

worden. Dit past in de verantwoordelijkheidsverdeling die de regering met dit wetsvoorstel voor 
ogen staat en al eerder in deze memorie van toelichting aan de orde is geweest. 
29
In de Kamerbrief van 5 november 2013 over de voortgang van het beleid ‘versterken, verlichten 
en verbinden’ werd aangekondigd dat rond de jaarwisseling 2013//2014 het ‘actieplan 
eenzaamheid’ gereed is. Met een landelijk actieprogramma van VWS, VNG en de Coalitie Erbij - het 
samenwerkingsverband  van vrijwilligersorganisaties dat met het oog op eenzaamheidsbestrijding 
werd geformeerd - wordt structurele aandacht voor eenzaamheidsproblematiek en een sterkere 
lokale infrastructuur bevorderd. Het plan beperkt zich niet tot eenzaamheid onder ouderen. 
Gemeenten moeten ernaar streven het onderwerp, voor zover relevant, aan de orde te laten 
komen in het gesprek met de cliënt en de mantelzorger over eventuele ondersteuning bij 
zelfredzaamheid en participatie. Met het actieplan wordt tevens uitvoering gegeven aan de motie 
30
Keijzer .  
4.2 Gemeentelijke ondersteuning mantelzorgers  
 
Het wetsvoorstel bepaalt dat de gemeenteraad in het plan moet opnemen op welke wijze 
mantelzorgers en vrijwilligers worden ondersteund. Materieel gezien is dit onderdeel niet nieuw: 
ook de Wmo bevatte de verplichting om in het plan aan te geven wat de doelstellingen waren van 
de verschillende onderdelen van de maatschappelijke ondersteuning. Het ondersteunen van 
mantelzorgers en vrijwilligers viel onder de definitie van dit begrip. De regering kiest er in dit 
wetsvoorstel voor om deze planverplichting en daarmee de positie van de mantelzorger nog 
explicieter vast te leggen, zodat hier geen onduidelijkheid over kan zijn en het belang ervan 
benadrukt wordt. De regering doet gemeenten de aanbeveling om (lokale organisaties van) 
mantelzorgers en vrijwilligers, maar ook vertegenwoordigers van cliënten en de professionele 
ondersteuners, te betrekken bij het opstellen van het plan. 
 
Gemeenten hebben bij het vorm geven van de ondersteuning van mantelzorgers veel 
beleidsruimte. Het op basis van maatwerk goed ondersteunen van mantelzorgers voorkomt vaak 
zwaardere zorg, omdat mantelzorgers dan langer en beter in staat blijven de mantelzorg vol te 
houden. Als mantelzorgers tijdelijk of permanent niet meer in staat zijn om mantelzorg te bieden, 
zal de gemeente vaak via een maatwerkvoorziening maatschappelijke ondersteuning moeten 
leveren. Dat is vrijwel altijd duurder dan het leveren van ondersteuning aan een mantelzorger. Ook 
om die reden is alertheid aan de zijde van gemeenten geboden. Een maatwerkvoorziening zal ook 
vaak minder goed tegemoet komen aan wat de cliënt en de mantelzorger wenselijk vinden. Het 
belang dat de regering hecht aan een goede behartiging van de belangen van mantelzorgers, wordt 
benadrukt door het college de verplichting op te leggen om in ieder geval algemene voorzieningen 
te treffen die mantelzorgers en vrijwilligers ondersteunen en het verlenen van mantelzorg en 
vrijwilligerswerk bevorderen. Hierbij kan gedacht worden aan het wegnemen van belemmeringen 
door het organiseren van scholing van mantelzorgers en vrijwilligers, het bieden van advies en 
informatie of lotgenotencontact, het beschikbaar stellen van een ‘mantelzorgmakelaar’ of een 
digitaal matchingsysteem voor vraag en aanbod van vrijwilligers. Om mantelzorgers goed te 
ondersteunen zodat zij hun belangrijke taak kunnen volhouden, is het van belang dat integraal 
gekeken wordt naar de situatie van de cliënt, de mantelzorger en het sociale netwerk in de geest 
van ‘één gezin, één plan, één regisseur’. Een cliënt heeft een probleem nooit alleen. Het integraal 
beschouwen van de situatie van de cliënt, de mantelzorger en het sociale netwerk is dan ook van 
groot belang. Alleen dan kan daadwerkelijk maatwerk worden geboden. Een belangrijke vorm van 
ondersteuning kan zijn het bieden van respijtzorg, dat wil zeggen: zorg waardoor een mantelzorger 
tijdelijk ontlast wordt van zijn taak. Verschillende vormen van ‘vervangende’ zorg zijn daarbij 
mogelijk, zoals thuisopvang, dagopvang, kortdurend verblijf of inzet van informele zorg. Ook kan 
het maatwerk bestaan uit het bieden van diensten, hulpmiddelen of andere maatregelen die van 
belang zijn bij het ondersteunen van een cliënt door een mantelzorger. In lijn met voornoemde 
motie van het lid Van der Staaij zal in 2014 ook extra geld worden ingezet voor gemeenten die hun 
mantelzorgondersteuning naar een hoger niveau willen tillen, Hiermee wordt door de regering 
                                                           
29
 Kamerstukken II 2013-2014, nr. 30 169/30 597, nr. 29. 
30
 Kamerstukken II 2013-2014, 33 750 XVI, nr. 32. 
41 
 

(erfvrijstelling) geldt. Omdat de in de Wmo geregelde uitkering (zijnde het mantelzorgcompliment) 
vervalt, vervalt ook de grondslag aan het vierde lid van artikel 1a van de Successiewet 1956. Bij de 
parlementaire behandeling van het belastingplan 2014 heeft de staatssecretaris van Financiën in 
het tweede kwartaal van 2014 aan de Tweede Kamer een bouwstenennota toegezegd inzake een 
eventuele (brede) herziening van de Successiewet 1956. In deze nota zal ook aan dit onderwerp 
aandacht worden besteed. 
 
 
5 Kwaliteit van maatschappelijke ondersteuning 
 
5.1  Uitgangspunten 
 
Belangrijk motief achter de hervorming van de langdurige zorg is het streven van de regering om 
te komen tot een samenleving waarin mensen, waar nodig, meer oog hebben voor elkaars situatie, 
een samenleving waarin professionele zorg en ondersteuning goed aansluiten op de daadwerkelijke 
wensen en behoeften van mensen. Het doel is mensen niet eerder dan noodzakelijk vanuit een 
medisch perspectief te benaderen omdat de behoefte aan ondersteuning vaak is ingegeven door 
een bredere sociale problematiek. Dit wetsvoorstel draagt ertoe bij dat mensen ondersteund 
worden in hun maatschappelijke participatie en beoogt te voorkomen dat sociale problematiek 
wordt gemedicaliseerd. Dit draagt tevens bij aan de financiële houdbaarheid van het stelsel. Het is 
aan gemeenten, die dicht bij hun inwoners staan, in samenspraak met ingezetenen lokaal beleid te 
formuleren binnen de randvoorwaarden van dit wetsvoorstel. Waar ondersteuning van mensen 
geboden is, dient deze samen met hun sociale netwerk georganiseerd te worden, en waar 
professionele ondersteuning noodzakelijk is, dient de kwaliteit van die ondersteuning gewaarborgd 
te zijn. Waar het uiteindelijk om gaat, is of de burger voldoende in staat is tot zelfredzaamheid en 
participatie en hoe hij de kwaliteit van zijn leven ervaart. De regering wil met dit wetsvoorstel de 
basis leggen aan een nieuwe invulling van het begrip kwaliteit vanuit het (levensbrede) perspectief 
van de burger. In dit hoofdstuk wordt ingegaan op de in dit wetsvoorstel opgenomen 
kwaliteitsborgende maatregelen en de uitwerking daarvan. 
 
5.2 Plan en verordening en betrokkenheid van ingezetenen 
 
Het wetsvoorstel maakt de gemeenten integraal verantwoordelijk voor de kwaliteit en de 
continuïteit van de maatschappelijke ondersteuning, gericht op de zelfredzaamheid en de 
participatie van de ingezetenen teneinde hen in staat te stellen zo lang mogelijk in de eigen 
leefomgeving te kunnen blijven.  
 
Bij aanbestedingen hanteren gemeenten nu al kwaliteitseisen en keurmerken als gunningscriteria 
en maken zij afspraken over kwaliteit in de contracten met de aanbieders. Via de Kwaliteitswet 
zorginstellingen (Kwzi) gelden thans ook enkele globale centrale normen voor aanbieders van 
maatschappelijke ondersteuning, naast de lokale normen. De Kwzi geldt voor enkele onderdelen 
van de Wmo (huishoudelijke hulp, openbare geestelijke gezondheidszorg en de uitvoering van het 
verslavingsbeleid). De wet richt zich tot de aanbieders van deze vormen van maatschappelijke 
ondersteuning: zij zijn gehouden verantwoorde zorg aan te bieden. Aanbieders zijn verplicht om bij 
de IGZ melding te doen van calamiteiten en seksueel misbruik. Ook moeten zij voldoen aan de in 
de Wet medezeggenschap cliënten zorginstellingen (Wmcz) en de Wet klachtrecht cliënten 
32
zorgsector (Wkcz) gestelde regels. De IGZ houdt toezicht op de naleving van de Kwzi en de 
Wkcz.  
Met het oog op de decentralisatie van verantwoordelijkheden aan gemeenten en de wens tot 
demedicaliseren, kiest de regering er voor om de Kwzi, de Wkcz (en dus ook de Wkkgz) en de 
Wmcz niet van toepassing te doen zijn op de maatschappelijke ondersteuning. In het wetsvoorstel 
zijn daarom bepalingen opgenomen die ertoe strekken dat de belangen die deze wetgeving beoogt 
te dienen, ook op het terrein van de maatschappelijke ondersteuning worden geborgd. Daarom zijn 
                                                           
32
 De Kwzi en de Wkcz gaan op in de Wet kwaliteit, klachten en geschillen zorg (Wkggz) (32 402). 
43 
 

is dat zij het niet zelf – of met hulp van hun omgeving – kunnen oplossen. De cliëntondersteuning 
blijft in de toekomst ook gericht op het versterken van de zelfredzaamheid van de cliënt. Het gaat 
doorgaans over vraagstukken die meerdere levensdomeinen omvatten. Cliëntondersteuning speelt 
met name bij cliënten die niet goed in staat zijn zelf regie over het eigen leven te voeren, hun 
hulpvraag te verwoorden, de mogelijkheden van het eigen sociale netwerk in kaart te brengen en 
keuzes te maken.  
Een belangrijk moment waarop cliëntondersteuning van belang kan zijn, is de fase van het 
onderzoek volgend op een melding. Vaak zal dat plaatsvinden in de vorm van een gesprek met de 
cliënt. Een cliëntondersteuner kan de cliënt in het gesprek helpen zijn hulpvraag te verwoorden en 
keuzes te maken. Indien adequate ondersteuning uit het informele circuit niet mogelijk is, kan de 
gemeente ook zorg dragen voor een beroepsmatige cliëntondersteuner. Als een cliënt de gemeente 
verzoekt hem van cliëntondersteuning te voorzien, zal de gemeente hierin moeten voorzien. Het is 
ook aan de gemeente zelf om de behoefte aan cliëntondersteuning van de cliënt te bewaken; voor 
een goede afweging en besluitvorming is het essentieel dat de cliënt voldoende in staat is zijn 
situatie te onderkennen en in kaart te brengen met het oog op mogelijkheden van 
maatschappelijke ondersteuning; cliëntondersteuning draagt bij aan het versterken van de 
regievoering door de cliënt.  
Ondersteuning van de cliënt (bij hulpvraagverduidelijking) in het kader van het bijdragen aan 
zelfredzaamheid en participatie kan ook voorafgaand aan het onderzoek plaatsvinden of ingeval de 
cliënt geen behoefte heeft aan een (breed) onderzoek c.q. het indienen van een aanvraag voor een 
voorziening. Voor de door gemeenten geboden cliëntondersteuning is geen eigen bijdrage door de 
cliënt verschuldigd.  
 
De regering benadrukt dat een goede cliëntondersteuning professionaliteit veronderstelt, waarbij 
het belang van de betrokken cliënt het uitgangspunt in die ondersteuning dient te zijn. Dit vraagt 
om een professionele autonomie, vergelijkbaar met functionarissen in de positie van sociale 
raadslieden, maatschappelijk-werkers en ouderenadviseurs. Met het oog hierop wordt met dit 
wetsvoorstel geregeld dat gemeenten er zorg voor dragen dat cliëntondersteuning vanuit dit 
uitgangspunt wordt vormgegeven. Dit geldt zowel voor de situatie waarin gemeenten 
cliëntondersteuning van derden betrekken als de situatie waarin cliëntondersteuners hun 
activiteiten vanuit de gemeente verrichten.  
 
Deze ondersteuning van cliënten is op dit moment erg versnipperd. Genoemd kunnen worden: 
vrijwillige ouderenadviseurs van de ouderenbonden, mentoren, beroepsmatige ondersteuners van 
welzijnsorganisaties, hulplijnen, steunpunten en MEE). De gemeente heeft op basis van dit 
wetsvoorstel de taak de ondersteuning van cliënten goed te organiseren en kan daarbij – 
afhankelijk van de hulpvraag –verschillende vormen van ondersteuning inzetten, zoals de hiervoor 
genoemde, maar de gemeente kan ook besluiten gebruik te maken van ondersteuning door 
bijvoorbeeld cliënten- en familieorganisaties, cliëntenbelangenbureau’s, lotgenotencontacten en 
ervaringsdeskundigen. De gemeente heeft beleidsruimte in de wijze waarop de 
ondersteuningsfunctie wordt vormgegeven. Uiteraard zullen de persoonlijke voorkeuren van de 
betrokken cliënten in de afweging dienen te worden betrokken. 
 
5.5 Kwaliteitseisen voor aanbieders 
 
Dit wetsvoorstel legt de verantwoordelijkheid voor de kwaliteit en de continuïteit van de 
maatschappelijke ondersteuning van de zelfredzaamheid en de maatschappelijke participatie van 
de ingezetenen en het bieden van beschermd wonen of opvang integraal bij de gemeenten. De 
regering is van mening dat de met het wetsvoorstel beoogde effecten lokale beleidsruimte voor het 
treffen van maatwerk in individuele situaties noodzakelijk maken. Om die reden verplicht het 
wetsvoorstel gemeenten lokaal kwaliteitsbeleid te ontwikkelen dat zich uitstrekt over de volle 
breedte van de maatschappelijke ondersteuning en de in dat kader door de gemeente of door 
gecontracteerde derden geboden algemene en (individuele) maatwerkvoorzieningen.  
Als extra waarborg voor kwalitatief goede ondersteuning aan de meest kwetsbare mensen en de 
meer lijfgebonden vormen van ondersteuning formuleert het wetsvoorstel een basisnorm. De 
voorzieningen moeten in elk geval veilig, doeltreffend, doelmatig en cliëntgericht worden verleend 
en afgestemd zijn op de reële behoefte van de cliënt en op andere vormen van zorg of hulp die de 
45 
 

maatschappelijke ondersteuning op grond van dit wetsvoorstel, in vervolg op de verplichting die 
35
met de wet verplichte meldcode huiselijk geweld en kindermishandeling in de Wmo (artikel 10b) 
werd opgenomen, verplicht om over een meldcode te beschikken waarin stapsgewijs wordt 
aangegeven hoe met signalen van huiselijk geweld of kindermishandeling wordt omgegaan. De 
meldcode moet eraan bijdragen dat zo snel en adequaat mogelijk hulp wordt geboden. Bovendien 
wordt de aanbieder opgedragen de kennis en het gebruik van de meldcode te bevorderen. 
De verplichting beperkt zich tot dienstverlenende aanbieders. Organisaties die een 
woningaanpassing verzorgen of een hulpmiddel leveren, zullen, anders dan dienstverleners die een 
relatie van een zekere duur met de cliënt hebben, niet of nauwelijks in staat zijn situaties van 
huiselijk geweld of kindermishandeling te onderkennen; het lijkt daarom niet opportuun de 
verplichting ook op dergelijke aanbieders te doen rusten.  
Bepaalde elementen maken verplicht deel uit van een meldcode. De verplichte elementen worden 
aangewezen bij algemene maatregel van bestuur. Niet voor alle personeelsleden en niet voor alle 
soorten aanbieders zal de confrontatie met mogelijke gevallen van huiselijk geweld even pregnant 
aanwezig zijn. Evenmin hoeft van elk personeelslid te worden verwacht dat hij zelf alle stappen van 
de meldcode doorloopt. Daarom zal iedere aanbieder voor de eigen organisatie een geschikte 
meldcode dienen vast te stellen, waarin wordt ingegaan op de verantwoordelijkheden van de 
diverse (groepen) personeelsleden. Vanzelfsprekend kan daarbij gebruik gemaakt worden van het 
ontwikkelde basismodel, maar ook van kennis en ervaring die beschikbaar is binnen de 
beroepsgroep.  
Uit onderzoeken is gebleken dat veel professionals onzeker zijn over de te zetten stappen als zij 
huiselijk geweld of kindermishandeling vermoeden of signaleren. Door de stappen te beschrijven 
die professionals in geval van signalen van dit geweld kunnen zetten, worden professionals 
ondersteund in het effectief reageren op signalen van geweld. Op die manier zijn organisaties en 
hun medewerkers voorbereid en weten zij hoe te handelen in moeilijke situaties, die vaak enorme 
dilemma’s met zich brengen. Dit instrument ondersteunt professionals bij de afweging om wel of 
niet te melden en eventuele verdere stappen te ondernemen. Met behulp van een meldcode weten 
professionals welke stappen zij binnen hun organisatie kunnen zetten en wanneer zij advies en 
ondersteuning kunnen krijgen van het Advies- en Meldpunt Kindermishandeling (AMK) of het 
Steunpunt Huiselijk Geweld (SHG). Het gaat er uiteindelijk om dat de professional beoordeelt of hij 
zelf, gelet op zijn competenties, zijn verantwoordelijkheden en zijn professionele grenzen, in 
voldoende mate effectieve hulp kan bieden of kan organiseren. Indien de professional meent dat 
dit niet of maar gedeeltelijk het geval is, ligt een melding voor de hand. De stappen van de 
meldcode bewaken dat de veiligheid van de cliënt steeds voorop wordt gesteld en dat zorgvuldig 
wordt gewerkt.  
 
Het SHG zal vanaf 1-1-2015 samengevoegd zijn met het AMK tot het Advies- en Meldpunt voor 
Huiselijk geweld en Kindermishandeling. Met de Jeugdwet wordt de opdracht aan gemeenten voor 
het vormen van een Advies en Meldpunt Huiselijk geweld en Kindermishandeling op regionaal 
36
niveau in de Wmo 2015 opgenomen . 
 
5.7  Klachtrecht en medezeggenschap 
 
Het kan voorkomen dat een cliënt een klacht heeft over een gedraging van de gemeente of de 
bejegening door een aanbieder van maatschappelijke ondersteuning. Gedragingen van personeel 
worden beschouwd als gedragingen van de gemeente c.q. de aanbieder. Een gedraging kan zowel 
een handelen als een nalaten om te handelen zijn. Cliënten moeten in beginsel kunnen klagen over 
alles wat hen niet aanstaat in de manier waarop zij zich bejegend voelen. De cliënt kan ontevreden 
zijn over het gedrag van een gemeenteambtenaar, bijvoorbeeld over de wijze waarop een gesprek 
is gevoerd of over diens (vermeende) gebrek aan deskundigheid. Is de cliënt niet tevreden over 
een gedraging van de aanbieder, dan kan het ook gaan om bijvoorbeeld de kwaliteit van de 
geleverde maatschappelijke ondersteuning (in verband met de deskundigheid van de medewerker 
                                                           
35
 Stb. 2013, 142 (op 1 juli 2013 in werking getreden). 
36
 Kamerstukken II, 2012-2013, 33 684, nr.2. 
47 
 

op hoe het beleid in de praktijk is ervaren door de gebruikers van de maatschappelijke 
ondersteuning.  
Informatie over de ervaringen van cliënten is belangrijk voor de horizontale verantwoording door 
het college jegens de ingezetenen over het gevoerde beleid. De uitkomst van het onderzoek kan 
worden betrokken bij het verbeteren van (de kwaliteit van) beleid en uitvoering en daarmee het 
realiseren van de beoogde effecten van het wetsvoorstel. In een ministeriële regeling zullen nadere 
regels worden opgenomen over de inrichting van het onderzoek. In tegenstelling tot de 
desbetreffende bepaling over dit onderzoek in de Wmo, is het bedoelde onderzoek in dit 
wetsvoorstel niet meer gericht op de tevredenheid van cliënten, maar op hun ervaringen. Deze 
andere insteek is ingegeven door de overweging dat een onderzoek naar de ervaringen van 
cliënten meer informatie oplevert dan een algemeen cijfer voor tevredenheid. De 
onderzoeksmethodiek is inmiddels ontwikkeld. Deze maakt het mogelijk inzicht te verwerven in de 
ervaring van cliënten over de kwaliteit van de maatschappelijke ondersteuning en wat dat in 
concreto betekent (of heeft betekend) voor hun zelfredzaamheid en participatie. Deze methodiek 
voorziet er ook in dat de uitkomsten van gemeenten onderling vergelijkbaar worden en opent 
mogelijkheden van benchmarking tussen gemeenten. 
 
5.9  Verklaring omtrent het gedrag (VOG) 
 
Aanbieders worden verplicht om voor personen die beroepsmatig in contact kunnen komen met 
cliënten, een verklaring omtrent het gedrag (VOG) te hebben. Medewerkers van de aanbieder die 
maatschappelijke ondersteuning bieden (dus niet de telefoniste of accountant die ook bij de 
aanbieder werkzaam is), staan in nauw contact met vaak kwetsbare cliënten of komen bij cliënten 
thuis, wanneer zij bijvoorbeeld ondersteuning bieden bij algemene dagelijkse levensverrichtingen 
of in geval van ondersteuning in het huishouden. Deze cliënten bevinden zich vaak in een 
afhankelijkheidspositie ten opzichte van deze medewerkers, waardoor het niet altijd gemakkelijk is 
om voor de eigen veiligheid op te komen. De regering hecht eraan de veiligheid van deze cliënten 
te beschermen. Daar hoort bij dat medewerkers die bijvoorbeeld zijn veroordeeld voor 
mishandeling (van cliënten), niet (meer) mogen werken in de maatschappelijke ondersteuning. 
Daarom is in dit wetsvoorstel de verplichting opgenomen dat de aanbieders in de maatschappelijke 
ondersteuning als werkgever beschikken over een VOG van hun medewerkers. De verplichting 
geldt voor alle medewerkers, ongeacht of deze in dienstverband dan wel op een andere grondslag 
hun werkzaamheden voor de aanbieder verrichten. De verplichting strekt zich dus ook tot derden 
die de aanbieder in voorkomende gevallen inschakelt. 
De verplichting om een VOG over te leggen ziet niet op stagemedewerkers en vrijwilligers. Een 
VOG heeft in het geval van stagemedewerkers geen toegevoegde waarde, want zij staan onder 
intensieve begeleiding van een professionele hulpverlener, die wel een VOG heeft moeten 
aanvragen. De mate waarin verschillende vrijwilligers (zelfstandig) in contact staan met cliënten, 
varieert. De beoordeling of bepaalde vrijwilligers een VOG moeten overhandigen, laten wij daarom 
aan de aanbieders.  
De VOG dient vóór aanvang van de werkzaamheden in het bezit te zijn van de aanbieder. De VOG 
mag op het moment dat de betrokkene gaat werken niet ouder zijn dan drie maanden. Aanbieders 
zullen kandidaat-medewerkers moeten vragen een VOG over te leggen. De VOG wordt vervolgens 
betrokken bij de keuze tot het aangaan van een relatie met betrokkene. Aanbieders weten dus, 
voor zij iemand in dienst nemen, of er justitiële antecedenten zijn die aanleiding geven deze 
persoon niet in dienst te nemen. Aanbieders zullen de verklaring in hun administratie moeten 
opnemen, teneinde ook toezicht op de naleving mogelijk te maken. 
De verplichting geldt ingevolge een overgangsbepaling (artikel 7.8) bij de inwerkingtreding van het 
wetsvoorstel alleen voor nieuwe medewerkers. Voor ‘zittend personeel’ wordt bij amvb een termijn 
vastgesteld waarbinnen de verplichting op hen van toepassing wordt. Aanbieders zijn dus niet 
meteen verplicht voor personeel dat bij inwerkingtreding van dit wetsvoorstel al voor hen 
werkzaam is, over een VOG te beschikken. Wanneer een aanbieder of de toezichthouder echter 
vermoedt dat een medewerker niet in aanmerking komt voor een VOG, dient de aanbieder de 
medewerker te vragen binnen tien weken een verklaring over te leggen die niet ouder is dan drie 
maanden en maatregelen te nemen als hij deze niet overlegt. 
Justis, de screeningsautoriteit van het ministerie van Veiligheid en Justitie (V en J), beslist namens 
de staatssecretaris van V en J of iemand al dan niet een VOG krijgt. Wanneer blijkt dat iemand 
49 
 

de cliënt tijdens het onderzoek zelf aan de gemeente verschaft. Ook zullen gemeenten daarbij, met 
toestemming van de cliënt, persoonsgegevens van de cliënt verwerken waarover zij beschikken ten 
behoeve van de uitvoering van andere wettelijke taken. Ten slotte zullen gemeenten bij de 
uitvoering van hun wettelijke taak op grond van dit wetsvoorstel, met toestemming van de cliënt, 
ook persoonsgegevens van de cliënt verwerken waarover andere organisaties beschikken. 
De regering ziet onder ogen dat een dergelijke gegevensverwerking potentieel grote inbreuk kan 
maken op de persoonlijke levenssfeer. Tegelijk is deze gegevensverwerking essentieel om 
gemeenten in staat te stellen dit wetsvoorstel uit te voeren en aldus te voorzien in de behoefte van 
mensen aan maatschappelijke ondersteuning. Om die reden is een privacy impact assessment 
(PIA) op de mogelijke gegevensverwerking tussen en bij partijen uitgevoerd (‘Gegevensuitwisseling 
en gegevensbescherming rond de Wmo en AWBZ’, Duthler Associates, 2013). Vanwege de voor 
een goede uitvoering van het wetsvoorstel noodzakelijke verwerking van persoonsgegevens is het 
noodzakelijk de gegevensverwerking in het wetsvoorstel zorgvuldig te normeren en te reguleren 
teneinde een te grote inbreuk op de persoonlijke levenssfeer en risico’s voor de bescherming van 
die gegevens te voorkomen.  
In dit hoofdstuk wordt ingegaan op het algemene juridisch kader voor gegevensverwerking in 
relatie met dit wetsvoorstel en wordt zo goed mogelijk aangegeven welke waarborgen en 
beveiliging noodzakelijk zijn en hoe er tot een gedefinieerde gegevensset voor de noodzakelijke 
uitwisseling gekomen gaat worden. Bij amvb zullen deze punten verder gedefinieerd worden. 
Tevens wordt ingegaan op het gebruik van het burgerservicenummer (bsn). 
 
 6.2 Algemeen juridisch kader 
 
Informatie over een persoon is een aspect van de persoonlijke levenssfeer. Zomaar 
persoonsgegevens verzamelen is niet toegestaan. Elke verzameling van persoonsgegevens dient 
een legitiem doel te hebben, noodzakelijk te zijn in een democratische samenleving en te voldoen 
aan eisen van proportionaliteit en subsidiariteit. Dit is bepaald in internationale en nationale wet- 
en regelgeving. De hierna genoemde regelgeving geeft blijk van het grote belang van een 
zorgvuldige omgang met persoonsgegevens en regelt welke eisen daarbij gelden. 
Het uitoefenen van de taken van een SHG gaat gepaard met de verwerking van persoonsgegevens 
van en naar verschillende personen en instellingen. Met name bij het registreren van meldingen 
van (vermoedens van) huiselijk geweld en kindermishandeling, bij het beoordelen van de melding 
en de hulpbehoefte evenals bij het toeleiden naar de juiste instantie, zal immers sprake zijn van 
het verwerken van persoonsgegevens van en naar verschillende personen en instellingen. Ook bij 
het verstrekken van inlichtingen aan een SHG door een professional kan sprake zijn van het 
verwerken van persoonsgegevens. Wanneer het belang van een slachtoffer dat eist, zal de privacy 
van die persoon en van andere betrokkenen daarvoor moeten wijken. Dat is een afweging die 
telkens opnieuw gemaakt zal moeten worden. De bepalingen over de gegevensverwerking in 
verband met de SHG-taken zijn per 1 juli 2013 in de Wet maatschappelijke ondersteuning 
opgenomen met het wetsvoorstel waarmee de meldcode is geregeld. Hetgeen in dat verband in de 
toelichting is opgemerkt blijft ongewijzigd van toepassing. 
 
6.2.1 Toets aan nationaal kader 
 
In de Grondwet en de Wet bescherming persoonsgegevens (Wbp) zijn artikelen opgenomen ter 
bescherming van de persoonlijke levenssfeer. Artikel 10, eerste lid, van de Grondwet stelt dat een 
ieder recht heeft op eerbiediging van de persoonlijke levenssfeer en dat een beperking hiervan 
alleen kan geschieden bij of krachtens wet. Artikel 7 van de Wbp bepaalt dat persoonsgegevens 
uitsluitend voor welbepaalde, uitdrukkelijk omschreven en gerechtvaardigde doeleinden mogen 
worden verzameld. Het verzamelde aantal gegevens over personen mag niet te veel zijn in 
verhouding tot het doel waarvoor de gegevens nodig zijn, maar ook niet te weinig. De gegevens 
moeten ter zake dienend zijn. Er moet een relatie zijn tussen de soort gegevensverzameling en het 
doel van registratie. Het verzamelen van persoonsgegevens moet gerechtvaardigd zijn.  
In artikel 8 van de Wbp is een limitatief aantal gronden opgenomen die het begrip 
‘gerechtvaardigd’ nader invullen. Zo is verwerking van persoonsgegevens op grond van artikel 8 
van de Wbp toegestaan indien betrokkene voor de verwerking zijn ondubbelzinnige toestemming 
heeft verleend (onderdeel a), de verwerking noodzakelijk is om een wettelijke verplichting na te 
51 
 

beperkte mate persoonsgegevens behoeven te worden verwerkt. Het wetsvoorstel clausuleert dit 
tot persoonsgegevens omtrent de hulp die zij aan de cliënt bieden of kunnen bieden. Het ligt in de 
rede dat tijdens het onderzoek bij het door of namens de cliënt verschaffen van deze gegevens 
wordt nagegaan of deze personen instemmen met het verwerken van de gegevens en dat deze 
toestemming zo nodig wordt gevraagd. Het is echter denkbaar dat dit niet mogelijk is of dat de 
toestemming niet kan worden verkregen. Het wetsvoorstel, dat beoogt recht te doen aan het 
zwaarwegende algemeen belang van een goede maatschappelijke ondersteuning (integrale 
benadering van de gezondheid van betrokkenen die zijn aangewezen op goede behandeling of 
verzorging), biedt in een dergelijk geval nadrukkelijk een basis voor het toch verwerken van die 
persoonsgegevens, voor zover dat noodzakelijk is. In het belang van de persoonlijke levenssfeer 
zijn met dit wetsvoorstel de door artikel 23, eerste lid, onderdeel f, vereiste passende waarborgen 
gecreëerd. Die waarborgen worden in de algemene maatregel van bestuur (amvb) op basis van 
artikel 4.2.7 uitgewerkt volgens de lijnen in dat artikel aangegeven. Deze waarborgen bestaan 
onder meer uit: de beperking van de kring van personen die kennis kunnen nemen van de 
persoonsgegevens, toestemming van de cliënt voor bepaalde verwerkingen van persoonsgegevens 
en waar mogelijk beperking van de te verwerken persoonsgegevens tot ‘dat’- in plaats van ‘wat’-
informatie. 
 
 6.2.2  Toets aan internationaal en Europees kader 
 
In het Internationaal Verdrag ter bescherming van de Burgerlijke en Politieke rechten (IVBPR) en 
het Europees Verdrag voor de Rechten van de Mens (EVRM) zijn artikelen opgenomen ter 
bescherming van de persoonlijke levenssfeer. Artikel 17 van het IVBPR geeft een ieder het recht op 
bescherming door de wet tegen willekeurige en onrechtmatige inmenging in de persoonlijke 
levenssfeer. Gelet op de tekst, is inmenging in de persoonlijke levenssfeer, zoals de verwerking 
van persoonsgegevens, slechts toegestaan als deze noodzakelijk is en op een gerechtvaardigde 
grondslag geschiedt.  
Het wetsvoorstel voldoet aan de vereisten van artikel 8 van het EVRM. Het eerste lid van dat artikel 
bepaalt dat een ieder recht heeft op eerbiediging van zijn persoonlijke levenssfeer. Het tweede lid 
ziet op de mogelijkheid om het recht in te perken. Volgens het tweede lid moet de inmenging bij 
wet zijn voorzien, noodzakelijk zijn in een democratische samenleving en een legitiem doel 
nastreven. Het laatste vereiste van artikel 8 van het EVRM is dat het beperken van het recht op 
bescherming in het belang moet zijn van een in het tweede lid opgesomd legitiem doel. Het 
legitieme doel dat dit voorstel nastreeft, is het beschermen van de gezondheid van de burger. Dit 
is een van de doelcriteria, genoemd in artikel 8 van het EVRM. De bepalingen van Richtlijn 
95/46/EG van het Europees Parlement en de Raad van 24 oktober 1995 betreffende de 
bescherming van natuurlijke personen in verband met de verwerking van persoonsgegevens en 
betreffende het vrije verkeer van die gegevens zijn uitgewerkt in de hiervoor aangegeven artikelen 
van de Wbp.  
Het wetsvoorstel voldoet aan het vereiste dat de inmenging bij wet moet zijn voorzien, omdat de 
bevoegdheid tot het verwerken van gegevens bij wet wordt geregeld, de burger toegang heeft tot 
de wet en de bepalingen duidelijk zijn omschreven. 
Het wetsvoorstel voldoet ook aan de eis dat de inmenging noodzakelijk moet zijn in een 
democratische samenleving. Dit betekent dat er een dringende maatschappelijke behoefte dient te 
bestaan en dat de inmenging voldoet aan eisen van proportionaliteit en subsidiariteit. Er is in dit 
geval sprake van een dringende maatschappelijke behoefte (integrale benadering van de hulpvraag 
van betrokkenen) met ondersteuningsvragen op meerdere domeinen. Het (gezondheids)belang van 
de burger is gediend bij het breed kunnen bezien van zijn problematiek, zodat een adequaat 
ondersteuningsarrangement kan worden geboden. Het totale resultaat, namelijk opvang, het 
meedoen in de maatschappij, bevorderen van de participatie en zelfredzaamheid, wordt mogelijk 
onvoldoende gewaarborgd als de gemeenten niet bevoegd zou zijn tot de in het wetsvoorstel 
voorziene verwerking van persoonsgegevens. Wat betreft de verwerking van persoonsgegevens 
door het Steunpunt Huiselijk Geweld (SHG), geldt dat de dringende maatschappelijke behoefte is 
gelegen in het tegengaan van huiselijk geweld. 
Het voorstel voldoet ook aan de vereisten van proportionaliteit en subsidiariteit. Het doel van de 
maatregelen is om de gezondheid van de burgers te beschermen. Om dit doel te kunnen bereiken 
(met behulp van het eigen netwerk, en waar nodig de ondersteuning van het college, de burger in 
53 
 

dat de bevoegdheid tot verwerken van (bijzondere) persoonsgegevens alleen bestaat voor 
zover die persoonsgegevens voor een welomschreven specifiek doel (bijv. voor de beoordeling 
van de behoefte aan ondersteuning van participatie of zelfredzaamheid) noodzakelijk zijn;  
- ook is zo precies mogelijk aangegeven dat het moet gaan om persoonsgegevens die zijn 
verkregen langs een daarbij aangegeven weg; 
- toestemming van en transparantie voor de cliënt voor bepaalde verwerkingen van 
persoonsgegevens; 
- gepaste beveiligingsvereisten. 
Het recht van de betrokkene op inzage en correctie biedt eveneens waarborgen voor een juiste 
gegevensverwerking. 
 
6.4  Verwerking en verstrekking van persoonsgegevens in dit wetsvoorstel 
 
6.4.1  Doelen 
 
Welke gegevens verwerkt of verstrekt worden door de afzonderlijke actoren, benoemd in de 
bepalingen in hoofdstuk 4 van het wetsvoorstel, is per actor geclausuleerd door het doel waarvoor 
de gegevens zijn verkregen. Te denken valt aan onderstaande doelen: 
- beoordeling/onderzoek naar noodzaak van een maatwerkvoorziening; 
- wel/niet toekennen van een maatwerkvoorziening;  
- toets op rechtmatigheid/voorkomen van dubbele verstrekkingen (in relatie tot Zvw of Wlz); 
- inrichten van een integraal aanbod (met zorg vanuit de Zvw, de Jeugdwet, Wet gemeentelijke 
schuldhulpverlening, Participatiewet, informele zorg); 
- opdrachtverstrekking aan aanbieder van een maatwerkvoorziening; 
- beoordeling van de ondersteuning; 
- toezicht; 
- budgetbepaling. 
 
6.4.2  Gegevensset 
 
Het wetsvoorstel beoogt maatwerk, zodat per individuele cliënt zorgvuldig en uitvoerig moet 
worden onderzocht hoe zijn situatie en ondersteuningsbehoefte is en welke rol hij zelf, zijn 
gezinsgenoten, zijn mantelzorger en anderen uit zijn sociale netwerk kunnen spelen bij het invullen 
daarvan. Welke gegevens exact nodig zijn om een goede inschatting te kunnen maken of een 
maatwerkvoorziening voor de hand ligt of niet, zal per situatie verschillen. Aan de hand van 
casuïstiek en cliëntprofielen, bijvoorbeeld met het boekje ‘Wie is de cliënt? ‘ (CIZ, 2013), zal tot 
een meer precieze definiëring van de gegevensset kunnen worden gekomen, die zal worden 
opgenomen in de amvb.  
 
In het wetsvoorstel is per actor geregeld voor welke taak de gegevensverwerking of -verstrekking 
mag plaatsvinden; als criterium voor de beoordeling van de proportionaliteit en de noodzaak van 
gegevensverwerking en -verstrekking is in de bepalingen zo nauwkeurig mogelijk aangegeven dat 
de bevoegdheid tot verwerken van (bijzondere) persoonsgegevens alleen bestaat voor zover die 
persoonsgegevens voor een welomschreven specifiek doel (bijv. voor de beoordeling van de 
behoefte aan ondersteuning van participatie of zelfredzaamheid) noodzakelijk zijn; ook is zo 
precies mogelijk aangegeven dat het moet gaan om persoonsgegevens die zijn verkregen langs 
een daarbij aangegeven weg.  
Een selectie van de afzonderlijk beoogde gegevensuitwisselingen is onderworpen aan een 
beoordeling door middel van het Toetsmodel PIA Rijksdienst. Duidelijk is dat het ook kan gaan om 
bijzondere persoonsgegevens inzake de gezondheid van de betrokkene: gegevens over diens 
lichamelijke of geestelijke beperkingen of problemen, voor zover relevant voor de beoordeling van 
de problematiek. Gelet op de impact van deze gegevens in de persoonlijke levenssfeer, ziet de 
regering de noodzaak om zo precies mogelijk te zijn in het vastleggen welke gegevens over wie en 
voor welk doel verwerkt mogen worden. Het voorschrijven van een exacte gegevensset voor de 
verwerking en verstrekking is niet doenlijk.  
 
55 
 

De bepalingen van het wetsvoorstel brengen met zich dat aan de hand van casuïstiek en 
cliëntprofielen per situatie op basis van de wettelijke taak van de betrokken partij en rekening 
houdend met de mate van vertrouwelijkheid van persoonsgegevens zorgvuldig wordt bezien welke 
gegevensset noodzakelijk is. Daarbij speelt bijvoorbeeld een rol of de gegevensvraag betrekking 
heeft op afstemming en integratie van dienstverlening of op beoordeling van rechtmatigheid en 
oneigenlijk gebruik.  
 
Welke gegevens verwerkt mogen worden, is ook afhankelijk van de aanpalende wet- en 
regelgeving die gelijktijdig wordt aangepast (of in ontwikkeling is). Bijvoorbeeld de Jeugdwet, de 
Wet langdurige zorg, de wijzigingen in de sfeer van de zorgverzekering. Ook kan worden gewezen 
op de hierna nog te noemen verkenning naar een kaderwet voor gegevensverstrekking in het 
sociale domein. Het college als verantwoordelijke moet, ook tijdens het proces van nadere 
definiëring van de gegevensset, zeer zorgvuldig en terughoudend zijn en conform de bepalingen 
van de Wbp handelen, met de clausulering dat alleen die gegevens verwerkt en verstrekt mogen 
worden die strikt noodzakelijk zijn voor de uitvoering van de wet. De waarborgen, zoals bij 
paragraaf 6.3.2 van dit hoofdstuk al geformuleerd, zien er verder op dat de risico’s inzake het 
bovenmatig delen van gegevens en het gebruik van gegevens voor een niet-verenigbaar doel 
worden ondervangen, ook gedurende het voorgenomen proces. Ook de eisen aan de beveiliging 
van gegevens worden in de amvb opgenomen. 
 
6.4.3  Toestemming van betrokken bij verwerking van de gegevens 
 
Het merendeel van de relevante persoonsgegevens zal veelal door de betrokkene aan het college 
worden verstrekt tijdens het onderzoek. In het geval van een maatwerkvoorziening zal het college 
de betrokkene al bij melding (online, aan de balie of anderszins) op de hoogte stellen van het feit 
dat het college en andere bij de verstrekking van de maatwerkvoorziening betrokken actoren de 
door de cliënt verstrekte persoonsgegevens zullen verwerken. Het college zal tevens de betrokkene 
informeren over de doelstellingen van de verwerking en dat hij recht heeft op inzage en informatie.  
De betrokkene wordt, indien noodzakelijk voor een goede beoordeling van de 
ondersteuningsbehoefte, om ondubbelzinnige toestemming gevraagd voor verwerken van 
persoonsgegevens die door het college verkregen zijn uit hoofde van de Jeugdwet, de Participatie 
of de Wet gemeentelijke schuldhulpverlening. Ook mag het college, met ondubbelzinnige 
toestemming van de cliënt, persoonsgegevens opvragen bij de zorgverzekeraar ter beoordeling van 
de ondersteuningsbehoefte of voor het inrichten van een integraal of op elkaar afgestemd aanbod. 
Het college wordt hiermee in staat gesteld om samen met de zorgverzekeraar een integraal aanbod 
in te richten, bijvoorbeeld in situaties waar verpleging hand in hand gaat met de door het 
wetsvoorstel voorziene maatschappelijke ondersteuning. Als de cliënt geen ondubbelzinnige 
toestemming geeft, betekent dat niet dat het de gemeente vervolgens zonder meer vrij zou staan 
negatief te beschikken op de aanvraag van een maatwerkvoorziening. Het gaat immers om 
persoonsgegevens uit andere delen van het zogenaamde sociale domein. De gemeente moet 
daarover kunnen beschikken om te waarborgen dat een toe te wijzen maatwerkvoorziening zo 
goed mogelijk is afgestemd op hulp die het huishouden op grond van andere wetgeving ontvangt 
(integraal aanbod). Weigering van ondubbelzinnige toestemming brengt met zich dat de gemeente 
minder goed in staat zal zijn te komen tot een integraal aanbod; het ontbreken van de gegevens 
staat het toekennen van een maatwerkvoorziening niet per definitie in de weg. Het spreekt vanzelf 
dat het gevolg van het weigeren van toestemming kan zijn dat de maatwerkvoorziening niet of 
minder goed zal zijn afgestemd op andere voorzieningen die hij ontvangt. Betrokkenen zullen het 
college in dat geval dan ook niet daarop kunnen aanspreken. 
Ook kan het college persoonsgegevens opvragen waaruit kan worden afgeleid of er een indicatie 
aanwezig is voor langdurige intensieve zorg. Bewust of onbewust zou dat anders kunnen leiden tot 
dubbele verstrekkingen. Deze persoonsgegevens kan het college, alleen met ondubbelzinnige 
toestemming van de cliënt, opvragen bij het CIZ.  
 
Bij het vragen van deze ondubbelzinnige toestemming door het college bij de melding zal het 
college hebben duidelijk te maken dat en welke van deze gegevens op grond van artikel 4.2.1 
mogelijkerwijs ook worden verstrekt aan aanbieders, CAK, Sociale verzekeringsbank (SVB) en 
toezichthouders. De bedoelde wettelijke bepaling voorkomt dat bij herhaling door opeenvolgende 
57 
 

betrokkenen ook recht op inzage in en correctie van hun persoonsgegevens. Deze belangrijke 
rechten zorgen ervoor dat een betrokkene greep houdt op de eigen persoonsgegevens en de 
juistheid, actualiteit en nauwkeurigheid kan controleren. Deze rechten zijn in aanvulling op hetgeen 
de Wbp bepaalt, expliciet opgenomen in artikel 4.1.7 van het wetsvoorstel. Deze regelgeving houdt 
in dat naast het college ook alle andere partijen die beschikken over persoonsgegevens van de 
betrokkene, zoals een aanbieder van een maatwerkvoorziening, de plicht hebben deze beschikbaar 
te stellen voor inzage en correctie van de betrokkene.  
 
6.4.5  Beveiliging 
 
Artikel 4.2.7, tweede lid, voorziet in nadere regelgeving met betrekking tot de beveiliging (amvb). 
Hierbij zal zoveel mogelijk worden aangesloten bij de afspraken die gemeenten al hebben gemaakt 
als opvolging van het KING advies ‘Verkenning Informatie Voorziening Sociaal Domein’ en de eisen 
die worden gesteld vanuit de Jeugdwet en Participatiewet.  
Het zou bijvoorbeeld een goede zaak zijn als gemeenten over gaan tot de benoeming van een 
functionaris voor de gegevensbescherming, zoals bedoeld in artikel 62 van de Wbp. Tot dusver 
hebben gemeenten op beperkte schaal gebruik gemaakt van deze mogelijkheid. Een dergelijke 
functionaris ziet erop toe dat persoonsgegevens overeenkomstig de wet verwerkt worden. 
Tegelijkertijd is een functionaris voor de gegevensbescherming veelal het aanspreekpunt voor 
vragen van betrokkenen om informatie, inzage of correctie van hun gegevens. De functionaris 
vervult daarnaast vaak een adviesfunctie, bijvoorbeeld op het terrein van veilige 
gegevensverwerking en de beheersing van het risico op datalekken.  
Tot de waarborgen voor zorgvuldige verwerking van persoonsgegevens behoren ook de 
maatregelen die de verantwoordelijke moet treffen om een passend beveiligingsniveau conform 
artikel 13 van de Wbp te realiseren. Om te bepalen wat passend is, maken verantwoordelijken nu 
gebruik van de Richtsnoeren voor informatiebeveiliging van het CBP. Vervolgens gelden voor de 
verschillende verantwoordelijken sectorale uitwerkingen. Gemeenten maken gebruik van de 
Baseline Informatiebeveiliging Nederlandse Gemeenten (KING, mei 2013) om te voldoen aan 
normen van informatiebeveiliging. Voor de zorgsector is NEN7510 de standaardnorm voor 
informatiebeveiliging.  
De ontwikkeling van een gedeelde visie op gegevensuitwisseling en informatiebeveiliging maakt 
deel uit van het bredere kader genoemd in paragraaf 6.7. In de sfeer van digitale 
gegevensuitwisseling valt te denken aan concrete maatregelen zoals autorisatie en identificatie van 
gebruikers, logging van toegang tot de informatie en toepassing van ‘privacy enhancing 
technologies’.  
 
6.5  Gebruik burgerservicenummer 
 
Op grond van artikel 24 van de Wbp gelden voorwaarden bij het verwerken van persoonsnummers, 
zoals het bsn, die bij de wet zijn geregeld. Een dergelijk nummer mag alleen worden gebruikt ter 
uitvoering van de wet of voor doeleinden bij de wet bepaald. Expliciet is in het wetsvoorstel 
bepaald dat het bsn gebruikt moet worden in het kader van het verlenen van maatschappelijke 
ondersteuning. 
De eveneens van toepassing zijnde Wet algemene bepalingen bsn bepaalt onder meer dat het 
gebruik van het bsn bij of krachtens wet moet zijn geregeld. Met de in dit wetsvoorstel opgenomen 
regeling is aan deze voorwaarde voldaan. De burger kan vooraf weten wie waarvoor het bsn mag 
verwerken. De regeling is voldoende precies geformuleerd.  
De noodzakelijke waarde van het gebruik van het bsn is eenduidige, veilige en efficiënte 
verwerking van gegevens binnen en tussen verschillende gegevenshuishoudingen. Juist nu er 
steeds meer gewerkt wordt met digitale gegevensuitwisseling tussen bestuursorganen, aanbieders 
en andere instellingen, is het gebruik van een uniek nummer als het bsn noodzakelijk. De 
verplichting het bsn te gebruiken, zal een verbetering in de dienstverlening betekenen. Met gebruik 
van het bsn wordt namelijk voorkomen dat personen worden verwisseld, dat onjuiste gegevens 
worden verstrekt en dat benodigde gegevens niet worden verstrekt. Het gebruik van het bsn in een 
gegevenshuishouding waarborgt dat die gegevens daadwerkelijk betrekking hebben op de 
betrokken persoon en dat die gegevens snel en accuraat bij elkaar kunnen worden gezocht. Het 
59 
 

ernaar wettelijke kaders te bieden die de informatievoorziening van het college, de zorgverzekeraar 
en het CIZ ondersteunt bij de rechtmatigheidstoets, bij het voorkomen van dubbele 
verstrekkingen, het leveren van nieuwe arrangementen met een integraal aanbod en het beperken 
van de administratieve lasten. Daarbij moet het ook mogelijk zijn om in voorkomende gevallen 
zonder toestemming van de cliënt te werken. Het wetsvoorstel Wmo legt hiervoor al het 
fundament. Andere kaders en voorgenomen wetswijzigingen zullen hetzelfde doen voor de andere, 
aanpalende domeinen.  
Een gedeelde visie van VNG, VWS, ZN en aanbieders op informatiebeveiliging, standaardisering en 
definiëring van de gegevensset en de benodigde technische infrastructuur is essentieel bij 
vorenbedoelde ambitie. Deze randvoorwaarden zijn nodig om de wet- en regelgeving op het vlak 
van gegevensbescherming, verwerking en verstrekking uit te kunnen voeren zonder majeure 
kostenstijgingen en slecht af te dekken risico’s voor bijvoorbeeld (niet) melden van datalekken. 
 
 6.7  Technisch kader 
 
Een technisch kader voor de verstrekking van persoonsgegevens, zoals gerealiseerd in het domein 
‘werk en inkomen’, zal ook in het ‘Wmo-domein’ extra waarborgen bieden voor een zorgvuldige 
verwerking. Op termijn zal een dergelijk technisch kader voor de verwerking van de 
persoonsgegevens in het kader van het gehele sociale domein en de interactie met bijvoorbeeld het 
terrein van de Zvw en de AWBZ/Wlz beschikbaar komen. Een waarborg voor zorgvuldige 
verwerking is ook gelegen in de beveiliging van informatie. De verschillende partijen voor de 
verwerkingen in het kader van dit wetsvoorstel dragen hierin in de eerste plaats een eigen 
verantwoordelijkheid.  
 
Standaardisatie van begrippen in het gehele sociale domein is een vereiste voor uitwisseling van 
gegevens tussen de partners die betrokken zijn bij de uitvoering van de Wmo 2015. Realisatie van 
wat op termijn een ‘ecosysteem’ voor gegevensuitwisseling en -bescherming moet worden, vergt 
een overkoepelende aanpak, die rekening houdt met de beleidsvrijheid van gemeenten en 
tegelijkertijd duidelijke kaders schept die voor alle deelnemers gelden. In de eerste helft van 2013 
is door KING in opdracht van de VNG en gesteund door de betrokken departementen de 
Verkenning informatievoorziening in het sociale domein (VISD) uitgevoerd. Hierbij waren ook 
ongeveer 60 gemeenten betrokken. Het in juli 2013 verschenen rapport van VISD biedt de nodige 
aanknopingspunten voor het regelen van gegevensverstrekking en –verwerking binnen het sociale 
domein. De regering heeft dan ook een ambtelijke werkgroep bestaande uit vertegenwoordigers 
van de betrokken departementen onder leiding van het voor de drie decentralisaties 
verantwoordelijk ministerie van BZK verzocht om mede op basis van het advies van VISD te komen 
met voorstellen hoe de gegevensuitwisseling binnen het sociale domein voor de lange termijn vorm 
gegeven kan worden. Ook de VNG is in de werkgroep vertegenwoordigd. 
 
Voor de inrichting van een voorziening die het proces van gegevensverwerking en verstrekking kan 
faciliteren, wordt aan verschillende instrumenten gedacht. Bijvoorbeeld ‘hit/no hit’- en ‘slimme’ 
informatiediensten tegenover ‘inkijk in registraties’ over organisatie- en domeingrenzen heen (denk 
hierbij aan informatiediensten die op basis van gegevens van organisatie X, de professional bij 
organisatie Y informeren of de cliënt boven/onder een bepaalde waarde zit, recht heeft op een 
voorziening etc.; de professional heeft hierdoor geen inkijk in de gegevens. De eerste maatregel is 
restrictief wat betreft vertrouwelijke gegevensuitwisseling en biedt tegelijkertijd gemak voor de 
professional. De tweede maatregel levert de professional toegang tot veel ruwe en vertrouwelijke 
data, maar mogelijk een beperkt inzicht vanwege interpretatieproblemen.  
 
Voor de totstandkoming van het systeem werkt de regering onder andere het volgende uit: 
1. Per domein wordt bepaald wat de relevante gegevens en bronnen zijn, op basis waarvan door 
het systeem het antwoord ja of nee gegeven kan worden op de vraag of de cliënt momenteel 
relevante zorg geïndiceerd of toegewezen heeft gekregen, dan wel consumeert. 
2. De verdere definiëring van de technische voorziening om de gemeente te kunnen voorzien van 
het antwoord op de vraag of een cliënt zorg ontvangt op basis van de Zvw of de Wlz. 
Randvoorwaardelijk aan de technische voorziening is dat privacy van de cliënt is verzekerd en 
de uitwisseling van gegevens op een beveiligde manier plaatsvindt.  
61 
 

rijksinspecties nader worden uitgewerkt. Een meer integrale toezichtbenadering door de IGZ, 
Inspectie Jeugdzorg (IJZ), de Inspectie van het Onderwijs (IvhO), de Inspectie Sociale Zaken en 
Werkgelegenheid (ISZW) en de Inspectie Veiligheid en Justitie (IVJ) ligt dan ook voor de hand. Het 
toezicht zou zich naar de mening van de regering kunnen richten op de vraag of de inspanningen 
van de betrokken hulpverleners in gezamenlijkheid voor de meest kwetsbare groepen leiden tot 
een ondersteuning van betrokkene die voldoet aan diens daadwerkelijke behoefte. Het toezicht 
richt zich daarmee als het ware op de resultante van alle inspanningen. De rijksinspecties hebben 
inmiddels ervaringen opgedaan met deze vorm van toetsing van de (nog te vaak versnipperde) 
hulpverlening aan gezinnen met beperkte sociale redzaamheid. De rapportages van de 
gezamenlijke rijksinspecties aan de betrokken bewindspersonen zullen door de gemeenten kunnen 
worden benut om beleid en uitvoering bij te sturen of het toezicht te versterken. 
 
De minister beschikt over het reguliere instrumentarium op basis van de Gemeentewet jegens het 
bestuur van de gemeente, indien naar zijn oordeel de uitvoering van deze wet ernstige 
tekortkomingen vertoont. Het college wordt eerst in de gelegenheid gesteld om een zienswijze over 
dat oordeel te geven. De regering gaat er van het uit dat het primair aan de gemeenteraad is om 
het college te controleren en daar waar nodig bij te sturen tot een wetsconforme uitvoering (zie 
ook hoofdstuk 12).  
 
 
8  Vermindering regeldruk 
 
8.1 Gevolgen voor regeldruk 
 
Administratieve lasten en inhoudelijke kosten van naleving vormen gezamenlijk de kosten die 
samenhangen met regeldruk. Onder administratieve lasten worden verstaan de lasten als gevolg 
van informatieverplichtingen krachtens wet- en regelgeving van de overheid voor bedrijven 
(aanbieders), burgers en beroepsbeoefenaren. Het gaat om het verzamelen, bewerken, 
registreren, bewaren en ter beschikking stellen van informatie. Inhoudelijke nalevingskosten zijn 
de directe kosten die samenhangen met de naleving van inhoudelijke verplichtingen. Inhoudelijke 
verplichtingen zijn alle wettelijke verplichtingen om direct te voldoen aan normen, standaarden, 
gedragscodes en alle overige eisen gericht op het borgen van publieke doelen.  
 
De inspanning van Rijk en gemeenten is er op gericht de regeldruk zoveel mogelijk te beperken. 
Hieronder volgt een kwalitatieve toelichting op de wijze waarop dit wetsvoorstel bijdraagt aan een 
vermindering hiervan.  
 
8.2 Voor burgers  
 
Van de decentralisatie van taken die met dit wetsvoorstel wordt bewerkstelligd, verwacht de 
regering voor burgers een afname van administratieve lasten. Met een grotere concentratie van 
verantwoordelijkheid voor op participatie en zelfredzaamheid gerichte ondersteuning bij gemeenten 
wordt het aantal loketten voor de burger verminderd, waardoor deze minder vaak hoeft te worden 
doorverwezen. De gemeente is, na het onderzoek in vervolg op de melding, in staat om een 
samenhangend pakket aan voorzieningen te bieden en de verstrekking van deze voorzieningen te 
coördineren.  
 
Ook zullen gemeenten cliënten, zo veel als mogelijk, toeleiden naar algemene voorzieningen. Die 
worden, vanuit de gedachte van een inclusieve samenleving, toegankelijker en 
gebruikersvriendelijker gemaakt, zodat meer mensen er gebruik van kunnen maken. Dit zal ook 
een bijdrage zal leveren aan de vermindering van administratieve lasten. 
 
Dit wetsvoorstel stimuleert gemeenten om verzoeken van cliënten integraal te beoordelen en om 
de vereiste ondersteuning integraal aan te bieden. Bovendien zullen gemeenten gestimuleerd 
worden om cliënten in staat te stellen soepel hun aanvragen in te dienen via klantvriendelijke 
voorzieningen als bijvoorbeeld Regelhulp en gebruikersvriendelijke ICT.  
 
63 
 

behoefte hebben aan enige vorm van ondersteuning ten behoeve van hun zelfredzaamheid, 
participatie, beschermd wonen of opvang daarvoor op grond van het wetsvoorstel en met 
inachtneming van de daarin opgenomen regels, zijn aangewezen op ondersteuning door de 
gemeente. Wat persoonlijke verzorging betreft, zij opgemerkt dat verzorging die wordt geleverd 
aan cliënten met lichamelijke aandoeningen bij wie in de regel sprake is van medische 
problematiek, met ingang van 2015 wordt geleverd op grond van de nieuwe aanspraak 
wijkverpleging ingevolge de zorgverzekering. Dit geldt ook voor de verzorging voor mensen met 
dementie. Eerder is daar in deze toelichting al op ingegaan. Ondersteuning bij de algemene 
dagelijkse levensverrichtingen die is gericht op behoud of verbeteren van zelfredzaamheid, behoort 
tot maatschappelijke ondersteuning waarvoor de gemeenten verantwoordelijk zijn. 
 
De regering is zich er van bewust dat het vervallen van deze aanspraken voor mensen, zeker nu dit 
kan leiden tot een andere vorm van ondersteuning of ondersteuning met inzet van een andere 
aanbieder, ook bij een zorgvuldige begeleiding, als ingrijpend kan worden ervaren.  
In juridische zin zijn ook sociale zekerheidsrechten en -voorzieningen ongeacht of deze worden 
gefinancierd uit betaalde premies of uit algemene middelen, te beschouwen als eigendomsrechten 
in de zin van artikel 1 van het Eerste Protocol bij het EVRM en artikel 17 van het Handvest voor de 
38
grondrechten van de Europese Unie (EU-Handvest) . Het Europees Hof voor de Rechten van de 
Mens (EHRM) hanteert als vuistregel dat als 'eigendom' wordt aangemerkt (alles) wat op geld 
39
waardeerbaar is . Slechts in geval iemand geen gewettigde verwachting kan koesteren of niet 
voldoet aan de wettelijke voorwaarden om aanspraak te kunnen maken op een uitkering of 
tegemoetkoming, valt dit volgens het EHRM buiten het bereik van artikel 1 van het Eerste Protocol. 
Dit betekent dan ook dat vervallen van de AWBZ-aanspraken een inmenging vormt op het 
eigendomsrecht; bij de vormgeving van het wettelijke kader voor de overgangsfase moet derhalve 
rekening worden gehouden met de vereisten die het EVRM en de jurisprudentie van het EHRM 
daaraan verbinden. Dit betekent allereerst dat de inmenging, om gerechtvaardigd te kunnen zijn, 
een wettelijke basis moet hebben. Dit houdt tevens in dat de inmenging kenbaar en voorzienbaar 
moet zijn. Die wettelijke basis moet een legitiem doel behelzen, dat past in het kader van het 
algemeen belang. De beoordelingsmarge van wat een legitiem doel is in het kader van het 
40
algemeen belang is ruim, maar het doel mag niet zonder redelijke grond zijn. . Vervolgens moet 
de inmenging proportioneel zijn. Voor de vaststelling of een inmenging proportioneel is, wordt door 
het EHRM bezien of de belangenafweging tot een rechtvaardig en evenwichtig resultaat heeft geleid 
('fair balance'). In de belangenafweging kunnen opgewekte verwachtingen of tijdige 
aankondigingen een rol spelen, evenals maatregelen om de inmenging te verzachten, zoals 
compensatie (geheel of gedeeltelijk), overgangsmaatregelen of een hardheidsclausule. In het 
individuele geval is voorts aan de orde of een persoonlijke en onevenredig zware last aan de 
betrokkene is opgelegd ('individual and excessive burden'). Ten slotte zijn procedurele waarborgen 
(rechtsmiddelen) vereist om in rechte te kunnen opkomen tegen een inmenging. 
 
De regering is van mening dat de met het wetsvoorstel beoogde doelen voldoen aan het vereiste 
dat sprake is van een legitiem doel dat strekt tot behartiging van het algemeen belang; de huidige 
situatie in de langdurige zorg en ondersteuning leidt bij niet ingrijpen tot een onhoudbare 
(financiële) situatie waarin in de toekomst niet meer zeker kan worden gesteld dat voor de meest 
kwetsbare mensen met een evidente behoefte aan zorg, deze zorg ook geboden kan worden. De 
regering acht het met het oog op de beoogde doelen van groot belang dat de gemeenten zo snel 
mogelijk de ondersteuningsvragen van alle inwoners overeenkomstig het nieuwe stelsel kunnen 
                                                           
38
 Gelet op de toelichting op artikel 17 van het EU-Handvest correspondeert dit artikel met artikel 1 van het 
Eerste Protocol. 
39 
EHRM (GK), Anheuser-Busch Inc. t. Portugal, arrest van 11 januari 2007, nr. 73049/01, § 63, waarin de lijn 
wordt samengevat van eerdere uitspraken van de Grote Kamer: EHRM (GK), Iatrides t. Griekenland, arrest van 
25 maart 1999, nr. 31107/96, § 54; EHRM (GK), Beyeler t. Italië, arrest van 5 januari 2000, nr. 33202/96; 
EHRM (GK), Gratzinger & Gratzinorova t. Tsjechië, beslissing van 10 juli 2002, nr. 39794/98, § 69; EHRM (GK), 
Broniowski t. Polen, arrest van 22 juni 2004, nr. 31443/96, § 129; EHRM (GK), Kopecky t. Slowakije, arrest 
van 28 september 2004, nr. 44912/98, § 52, § 64-65. 
40 
EHRM, Tkachevy t. Rusland, arrest van 14 februari 2012, nr. 35430/05, § 37, 48 en 50. 
65 
 

Beschermd wonen 
De aanspraak op beschermd wonen die in de AWBZ vervalt, is een aanspraak op intramurale zorg 
(de aanspraak valt in het Besluit zorgaanspraken AWBZ onder de functie verblijf). Deze groep 
cliënten verblijft – soms gedurende vele jaren – in een instelling voor beschermd wonen. Uit een 
oogpunt van zorgvuldige belangenafweging en de implementatielast voor gemeenten is het niet 
goed verdedigbaar de aanspraak van deze cliënten op een zelfde termijn als geldt voor de 
extramurale zorg, te doen eindigen. Tegelijkertijd is het wenselijk ook voor deze aanspraak 
bestaande rechten niet voor onbepaalde tijd ongewijzigd te prolongeren. Om die reden is voorzien 
in een overgangstermijn die ten minste vijf volle kalenderjaren zal belopen. De komende jaren zal 
zorgvuldig worden bezien op welke wijze deze zorg in de verdere toekomst vorm kan worden 
gegeven. Nadat dit onderzoek zal hebben plaatsgevonden en daarover besluiten zijn genomen, en 
eventueel wetgeving is aangepast, kan vervolgens bij koninklijk besluit worden voorzien in 
vaststelling van een tijdstip waarop de gemeente geheel verantwoordelijk wordt voor de wijze 
waarop de betrokken cliёnten worden ondersteund en waarop dientengevolge de 
overgangsregeling voor deze mensen kan vervallen. 
 
9.2  Continuïteit in vervolg op het overgangsrecht 
 
De regering hecht eraan dat de decentralisatie van de verschillende vormen van AWBZ-zorg zo 
zorgvuldig mogelijk plaatsvindt. Continuïteit van ondersteuning voor de cliënt wordt daarbij als een 
centraal aandachtspunt gezien. Daartoe is het noodzakelijk dat de gemeente al in een vroeg 
stadium beschikt over de gegevens van alle cliënten die voor inwerkingtreding van het 
wetsvoorstel al een vorm van ondersteuning, hulp of zorg ontvangen. Een aantal essentiële 
gegevens zal daarom eenmalig per cliënt worden overgedragen aan de gemeente vanuit het 
indicatieorgaan (CIZ) en de zorgkantoren in het kader van de AWBZ.  
De gemeente kan zich daardoor gedegen voorbereiden door tijdige inkoop van de juiste vormen 
van ondersteuning en actieve benadering van de cliënten, van wie de aanspraak ingevolge de oude 
wetgeving uiterlijk 1 januari 2016 afloopt, met de vraag of voortzetting van de hulp gewenst of 
noodzakelijk is. Het is daardoor niet nodig dat betrokkene zich daartoe eerst meldt. Indien 
gemeenten niet kunnen beschikken over deze gegevens, kunnen zij ook niet het initiatief nemen 
om tijdig met deze cliënten in overleg te treden. In dat geval zou de continuïteit van de 
ondersteuning, hulp en zorg in gevaar kunnen komen. Alleen indien het college met behulp van 
deze gegevens tijdig (d.w.z. op een zodanig tijdstip dat het mogelijk is om een beslissing te 
verkrijgen voor het tijdstip waarop het overgangsrecht voor betrokkene is uitgewerkt) het vereiste 
onderzoek uitvoert, is betrokkene in staat om daarna tijdig een ondersteuningsaanvraag in te 
dienen. 
Om te verzekeren dat gemeenten tijdig over de noodzakelijke gegevens beschikken, is een regeling 
voor de eenmalige overdracht van gegevens noodzakelijk. De verstrekking van de informatie moet 
zo spoedig mogelijk geschieden. Dat betekent dat zo snel mogelijk na het tijdstip van 
inwerkingtreden van het wetsvoorstel de gegevens zullen moeten worden verstrekt van de 
verzekerden die op dat moment al de bedoelde zorg ontvangen of daarop aanspraak hebben. 
 
In het wetsvoorstel is zowel de bevoegdheid van de gemeente geregeld om de gegevens te 
verwerken als de verplichting en daarmee bevoegdheid van het CIZ en de zorgkantoren om deze 
gegevens te verstrekken.  
Omdat het hier gaat om de verwerking van persoonsgegevens, deels ook bijzondere gegevens 
betreffende de gezondheid, dient voor de verwerking ervan (in casu de overdracht) aan specifieke 
voorwaarden te zijn voldaan. Deze voorwaarden en hun nationaalrechtelijke en 
internationaalrechtelijke herkomst zijn nader toegelicht in hoofdstuk 6. Dat aan deze voorwaarden 
is voldaan, kan als volgt worden toegelicht. In de eerste plaats moet de verwerking van de 
persoonsgegevens bij wet zijn voorzien; dit geschiedt in artikel 7.2. In de tweede plaats moet de 
verwerking noodzakelijk zijn in een democratische samenleving. Meer in het bijzonder betreft het 
de criteria dringende maatschappelijke behoefte, proportionaliteit en subsidiariteit. De dringende 
maatschappelijke behoefte is gelegen in het genoemde belang van continuïteit. Proportionaliteit 
stipuleert een redelijke verhouding tussen het te dienen belang en de gegevensoverdracht. Dit 
belang, namelijk dat de gemeenten over de gegevens beschikken, is evident, aangezien anders 
geen ondersteuning, hulp of zorg zou kunnen worden verleend. In verband daarmee is de regering 
67 
 

Voor gemeenten is het van belang dat zij zich goed kunnen voorbereiden op de groep mensen die 
voortaan onder hun verantwoordelijkheid zullen gaan vallen. Inzicht in doelgroepen, de aard van 
de ondersteuningsvraag en de wijze van indicatiestelling zijn elementen die voor de gemeenten 
van belang zijn om zich goed te kunnen voorbereiden. CIZ en gemeenten zullen hier afspraken 
over maken. Voor cliënten is dit ook van belang in verband met de continuïteit in zorgverlening. In 
het wetsvoorstel is daarom voorzien in een eenmalige overdracht van gegevens over bestaande 
cliënten aan gemeenten.  
 
9.4  Overgangsrecht voor personen die al een voorziening op grond van de Wmo 
ontvangen  
 
Op het tijdstip waarop gemeenten op grond van dit wetsvoorstel volledig verantwoordelijk worden 
voor de maatschappelijke ondersteuning, 1 januari 2015, vervalt de Wmo. Het wetsvoorstel 
bepaalt ten aanzien van mensen die op dat moment een recht kunnen ontlenen aan een besluit dat 
zij van hun gemeente hebben ontvangen ter zake maatschappelijke ondersteuning, dat de op dat 
tijdstip van kracht zijnde beschikking niet wordt geraakt door de intrekking van de Wmo. Die 
beschikkingen, genomen op grond van de vigerende Wmo-verordeningen, behouden daarom hun 
rechtskracht. Het hangt af van de inhoud van de beschikking, het in het beleidsplan neergelegde 
beleid en de regels in de gemeentelijke verordening, of er voor de gemeente aanleiding is om op 
die eerder afgegeven beschikking terug te komen op een tijdstip dat eerder ligt dan de beschikking 
zelf mogelijk aangeeft.  
 
Als de gemeente op basis van dit wetsvoorstel in het plan gewijzigd beleid vaststelt en in verband 
daarmee in de verordening nieuwe regels vastlegt omtrent het verstrekken van 
maatwerkvoorzieningen en budgetten, zal zij hebben te bezien of en zo ja op welke wijze in de 
verordening ook regels van overgangsrecht moeten worden opgenomen. Daarmee wordt dan 
vastgesteld welke gevolgen het nieuwe beleid en de nieuwe verordening voor die eerder genomen 
beschikkingen hebben. Indien de gemeente daarbij tot de conclusie komt dat het noodzakelijk is 
eerder afgegeven beschikkingen niet ongewijzigd in stand te laten voor de oorspronkelijk 
vastgestelde periode, is er mogelijk sprake van aantasting van eigendom in de zin van artikel 1 van 
41
het Eerste Protocol bij het EVRM en artikel 17 van het EU-Handvest . Analoog aan de afweging die 
in dit wetsvoorstel is gemaakt ten aanzien van het overgangsrecht voor voorheen bestaande 
AWBZ-aanspraken, zal de gemeente de te kiezen aanpak zorgvuldig moeten toetsen aan de 
vereisten van het EVRM.  
In concreto kan dat in de praktijk bijvoorbeeld betekenen dat gemeenten in voorkomende gevallen 
een overgangstermijn moeten hanteren alvorens de rechten uit een eerder verstrekte beschikking 
te kunnen wijzigen of beëindigen. Bijvoorbeeld: enkele gemeenten bieden thans een individuele 
voorziening huishoudelijke hulp aan inwoners boven de 75 jaar, zonder einddatum (louter 
toegekend op basis van de leeftijd en zonder aanvullend onderzoek naar de behoeften). 
Gemeenten die dit beleid willen aanpassen (minder uren per week) of de rechten geheel willen 
beëindigen, moeten daarvoor een zorgvuldige procedure volgen en een redelijke termijn in acht 
nemen voor de inwerkingtreding van de wijziging in de situatie. Bovendien doen zij er verstandig 
aan te investeren in het brengen van deze boodschap (bijvoorbeeld het voeren van een gesprek 
met deze cliënten of het organiseren van een voorlichtingsbijeenkomst). In voorkomende gevallen 
kunnen betrokkenen worden gewezen op alternatieven die beschikbaar zijn in de gemeente, 
bijvoorbeeld gebruik maken van een klussen- of schoonmaakdienst. Het spreekt voor zich, dat de 
gemeente met mensen die naast of in plaats van de ‘oude’ maatschappelijke ondersteuning 
behoefte hebben aan ondersteuning binnen de kaders van dit wetsvoorstel, op de wijze als 
beschreven een gesprek zal moeten voeren. De beoordeling van die behoefte vindt plaats aan de 
hand van de in dit wetsvoorstel opgenomen bepalingen.  
 
 
 
                                                           
41
 Gelet op de toelichting op artikel 17 van het EU-Handvest, correspondeert dit artikel met artikel 1 van het 
Eerste Protocol. 
69 
 

Op 12 december 2013 zijn met het bestuur van de VNG afspraken gemaakt over de voorwaarden 
waaronder de decentralisatie van langdurige zorg en maatschappelijke ondersteuning naar 
gemeenten kan plaatsvinden. 
 
Voor het mogelijk maken van een zorgvuldige overgang van cliënten en een zorgvuldige transitie 
door aanbieders naar de Wmo 2015, krijgen gemeenten € 200 miljoen euro aanvullend budget 
beschikbaar in 2015. Dit vermindert het financiële risico voor gemeenten en aanbieders omdat het 
meer ruimte biedt voor een meer geleidelijke omslag naar een nieuwe manier van denken en 
werken. Ook voor de arbeidsmarkt leiden de extra middelen tot een positief effect in 2015.   
 
Vanaf 2016 wordt structureel € 200 miljoen euro extra aan het budget voor de uitvoering van dit 
wetsvoorstel toegevoegd, zodat gemeenten vernieuwende ondersteuningsarrangementen kunnen 
ontwikkelen op het snijvlak van maatschappelijke ondersteuning, welzijn, werk en inkomen, 
wonen, jeugdzorg en onderwijs, met slimme verbindingen tussen formele en informele zorg. Eén 
van die vernieuwingen is de samenhang tussen het sociale en het medische domein, met de 
wijkverpleegkundige als spil. Innovatieve werkwijzen, zoals sociale wijkteams en buurtgericht 
werken, kunnen verder worden ontwikkeld en breder worden ingezet en zodanig worden ingericht 
dat het samenwerking tussen zorgverzekeraars, zorgaanbieders en gemeenten stimuleert en 
substitutie van zwaardere vormen van zorg door lichtere vormen van zorg en ondersteuning 
plaatsvindt. 
 
Tabel 1: beschikbaar budget voor gemeenten om uitvoering te geven aan de 
verantwoordelijkheden zoals vastgelegd in dit wetsvoorstel 
2015
Over te hevelen budget: gerealiseerde uitgaven in 2012 voor AWBZ functies begeleiding, kortdurend 3.314
verblijf (incl. bijbehorende vervoer), inloopfunctie GGZ, beschermd wonen (ZZP-C), cliëntondersteuning en 
5% van de functie persoonlijke verzorging, inclusief de te realiseren korting, compensatie voor 
demografische ontwikkelingen en effecten van het beleid om langer thuis te wonen. (excl. nominale 
bijstelling voor loon- en prijsontwikkeling)
216
Budget na afschaffing Wtcg en CER
10
Budget voor sociale wijkteams
70
Budget voor ondersteuning en waardering mantelzorgers
7
Budget voor doventolk
42
Aanvullend uitvoeringsbudget
Aanvullend budget voor een zorgvuldige overgang van cliënten en een zorgvuldige transitie door 200
aanbieders naar de Wmo 2015 
Reeds beschikbaar budget huishoudelijke verzorging (integratie-uitkering Wmo, gecorrigeerd voor korting, 951
incl. volumegroei en effecten van het beleid om langer thuis te wonen (excl. nominale bijstelling voor loon- 
en prijsontwikkeling)
Reeds beschikbaar budget subsidieregelingen AWBZ en specifieke uitkeringen WVG, integratie-uitkering 133
Wmo
135
Reeds beschikbaar budget  uitvoeringskosten huishoudelijke verzorging, integratie-uitkering Wmo
Reeds beschikbaar budget in het gemeentefonds (cluster Maatschappelijke Zorg en Jeugd, raming 2015), 3.344
incl. OZB en excl. overige eigen middelen en beperking uitgaven hulpmiddelen)
405
Reeds beschikbaar budget decentralisatie-uitkeringen maatschappelijke opvang en vrouwenopvang
Totaal beschikbaar budget (x 1 mrd.) 8.828
 
 
Op basis van de huidige prognoses is in 2015 een budget van circa € 8,8 miljard beschikbaar voor 
gemeenten om uitvoering te geven aan de verantwoordelijkheden zoals vastgelegd in dit 
wetsvoorstel.  
De bedragen in tabel 1 zijn gecorrigeerd voor de besparingen genoemd in tabel 2.  
 
De in tabel 1 opgenomen bedragen zijn gebaseerd op een aantal uitgangspunten en 
werkhypothesen: 
 de raming is gebaseerd op gerealiseerde AWBZ uitgaven in 2012 (opgave NZa); 
 de raming is gebaseerd op een representatief databestand voor de uitgaven aan pgb’s in 2012 
(opgaven CVZ); 
 de effecten van het beleid om mensen langer thuis te laten wonen zijn gebaseerd op gegevens 
over 2011; 
71 
 
reeds beschikbaar nieuw

 Gemeenten verstrekken jaarlijks aan het Rijk beleidsinformatie over de besteding van de 
middelen in het sociaal domein. Op deze manier heeft het Rijk inzicht in de bestedingen van 
individuele gemeenten.  
 Onderbesteding bij een individuele gemeente kan aanleiding zijn voor nader onderzoek naar de 
oorzaken, waarbij de relatie wordt gelegd met de prestaties van een gemeente in het sociaal 
domein. Indien uit dit onderzoek blijkt dat er sprake is van ernstige tekortkomingen met 
betrekking tot de rechtmatige uitvoering van deze wet, kan de minister ingrijpen op basis van 
het huidig bestuurlijke toezichtsinstrumentarium volgens de Wet revitalisering generiek 
toezicht.  
 
De bestedingsvoorwaarden zijn van tijdelijke aard en vervallen na drie jaar automatisch. Op 
termijn worden de beschikbare budgetten onderdeel van het gemeentefonds. Met een objectieve 
verdeling van het Wmo 2015 budget wordt beoogd dat de bijdrage die gemeenten ontvangen, 
aansluit bij de kosten die zij moeten maken om aan maatschappelijke opgaven te voldoen. 
Bepalend voor de verdeling van middelen in het gemeentefonds zijn de gemeentelijke 
structuurkenmerken. Voorbeelden van structuurkenmerken zijn het aantal inwoners, 
leeftijdsopbouw, sociale structuur en het aandeel minderheden. In 2015 worden de middelen 
verdeeld op basis van een reconstructie van de historische uitgaven per gemeente. Vanaf 2016 
vindt een geleidelijke overgang plaats naar een objectieve verdeling. De omvang en verdeling van 
het budget wordt jaarlijks gemonitord in het Periodiek Onderhoudsrapport van het gemeentefonds 
(POR). Hiertoe verstrekken gemeenten jaarlijks horizontale verantwoordingsinformatie via IV3 over 
begrote en gerealiseerde uitgaven.  
 
Het Centraal Planbureau doet onderzoek naar de financiële kansen en risico’s van de drie 
decentralisaties in het sociale domein (Participatiewet, Jeugdwet en dit wetsvoorstel). Met dit 
onderzoek wordt voldaan aan de verplichting uit artikel 2 van de Financiële verhoudingswet. 
 
 
11      Transitie, transformatie en implementatie 
 
De hervorming van de langdurige zorg is meer dan alleen een bestuurlijk traject met nieuwe wet- 
en regelgeving. Het vraagt naar de mening van de regering een omslag in denken en doen van 
iedereen: gemeenten, aanbieders, verzekeraars en de burgers en hun vertegenwoordigers. Deze 
omslag betreft niet alleen dit wetsvoorstel, maar het brede terrein van zorg en ondersteuning en 
het openbaar bestuur en de wetsvoorstellen op het gebied van jeugd en participatie die de regering 
in hetzelfde jaar als dit wetsvoorstel aanhangig heeft gemaakt of maakt. Naast de omslag in 
denken dienen alle betrokkenen hun rol te kennen en te nemen in de voorbereidingen van de 
implementatie van de uitvoering van dit wetsvoorstel. De regering benadrukt dat er sprake is van 
een grote, maar noodzakelijke verandering die hoe dan ook een zwaar beslag zal leggen op de met 
de (voorbereiding op de) uitvoering betrokken organisaties en werknemers. Met als gezamenlijk 
doel het belang van hen die nu en in de toekomst op zorg en ondersteuning zijn aangewezen. 
Hiertoe behoort een zeer zorgvuldige omgang met en begeleiding van de cliënten die hun weg 
moeten vinden in de gewijzigde verantwoordelijkheidsverdeling. Kwaliteit en continuïteit van de 
ondersteuning van mensen en hun ondersteuning in dit proces zijn hierbij richtinggevende 
uitgangspunten. 
Gelet op de aard en omvang van de operatie als ook de relatieve kwetsbaarheid van de betrokken 
cliënten stelt de regering hoge eisen aan het verloop van de transitie. Zij zal regie voeren op deze 
eisen en in samenspraak met de verantwoordelijken en vertegenwoordigers van cliënten de 
voortgang van de voorbereiding op de implementatie nauwgezet volgen. In dit hoofdstuk wordt de 
wijze waarop de regering voornemens is dit te doen, nader uitgewerkt. 
 
11.1 Transitieplan  
 
De regering zal de hervorming van de langdurige zorg regisseren en ondersteunen op basis van 
een meerjarig transitieplan. De betrokkenheid van alle relevante partijen is daarbij essentieel. Doel 
van het transitieplan is om het mogelijk te maken dat alle partijen met elkaar de afspraken maken 
en die uitvoeren, zodat burgers op de beoogde implementatiedatum van de wijzigingen, adequate 
73 
 

Ook gemeenten onderling bundelen de krachten, inmiddels zijn er 43 samenwerkingsregio’s voor 
de Wmo door de VNG geïnventariseerd (mei 2013). Met een goede samenwerking kan de cliënt 
betere, op maat gesneden en integrale ondersteuningsarrangementen krijgen.  
 
In het voorjaar van 2013 heeft het Transitiebureau Wmo in samenwerking met gemeenten en 
aanbieders een ‘stappenplan voor de transitie naar een nieuwe Wmo’ uitgebracht. Dit is een 
digitaal stappenplan waarin de belangrijkste processtappen in de voorbereiding van de transitie in 
de tijd zijn uitgeschreven. Om gemeenten in 2014 bij de knelpunten in het stappenplan tijdig te 
ondersteunen, ontwikkelt het Transitiebureau Wmo, in afstemming met het Transitiebureau Jeugd, 
gerichte ondersteuning op maat (rapid response). 
In de voorbereiding op decentralisatie is er heel nadrukkelijk aandacht voor specifiek kwetsbare 
groepen cliënten. Groepen die in de transitie extra aandacht behoeven, omdat ze bijvoorbeeld klein 
in omvang zijn, atypisch over het land zijn verspreid of heel specialistische ondersteuning nodig 
hebben. Gemeenten zullen voor deze cliënten ondersteund worden op thema’s in de uitvoering als 
toegang, opdrachtgeverschap en signalering. Zo zal bijvoorbeeld uitwerking worden gegeven aan 
landelijke (inkoop)afspraken voor de ondersteuning aan zintuiglijk beperkten en voor de inzet van 
doventolken in de leefsfeer. Dit sluit aan bij het project ‘Coördinatie landelijke (inkoop)afspraken 
specialistische jeugdzorg’ binnen het jeugdkader. Via een landelijk coördinatiebureau worden 
gemeenten ondersteund bij de inkoop van deze specialistische zorg met een beperkt aantal 
landelijke aanbieders. Het transitieplan zal hier verder op ingaan. 
 
Naast een zorgvuldige transitie, is het belangrijk om de veranderingen die betrokken partijen 
moeten doormaken, de komende periode blijvend te ondersteunen. De omslag in denken zal 
doorvertaald moeten worden in vernieuwende arrangementen. Dit vraagt naar de mening van de 
regering nog meer dan voorheen om samenwerking tussen formele en informele ondersteuners, 
tussen individuele professionals en aanbieders en tussen gemeenten en verzekeraars. Gemeenten 
zullen met de betrokken partijen op zoek moeten gaan naar nieuwe en doelmatige arrangementen 
die optimaal aansluiten bij de behoefte en de situatie van de burger. In veel gevallen nemen 
gemeenten dit ook mee in de initiatieven die rondom de sociale wijkteams worden opgezet.  
Vanuit het Transitiebureau Wmo ondersteunen VWS en de VNG deze partijen de komende jaren 
intensief om de gewenste omslag in denken te realiseren. De samenhang met de andere transities 
binnen het sociale domein is hierbij van essentieel belang. 
 
11.3 Transitievolgsysteem en ‘buddy-systeem’ 
 
Voor het welslagen van de transitie is het noodzakelijk om tijdig op de hoogte te zijn van 
verschillen in tempo bij de verschillende gemeenten. De voortgang van de transitie op de cruciale 
onderdelen bij gemeenten wordt de komende tijd dan ook nauwlettend gevolgd, door middel van 
een “transitievolgsysteem” dat is gebaseerd op het stappenplan.  
Er is met gemeenten afgesproken dat het bijhouden van dit systeem niet vrijblijvend is. Het 
transitievolgsysteem opent de mogelijkheden voor een ‘rapid response team’ om op basis van de 
signalen zo nodig adequaat en snel ondersteuning op maat te bieden.  
Daarnaast vindt continu overleg plaats met aanbieders, cliëntorganisaties en 
cliëntvertegenwoordigers, waaronder Wmo-raden, over de voortgang van de transitie en de 
(lokale) opgave die dit met zich meebrengt. Aanvullend daarop organiseren koepels van aanbieders 
zogenaamde risicoanalyses en meldpunten en doen periodiek een uitvraag bij hun leden.  
Vanuit de gezamenlijke cliëntorganisaties loopt het ondersteuningsprogramma ‘Aandacht voor 
Iedereen’. In dit programma ondersteunen zij cliëntvertegenwoordigers en Wmo-raden bij de 
transitie. Daarnaast monitoren zij de komende tijd deze transitie om op basis van deze input op 
lokaal niveau aan cliëntvertegenwoordigers ook gerichte ondersteuning te kunnen bieden.  
De regering ondersteunt deze programma’s en faciliteert deze partijen ook in financiële zin, zodat 
zij hun leden goed kunnen voorbereiden op en betrekken bij de komende veranderingen.  
 
Bij de uitwerking van het regeerakkoord en het tot stand komen van de brief Hervorming 
Langdurige Zorg is een regiegroep met vertegenwoordigers van gemeenten, aanbieders en 
cliëntorganisaties nauw betrokken geweest. Deze regiegroep spreekt en denkt mee over de gehele 
hervorming van de langdurige zorg, inclusief de fase van implementatie. 
75 
 

resultaten en de gemeentelijke uitgaven over het geheel van het brede sociale domein door te 
meten en te benchmarken.  
De monitor biedt inzicht in het functioneren van het stelsel en de vraag in hoeverre de 
doelstellingen van de decentralisaties worden bereikt en biedt de informatie om verantwoording af 
te leggen aan de Tweede en Eerste Kamer over de stand van zaken met betrekking tot de 
beleidsdoelstellingen in het sociale domein. De monitor biedt ook inzicht aan gemeenten in hun 
eigen prestaties ten opzichte van andere gemeenten om van elkaar te leren en het horizontale 
verantwoordingsproces te ondersteunen. De werking van het wetsvoorstel wordt ook periodiek 
geëvalueerd door een onafhankelijke partij. 
 
12.3  Interbestuurlijk toezicht 
 
De Wet revitalisering generiek toezicht (Wrgt), die 1 oktober 2012 in werking is getreden, voorziet 
in een vereenvoudiging van het stelsel van interbestuurlijk toezicht en in het zo veel als mogelijk 
concentreren van dat stelsel in de Provinciewet en de Gemeentewet. Die wet gaat uit van het 
vertrouwen in een bestuurslaag en van een deugdelijke horizontale verantwoording van 
gemeentebestuur aan de gemeenteraad. Het interbestuurlijke toezicht is alleen gericht op de 
uitvoering van wettelijke medebewindstaken en ingrijpen gebeurt alleen als wettelijk vastgelegde 
medebewindstaken niet (juist) worden uitgevoerd, bijvoorbeeld als besluiten in strijd zijn met het 
recht of algemeen belang. In de eerste evaluatie zal hierbij mogelijk relatief meer aandacht zijn 
voor veranderingen in de processen bij de gemeenten. Bij de evaluatie zal ook aansluiting worden 
gezocht bij de bredere doelstellingen van de hervorming langdurige zorg, waaronder de doelstelling 
om mensen langer thuis te kunnen laten wonen. 
 
Indien nodig, kan de toezichthouder (dat is voor het terrein van de maatschappelijke 
ondersteuning de minister van Volksgezondheid, Welzijn en Sport) handelend optreden indien een 
gemeente een medebewindstaak verwaarloost of een besluit neemt dat in strijd is met het recht of 
het algemeen belang. Daadwerkelijk ingrijpen vindt niet eerder plaats dan nadat daar de nodige 
stappen aan vooraf zijn gegaan. Bij de afweging of ingrijpen nodig is, wordt gewerkt met een 
‘interventieladder’ waarbij de stappen in zwaarte oplopen. Een voorbeeld in het kader van dit 
wetsvoorstel (dat zich overigens in de praktijk niet heeft voorgedaan), is het besluit van een 
gemeente om geen beleid te maken op het gebied van de opvang van slachtoffers van huiselijk 
geweld. Wanneer dat daadwerkelijk zou leiden tot het ontbreken van opvang van deze slachtoffers, 
kan de minister overwegen om handelen op te treden. Een ander voorbeeld (wel uit de praktijk) is 
dat gemeenten een inkomensbeleid voeren dat ertoe leidt dat mensen uitsluitend op grond van hun 
inkomen geen toegang tot ondersteuning krijgen.  
 
 
13  Ontvangen reacties en adviezen  
 
In het kader van de totstandkoming van dit wetsvoorstel is in de verschillende fasen vanaf begin 
2013 overleg gevoerd met de betrokken partijen. Het overleg richtte zich in eerste instantie op de 
45
totstandkoming van de visie van de regering op de hervorming van de langdurige zorg , maar 
tegelijkertijd en vervolgens op de doorvertaling van deze visie naar de vormgeving van een nieuwe 
Wmo. Zo zijn onder meer in diverse rondes regionale bijeenkomsten met gemeenten georganiseerd 
en hebben talrijke werkbezoeken plaatsgevonden met name bij aanbieders en cliënten die als 
gevolg van dit wetsvoorstel (mogelijk) onder de verantwoordelijkheid van gemeenten worden 
gebracht. Ook zijn vele overleggen gevoerd over de in dit kader van dit wetsvoorstel noodzakelijke 
samenwerking tussen de verschillen partijen. Een concept van het onderhavige wetsvoorstel is in 
juni 2013 voor consultatie aangeboden aan de vertegenwoordigende organisaties van cliënten, 
professionals, zorgaanbieders, bestuurlijke koepels, gemeenten en adviesorganen. Met de 
vertegenwoordigende organisaties van cliënten, MEE-Nederland, aanbieders en de VNG is naar 
aanleiding van hun reacties overleg gevoerd over voorstellen ter verbetering van het wetsvoorstel. 
Hieronder volgt een samenvatting van de reacties uit de consultaties en de wijze waarop deze zijn 
                                                           
45
 Kamerstukken II, 2012-2013, 30 597, nr. 296. 
77 
 

Administratie Kantoor (CAK) en evenmin in het verplicht onderbrengen van het aan het 
persoonsgebonden budget verbonden administratieve beheer bij de SVB.  
Gemeenten bepleiten de mogelijkheid van gegevensverwerking en binnen de gemeentelijke 
organisatie en andere bij de zorg en ondersteuning betrokken partijen zonder daarbij de expliciete 
toestemming van de persoon te moeten vragen.  
 
Naar aanleiding van de reacties van gemeenten en het meermaals gevoerde bestuurlijke overleg 
met de VNG is het wetsvoorstel op onderdelen aangepast. De totale termijn voor het uitvoeren van 
het onderzoek na een melding en het behandelen van een aanvraag is gesteld op de in de Awb 
genoemde redelijke termijn van acht weken. Op het punt van het overgangsrecht heeft de regering 
begrip voor de zorgen die gemeenten hebben ten aanzien van het financiële risico, maar wijst in 
dat verband op de rechten die mensen ontlenen aan huidige AWBZ-indicaties waar in het kader van 
een zorgvuldig overgangsrecht niet aan voorbij kan worden gegaan. Het wetsvoorstel bevat naar 
de overtuiging van de regering een evenwichtige regeling van het overgangsrecht, die rekening 
houdt met het algemeen belang van de hervorming, gegeven de noodzaak van het snel nemen van 
maatregelen gericht op een houdbaar stelsel enerzijds en de waarborgen voor de huidige AWBZ-
cliënten anderzijds. Naar aanleiding van de consultatie is de maximale duur van het 
overgangsrecht beperkt tot 31 december 2015.  
De bepaling die inhield dat op basis van de (huidige) Wmo verstrekte voorzieningen van kracht 
zouden blijven, is komen te vervallen. Het is aan gemeenten zelf om te bepalen op welke wijze zij 
omgaan met de overgang naar een uitvoering op basis van dit wetsvoorstel en de consequenties 
daarvan voor lopende verstrekkingen en voorzieningen. Ook voor gemeenten geldt 
vanzelfsprekend dat zij bij de overgang de nodige zorgvuldigheid in acht moeten nemen. In 
paragraaf 13.2.2 wordt ingegaan op de vormgeving van de bepalingen over gegevensverwerking. 
   
13.1.2  Perspectief cliënten 
 
De organisaties NPCF, CG-Raad, Platform VG, LOC, Per Saldo, ANBO, CSO, LSR hebben hun 
zienswijze op het concept van het onderhavige wetsvoorstel schriftelijk kenbaar gemaakt en in een 
gesprek mondeling toegelicht. De cliëntenorganisaties leggen in hun reactie de nadruk op 
rechtszekerheid en rechtsgelijkheid en pleiten voor behoud van de compensatieplicht. De 
cliëntenorganisaties hebben in dat kader in reactie op het concept wetsvoorstel vervolgens 
voorstellen gedaan waarmee de juridische positie van de cliënt wordt versterkt door de 
maatwerkvoorziening in de daartoe strekkende bepalingen te voorzien van een kwalitatief 
toetsingscriterium. De cliëntenorganisaties zijn van mening dat bij een geschil met de gemeente 
over het verstrekken van een maatwerkvoorziening en de aard van deze voorziening de rechter 
kwalitatief moet kunnen toetsen of de geboden ondersteuning de cliënt in staat stelt tot 
zelfredzaamheid en participatie, zodat deze in staat wordt gesteld langer thuis te kunnen blijven 
wonen. De ervaringen met de programma’s ‘De Kanteling’ en ‘Welzijn Nieuwe Stijl’ bieden naar de 
mening van cliëntorganisaties een goede basis voor het versterken van de eigen kracht en regie 
van mensen. De cliëntenorganisaties wijzen op de verantwoordelijkheid die gemeenten hebben 
voor het verlenen van ondersteuning aan mensen die geneigd zijn zorg te mijden en zich proberen 
te onttrekken aan het zicht van de gemeenten en doen voorstellen voor een actieve en 
initiatiefrijke benaderingswijze door gemeenten. De cliëntenorganisaties pleiten ervoor geen 
onderscheid te maken in de fase van melding en onderzoek en de eventuele daarop volgende 
aanvraag. De cliëntenorganisaties stellen voor te voorzien in een aanvraagprocedure van zes 
weken. De cliëntenorganisaties hebben opgemerkt dat de relatie met de ratificatie van het VN 
Verdrag inzake de rechten van personen met een handicap en het concept wetsvoorstel sterker kan 
en hebben hiervoor suggesties gedaan. De cliëntenorganisaties hebben voorstellen gedaan voor de 
voorwaarden waaronder betrokkene in aanmerking komt voor een persoonsgebonden budget. De 
cliëntenorganisaties stellen voor geen onderscheid te maken in het kwaliteitskader voor algemene 
voorzieningen en maatwerkvoorzieningen. De wettelijke kaders moeten de gemeentelijke 
verantwoordelijkheid voor kwaliteit stevig verankeren en waarborgen bieden aan cliënten voor 
maatschappelijke ondersteuning van goede kwaliteit. De beleidsruimte van gemeenten moet hierin 
beperkt zijn. De cliëntenorganisaties pleiten ervoor geen professionele standaarden uit de zorg of 
afgeleide daarvan van toepassing te laten zijn op maatschappelijke ondersteuning. Zij pleiten voor 
het definiëren van benodigde kwaliteit van de maatschappelijke ondersteuning vanuit het 
79 
 

is uitgebreid met een bepaling die woningeigenaren verplicht medewerking te verlenen aan 
woningaanpassingen door de gemeenten aan ingezetenen verstrekt. In de memorie van toelichting 
bij het wetsvoorstel is verduidelijkt dat, waar mogelijk, maatschappelijke ondersteuning zich moet 
richten op de ontwikkeling van mensen in hun zelfredzaamheid en participatie. In reactie op de 
inbreng met betrekking tot de cliëntondersteuning is verduidelijkt dat deze op zichzelf al gericht is 
op de zelfredzaamheid en participatie; kortdurende cliëntondersteuning kan er toe leiden dat 
mensen in staat worden gesteld weer regie te krijgen en te voeren op hun eigen situatie en kan 
een beroep op maatwerkvoorzieningen voorkomen. Het belang van cliëntondersteuning is in het 
wetsvoorstel benadrukt door het aanpassen van de definitie van cliëntondersteuning en de bepaling 
dat het college van burgemeester en wethouders er zorg voor moet dragen dat ingeval van 
cliëntondersteuning het belang van betrokkene uitgangspunt is. Ten slotte is in het wetsvoorstel 
opgenomen dat cliëntondersteuning niet kan worden aangemerkt als een voorziening waarvoor 
door de gemeente aan de burger een eigen bijdrage in rekening kan worden gebracht. 
  
13.1.3  Perspectief veldpartijen 
 
De organisaties MEE-Nederland, Federatie Opvang, RIWB-Alliantie, MEZZO, Actiz, BTN, VGN, GGZ 
Nederland, MO-Groep, Koepel Wmo-raden en BVKZ hebben hun zienswijze op het concept van het 
onderhavige wetsvoorstel schriftelijk ingediend en in een gesprek mondeling toegelicht. De 
organisaties pleiten voor een minder algemene en meer uitgebreide definitie voor beschermd 
wonen welke de aard van de ondersteuning zorgvuldiger beschrijft. De organisaties pleiten ervoor 
om beschermd wonen geen onderdeel te laten uitmaken van de definitie van opvang, maar als een 
eigen vorm van ondersteuning te positioneren in het wetsvoorstel. De organisaties wijzen op het 
belang van landelijke toegang tot opvang en beschermd wonen. De organisaties doen voorstellen 
het kwaliteitskader te verhelderen en pleiten ervoor geen onderscheid te maken tussen algemene 
voorzieningen en maatwerkvoorzieningen, waar het de eisen aan kwaliteit betreft. De organisaties 
willen voorkomen dat professionele standaarden uit het domein van de zorg van toepassing worden 
op de kwaliteit van maatschappelijke ondersteuning. Organisaties pleiten er tevens voor in het 
wetsvoorstel het karakter van een welzijnswet sterker te benadrukken en de relatie met de 
ervaringen met en resultaten van de programma’s ‘De Kanteling’ en ‘Welzijn Nieuwe Stijl’ 
onderdeel te laten uitmaken van de opzet van het wetsvoorstel. Organisaties wijzen op het belang 
van ervaringsdeskundigen bij het bieden van maatschappelijke ondersteuning en pleiten ervoor 
een verklaring omtrent gedrag (VOG) niet verplicht te stellen voor medewerkers. Wat betreft de 
vrijvallende middelen voor het mantelzorgcompliment, wordt voorgesteld deze als specifieke 
uitkering te decentraliseren naar gemeenten. Organisaties pleiten voor een uitbreiding van 
wettelijke waarborgen voor inspraak en medezeggenschap bij het uitwerken van de landelijke 
wettelijke kaders en de vormgeving van het gemeentelijk beleid. Het belang van de mogelijkheid 
tot het doen van een burgerinitiatief wordt in dit kader benadrukt. Organisaties pleiten voor het 
opnemen van onafhankelijke cliëntondersteuning. Een dienstverband van een cliëntondersteuner 
bij de gemeente waarvoor cliëntondersteuning wordt verricht, dient daarbij te worden uitgesloten. 
Tevens wordt gepleit voor het uitbreiden van de wettelijke definitie voor cliëntondersteuning met 
kortdurende ondersteuning. Organisaties pleiten voor het uitbreiden van de wettelijke plicht tot het 
vaststellen van basistarieven tot alle diensten die in het kader van het onderhavige wetsvoorstel in 
opdracht van gemeenten worden verricht door derden. 
 
Naar aanleiding van de reacties van de veldpartijen heeft de regering het wetsvoorstel op 
onderdelen aangescherpt en uitgebreid. In het wetsvoorstel is beschermd wonen als een andere 
vorm dan opvang gepositioneerd en niet langer als een onderdeel van opvang. Tevens is voorzien 
in een uitgebreidere definitie welke beschermd wonen als vorm van maatschappelijke 
ondersteuning vollediger en zorgvuldiger beschrijft. Ook op het punt van toegang is het 
wetsvoorstel gewijzigd. Voor beschermd wonen en opvang geldt een landelijke toegang. Het 
kwaliteitskader is verhelderd en eenvoudiger van opzet. De landelijke professionele standaarden 
voor door gemeenten gecontracteerde aanbieders van maatschappelijke ondersteuning zullen niet 
meer alleen voor maatwerkvoorzieningen gelden, maar ook voor algemene voorzieningen. Het 
belang van welzijn als onderdeel van het gemeentelijke ondersteuningsaanbod is op diverse 
plaatsen in de toelichting op de gemeentelijke verantwoordelijkheid benadrukt. Het belang van de 
betrokkenheid van inwoners bij het vormgeven van het lokale beleid is sterker verwoord in het 
81 
 

wetsvoorstel opgenomen procedure van onderzoek eventueel gevolgd door een aanvraag draagt er 
aan bij dat alleen die cliënten een maatwerkvoorziening krijgen voor wie er geen andere 
mogelijkheid is om in de behoefte aan maatschappelijke ondersteuning te voorzien.  
Het staat degene die niet tevreden is met de opbrengst van het onderzoek (dus als het college van 
mening is dat er mogelijkheden voor de cliënt zijn om het zonder maatwerkvoorziening te regelen) 
volstrekt vrij om na de onderzoekstermijn van zes weken toch een aanvraag voor een 
maatwerkvoorziening in te dienen. Als die wordt afgewezen, is er sprake van een besluit in de zin 
van de Awb, waartegen voor hem bezwaar en beroep open staat. Hoewel afwijzing in een dergelijk 
geval in de lijn der verwachting ligt, is niet uit te sluiten dat op basis van nieuwe overwegingen een 
andere keuze plaatsvindt. Tijdens het onderzoek zal de cliënt uiteraard over de (geldende) 
procedure en deze mogelijkheid goed moeten worden ingelicht.  
Niet valt in te zien dat deze procedure afbreuk zou doen aan de rechtsbescherming; materieel blijft 
de ‘redelijke’ beslistermijn van de Awb bij combinatie van de melding en het onderzoek (zes 
weken) en de beslissing op de aanvraag (twee weken) gelijk. De cliënt heeft dan ook geen nadeel 
van de meldprocedure; deze bevordert echter wel de deugdelijkheid van de besluitvorming. Het 
verwijzen van cliënten naar een algemene voorziening of het geven van inzicht dat zij bepaalde 
zaken wellicht ook zelf zouden kunnen doen, is geen besluit in de zin van de Awb. Van een besluit 
is pas sprake nadat er een aanvraag is ingediend en daarop is beslist.  
Om misverstanden over de rechtsbescherming bij de meldprocedure te voorkomen is de toelichting 
sinds de consultatieversie van 14 juni 2013 waarop de Raad advies heeft uitgebracht, op dit punt 
aangescherpt. Toegevoegd is onder andere dat wanneer de uitkomsten van het onderzoek 
uitblijven en de cliënt het daar niet mee eens is, het hem vrij staat na zes weken een aanvraag in 
te dienen. Op die aanvraag dient het college dan vervolgens binnen de gestelde termijn van twee 
weken te beslissen. De cliënt kan dus wel rechtsmiddelen instellen tegen een traag werkend college 
en hem wordt geen rechtsbescherming onthouden.  
Voorts is naar aanleiding van een opmerking van de Raad artikel 2.3.3 (spoedvoorziening) nog 
aangepast om te verduidelijken dat de in geval van spoed onverwijld na de melding een tijdelijke 
maatregel moet worden getroffen zonder dat al sprake is van een aanvraag; dit waarborgt dat 
betrokkene bij het niet tijdig nemen van een dergelijke maatregel ten volle rechtsbescherming 
geniet. 
 
Met betrekking tot het binnentreden van de woning merkt de Raad op dat de in het wetsvoorstel 
geregelde bevoegdheid voor een toezichthouder om zonder toestemming van de bewoner een 
woning te betreden, voor zover in die woning aan een cliënt een maatwerkvoorziening wordt 
geleverd, een zeer ver gaande bevoegdheid is. De opmerking van de Raad heeft aanleiding 
gegeven de bepalingen te heroverwegen en te doen vervallen.  
 
Voorts verwacht de Raad dat het wetsvoorstel zal leiden tot een instroom van extra zaken bij de 
bestuursrechter in eerste aanleg en bij de Centrale Raad van Beroep als hoger beroepsrechter. In 
reactie hierop zij opgemerkt dat aan de gevolgen van deze toename op de gebruikelijke wijze 
aandacht zal worden geschonken in het kader van de jaarlijkse voorbereiding van de begrotingen 
en de daarin hun beslag krijgende verschuivingen van middelen.  
 
13.2.2  College bescherming persoonsgegevens  
 
13.2.2.1 Algemeen 
Het College bescherming persoonsgegevens (Cbp) wijst er terecht op dat de verwerking van 
persoonsgegevens een belangrijk deel uitmaakt van het wetsvoorstel en dat inzicht in de keuzes 
die daarbij leidend zijn geweest, van groot belang is voor het kunnen geven van een voldragen 
advies. Het college merkt evenzeer terecht op dat de aan hem voorgelegde memorie van 
toelichting voorziet in een hoofdstuk over de bescherming van persoonsgegevens dat ten tijde van 
de advisering nog in bewerking was en dat het college zich daardoor geen volledig beeld heeft 
kunnen vormen van alle afwegingen inzake de bescherming van persoonsgegevens die in het kader 
van het wetsvoorstel hebben plaatsgevonden. Het college sluit zijn advies af met de conclusie dat 
het bezwaar heeft tegen het wetsvoorstel en adviseert dit niet aldus in te dienen. 
 
83 
 

h. indien nodig in de regels rond het SHG een aanvulling op artikel 43 van de Wet bescherming 
persoonsgegevens opnemen; 
i. artikel 3.3, eerste lid, (doorbreking van het beroepsgeheim bij meldingen van calamiteiten of 
geweld) in overeenstemming brengen met de beperkte toepassing daarvan, waarvan in de 
toelichting sprake is; 
j. indien nodig de tekst aanpassen wat betreft de rol van de toezichthouder als verantwoordelijke. 
 
Het college adviseert tot de volgende wijzigingen in de toelichting: 
a. een toets aan het EVRM en de Wbp opnemen; 
b. een uiteenzetting geven van de waarborgen ter ondervanging van de risico’s van het 
bovenmatig delen van gegevens, het gebruiken van gegevens voor een niet verenigbaar doel en de 
beveiliging van gegevens; 
c. een privacy impact assessment opnemen; 
d. een beschouwing wijden aan de (bijzondere) persoonsgegevens van personen uit het sociale 
netwerk die worden verwerkt; 
e. een separate paragraaf wijden aan het verwerken van gegevens van personen uit het sociale 
netwerk; 
f. een beschrijving opnemen van de persoonsgegevens die actoren met elkaar kunnen delen, de 
risico’s daarvan en de maatregelen die worden getroffen om deze te ondervangen; 
g. een uiteenzetting geven waarom artikel 4.1.3 de bevoegdheid tot het stellen van nadere regels 
beperkt tot de verwerking van persoonsgegevens door de in artikel 4.1.2 genoemde actoren, en 
zich niet ook uitstrekt tot op andere verwerkingen in het kader van het wetsvoorstel; 
h. een uiteenzetting opnemen waarom artikel 4.1.2, achtste lid, noodzakelijk is; 
i. een onderbouwing geven van de noodzaak, proportionaliteit en subsidiariteit van de in artikel 
4.1.2, achtste lid, opgenomen verplichting (voor zover die ook betrekking zou hebben op 
doorbreking beroepsgeheim); 
j. een onderbouwing geven van het zwaarwegende algemeen belang van de verwerking van 
bijzondere persoonsgegevens door het SHG en de passende waarborgen waarin daarbij moet 
worden voorzien, evenals van de noodzaak, proportionaliteit en subsidiariteit van de keuze voor 
een meldplicht/meldrecht; 
k. een toelichting geven op de keuze voor afwijking in artikel 4.1.7 (SHG) van artikel 35 van de 
Wbp en een onderbouwing waarom artikel 43, onderdelen b en e, van die wet niet afdoende zijn 
om het geschetste probleem te ondervangen; 
l. een beschouwing wijden aan de keuze voor een amvb in artikel 4.1.7 (achterwege laten 
bekendmaking identiteit van melder) en in te gaan op de vraag waarom artikel 43, onderdeel e, 
van de Wbp geen oplossing kan bieden; 
m. de toelichting bij artikel 4.1.2, zevende lid, in overeenstemming brengen met het facultatieve 
karakter van de bepaling; 
n. een motivering geven voor het aanmerken van de toezichthoudende ambtenaar als 
verantwoordelijke. 
 
13.2.2.3 Hoe is het advies verwerkt? 
 
Wijzigingen in het wetsvoorstel 
Hiervoor is al aangegeven dat in afwachting van het advies van het college is gewerkt aan 
vervolmaking van de bepalingen inzake gegevensverwerking en de toelichting daarop. Daarbij 
heeft ook verdere doordenking plaatsgevonden van hetgeen met het oog op een integrale aanpak 
van de problematiek in het sociale domein, waarover ook het college spreekt, en met het oog op de 
goede uitvoering van het wetsvoorstel, noodzakelijk is.  
 
De regering vindt het, gegeven de met dit wetsvoorstel beoogde beleidseffecten, onverminderd van 
belang om, ten behoeve van gemeenten en andere uitvoerders, de kaders te creëren voor een 
informatievoorziening die realisatie van deze doelen zoveel mogelijk ondersteunt. Anderzijds dient 
het belang van de bescherming van persoonsgegevens in deze afweging en de uitwerking daarvan 
zorgvuldig te worden betrokken. De advisering door het Cbp heeft er mede toe bijgedragen dat de 
regering er in dit wetsvoorstel voor kiest de verwerking en verstrekking van persoonsgegevens 
zoveel mogelijk slechts met instemming van betrokkene te laten plaatsvinden. Met het oog op de 
85 
 

uitvoering van enige andere wetten in het sociale domein, voor zover dat noodzakelijk is ten 
behoeve van de goede uitvoering van de taken van het college op grond van deze wet. Het vijfde 
lid biedt, onder hetzelfde voorbehoud van ondubbelzinnige toestemming, ruimte voor het college 
om persoonsgegevens inzake de cliënt te verwerken die het college heeft verkregen van 
zorgverzekeraars of zorgaanbieders. 
De gegevensverwerking door aanbieders van ondersteuningsvoorzieningen, voorheen geregeld in 
artikel 4.1.1, vierde lid, is nu opgenomen in artikel 4.1.2; daarbij is een onderscheid gemaakt 
tussen aanbieders van maatwerkvoorzieningen, die ook bijzondere persoonsgegevens over hun 
cliënten moeten kunnen verwerken, en aanbieders van algemene voorzieningen die dat niet 
mogen. In de artikelen 4.1.3 zijn nu – exacter dan voorheen in artikel 4.1.1 – de bepalingen 
omtrent gegevensverwerking door het CAK opgenomen. In artikel 4.1.4 is een bepaling inzake 
gegevensverwerking door de SVB toegevoegd, die in het aan het college voorgelegde artikel 4.1.1 
nog ontbrak. In artikel 4.1.5 is de gegevensverwerking door de toezichthouders geregeld. In al 
deze bepalingen is thans gepreciseerd over welke personen welke gegevens mogen worden 
verwerkt. De gegevensverwerking door het SGH, voorheen vervat in artikel 4.1.1, zesde lid, is 
verder gepreciseerd wat betreft de aard van de te verwerken gegevens, opgenomen in artikel 
4.1.6. Toegevoegd is een bepaling die waarborgt dat cliënten het recht hebben de gegevens in te 
zien en om wijziging daarvan mogen vragen (artikel 4.1.7).  
 
In paragraaf 2 van het hoofdstuk is thans, preciezer en uitvoeriger dan in het aan het college 
voorgelegde artikel 4.1.2, in aparte bepalingen voor de afzonderlijke actoren geregeld welke 
persoonsgegevens voor onderscheiden taken aan andere actoren mogen of moeten worden 
verstrekt; het betreft steeds de persoonsgegevens waarover de betrokken actor ingevolge 
paragraaf 1 beschikt en uitsluitend voor zover de verstrekking noodzakelijk is voor de taak van de 
ontvanger op grond van deze wet. De bepaling van artikel 4.1.2, achtste lid, keert daarbij niet 
terug. Met het college ben ik bij nader inzien van mening dat deze bepaling niet noodzakelijk is, 
omdat uit de bevoegdheid van de verschillende actoren om persoonsgegevens te verwerken 
voortvloeit dat degenen die de werkzaamheden uitvoeren in opdracht van die actoren, deze 
gegevens voor hetzelfde doel aan hun opdrachtgever mogen verstrekken. Uiteraard zal aan het 
uitvoeren van deze werkzaamheden alsdan een bewerkersovereenkomst als bedoeld in artikel 14 
van de Wbp ten grondslag moeten liggen; daarmee worden waarborgen geboden ten aanzien van 
de technische en organisatorische beveiligingsmaatregelen bij de verwerking. De schrapping van 
deze bepaling maakt het onnodig nog in te gaan op het advies van het college dat betrekking heeft 
op de eventuele explicitering in de bepaling van de mogelijkheid tot doorbreking van het 
beroepsgeheim, indien daarvoor een rechtvaardiging zou bestaan. 
Artikel 4.2.1 betreft de verstrekking door het college van persoonsgegevens aan de andere bij de 
uitvoering van het wetsvoorstel direct betrokken actoren. Het gaat hierbij om gegevens die voor de 
goede uitvoering van de verschillende wettelijke taken door die actoren strikt noodzakelijk zijn en 
waarvan de verstrekking door het college direct voortvloeit uit de taken die deze actoren vervullen 
ten behoeve van een goede maatschappelijke ondersteuning van betrokkenen.  
Artikel 4.2.2 regelt welke persoonsgegevens de aanbieder van een maatwerkvoorziening en degene 
die in opdracht van de cliënt met een persoonsgebonden budget (pgb) ondersteuning levert aan 
andere actoren moeten verstrekken om deze in staat te stellen hun taken in het kader van dit 
wetsvoorstel goed uit te voeren.  
Artikel 4.2.3 betreft de verstrekking van persoonsgegevens door de rijksbelastingdienst in verband 
met de uitvoering van de bijdrageregeling.  
Artikel 4.2.4 regelt welke persoonsgegevens het CAK en de SVB aan het college en de minister 
moeten verstrekken.  
Artikel 4.2.5 regelt in verband met de integrale aanpak van de problematiek binnen het sociale 
domein dat het college en de zorgverzekeraars en – aanbieders onder welke condities - 
ondubbelzinnige toestemming - over en weer verplicht zijn elkaar persoonsgegevens te 
verstrekken.  
Artikel 4.2.6 (overeenkomend met de thans bestaande bepaling van artikel 21d, derde lid, van de 
Wmo) legt vast dat personen op wie een beroepsgeheim rust, toch als zij dat noodzakelijk achten 
aan het SHG meldingen mogen doen.  
Artikel 4.2.7 bevat de delegatiebepaling die voorheen vervat was in artikel 4.1.3. Inmiddels is in 
naar aanleiding van het advies van de Afdeling advisering van de Raad van State zo precies 
87 
 

Voorts is in de aangepaste toelichting zo goed mogelijk aangegeven welke persoonsgegevens de 
actoren met elkaar kunnen delen, welke risico’s daaraan zijn verbonden en welke maatregelen 
worden getroffen om deze te ondervangen.  
In de toelichting is rekening gehouden met de wijzigingen die mede naar aanleiding van het advies 
van het college zijn aangebracht in artikel 4.2.7 (voorheen artikel 4.1.3). Van een uiteenzetting 
omtrent de noodzaak van het concept artikel 4.1.2, achtste lid, dat niet in het wetsvoorstel is 
opgenomen, kon gevoeglijk worden afgezien. 
Geen gevolg is gegeven aan het advies van het college om in de memorie van toelichting een 
onderbouwing te geven van het zwaarwegende algemeen belang van de verwerking van 
(bijzondere) persoonsgegevens door het SHG en de passende waarborgen waarin daarbij moet 
worden voorzien; hetzelfde geldt voor het advies de keuze voor een meldplicht/meldrecht te 
toetsen aan de eisen van noodzaak, proportionaliteit en subsidiariteit, zoals neergelegd in artikel 8 
EVRM. De bepalingen met betrekking tot gegevensverwerking door het SHG en het meldrecht bij 
het SHG zijn zeer recent in o.a. de Wmo opgenomen. In de toelichting op het wetsvoorstel 
46
waarmee de bepalingen omtrent het SHG in de Wmo werden opgenomen , is voorzien in de 
gevraagde onderbouwing van het zwaarwegende algemeen belang van de verwerking van 
bijzondere persoonsgegevens door het SHG en de passende waarborgen waarin daarbij moet 
worden voorzien, evenals van de noodzaak, proportionaliteit en subsidiariteit van de keuze voor 
een meldplicht/meldrecht. Er is geen reden tot een nieuwe afweging terzake zo kort na de 
·. 
inwerkingtreding van die bepalingen 
In de artikelsgewijze toelichting was al, ontleend aan de toelichting op het zojuist bedoelde 
wetsvoorstel, een toelichting gegeven op de keuze voor de afwijking in artikel 4.1.7 (thans artikel 
4.3.1) van artikel 35 van de Wet bescherming persoonsgegevens en onderbouwd waarom artikel 
43, onderdelen b en e, van de Wbp niet afdoende zijn om het geschetste probleem te 
ondervangen; daarin is ook ingegaan op de keuze voor een algemene maatregel van bestuur 
inzake het achterwege laten van bekendmaking van de identiteit van de melder en de vraag 
waarom artikel 43, onderdeel e, van de Wet bescherming persoonsgegevens daarvoor geen 
oplossing kan bieden. 
Het advies van het college om de toelichting bij artikel 4.1.2, zevende lid, (thans artikel 4.2.6) in 
overeenstemming brengen met het facultatieve karakter van de bepaling, is gevolgd.  
In de toelichting op artikel 4.1.5 is ingegaan op de overwegingen bij het als verantwoordelijke 
aanmerken van de toezichthoudende ambtenaar. 
 
Tot slot 
De regering meent dat op de aangegeven wijze niet alleen zorgvuldig gevolg is gegeven aan het 
advies van het college, maar dat het wetsvoorstel en de toelichting daarop daardoor ook voldoen 
aan de eisen die daaraan met het oog op de bij het verwerken van persoonsgegevens te 
betrachten zorgvuldigheid moeten worden gesteld. 
 
13.3  Actal 
 
13.1 Het advies van Actal 
De regering heeft Actal gevraagd advies uit te brengen over het wetsvoorstel. Actal geeft in reactie 
hierop het volgende aan: 
a) Het wetsvoorstel brengt de gevolgen voor regeldruk weliswaar kwalitatief in kaart, maar niet 
kwantitatief, waarmee de gevolgen onvoldoende helder worden. Actal adviseert de 
kwantitatieve effecten van het wetsvoorstel alsnog in beeld te brengen, waarmee een afweging 
tussen deze effecten en het doelbereik van het wetsvoorstel mogelijk wordt. Actal adviseert 
voorts afspraken met gemeenten te maken over het voorkomen van nieuwe regeldruk in de 
vorm van een gezamenlijke netto-reductiedoelstelling. 
                                                           
46
 Wijziging van diverse wetten in verband met de invoering van de verplichting voor bepaalde instanties waar 
professionals werken en voor bepaalde zelfstandige professionals om te beschikken over een meldcode voor 
huiselijk geweld en kindermishandeling en de kennis en het gebruik daarvan te bevorderen, onderscheidenlijk 
die meldcode te hanteren (verplichte meldcode huiselijk geweld en kindermishandeling) (33 062). 
89 
 

De regering is van mening dat op de aangegeven wijze zorgvuldig aandacht is, en – met de 
aankondiging van het nadere onderzoek en de uitwerking in het transitieplan - wordt gegeven aan 
het advies van Actal. 
 
 
14 Caribisch Nederland 
 
De zorgverzekering BES is een algemene zorgverzekering voor alle rechtmatige inwoners van 
Caribisch Nederland. Het verzekerde pakket van de zorgverzekering BES biedt noodzakelijke, zowel 
curatieve als langdurige zorg die is getoetst aan de eisen van aantoonbare werking, 
kosteneffectiviteit en noodzaak van collectieve financiering. Middels de huidige 
zorgverzekeringaanspraken wordt deels voldaan aan de behoefte aan maatschappelijke 
ondersteuning. Het niet invoeren van de bestaande Wmo en dit wetsvoorstel is een bewuste keuze 
geweest, gezien discrepantie tussen de situatie en behoeften in Caribisch Nederland gerelateerd 
aan voorzieningen op het terrein van maatschappelijke ondersteuning.  
De gemeentelijke taken binnen Caribisch Nederland zijn belegd bij de eilandsbesturen. De 
decentralisatie van verantwoordelijkheden vanuit de AWBZ die in Nederland naar de gemeenten 
worden overgedragen en die onder het nieuw wettelijk kader van wetsvoorstel zullen vallen, is niet 
van invloed op de zorgverzekering BES. Ten eerste omdat de eilandsbesturen tot op heden niet 
dezelfde verantwoordelijkheden krijgen als de gemeenten in Nederland en ten tweede omdat de 
zorgaanspraken vooralsnog onder één en hetzelfde kader blijven.  
 
 
II. Artikelsgewijs deel 
 
HOOFDSTUK 1. Begripsbepalingen en algemene bepalingen 
 
Artikel 1.1.1 
In dit artikel zijn de belangrijkste in het wetsvoorstel gebruikte begrippen omschreven.  
 
aanbieder 
De gemeenten kunnen het bieden van maatschappelijke ondersteuning aan degenen die daarop 
zijn aangewezen, desgewenst geheel of gedeeltelijk zelf ter hand nemen. Maar in veel gevallen 
zullen zij daarvoor overeenkomsten sluiten met derden of derden daarvoor een subsidie toekennen. 
Deze derden worden in het wetsvoorstel aangeduid met de term aanbieder. In de omschrijving is 
vastgelegd dat het kan gaan om aanbieders die een algemene voorziening leveren, maar ook om 
aanbieders die een maatwerkvoorziening leveren (zie voor deze begrippen hierna). 
Met de woorden ‘die jegens het college gehouden is’ wordt zowel gedoeld op situaties waarin 
sprake is van een overeenkomst tussen de gemeente en de aanbieder, als op situaties waarin de 
gemeente een aanbieder een subsidie verstrekt om de verlening van bepaalde activiteiten, 
diensten, hulpmiddelen, woningaanpassingen en andere maatregelen geldelijk te ondersteunen en 
daaraan een voorwaarde is verbonden welke voor de aanbieder een verplichting tot het leveren van 
die diensten of activiteiten impliceert.  
De formulering impliceert dat een derde die zich jegens de cliёnt verbindt tot het leveren van 
bepaalde activiteiten, diensten of zaken, die de cliёnt eventueel betaalt met gebruikmaking van 
een persoonsgebonden budget (zie hierna), in dat verband geen aanbieder in de zin van deze wet 
is; de regels die deze wet voor aanbieders bevat (hoofdstuk 3), zijn dan ook niet op hem van 
toepassing. Dat laat onverlet dat die derde zich ook jegens de gemeente kan hebben verbonden tot 
het leveren van diensten of zaken in het kader van deze wet en daardoor in zoverre wel als 
aanbieder moet worden aangemerkt. Verder zij erop gewezen dat het college, alvorens aan een 
cliёnt een persoonsgebonden budget wordt verstrekt, wel zal moeten vaststellen of de daarmee in 
te kopen ondersteuning naar het oordeel van het college van goede kwaliteit is (artikel 2.3.6). 
Als voor het leveren van een voorziening een organisatie met personeel en gebouwen nodig is, zal 
de aanbieder veelal een rechtspersoon zijn, zeker wanneer een zekere continuïteit in de 
dienstverlening moet worden gewaarborgd. Het is echter ook denkbaar dat een natuurlijk persoon 
in de uitoefening van een bepaald beroep zich jegens de gemeente verbindt tot het leveren van 
91 
 

beschermd wonen 
Op grond van het wetsvoorstel worden (samenwerkende) gemeenten ook verantwoordelijk voor 
het bieden van een maatwerkvoorziening in de vorm van beschermd wonen. Tot nu toe is het 
wonen in een accommodatie van een instelling met daarbij behorende begeleiding een aanspraak 
op grond van de AWBZ (als onderdeel van het bredere artikel 9 van het Besluit zorgaanspraken 
AWBZ). De zorg voor deze cliёnten gaat op het tijdstip van invoering van het wetsvoorstel over van 
het zorgkantoor dat voor hen de AWBZ uitvoert, naar de (centrum)gemeente die mede namens 
andere gemeenten de zorg voor het beschermd wonen overneemt. 
Bij ‘beschermd wonen’ gaat het, net als bij ‘opvang’ om het bieden van onderdak en begeleiding 
van personen die niet in staat zijn zich op eigen kracht te handhaven in de samenleving. Het 
tekstelement ‘niet in staat zijn zich op eigen kracht te handhaven in de samenleving’ is voor 
beschermd wonen en opvang van belang. Slechts wanneer wordt vastgesteld dat iemand (blijvend 
of tijdelijk) niet in staat is zich op eigen kracht in de samenleving te handhaven, is er aanleiding 
voor de gemeente om die persoon te ondersteunen. Gewoonlijk zal ook enige vorm van begeleiding 
zijn aangewezen. Bij beschermd wonen gaat het om mensen bij wie onderdak, toezicht en 
begeleiding niet afhankelijk zijn van op genezing gerichte zorg. Achter een ‘accommodatie van een 
instelling’ kan een veelheid van variëteiten schuilgaan. 
 
beroepskracht 
Aanbieders laten de werkzaamheden die noodzakelijk zijn voor het leveren van de voorzieningen 
waartoe zij zich jegens de gemeente hebben verbonden, veelal door medewerkers in dienstverband 
uitvoeren; het komt echter ook voor dat aanbieders een deel van de werkzaamheden in hun 
opdracht laten verrichten door personen die als zelfstandige zonder personeel (zzp’er) voor hen 
werkzaam zijn. In beide gevallen wordt degene die de werkzaamheden verricht, in dit wetsvoorstel 
als beroepskracht aangeduid. Indien een zzp’er zich persoonlijk jegens de gemeente tot het leveren 
van een voorziening heeft verbonden, is hij zelf de aanbieder. In een aantal artikelen van het 
wetsvoorstel zijn nadere regels opgenomen inzake beroepskrachten. Met het oog op de 
leesbaarheid daarvan is daarom deze definitie opgenomen. 
 
burgerservicenummer 
Waar in het wetsvoorstel de term bsn wordt gebruikt, wordt gedoeld op het ‘burgerservicenummer 
in de zin van de Wet algemene bepalingen burgerservicenummer. 
 
CAK 
Het CAK is het zelfstandig bestuursorgaan, geregeld in de AWBZ, dat ook in het kader van deze 
wet met de oplegging en inning van bijdragen is belast. 
 
calamiteit 
De omschrijving van het begrip ‘calamiteit’ is gelijk aan die welke in 2005 is opgenomen in de 
Kwaliteitswet zorginstellingen. De omschrijving bevat de volgende elementen:  
Het moet gaan om een niet-beoogde of onverwachte gebeurtenis, de dood van of ernstige schade 
voor een cliënt tot gevolg hebbend. De gebeurtenis moet betrekking hebben op de kwaliteit van 
een voorziening. Dit element geeft aan dat het moet gaan om een gebeurtenis op het gebied van 
de activiteiten die de aanbieder levert. Dit element verwijst daarmee impliciet naar het 
kwaliteitssysteem van de aanbieder: een calamiteit is een gebeurtenis die door een goed 
gestructureerd en goed functionerend kwaliteitssysteem zou moeten worden voorkómen. De 
begripsomschrijving speelt een rol in de bepaling die aanbieders verplicht van calamiteiten melding 
te maken bij de toezichthoudende ambtenaar. Het doel van die melding is om het disfunctioneren 
van het kwaliteitssysteem op te sporen teneinde cliёnten te beschermen en het kwaliteitssysteem 
te kunnen verbeteren. 
 
cliënt 
De cliёnt is degene die gebruik maakt van een algemene voorziening of aan wie een 
maatwerkvoorziening wordt verstrekt, maar ook degene die zich bij het college heeft gemeld om 
een voorziening te ontvangen. In een aantal bepalingen wordt dit begrip gebruikt. In andere 
bepalingen wordt, al naar gelang de situatie, gesproken over de ingezetene (voor personen van wie 
93 
 

dat de gemeente wel met de cliënt kan bespreken of niet-inwonende kinderen (op vrijwillige basis) 
een helpende hand kunnen bieden.  
Bij het bieden van mantelzorg, eventueel in aanvulling op gebruikelijke hulp, speelt de draagkracht 
van de mantelzorger als gevolg van zijn persoonlijke omstandigheden in relatie tot de relatie en de 
zorgintensiteit een rol. Als langs die weg geen oplossing kan worden gevonden, wordt naar andere 
mogelijkheden (mantelzorg en hulp van anderen uit het sociale netwerk en algemene 
voorzieningen) gekeken; als ook dat geen soelaas biedt, is de gemeente verplicht ondersteuning te 
bieden in de vorm van een maatwerkvoorziening.  
 
geweld bij de verstrekking van een voorziening 
Bij de verstrekking van hulp staat de veiligheid van de cliёnt voorop. Geweld van welke aard dan 
ook behoort in de hulpverlening achterwege te blijven. De aanbieder en de beroepskracht moeten 
zich ervan bewust zijn dat de cliënt op hen is aangewezen en van hen afhankelijk is. Van geweld is 
sprake bij seksueel binnendringen van het lichaam van de cliënt en ontucht met de cliënt in de 
betekenis die deze termen in het strafrecht hebben. Ontucht met en verkrachting van cliënten 
hoort ook in de hulpverleningsrelatie niet thuis. Dat geldt ook voor lichamelijk en geestelijk geweld. 
Bij lichamelijk geweld moet uiteraard in de eerste plaats gedacht worden aan mishandeling in de 
zin van het Wetboek van Strafrecht, maar het kan ook gaan om vormen van lijfelijke dwang. Bij 
geestelijk geweld gaat het om elke daad die de cliënt beperkt in zijn vrijheid, ontwikkeling en 
zelfontplooiing (tenzij die handeling geschiedt op grond van een specifieke wettelijke grondslag). 
Als zodanig geldt onder andere het bespotten van het lichaam, de houding of het figuur van de 
ander, het minachten van de persoonlijke activiteiten van de ander, het bekritiseren van 
handelingen, het geven van negatieve kritiek op alles wat de ander doet, denkt of zegt, de ander 
vernederen en beschuldigen waardeloos, dom en gek te zijn, het controleren van het gevoelsleven 
van de ander door beperkingen op te leggen qua vriendschappen of familierelaties, het bestraffen 
van activiteiten, contacten met anderen, bekritiseren van vrienden en familie, het opeisen van alle 
aandacht.  
In de definitie is tot uitdrukking gebracht dat het moet gaan om geweld dat wordt gepleegd door 
beroepskrachten die werken voor de aanbieder.  
In de definitie is daarnaast ook nadrukkelijk geweld van cliënten tegen elkaar opgenomen. Het 
moet gaan om geweld van de ene cliënt tegen de andere in een situatie waarin beiden gedurende 
het etmaal of een dagdeel verblijven in een accommodatie van de aanbieder.  
Ook in situaties waarin dat niet het geval is, zal zich geweld tussen cliënten kunnen voordoen. Ook 
in dergelijke situaties mag van de aanbieder worden verwacht dat hij daartegen zo nodig optreedt. 
Anders dan bij gezamenlijk verblijf van cliënten in een accommodatie van de aanbieder, ontbreekt 
in dergelijke gevallen echter de intensiteit die kenmerkend is voor het gedurende het etmaal of een 
deel daarvan moeten verblijven in dezelfde ruimte, wat maakt dat een cliënt in bijzondere mate 
kwetsbaar is voor en dus afhankelijk is van optreden tegen geweld waarmee hij wordt 
geconfronteerd. Alleen in dat soort gevallen is er aanleiding voor de extra bescherming van de 
cliënt die voortvloeit uit de meldplicht van de aanbieder bij de toezichthouder. 
De gekozen formulering brengt met de woorden ‘bij de verstrekking van een voorziening’ tot 
uitdrukking dat het gaat om geweld dat moet worden onderscheiden van het geweld in de 
huiselijke situatie waarop de bepaling over een verplichte meldcode huiselijk geweld en 
kindermishandeling betrekking heeft.  
 
huiselijk geweld en huiselijke kring 
Huiselijk geweld is een breed begrip waaronder geweld in vele verschijningsvormen wordt 
verstaan. De gangbare omschrijving van ’huiselijk geweld’ luidt: geweld dat gepleegd wordt door 
iemand uit de huiselijke kring van het slachtoffer, dat wil zeggen partners, gezinsleden, 
familieleden, mantelzorgers. Met huiselijke kring wordt bedoeld dat de dader en het slachtoffer in 
een familierelatie tot elkaar staan of dat de dader een huisgenoot of mantelzorger is. De term 
‘huiselijk verwijst dus niet naar de plaats waar het geweld zich voordoet, maar naar de relatie 
tussen pleger en slachtoffer. Huiselijk geweld kan de vorm aannemen van kindermishandeling, van 
partnergeweld in alle denkbare verschijningsvormen of van mishandeling, uitbuiting of 
verwaarlozing van ouderen. Door de relatie met de dader is het voor het slachtoffer moeilijk om 
contact met de dader te vermijden en is vaak (maar niet altijd) sprake van een stelselmatig 
karakter, een hoog recidiverisico en hangt het geweld vaak samen met andere problematiek.  
95 
 

Er zijn vele manieren waarop gemeenten de sociale samenhang kunnen bevorderen. Zorgen voor 
aantrekkelijke plekken waar burgers elkaar kunnen ontmoeten, is daar een voorbeeld van. 
Belangrijk is dat het bevorderen van de sociale samenhang en veiligheid en leefbaarheid niet alleen 
ontstaat door de inzet van, door de gemeente gefinancierde, professionele organisaties. Ook, en 
veelal in eerste instantie, gaat het om de inzet van de naaste omgeving, zoals familie, buren, 
vrijwilligers in de buurt of in kerkelijke verbanden of bijvoorbeeld de sportvereniging. Dergelijke 
onderlinge betrokkenheid creëert de ‘civil society’, meer dan welke professionele organisatie ooit 
zou kunnen. Het ligt dan ook voor de hand dat de gemeente aansluit bij initiatieven van de 
bewoners, of dergelijke initiatieven stimuleert, om ervoor te zorgen dat de voorzieningen in de wijk 
optimaal aansluiten bij de wensen en behoeften van de bewoners. 
Het bevorderen van de goede toegankelijkheid van voorzieningen, diensten en ruimten voor 
mensen met een beperking is noodzakelijk voor het bereiken van een inclusieve samenleving, een 
samenleving die mensen met beperkingen zoveel mogelijk in staat stelt op gelijke voet te 
participeren, en houdt rechtstreeks verband met het VN verdrag inzake de rechten van personen 
met een handicap. Die toegankelijkheid geldt zowel voor voorzieningen van maatschappelijke 
ondersteuning, als voor andere diensten en voor ruimten. 
Het bevorderen van sociale samenhang, veiligheid en leefbaarheid raakt ook andere sectoren als 
wonen, ruimtelijke ordening, integratiebeleid, veiligheid en economie. Het zijn mogelijkheden 
waarbij de gemeente misschien niet altijd direct, maar zeker in randvoorwaardelijke zin, een 
stimulerende rol kan spelen. 
In de Wmo was als vierde prestatieveld opgenomen het ondersteunen van mantelzorgers en 
vrijwilligers. Deze vormen van onderlinge hulp van mensen aan elkaar sluiten uitstekend aan bij de 
aan het onderhavige wetsvoorstel ten grondslag liggende versterking van de eigen 
verantwoordelijkheid (eerst bezien wat mensen op eigen kracht of met hulp van hun sociale 
netwerk kunnen doen). De mantelzorger en de vrijwilliger zijn voorbeelden van goed 
maatschappelijk participeren; zij zijn onderdeel van de oplossing van het probleem waar de 
gemeente iets aan moet doen. Om die reden hoort in het wetsvoorstel, net als voorheen, tot 
uitdrukking te worden gebracht dat de gemeente op grond van de wet beleid moet voeren ter 
ondersteuning van mantelzorgers en vrijwilligers. Omdat vrijwilligerswerk en mantelzorg – ondanks 
verschillen naar inhoud en motivatie van de betrokkenen – materieel dezelfde onbaatzuchtige inzet 
voor naasten betreffen, acht de regering het gewenst voor beide zaken in een algemene 
beleidsopdracht voor de gemeente te voorzien.  
Daarnaast is de mantelzorg nadrukkelijker in de wet verankerd. In het wetsvoorstel zijn daarom 
enige specifieke bepalingen inzake mantelzorg opgenomen. Dat betreft in de eerste plaats de 
bepaling (artikel 2.2.2) waarin de gemeenten worden verplicht algemene maatregelen te treffen 
om mantelzorg en vrijwilligerswerk te ondersteunen en mantelzorgers en vrijwilligers te 
ondersteunen. Daarnaast is voorzien in de verplichting voor gemeenten om in hun verordening te 
regelen op welke wijze mantelzorgers jaarlijks een blijk van waardering ontvangen (artikel 2.1.6). 
Voorts is nadrukkelijk als onderdeel van de aan cliёnten te verstrekken maatwerkvoorziening 
geformuleerd dat deze ook omvat kortdurend verblijf in een instelling ter ontlasting van de 
mantelzorger (artikel 1.1.1 begrip maatwerkvoorziening).  
Afzonderlijk onderdeel van prestatieveld 7 was het voeren van beleid ter voorkoming en bestrijding 
van huiselijk geweld. Dit element is nu onmiddellijk achter het tekstdeel over het bevorderen van 
de veiligheid en leefbaarheid in de gemeente geplaatst, waarmee een meer logisch verband 
bestaat. 
 
2°. ondersteunen van de zelfredzaamheid en de participatie van personen met een beperking of 
met chronische psychische of psychosociale problemen zoveel mogelijk in de eigen leefomgeving 
Dit beleidsterrein (voorheen artikel 1, eerste lid, onderdeel g, 3°, 5°, 6°, 8° en 9°) omvat alle 
activiteiten van de gemeente (zowel algemene voorzieningen als maatwerkvoorzieningen) die ertoe 
strekken mensen te helpen maatschappelijk te participeren. De prestatievelden 5° en 6° waren in 
de Wmo bij uitstek de prestatievelden die de gemeentelijke opdracht bevatten om burgers te 
ondersteunen bij hun zelfredzaamheid en participatie. De overige drie prestatievelden moeten bij 
nader inzien eerder worden beschouwd als specifieke onderwerpen waarop de ondersteuning 
betrekking moet hebben dan als afzonderlijke prestatievelden. Zij zijn daarom nu onder de 
overkoepelende formulering gebracht. 
97 
 

worden bevorderd, betrokkene maatschappelijk kan participeren of wordt voorzien in de behoefte 
aan beschermd wonen of opvang. 
In de formulering is nadrukkelijk vastgelegd dat een maatwerkvoorziening voor een cliёnt ook 
omvat de toewijzing van een voorziening voor kortdurend verblijf in een instelling ter ontlasting 
van de mantelzorger. Hetzelfde geldt voor het (op zijn behoefte afgestemde) vervoer dat iemand 
nodig heeft om aan het maatschappelijke verkeer te kunnen deelnemen of gebruik te kunnen 
maken van algemene voorzieningen en van een maatwerkvoorziening. 
Het begrip ‘maatwerkvoorziening’ duidt beter dan het voorheen gebruikelijke begrip ‘individuele 
voorziening’ aan dat het niet alleen gaat om een of meer concrete en herhaalbaar in te zetten 
vormen van een aanbod aan activiteiten, maar onder omstandigheden ook om een op maat van de 
persoon gesneden afgestemd geheel van maatregelen; daarbij kan het gaan om vormen van hulp 
die beschikbaar zijn ter ondersteuning van verschillende cliёnten, maar ook om op maat voor 
iemand bedachte oplossingen.  
 
 
 
mantelzorg 
De Wmo kende het begrip ‘mantelzorg’. Mantelzorg is daar omschreven als langdurige zorg die niet 
in het kader van een hulpverlenend beroep wordt geboden aan een hulpbehoevende door personen 
uit diens directe omgeving, waarbij zorgverlening rechtstreeks voortvloeit uit de sociale relatie en 
de gebruikelijke hulp van huisgenoten voor elkaar overstijgt.  
Ook in dit wetsvoorstel, waarin grote nadruk wordt gelegd op de inschakeling van het sociale 
netwerk van mensen die ondersteuning nodig hebben voor hun zelfredzaamheid en participatie, is 
mantelzorg van groot belang. Allereerst is mantelzorg maatschappelijk van groot belang voor een 
leefbare samenleving en sociale samenhang; daarnaast draagt mantelzorg in aanzienlijke mate bij 
tot het betaalbaar houden van de collectieve arrangementen. De regering verwacht dat de 
ondersteuning van mantelzorgers en vrijwilligers door de gemeente met de al beschreven 
versterkte wettelijke basis zeker zal worden geïntensiveerd. 
De algemene en ruime formulering in de Wmo kende geen beperking tot mantelzorg voor personen 
die maatschappelijke ondersteuning ontvangen en omvatte dus in beginsel ook mantelzorg aan 
personen die zorg in de zin van de AWBZ ontvangen. Deze ruime formulering bracht met zich dat 
de gemeentelijke taak in het kader van de Wmo (artikel 1, eerste lid, onderdeel g, 4°) ook het 
ondersteunen van mantelzorgers van personen met AWBZ-zorg omvatte. Ook de artikelen 19a en 
19b van de Wmo die gingen over de uitkering van een blijk van waardering aan mantelzorgers, 
hadden betrekking op de ruim omschreven groep mantelzorgers, met inbegrip van die welke een 
persoon met AWBZ-zorg met hun zorg ondersteunen. In de praktijk is de verstrekking van een 
mantelzorgersuitkering in de Regeling maatschappelijke ondersteuning beperkt tot mantelzorgers 
van personen die extramurale AWBZ-zorg ontvangen; mantelzorgers die hulp verlenen aan 
personen die intramurale AWBZ-zorg ontvangen, kwamen niet voor een mantelzorguitkering in 
aanmerking. 
De definitie van mantelzorg (en daarmee de reikwijdte van het begrip ‘mantelzorger’) is in dit 
wetsvoorstel beperkt tot hulp ten behoeve van zelfredzaamheid, participatie, beschermd wonen of 
opvang. Daarmee vallen mantelzorgers die hulp verlenen aan personen die AWBZ-zorg ontvangen, 
niet meer onder de reikwijdte van de gemeentelijke taak met betrekking tot mantelzorgers (artikel 
2.2.2) en evenmin onder de bepaling (artikel 2.1.6) die gemeenten opdraagt te voorzien in een 
jaarlijks blijk van waardering voor mantelzorgers. Deze beperking is in lijn met de reikwijdte van 
de bestaande mantelzorguitkering (geen uitkering voor mantelzorg aan personen die intramurale 
AWBZ-zorg ontvangen). In plaats van een uitkering voor mantelzorgers van personen die niet met 
verblijf gepaard gaande AWBZ-zorg ontvangen, komt op grond van artikel 2.1.6 nu een blijk van 
waardering voor mantelzorgers van personen die hulp verlenen aan mensen die zijn aangewezen 
op enige vorm van ondersteuning door de gemeente (zie verder de toelichting bij artikel 2.1.6). 
Het is waardevol dat mensen zich op basis van de sociale relatie die zij met iemand hebben, soms 
langdurig en intensief, inzetten om een ander te helpen. In de omschrijving is vastgelegd dat het 
gaat om hulp die voortvloeit uit een tussen personen bestaande sociale relatie. Bij het verlenen van 
mantelzorg gaat het om het bieden van iets extra's dat qua duur en qua intensiteit de normale 
gang van zaken overstijgt. Het gaat om hulp die verder gaat dan de hulp die mensen geacht 
worden elkaar te geven op basis van algemeen aanvaarde opvattingen over wat gebruikelijke hulp 
99 
 

hebben verlaten om op vakantie of op avontuur te gaan of op zoek te gaan naar werk, is er voor 
het bieden van opvang door de gemeente geen aanleiding. Van dergelijke personen mag worden 
verwacht dat zij zelf zorg dragen voor onderdak. 
 
participatie en zelfredzaamheid 
Dit wetsvoorstel regelt, voortbouwend op hetgeen in de Wmo was geregeld, de gemeentelijke 
verantwoordelijkheid voor het ondersteunen van mensen die er niet op eigen kracht of met hulp 
van hun sociale netwerk in slagen zelfredzaam te zijn of te participeren in de samenleving. De 
Wmo omschreef een aantal prestatievelden voor de gemeente en voorzieningen die de gemeente 
kon inzetten en leek daarmee de nadruk vooral te leggen op wat de gemeente zou moeten 
bereiken. In de nieuwe opzet staat echter de eigen verantwoordelijkheid van de burger en zijn 
sociale netwerk veel nadrukkelijker voorop en is de gemeente alleen aan zet voor zover de burger 
niet zelf of met de hulp van dat netwerk tot participatie kan komen. Daarom is ervoor gekozen in 
het wetsvoorstel niet langer de prestatievelden en voorzieningen voorop te zetten, maar met 
behulp van de begrippen ‘zelfredzaamheid’ en ‘participatie’ voorop te stellen wat in beginsel van de 
burger zelf verwacht wordt. Deze beschrijven wanneer van iemand gezegd kan worden dat hij of zij 
zelfredzaam is of participeert op een zodanig niveau dat er voor de overheid in beginsel geen reden 
bestaat om daarin bij te springen.  
 
De omschrijving van ‘zelfredzaamheid’ bevat twee elementen:  
- het uitvoeren van de noodzakelijke algemene dagelijkse levensverrichtingen,  
- het voeren van een gestructureerd huishouden. 
Algemene dagelijkse levensverrichtingen (ADL) zijn de handelingen die mensen dagelijks in het 
gewone leven verrichten, met inbegrip van persoonlijke verzorging. Het begrip wordt gebruikt om 
te bepalen in hoeverre iemand zelfredzaam is. Iemand die als gevolg van lichamelijke en 
geestelijke beperkingen ADL-verrichtingen niet zelf kan doen, zal hulp nodig hebben en, indien hij 
zoveel hulp nodig heeft dat het niet verantwoord is dat hij zonder enige vorm van (vrijwel) continu 
toezicht en hulp leeft, misschien zelfs niet langer thuis kan blijven wonen. Voor de zelfredzaamheid 
van mensen zijn de volgende algemene dagelijkse levensverrichtingen van belang: in en uit bed 
komen, aan- en uitkleden, bewegen, lopen, gaan zitten en weer opstaan, lichamelijke hygiëne, 
toiletbezoek, eten/drinken, medicijnen innemen, ontspanning, sociaal contact. 
Bij ‘participatie’ gaat het om het deelnemen aan het maatschappelijke verkeer, dit wil zeggen dat 
iemand, ondanks zijn lichamelijke of geestelijke beperkingen, op gelijke voet met anderen in 
redelijke mate mensen kan ontmoeten, contacten kan onderhouden, boodschappen kan doen en 
aan maatschappelijke activiteiten kan deelnemen. Daarvoor is het ook een vereiste dat hij zich kan 
verplaatsen. 
 
SHG 
Het wetsvoorstel draagt het college in artikel 2.2.5 op om  ervoor te zorgen dat er een organisatie 
is die de in dat artikel opgesomde taken op het terrein van huiselijk geweld uitvoert. Het 
wetsvoorstel duidt die organisatie aan met de term ‘steunpunt huiselijk geweld’. Met het oog op de 
leesbaarheid van het wetsvoorstel is voorzien in een korte en hanteerbaardere aanduiding.  
 
sociaal netwerk 
Het wetsvoorstel gaat nadrukkelijk uit van het beginsel dat slechts ondersteuning wordt geboden 
door de gemeente indien iemand daarin niet zelf of met hulp van personen uit zijn sociale netwerk 
kan voorzien. In verband daarmee is een definitie van dat begrip opgenomen. Tot het sociale 
netwerk worden gerekend de personen uit de huiselijke kring (zie de toelichting bij dat begrip) en 
andere personen met wie iemand een sociale relatie onderhoudt; dit omvat ook de mantelzorger. 
Met dat laatste worden personen bedoeld andere personen met wie hij regelmatig contacten 
onderhoudt zoals buren, medeleden van een vereniging etc.). Uit de definitie als zodanig vloeit 
geen verplichting voor deze personen voort om iemand bij te staan. De vraag of er personen in het 
sociale netwerk zijn aan wie iemand hulp zou kunnen en mogen vragen, komt aan de orde bij het 
onderzoek dat de gemeente verricht wanneer iemand zich tot de gemeente wendt.  
 
toezichthoudende ambtenaar 
101 
 

waardoor ieder afzonderlijk zijn eigen leven leidt als ware hij niet met de ander gehuwd en deze 
toestand door ten minste een van hen als bestendig is bedoeld. Ook een door geen van beide 
echtgenoten gewilde toestand, die voor de voorzetting van de echtelijke samenleving een 
daadwerkelijk beletsel vormt en waarvan redelijkerwijs niet valt te verwachten dat de echtelijke 
samenleving kan worden hervat, kan worden aangemerkt als een situatie van duurzaam 
gescheiden leven. Dit doet zich bijvoorbeeld voor wanneer de echtgenoot voor langere tijd in een 
psychiatrische inrichting is opgenomen en geen positieve wijziging in diens geestestoestand is te 
verwachten. Voorts kan worden gedacht aan de in Nederland wonende politieke vluchteling die 
gedwongen is geweest zijn gezin in het land van herkomst achter te laten. 
 
derde en vierde lid 
In het derde lid wordt verduidelijkt in welke situaties sprake is van gezamenlijke huisvesting. 
Daarvoor is doorslaggevend of de betrokkenen feitelijk dezelfde woning bewonen. In de redactie 
van dit lid wordt dit aangegeven door te spreken van ‘het hoofdverblijf hebben in dezelfde woning’. 
Hiermee wordt voorkomen dat bijvoorbeeld aan het loutere feit dat een van hen elders een eigen 
woning heeft, ongeacht of deze daar feitelijk gehuisvest is, de conclusie wordt verbonden dat er 
geen sprake kan zijn van een gezamenlijk gevoerde huishouding. Het begrip ’woning’ sluit aan bij 
de Huursubsidiewet. Dit is voor het college een duidelijk hanteerbaar begrip. In de uitvoering van 
de Huursubsidiewet wordt onder een woning een zelfstandige woning verstaan, dat wil zeggen een 
woning voorzien van een eigen toegang, waarbij geen wezenlijke woonfuncties zoals woon- en 
slaapruimte, was- en kookgelegenheid en toilet met andere woningen worden gedeeld. Eigen 
toegang houdt in dat men de woonruimte kan bereiken zonder daarbij vertrekken of gangen te 
hoeven passeren waarover anderen zeggenschap hebben, omdat zij huurder of eigenaar zijn. 
Huurders van een woning in zogenoemde centraalwonenprojecten hebben meestal de beschikking 
over een geheel zelfstandige wooneenheid. Daarnaast heeft men met andere bewoners de 
mogelijkheid om van gemeenschappelijke voorzieningen gebruik te maken. Ondanks de 
aanwezigheid van die gemeenschappelijke voorzieningen, is ingeval van een geheel zelfstandige 
wooneenheid toch sprake van een woning. 
In de praktijk wordt het college geconfronteerd met samenwonende partners die meedelen dat hun 
relatie er een is van verhuurder en (onder)huurder of kostgever en kostganger. Ook als de 
betrokkenen documenten overleggen waaruit dat zou moeten blijken, behoeft dat niet te 
betekenen dat het college hen als alleenstaanden moet aanmerken. De loutere aanwezigheid van 
een contract of van bewijsstukken dat huur of kostgeld wordt betaald, staat er immers niet aan in 
de weg dat de betrokkenen mogelijk in feite een gezamenlijke huishouding voeren. Bij 
(onder)huurders en kostgangers is sprake van een zuiver zakelijke relatie. Daarvan is geen sprake 
als er een mate van financiële verstrengeling aanwezig is, die verder reikt dan de betaling van de 
huur of het kostgeld en een wederzijdse verzorging die niet beperkt blijft tot het onderhoud van de 
gehuurde kamer of de levering van de overeengekomen diensten, zoals de maaltijden of de 
bewassing. Zoals dat ook het geval is in andere situaties waarin de betrokkenen beweren niet 
elkaars partners te zijn, kan het college een onderzoek instellen naar de feitelijke omstandigheden 
van de betrokkenen. Als daaruit blijkt dat de betrokkenen in werkelijkheid een gezamenlijke 
huishouding voeren, moet worden geconcludeerd dat de overgelegde stukken een onjuiste 
weergave zijn van de feitelijke situatie en dat de betrokkenen als partners dienen te worden 
aangemerkt. Bij de beoordeling of sprake is van een gezamenlijke huishouding, kan het college 
steunen op de jurisprudentie die in de loop der jaren is ontwikkeld. 
In het vierde lid worden de situaties aangegeven waarin het college zonder nader onderzoek kan 
concluderen dat de betrokkenen een gezamenlijke huishouding voeren. Uit de aanhef van dit lid 
blijkt dat deze bepaling betrekking heeft op samenwonenden. Van een gezamenlijke huishouding 
wordt daarom uitgegaan als de betrokkenen én gezamenlijk gehuisvest zijn én verkeren in een van 
de hier genoemde situaties. Onderdeel b ziet ook op de situatie dat, hoewel er geen erkenning van 
een kind heeft plaatsgevonden, uit de relatie van de betrokkenen een kind is geboren. Dit laatste is 
geen gegeven dat in de bevolkingsadministratie is opgenomen. Handelingen of mededelingen van 
de betrokkenen kunnen echter aanwijzing zijn dat hiervan sprake is, bijvoorbeeld dat de man 
aangifte doet van de geboorte van het kind. 
 
§ 2. Algemene bepalingen 
 
103 
 

Nu intussen niet langer sprake is van een specifieke uitkering voor opvang en vrouwenopvang, is in 
het wetsvoorstel, anders dan in de Wmo, niet langer de beperking aangebracht dat dit slechts geldt 
voor de met een door het rijk verstrekte specifieke uitkering bekostigde opvangvoorzieningen.  
Onderdeel a betreft ingezetenen die in verband met een beperking, chronische psychische of 
psychosociale problemen niet op eigen kracht of met hulp van personen uit hun sociale netwerk in 
staat zijn tot zelfredzaamheid of participatie.  
Onderdeel b betreft ingezetenen met psychische of psychosociale problemen die niet in staat zijn 
zich op eigen kracht te handhaven in de samenleving en daarom beschermd wonen nodig hebben. 
Onderdeel c betreft ingezetenen die de thuissituatie hebben verlaten en niet in staat zijn zich op 
eigen kracht te handhaven in de samenleving en daarom opvang nodig hebben. 
 
Artikel 1.2.2 
 
Dit artikel bevat een regel die specifiek van toepassing is op ingezetenen die vreemdeling zijn en in 
Nederland rechtmatig verblijf houden. Het gaat derhalve om een lex specialis voor vreemdelingen 
die ook ingezetenen zijn. Ook deze komen in beginsel in aanmerking voor ondersteuning met een 
maatwerkvoorziening.  
Bedoeling van dit artikel, dat inhoudelijk gelijk is aan artikel 8 van de Wmo, is duidelijk te maken 
dat de bepalingen van de artikelen 10 en 11 van de Vreemdelingenwet 2000 van toepassing zijn op 
maatwerkvoorzieningen. Voorwaarde daarvoor is dat sprake moet zijn van rechtmatig verblijf in de 
zin van artikel 8, onder a tot en met e en l, van de Vreemdelingenwet 2000.  
Artikel 8 van de Wmo sloot aan bij de bepalingen hierover in de Wet werk en bijstand. Op één 
onderdeel verschilde het artikel echter van die wet. In de Wet werk en bijstand is namelijk gebruik 
47
gemaakt van de mogelijkheid in artikel 24, tweede lid, van een Europese richtlijn . Artikel 24, 
vijfde lid, van die richtlijn biedt de mogelijkheid om het recht op sociale bijstand te onthouden aan 
burgers van de Europese Unie, gedurende de eerste drie maanden van verblijf of in de periode 
daarna als nog geen werk is gevonden. Deze mogelijkheid ziet op de bevoegdheid om anderen dan 
werknemers, zelfstandigen, of personen die deze status hebben behouden, en hun familieleden, 
het recht op sociale bijstand te onthouden. De Wmo kende die mogelijkheid aanvankelijk niet.  
48
Met een recente wetswijziging is artikel 8 gewijzigd om dat verschil met de Wet werk en bijstand 
weg te nemen. Daarbij is een tweede lid opgenomen dat gemeenten de mogelijkheid biedt om ook 
voor de opvang gebruik te maken van de uitzonderingsmogelijkheid uit de richtlijn. Dit artikel 
impliceert overigens niet dat het voor gemeenten verboden is om burgers van de Europese Unie, 
gedurende de eerste drie maanden van verblijf of in de periode daarna als nog geen werk is 
gevonden, opvang te bieden. Gemeenten hoeven deze personen geen opvang te bieden, maar 
mogen dat uiteraard desgewenst, indien de situatie daar aanleiding toe geeft, wel. 
Door een wijziging van het eerste lid van artikel 8 van de Wmo maakte de wetswijziging duidelijk 
dat de uitzonderingsmogelijkheid niet van toepassing was op vrouwenopvang. 
De wetswijziging is gerealiseerd omdat daaraan in de gemeentelijke praktijk een dringende 
behoefte was gebleken. Die behoefte werd veroorzaakt doordat met name in de grote steden 
burgers van de Europese Unie in toenemende mate een beroep deden op opvang. Het ging daarbij 
in veel – maar niet in alle – gevallen om burgers uit Midden- en Oost-Europese landen. De steden 
constateerden dat diverse vormen van nachtopvang door groepen burgers van de Europese Unie in 
toenemende mate werden beschouwd als goedkope slaapgelegenheid. Daar zijn deze vormen 
                                                           
47
 Richtlijn 2004/38/EG van het Europees Parlement en de Raad van 29 april 2004 betreffende het recht van 
vrij verkeer en verblijf op het grondgebied van de lidstaten voor de burgers van de Unie en hun familieleden, 
tot wijziging van Verordening (EEG) nr. 1612/68 en tot intrekking van de Richtlijnen 64/221/EEG, 68/360/EEG, 
72/194/EEG, 73/148/EEG, 75/34/EEG, 75/35/EEG, 90/364/EEG, 90/365/EEG en 93/96/EEG (Richtlijn 
2004/38/EG). 
48
 Wijziging van de Wet maatschappelijke ondersteuning om te regelen dat eigen bijdragen voor 
maatschappelijke opvang en vrouwenopvang door gemeenten bij verordening worden geregeld, en vervolgens 
door of namens hen worden vastgesteld en geïnd, en dat de toegang tot maatschappelijke ondersteuning voor 
vreemdelingen die rechtmatig in Nederland verblijf houden, in bepaalde gevallen wordt uitgesloten (Stb. 2013, 
302). 
105 
 

Dit artikel bevat de taakopdracht aan de gemeenten om zorg te dragen voor maatschappelijke 
ondersteuning en is daarmee de basisbepaling wat betreft de verantwoordelijkheid van de 
gemeente. De taakopdracht heeft betrekking op alle onderdelen van het begrip ‘maatschappelijke 
ondersteuning’.  
 
tweede lid 
In het tweede lid is, aansluitend bij het decentrale karakter van deze wet, geregeld dat de 
gemeenten verantwoordelijk zijn waar het gaat om het stellen van regels over en het handhaven 
van de kwaliteit van de ondersteuning. De gemeente is verantwoordelijk om kwaliteitseisen voor de 
te verlenen voorzieningen te formuleren en op de naleving daarvan toe te zien. Dit laat onverlet 
dat daarnaast in hoofdstuk 3 enige basale landelijke eisen aan aanbieders worden gesteld. 
In de volgende paragrafen worden de gemeentelijke taken nader uitgewerkt. 
 
Artikel 2.1.2 
 
eerste lid 
In het wetsvoorstel staat voorop dat de gemeente, als dichtst bij de burger staande 
overheidsorganisatie, niet alleen de verantwoordelijkheid moet dragen voor de ondersteuning van 
burgers die het zonder die ondersteuning niet redden, maar ook moet kunnen beschikken over een 
grote mate van eigen keuzevrijheid wat betreft de daarvoor geschikte middelen. Dat geldt te meer 
waar de regering het van groot belang acht dat oplossingen op maat van het probleem van de 
burger worden geboden. Tegelijk moet worden gewaarborgd dat de burgers van de gemeente 
optimaal worden betrokken bij het te voeren beleid en de vaststelling van de regels over de 
ondersteuning (zie ook de toelichting op artikel 2.1.3).  
Daarom zet het eerste lid voorop dat de gemeenteraad periodiek (bijv. eens per vier jaar) zijn 
beleidsvoornemens op het terrein van de maatschappelijke ondersteuning in een beleidsplan moet 
vastleggen. Er is afgezien van een vaste termijn voor het plan, omdat zowel denkbaar is dat 
plannen vaker dan bijvoorbeeld eens in de vier jaren moeten worden aangepast, als minder vaak. 
Dat beleidsplan moet, op basis van een goede analyse van de bestaande situatie, op hoofdlijnen de 
beleidsvoornemens bevatten, op basis waarvan het college besluiten kan nemen of handelingen 
kan verrichten.  
 
tweede lid 
Op zich is met het eerste lid, in combinatie met de wettelijke begripsomschrijvingen, de 
taakopdracht aan de gemeente helder geformuleerd. Toch is er met het oog op de duidelijkheid 
voor de burgers, voor gekozen in het tweede lid meer expliciet aan te geven op welke punten het 
beleidsplan beleidsvoornemens zal moeten bevatten.   
 
onderdeel a 
Het beleidsplan zal moeten beschrijven welke voornemens de gemeente heeft op het vlak van 
sociale samenhang, veiligheid en leefbaarheid en het voorkomen en bestrijden van huiselijk 
geweld. De formulering omvat expliciet ook wat de voornemens zijn met betrekking tot het 
realiseren van een inclusieve samenleving. 
 
onderdeel b 
Ook zal de gemeente moeten aangeven wat zij van plan is op het gebied van het ondersteunen van 
mantelzorgers en vrijwilligers. Dit onderdeel is apart genoemd, om het belang van bevordering en 
bemoediging van mantelzorg en vrijwilligerswerk te benadrukken. Mantelzorg en vrijwilligerswerk 
zijn – in het licht van de beoogde sociale samenhang, leefbaarheid, zelfredzaamheid en participatie 
- van groot maatschappelijk belang. Daarom moet in het plan ook goed in kaart worden gebracht 
wat de gemeente doet om de inzet van mantelzorgers en andere vrijwilligers ten behoeve te 
ondersteunen. Deze maatregelen, gericht op het faciliteren van het werk van mantelzorgers en 
vrijwilligers, moeten worden onderscheiden van hetgeen de gemeente doet om aan mantelzorgers 
een blijk van waardering voor hun inzet te geven (artikel 2.1.6). 
 
onderdeel c 
107 
 

mogelijk in staat zullen zijn om zich op eigen kracht in de maatschappelijk te handhaven en 
wellicht weer in een eigen woning te verblijven (onderdeel b).  
 
vierde lid  
Dit lid benoemt enige onderwerpen die in het plan bijzondere aandacht behoeven. 
Dit betreft niet zozeer de te treffen voorzieningen of maatregelen, als wel de wijze waarop wordt 
gewaarborgd dat daarbij voldoende aandacht wordt besteed aan zaken die van groot belang zijn 
voor de kwaliteit van de dienstverlening.  
In de eerste plaats gaat het om wat de gemeente zal doen om te waarborgen dat sprake is van een 
zo integraal mogelijke dienstverlening op het gebied van maatschappelijke ondersteuning, publieke 
gezondheid, zorg, jeugdzorg, onderwijs, welzijn, wonen, werk en inkomen. Het is immers van 
belang dat burgers niet van het ene loket naar het andere worden gestuurd en met veel 
verschillende hulpverleners te maken krijgen wanneer zij met problemen kampen die mogelijk een 
integrale aanpak vergen.  
In de tweede plaats zal de gemeente moeten aangeven welke mogelijkheden zij ziet om deze 
integrale dienstverlening door middel van samenwerking met zorgverzekeraars en zorgaanbieders 
als bedoeld in de Zvw te bereiken. Met het oog op een goede ondersteuning van de burger moeten 
gemeenten in voorkomend geval de totale problematiek van betrokkene in kaart brengen om een 
zo goed mogelijk bij zijn probleem passende oplossing te kunnen bieden (artikel 2.3.2). Dat 
betekent niet dat de gemeente op grond van deze wet ook gehouden zou zijn problemen op te 
lossen waarvoor betrokkene een beroep kan doen op andere partijen. Maar waar mogelijk moet de 
dienstverlening van de verschillende partijen wel optimaal worden afgestemd. Daarom moet de 
gemeente met die partijen overleggen en afspraken maken over de mogelijkheden om door middel 
van samenwerking te komen tot een zo integraal mogelijke dienstverlening. Wat de gemeente op 
dit vlak onderneemt, moet in het beleidsplan worden aangegeven. 
Het derde aspect waaraan in het beleidsplan expliciet bijzondere aandacht moet worden gegeven, 
is op welke wijze rekening wordt gehouden met keuzemogelijkheden voor degenen aan wie een 
maatwerkvoorziening wordt verstrekt en aan kleine doelgroepen. In de Wmo (artikel 3, vierde lid, 
onderdelen e en f) was bepaald dat in het beleidsplan aandacht moest worden besteed aan de 
keuzevrijheid met betrekking tot activiteiten van maatschappelijke ondersteuning en de wijze 
waarop het college en de gemeenteraad zich hadden vergewist van de behoeften van kleine 
doelgroepen. De nu voorgestelde bepaling draagt de gemeenteraad nadrukkelijk op bijzondere 
aandacht te schenken aan de keuzemogelijkheden voor de gebruikers van alle 
maatwerkvoorzieningen en met name die voor kleine doelgroepen; bij het opstellen van het plan 
zal daarmee rekening moeten worden gehouden. Voorkomen moet worden dat de gemeenten 
onvoldoende oog zouden hebben voor kwetsbare burgers met specifieke problemen die slechts bij 
enkelen voorkomen. Daarom zal het beleidsplan zich er rekenschap van moeten geven dat er 
wellicht bijzondere maatregelen noodzakelijk zijn voor de ondersteuning van kleine doelgroepen.  
Voor een bij de behoeften van burgers aansluitende ondersteuning lijkt het van groot belang dat de 
burger aan wie een maatwerkvoorziening wordt toegekend, zoveel mogelijk een bij zijn voorkeuren 
passende aanbieder kan kiezen of, wanneer die niet door de gemeente is gecontracteerd, met 
behulp van een persoonsgebonden budget desgewenst zelf een andere partij kan inschakelen om 
hem te ondersteunen. Tegelijk mag niet uit het oog worden verloren dat het van belang is dat de 
gemeente uit het oogpunt van kostenbeheersing de mogelijkheid moet hebben slechts aanbieders 
te contracteren die zo doelmatig mogelijk werken. 
Als vierde specifieke aandachtspunt voor het plan is voorgeschreven dat nadrukkelijk moet worden 
ingegaan op wat de gemeente zal doen om te komen tot een inclusieve samenleving, opdat ook 
mensen met een beperking volwaardig kunnen participeren. 
 
vijfde lid 
Deze bepaling verplicht de gemeente in het beleidsplan aan te geven of gebruik wordt gemaakt van 
de bevoegdheid om een gemeentelijke tegemoetkoming te verstrekken als bedoeld in artikel 2.1.7. 
Ingevolge het bovenbedoelde onderdeel moet de gemeenteraad die afweging(en) in het beleidsplan 
voor de maatschappelijke ondersteuning opnemen dan wel motiveren waarom de bevoegdheid niet 
wordt benut. 
 
Artikel 2.1.3 
109 
 

Op individuele voorzieningen die op grond van de Wmo werden verleend, was de Kwaliteitswet 
zorginstellingen van toepassing, met inbegrip van de in die wet voor de minister en de IGZ 
opgenomen toezicht- en handhavingsbevoegdheden. Dit wetsvoorstel legt de verantwoordelijkheid 
voor de kwaliteit van voorzieningen bij de gemeente en de aanbieder.  
Het is aan de gemeente om in de verordening te bepalen welke kwaliteitseisen worden gesteld aan 
aanbieders van voorzieningen. Die eisen zullen ook betrekking kunnen hebben op de deskundigheid 
van het in te schakelen personeel. Daarbij zijn de kwaliteitseisen die zijn vervat in de artikelen 3.1 
en volgende en die zich rechtstreeks tot aanbieders richten, uitgangspunt. De eis dat een 
voorziening van goede kwaliteit wordt verleend biedt veel ruimte voor de gemeenten om in overleg 
met organisaties van cliënten en aanbieders te werken aan kwaliteitsstandaarden voor de 
ondersteuning.  
Het ligt overigens in de rede deze regels, net als die waarop de onderdelen d en e betrekking 
hebben, in breder verband af te stemmen op die welke andere gemeenten hanteren, omdat de 
aanbieders veelal voor meerdere gemeenten werkzaam zullen zijn.  
 
onderdeel d 
Het is van groot belang dat aanbieders van ondersteuning een zodanige bestuursstructuur hebben 
en hun bedrijfsvoering zodanig organiseren dat er checks and balances zijn voor een evenwichtig 
bestuursproces en transparantie bedrijfsvoering. Om misstanden te voorkomen, moeten daar 
duidelijke regels over zijn. Gelet op de verantwoordelijkheid van de gemeente voor de 
maatschappelijke ondersteuning, kan het stellen van die regels aan de gemeentelijke 
verordeningen worden overgelaten. Onderdeel d verplicht de gemeenten wel om dat ook te doen. 
 
onderdeel e 
Op individuele voorzieningen die op grond van de Wmo werden verleend, waren de Wet klachtrecht 
cliёnten zorgsector en de Wet medezeggenschap cliёnten zorginstellingen van toepassing. Ook die 
regels raken aan de kwaliteit van de voorzieningen. In de ten opzichte van die wet gewijzigde 
opzet van onderhavig wetsvoorstel wordt ook het stellen van regels over deze onderwerpen aan de 
gemeente opgedragen. De wet volstaat met de bepaling dat de gemeenten ter zake regels moeten 
stellen. Wellicht ten overvloede zij vermeld dat de Awb bepalingen bevat inzake de behandeling 
van eventuele klachten van burgers over het optreden van gemeentelijke ambtenaren en inzake de 
rechtsbescherming tegen gemeentelijke besluiten.  
 
onderdeel f 
In artikel 3.3 is aan aanbieders als kwaliteitseis opgelegd dat zij gevallen van calamiteiten (zaken 
die ernstig mis gaan in de ondersteuning door aanbieders) en geweld in de ondersteuning (hierbij 
gaat het zowel om geweld van de kant van beroepskrachten als, in bepaalde gevallen, om geweld 
tussen cliёnten) bij de gemeentelijke toezichthouder moeten melden. In de maatschappelijke 
ondersteuning moet de veiligheid van de cliёnten voorop staan. Onderdeel f draagt de gemeenten 
op om in hun verordening ook regels te stellen over het bij de toezichthouders melden van 
calamiteiten en geweld jegens cliёnten; in die regels zal het met name gaan om het ‘handen en 
voeten’ geven aan de meldplicht om de toezichthouder in staat te stellen meldingen goed te 
onderzoeken en het voorkomen van verdere calamiteiten en het bestrijden van geweld effectief te 
doen zijn.  
 
derde lid 
Elders in deze toelichting is aangegeven dat het van groot belang wordt geacht dat de burgers een 
stevige vinger in de pap kunnen hebben bij het bepalen van het gemeentelijke beleid. Alleen langs 
die weg kan worden gewaarborgd dat het beleid voldoende aansluit bij de werkelijke 
ondersteuningsbehoefte. Artikel 150 van de Gemeentewet draagt de gemeenteraad op een 
verordening te maken waarin regels worden gesteld met betrekking tot de wijze waarop 
ingezetenen en belanghebbenden bij de voorbereiding van gemeentelijk beleid worden betrokken. 
49
In artikel 47 van de Wet werk en bijstand is in aanvulling daarop geregeld dat o.a. personen die 
bijstand ontvangen op een bij verordening te regelen wijze moeten worden betrokken bij de 
                                                           
49
 Deze wet zal na een aanhangige wijziging Participatiewet heten. 
111 
 

Voor maatwerkvoorzieningen en persoonsgebonden budgetten kan in de verordening ook worden 
bepaald dat de bijdrage afhankelijk is van het inkomen en het vermogen van de cliёnt en zijn 
echtgenoot (onderdeel b, onder 2˚).  
 
derde lid 
Zoals aangegeven, is de bijdrage niet langer in de tijd gelimiteerd en kan deze worden opgelegd 
zolang betrokkene van de voorziening gebruik maakt. In plaats daarvan is in het derde lid de 
bijdrage voor een (algemene voorziening of) maatwerkvoorziening gelimiteerd tot een bedrag dat 
gelijk is aan de kostprijs voor het leveren van die voorziening. De gemeente zal in de verordening 
moeten regelen op welke wijze wordt berekend wat de kostprijs van de voorziening is. In geval van 
een persoonsgebonden budget kan er geen onduidelijkheid bestaan over de kostprijs; deze is dan 
per definitie gelijk aan het bedrag van het persoonsgebonden budget. Het loslaten van de termijn 
van 39 weken gedurende welke een eigen bijdrage voor een woningaanpassing en roerende zaken 
kon worden opgelegd en het koppelen van de bijdrage aan het feitelijke gebruik ervan heeft tot 
gevolg dat bij een – vaak kostbare - woningaanpassing niet langer een bijdrage kan worden 
gevraagd, indien betrokkene de woning verlaat en dus geen gebruik meer maakt van de 
voorziening. Overigens zal iemand die op de aangepaste woning is aangewezen, zonder goede 
grond niet snel naar een andere woning vertrekken.  
Indien uit het onderzoek blijkt dat iemand een aanvraag kan doen voor een maatwerkvoorziening, 
informeert de gemeente de betrokkene (op grond van artikel 2.3.2) over de hoogte van de 
bijdrage. 
 
vierde lid 
Net als in de Wmo, is in het vierde lid erin voorzien dat bij of krachtens amvb regels worden 
gesteld met betrekking tot de bijdrage. Deze regels zijn noodzakelijk om te waarborgen dat in alle 
gemeenten sprake is van een uniforme wijze van vaststellen van de inkomens- en 
vermogensafhankelijke bijdragen.  
 
vijfde lid 
Het vijfde lid kent een van de gebruikelijke formulering afwijkende voorhangbepaling, inhoudende 
dat een voordracht voor amvb die ook betrekking heeft op het vermogen, niet mag worden gedaan 
indien een der kamers der Staten-Generaal besluit niet in te stemmen met het voorgehangen 
ontwerp van die maatregel. Ook mag in een dergelijk geval niet binnen zes weken een nieuw 
ontwerp worden voorgehangen. Deze afwijkende voorhangbepaling was recent in de Wmo en de 
50
AWBZ opgenomen door aanvaarding van een amendement van het lid Keijzer en daarom hier 
overgenomen. 
 
zesde lid 
De regering acht het wenselijk om de eigenbijdrageregelingen voor de AWBZ en onderhavige wet 
goed op elkaar te laten aansluiten. Daarom wordt in het zesde lid geregeld dat de vaststelling en 
inning van de bijdrage zal worden verzorgd door het CAK. Het hebben van één organisatie die de 
bijdragen int, maakt dat er zicht is op het aantal bijdragen dat iemand moet betalen en maakt het 
mogelijk om die waar nodig te beperken. Het CAK ontvangt op grond van artikel 4.2.4, vierde lid, 
van de Belastingdienst de voor het vaststellen en innen van de bijdragen relevante 
inkomensgegevens.  
 
zevende lid 
De gemeente is bevoegd voor het vaststellen en innen van bijdragen voor opvangvoorzieningen in 
de verordening een andere instantie aan te wijzen. Deze bijdragen worden in de praktijk door de 
desbetreffende instellingen vastgesteld, voor zover de gemeente niet zelf de bijdrage vaststelt en 
                                                           
50
 Wijziging van de Algemene Wet Bijzondere Ziektekosten en de Wet maatschappelijke ondersteuning in 
verband met invoering van een vermogensinkomensbijtelling voor de vaststelling van de eigen bijdragen voor 
zorg of voorzieningen op grond van die wetten (Stb. 2012, 547). 
113 
 

vierde lid 
Het vierde lid voorziet erin dat alle bijdrageplichtigen hoofdelijk de bijdrage verschuldigd zijn, maar 
dat betaling door de een de anderen bevrijdt.  
 
Artikel 2.1.6 
 
Vanwege het belang dat mantelzorg heeft voor de leefbaarheid van de samenleving, het welzijn 
van de hulpbehoevende die door mensen uit hun sociale netwerk worden geholpen en 
betaalbaarheid van de maatschappelijke ondersteuning, is een periodieke blijk van waardering op 
zijn plaats.  
De regering is van oordeel dat het, gelet op de verantwoordelijkheid van de gemeenten voor 
maatschappelijke ondersteuning, niet langer wenselijk is dat van rijkswege als blijk van waardering 
een mantelzorguitkering wordt verstrekt. Tegelijk hecht de regering eraan dat mantelzorgers op 
enige wijze een jaarlijks blijk van waardering ontvangen. Daarom wordt de gemeenten met artikel 
2.1.6 opgedragen in hun verordening regels te stellen over de wijze waarop de mantelzorgers 
jaarlijks een blijk van waardering ontvangen.  
De formulering brengt tot uitdrukking dat de gemeente zelf kan bepalen waaruit het blijk van 
waardering bestaat; dit hoeft niet zonder meer een geldelijke blijk van waardering of een in alle 
gemeenten gelijk bedrag te zijn. Het is van belang dat de gemeente – met inachtneming van de 
reikwijdte van de wettelijke definitie van mantelzorg - zorgvuldig formuleert welke personen als 
mantelzorger voor een blijk van waardering in aanmerking komen.  
De formulering maakt met de woorden ’van cliёnten in de gemeente’ duidelijk dat voor de 
reikwijdte van deze verplichting van de gemeente niet wordt gekeken, waar de mantelzorger 
woont, maar dat beslissend is of deze mantelzorg verleent aan iemand in de desbetreffende 
gemeente. 
De gemeente krijgt op grond van de onderzoeken die zij moet verrichten op grond van artikel 
2.3.2, de beschikking over gegevens van de mantelzorgers die hulp verlenen aan personen die zich 
voor het verkrijgen van ondersteuning tot de gemeente hebben gewend en al dan niet een 
maatwerkvoorziening hebben gekregen. Daarnaast zullen er mogelijk mantelzorgers zijn die hulp 
verlenen aan personen die alleen gebruik maken van algemene voorzieningen en mede dankzij hun 
mantelzorger geen beroep op een maatwerkvoorziening hoeven te doen. In de verordening zal de 
gemeente moeten voorzien in een procedure die waarborgt dat ook deze mantelzorgers, als wordt 
voldaan aan de overige voorwaarden, voor het ontvangen van een blijk van waardering in 
aanmerking kunnen worden gebracht.  
 
Artikel 2.1.7 
 
In het algemeen deel van deze toelichting is ingegaan op de bevoegdheid voor de gemeente om 
personen met een beperking daarmee verband houdende aannemelijke meerkosten een 
gemeentelijke tegemoetkoming te verstrekken. Indien de gemeente daarvoor heeft gekozen, moet 
dat bij verordening worden geregeld. Dat is in dit artikel geregeld. De tegemoetkoming dient ter 
bevordering van deelname in het maatschappelijk verkeer en het zelfstandig functioneren in de 
maatschappij. De tegemoetkoming wordt door het college verstrekt. De gemeenteraad kan bij de 
bovenbedoelde verordening bepalen of en zo ja in welke gevallen en mate het college een 
tegemoetkoming dient te verstrekken. Het kan gaan om een tegemoetkoming afhankelijk van 
aantoonbare kosten dan wel om een forfaitaire vergoeding. Het is hierbij afhankelijk van de inhoud 
en redactie van de verordening ten aanzien van de vorm van de verstrekking of het college voor 
het verstrekken van een tegemoetkoming een beschikking moet afgeven. De tweede volzin stelt 
buiten twijfel dat een gemeente voor de aanspraak op een gemeentelijke tegemoetkoming ook 
grenzen met betrekking tot de financiële draagkracht kan hanteren.  
 
§ 2. Algemene maatregelen en algemene voorzieningen 
 
Artikel 2.2.1 
 
Ter concretisering van de algemene verplichting voor gemeenten om in het plan het voorgenomen 
beleid vast te leggen, bevat artikel 2.2.1 de opdracht aan het college om de algemene maatregelen 
115 
 

aan een dergelijk luisterend oor (klankbordfunctie) bestaat op ieder moment van de dag. Daarbij 
kan het ook gaan om het verstrekken van informatie en advies, waaronder het bieden van 
ondersteuning bij het formuleren van een hulpvraag voor de eerste of tweede lijn en, waar nodig 
en mogelijk, doorverwijzen naar professionele hulp of zorg. Anonieme psychosociale hulp op 
afstand kan de best passende hulp zijn, waarbij de eigen kracht van de gebruiker wordt verstrekt 
en kan hulp- en zorgverlening in de eerste en tweede lijn ontlasten.  
Het aanbod lijkt sterk op dat van de Kindertelefoon, waarvoor in het kader van de Jeugdwet een 
financiële en bestuurlijke verantwoordelijkheid bij gemeenten is neergelegd. Die lijn is voor hulp op 
afstand aan volwassenen overgenomen. Vanwege het anonieme karakter is het lastig om het 
gebruik van de hulpverlening door te berekenen aan gemeenten waar de gebruikers gevestigd zijn. 
Om die reden, en om een landelijke dekking te kunnen garanderen, is samenwerking tussen 
gemeenten gewenst en doelmatig. Als stok achter de deur is voorzien in de mogelijkheid om bij 
amvb (artikel 2.6.1) een samenwerkingsverplichting te formuleren. 
 
tweede lid 
Het tweede lid benadrukt de aandacht die het college moet hebben voor het belang van betrokkene 
bij het verlenen van cliëntondersteuning en het bieden van een luisterend oor. Het college moet 
ervoor zorg dragen dat het belang van betrokkene leidend is bij de bedoelde maatschappelijke 
ondersteuning.  
 
 
 
 
 
 
 
Artikel 2.2.5 
 
In de Wmo werd recent een regeling opgenomen over de zgn. Steunpunten huiselijk geweld 
52
(artikelen 10b en 21b en volgende) . Op grond van die bepalingen was het college van de bij 
amvb aangewezen gemeenten verplicht zorg te dragen voor de organisatie van een steunpunt 
huiselijk geweld, ten behoeve van die gemeente en de omliggende regio. 
Artikel 2.2.5 (in combinatie met artikel 2.6.1, tweede lid) handhaaft die verplichting. 
 
§ 3. Maatwerkvoorzieningen 
 
Artikel 2.3.1 
 
Ter concretisering van de algemene verplichting voor gemeenten inzake maatschappelijke 
ondersteuning bevat artikel 2.3.1 de algemene opdracht aan het college om zorg te dragen voor 
het verstrekken van maatwerkvoorzieningen aan personen die daarvoor in aanmerking komen. 
 
Artikel 2.3.2 
 
eerste lid 
Als iemand, die behoefte heeft aan maatschappelijke ondersteuning, zich tot het college wendt, is 
het van belang dat allereerst wordt onderzocht wat de hulpvraag van betrokkene is. Wanneer de 
betrokkene zich voor het eerst meldt, is in veel gevallen niet op voorhand duidelijk of en in welke 
vorm het college in actie moet komen. Een zorgvuldig onderzoek is te meer van belang nu het 
wetsvoorstel, anders dan de AWBZ, niet voorziet in een catalogus van welomschreven 
voorzieningen waarop aanspraak kan worden gemaakt en het college daarmee een grote 
                                                           
52
 Wijziging van diverse wetten in verband met de invoering van de verplichting voor bepaalde instanties waar 
professionals werken en voor bepaalde zelfstandige professionals om te beschikken over een meldcode voor 
huiselijk geweld en kindermishandeling en de kennis en het gebruik daarvan te bevorderen, onderscheidenlijk 
die meldcode te hanteren (verplichte meldcode huiselijk geweld en kindermishandeling) (Stb. 2013, 142). 
117 
 

wordt verstaan dat wat binnen het vermogen van de betrokkene ligt om zelf tot verbetering van 
zijn zelfredzaamheid of participatie of tot een oplossing voor zijn behoefte aan beschermd wonen of 
opvang te komen. De betrokkene zal zich in hoge mate moeten inspannen om dat aan te wenden 
wat binnen zijn eigen bereik ligt om zelf in zijn behoefte op het gebied van maatschappelijke 
ondersteuning te voorzien; zo zou iemand bijvoorbeeld maatschappelijk nuttige activiteiten kunnen 
verrichten om zijn participatieprobleem aan te pakken (onderdeel d). Ook de kansen die de inzet 
gebruikelijke hulp biedt, dienen te worden benut. Indien het college concludeert dat de betrokkene 
zelf dan wel met gebruikelijke hulp in zijn behoefte aan maatschappelijke ondersteuning kan 
voorzien, zal aan de betrokkene worden medegedeeld dat het college niet voornemens is hem een 
maatwerkvoorziening aan te bieden. 
 
onderdeel c 
Het college onderzoekt tevens de mogelijkheden om met mantelzorg of andere hulp uit het sociale 
netwerk van betrokkene te komen tot verbetering van zijn zelfredzaamheid of participatie, of te 
voorzien in zijn behoefte aan beschermd wonen of opvang. Dit onderdeel van het tweede lid 
onderscheidt zich van het vorige onderdeel, doordat het hier gaat om hulp die de gebruikelijke hulp 
overstijgt. Het college zal met betrokkene in kaart brengen of hij een beroep kan doen op 
mantelzorg of andere hulp uit zijn sociale netwerk. Indien niemand bereid of in staat is de 
mantelzorg te leveren, zal het college de betrokkene een maatwerkvoorziening moeten 
verstrekken. Anders dan in de AWBZ, kan het college bij het bepalen van de ondersteuning die 
iemand nodig heeft, rekening houden met de mantelzorg die hij ontvangt. Wel zal het college ook 
oog moeten hebben voor de ondersteuning die nodig is om de mantelzorginzet structureel mogelijk 
te doen zijn c.q. voor wat nodig is om de mantelzorger af en toe te kunnen ontlasten van de zorg.  
   
 
onderdeel d 
Indien uit het onderzoek blijkt dat de betrokkene tot verbetering van zijn zelfredzaamheid of  
participatie kan komen of in zijn behoefte aan beschermd wonen of opvang kan voorzien door 
gebruik te maken een algemene voorziening, komt hij niet in aanmerking voor een 
maatwerkvoorziening. Dit onderdeel geeft het college ook de mogelijkheid te verkennen of 
betrokkene door het verrichten van maatschappelijk nuttige activiteiten kan komen tot 
zelfredzaamheid of participatie. Onder maatschappelijk nuttige activiteiten worden verstaan 
activiteiten die bijdragen aan de zelfredzaamheid of participatie van betrokkene en daarnaast iets 
bijdragen aan de samenleving. Met het verrichten van maatschappelijk nuttige activiteiten kan niet 
worden voorzien in een behoefte aan beschermd wonen opvang; dit zinsdeel slaat daarom daar 
niet op terug. Indien uit het onderzoek blijkt dat iemand eenzaam is en hij uit zijn isolement zou 
kunnen komen door een actieve rol te vervullen in het buurthuis, zou met het verrichten van die 
activiteit in zijn behoefte, verminderen van de eenzaamheid, kunnen worden voorzien. Indien het 
college concludeert dat in de behoefte van de betrokkene kan worden voorzien door gebruik te 
maken van een algemene voorziening, zal aan de betrokkene worden medegedeeld dat een 
maatwerkvoorziening zeer waarschijnlijk zal worden geweigerd. 
 
onderdeel e 
Bij het onderzoek dient het college bij de betrokkene te informeren of hij op andere terreinen 
binnen het sociale domein zorg, ondersteuning of diensten ontvangt. Met deze informatie in de 
hand stemt het college de invulling van de dienstverlening zoveel mogelijk op elkaar af. 
 
onderdeel f 
Het college zal aan het einde van het onderzoek een beeld hebben of de betrokkene, wanneer hij 
een aanvraag indient, in aanmerking komt voor een maatwerkvoorziening en waaruit dat 
arrangement zal bestaan. Het kan zijn dat de betrokkene, gezien zijn inkomen en vermogen, een 
hoge bijdrage in de kosten zal moeten betalen die kan oplopen tot de kostprijs van de 
maatwerkvoorziening (2.1.4, derde lid). Om die reden deelt het college aan de betrokkene mede 
welke bijdragen hij verschuldigd zal zijn indien aan hem een maatwerkvoorziening wordt verstrekt. 
De betrokkene kan vervolgens besluiten of hij ondanks die bijdrage in de kosten een aanvraag wil 
indienen. 
 
119 
 

Awb bezwaar (al dan niet gepaard gaande met een verzoek om een voorlopige voorziening) en 
beroep kan aantekenen.  
De maatregel dient te passen bij de gegeven omstandigheden, dat wil zeggen dat zoveel mogelijk 
moet worden aangesloten bij de behoefte van de betrokkene, zonder dat van het college kan 
worden verwacht dat hij op stel en sprong een precies passende maatregel treft. De zinsnede 
‘daaronder begrepen de gevallen waarin terstond opvang noodzakelijk is, al dan niet in verband 
met huiselijk geweld’ is opgenomen om te benadrukken dat het college in situaties waarin 
crisisopvang noodzakelijk is, acuut in actie moet komen door een passende tijdelijke maatregel te 
treffen die gericht is op onderdak en begeleiding.  
 
Artikel 2.3.4 
 
Om de identiteit vast te stellen van degene die zich bij het college meldt met een hulpvraag, vraagt 
het college de betrokkene zich te legitimeren met een geldig identiteitsbewijs als bedoeld in de Wet 
op de identificatieplicht. Het kan gaan om een reisdocument als bedoeld in de Paspoortwet; dat zijn 
het nationaal paspoort, een diplomatiek paspoort, een dienstpaspoort, een reisdocument voor 
vluchtelingen, een reisdocument voor vreemdelingen en andere reisdocumenten door de Minister 
van Veiligheid en Justitie vast te stellen, en een reisdocument van het Europese deel van 
Nederland, te weten een Nederlandse identiteitskaart. Naast de genoemde documenten uit de 
Paspoortwet, kan een vreemdeling zich legitimeren met een document waarover hij op grond van 
de Vreemdelingenwet 2000 beschikt ter vaststelling van zijn identiteit, nationaliteit en 
verblijfsrechtelijke positie. Tot slot biedt een geldig nationaal, diplomatiek of dienspaspoort dat is 
afgegeven door het daartoe bevoegde gezag in een andere lidstaat van de Europese 
Gemeenschappen of in een andere staat die partij is bij de Overeenkomst betreffende de Europese 
Economische Ruimte, de mogelijkheid tot legitimatie van een betrokkene, voor zover hij de 
nationaliteit van die andere lidstaat bezit.  
 
Artikel 2.3.5 
 
eerste lid 
Iemand die in aanmerking denkt te komen voor maatschappelijke ondersteuning bestaande uit 
ondersteuning van zijn zelfredzaamheid en participatie of uit beschermd wonen of opvang (artikel 
1.2.1), kan daarvoor na de onderzoekfase een aanvraag indienen bij het college. Hoewel er 
informeel vooroverleg, het onderzoek, plaats dient te vinden (artikel 2.3.2), zal de uiteindelijke 
aanvraag schriftelijk bij het college moeten worden ingediend. Het college is het bevoegde orgaan 
om te beslissen of een maatwerkvoorziening aan de aanvrager wordt verstrekt. Dit artikel 
benadrukt dat voor het door het college toekennen van een maatwerkvoorziening altijd een 
aanvraag nodig is. 
In dit lid is verduidelijkt dat alleen een ingezetene van de gemeente een aanvraag voor een 
maatwerkvoorziening ten behoeve van zijn zelfredzaamheid of participatie kan doen. Bij opvang en 
beschermd wonen ligt dat anders; een aanvraag om opvang of beschermd wonen kan door iedere 
ingezetene van Nederland worden gedaan. Dit sluit aan bij de opzet van artikel 1.2.1. 
 
tweede lid 
Het college heeft bij het onderzoek van de melding een zodanig beeld van de betrokkene gekregen 
dat, zodra een aanvraag wordt ingediend, alleen nog een beschikking moet worden afgegeven. De 
voorbereiding op het nemen van de beslissing heeft grotendeels in de onderzoeksfase al 
plaatsgevonden. Voor iemand die maatschappelijke ondersteuning behoeft, is het van belang dat 
hij niet te lang op een beslissing van de gemeente hoeft te wachten. Aangezien het college op 
grond van artikel 2.3.2 al een termijn van maximaal zes weken heeft om een melding te 
onderzoeken en aan de betrokkene een weergave van de uitkomst van het onderzoek te 
verstrekken, wordt het mogelijk geacht dat het college binnen twee weken na ontvangst van de 
aanvraag een beschikking afgeeft; indien het in een incidenteel geval toch onmogelijk mocht zijn 
om tijdig een beslissing te nemen, is het in elk geval wenselijk betrokkene daarover gemotiveerd te 
informeren; dat kan er wellicht toe bijdragen dat niet onnodig procedures worden gestart wegens 
het uitblijven van de beslissing.  
 
121 
 

53
onderzoek. In de geest van een motie van het lid Van der Staaij c.s. zij erop gewezen dat de deze 
verplichting van de gemeente ook met zich brengt dat de gemeente ook rekening houdt met de 
ondersteuningsbehoefte en mogelijkheden van de mantelzorger. In de visie van de regering is 
aldus gewaarborgd dat de gemeente te allen tijde integraal dient te kijken naar de situatie van de 
cliënt en diens mantelzorger en vervolgens de daarbij behorende ondersteuning op maat dient te 
bieden. 
De verplichting om een maatwerkvoorziening te verstrekken, gaat niet zo ver dat de aanvrager in 
exact dezelfde of wellicht zelfs betere positie wordt gebracht dan waarin hij verkeerde voor hij de 
ondersteuning nodig had. De gevraagde ondersteuning dient in een redelijke verhouding te staan 
tot wat de situatie van de aanvrager was voor hij ondersteuning nodig had. 
 
Ook is (in het derde lid) voorgeschreven dat de te verstrekken maatwerkvoorziening eraan moet 
bijdragen dat betrokkene zo lang mogelijk in de eigen leefomgeving kan blijven. De eigen 
leefomgeving is niet per definitie gelijk aan het eigen (huur)huis, maar in de meeste gevallen zal er 
wel sprake moeten zijn van het zo lang mogelijk thuis blijven wonen. De eigen leefomgeving kan 
echter ook breder worden opgevat: de omgeving van de eigen buurt of de omgeving van het eigen 
sociale netwerk. In het vierde lid is voorgeschreven dat de maatwerkvoorziening eraan moet 
bijdragen dat betrokkene zo snel mogelijk weer in staat geraakt zich op eigen kracht in de 
samenleving te handhaven.  
 
De verplichting om maatwerk te leveren is in het wetsvoorstel breder geformuleerd dan in de Wmo 
het geval was met de vier daarmee te realiseren resultaten van artikel 4, en ziet op alle gevallen 
waarin iemand problemen heeft met zijn zelfredzaamheid en participatie, of beschermd wonen of 
opvang nodig heeft. In verband daarmee is het te bereiken resultaat in het wetsvoorstel op een 
wat andere wijze vastgelegd (de eisen van de tweede volzin).  
 
Het is uiteraard van groot belang dat in de aan de indiening van een aanvraag voorafgaande 
onderzoeksfase (artikel 2.3.2) in goede samenspraak met betrokkene (en degenen die hem daarbij 
ondersteunen) uiterst zorgvuldig de problematiek en zijn behoeften en wensen in kaart worden 
gebracht en vervolgens zorgvuldig wordt bezien wat deze op eigen kracht of met hulp van 
personen uit zijn sociale netwerk (gebruikelijke hulp, mantelzorg of anderszins) kan doen om de 
problematiek te verkleinen of op te lossen en wat het gebruikmaken van algemene voorzieningen 
daaraan kan bijdragen. Daarmee ontstaat voor betrokkene en het college ook zicht op de aard en 
omvang van de behoefte aan ondersteuning door middel van een maatwerkvoorziening. Als dit 
allemaal zorgvuldig is gebeurd, zal het college op basis daarvan tot zijn beslissing inzake de aard 
en omvang van de te verstrekken maatwerkvoorziening kunnen komen. Het spreekt voor zich dat 
de door het college genomen beslissing zal moeten berusten op een zorgvuldige motivering die 
inzicht biedt in de door het college gemaakte keuzen en die deze keuzen kan dragen. Het is 
uiteraard denkbaar dat betrokkene het niet of niet geheel eens is met de genomen beslissing en 
daartegen wellicht bezwaar zal willen maken. Aan de hand van de gegeven motivering zal hij dan 
moeten kunnen vaststellen of de door het college gemaakte afweging in overeenstemming is met 
de wettelijke eisen. 
    
De formulering van deze tweede volzin moge duidelijk maken dat het gaat om een wettelijke norm 
waaraan de rechter in voorkomend geval ‘vol’ kan toetsen.  
Indien de rechter (na het doorlopen van de bezwaarprocedure) oordeelt dat de geboden 
maatwerkvoorziening niet aan deze eisen voldoet (de toets aan de wettelijke normen niet kan 
doorstaan) en het beroep tegen de beslissing van het college daarom gegrond verklaart, zal het 
college een nieuwe beslissing moeten nemen die wel aan de wettelijke eisen voldoet. 
            
vijfde lid 
Indien de aanvrager in aanmerking komt voor een maatwerkvoorziening, dient het college de 
maatwerkvoorziening conform dit vijfde lid, waar dat aan de orde is, af te stemmen op een aantal 
                                                           
53
 Motie van het lid Van der Staaij, Van ’t Wout, Otwin van Dijk, Bergkamp en Dik-Faber van 30 oktober 2013 
(TK 2013-2014, 33 750 XVI, nr. 44). 
123 
 

en verzorging - de zorgverzekeraar om alsnog (weer) in de benodigde ondersteuning en zorg te 
voorzien.  
 
Artikel 2.3.6 
 
eerste lid 
Uitgangspunt is dat de cliënt een maatwerkvoorziening ‘in natura’ krijgt. De mogelijkheid van het 
toekennen van een persoonsgebonden budget bestaat echter, indien de aanvrager dit wenst. In dat 
geval krijgt de aanvrager een persoonsgebonden budget toegekend waarmee hij de mogelijkheid 
heeft zelf te bepalen bij wie de diensten, hulpmiddelen, woningaanpassingen en andere 
maatregelen wil inkopen die tot de maatwerkvoorziening behoren. Er wordt geen bedrag aan de 
cliënt uitgekeerd waaruit hij zelf betalingen kan doen; er wordt hem een bedrag ter besteding 
beschikbaar gesteld. Namens het college worden door de SVB betalingen verricht. Voor een 
trekkingsrecht is gekozen om fraude met besteding van het persoonsgebonden budget zoveel 
mogelijk te voorkomen. Aldus is gewaarborgd dat het persoonsgebonden budget slechts wordt 
besteed om diensten, activiteiten, roerende zaken of woningaanpassingen in te kopen die ertoe 
strekken betrokkene de ondersteuning te bieden die in de maatwerkvoorziening is opgenomen. De 
formulering ‘een persoonsgebonden budget dat de cliënt in staat stelt’ duidt erop dat het 
persoonsgebonden budget toereikend moet zijn om de diensten, hulpmiddelen, 
woningaanpassingen en andere maatregelen die tot de maatwerkvoorziening behoren van derden 
te betrekken. 
 
tweede lid 
Het wetsvoorstel kent de mogelijkheid om een persoonsgebonden budget toegekend te krijgen, 
maar verbindt daaraan strenge voorwaarden. In het onderzoek, bedoeld in artikel 2.3.2, komt aan 
de orde in hoeverre de aanvrager in aanmerking kan komen voor een persoonsgebonden budget. 
Artikel 2.3.6, tweede lid, stelt het krijgen van een persoonsgebonden budget afhankelijk van drie 
voorwaarden; voorafgaand aan toekenning van het persoonsgebonden budget wordt getoetst of 
aan die voorwaarden is voldaan. 
 
onderdeel a 
Zo moet het college kunnen vaststellen dat de aanvrager – al dan niet met hulp van mensen uit 
zijn sociale netwerk – in staat is om de diensten, hulpmiddelen, woningaanpassingen en andere 
maatregelen die tot de maatwerkvoorziening behoren, zelf bij derden in te kunnen kopen. Het gaat 
daarbij om de vraag of hij, met de hulp van zijn omgeving, in voldoende mate in staat is te achten 
tot een redelijke waardering van zijn belangen ter zake. De cliënt moet immers een contract 
aangaan en dient daartoe bekwaam te zijn. Het gaat daarbij niet om het beheren van het 
persoonsgebonden budget zelf. Het college moet daarom bij het toekennen van een 
persoonsgebonden budget de overtuiging hebben dat de cliënt de verantwoordelijkheden die 
komen kijken bij het inkopen van de diensten, hulpmiddelen, woningaanpassingen en andere 
maatregelen die tot de maatwerkvoorziening behoren, aankan. Indien de cliënt niet zelf in 
voldoende mate in staat is tot een redelijke waardering van zijn belangen, kan iemand uit zijn 
sociale netwerk hem daarin bijstaan. Dit kunnen bijvoorbeeld de ouders van een minderjarige zijn, 
een buurman, een voogd etc. Ook de vertegenwoordiger van de cliënt (curator, bewindvoerder, 
mentor, gemachtigde) die wellicht (nog) niet tot het sociale netwerk van de cliënt behoort, kan de 
cliënt ondersteunen bij het verantwoordelijk inkopen van de diensten hulpmiddelen, 
woningaanpassingen en andere maatregelen die tot de maatwerkvoorziening behoren.  
 
onderdeel b 
Ook geldt als voorwaarde dat de cliënt zijn wens om de maatwerkvoorziening in plaats van ‘in 
natura’ door middel van een persoonsgebonden budget geleverd te krijgen omdat de 
maatwerkvoorziening in zijn ogen niet passend is, moet onderbouwen. Het volstaat niet eenvoudig 
mede te delen dat hij de ondersteuning van gecontracteerde aanbieders niet wenst. Om dit te 
doen, zal hij moeten aantonen dat hij zich voldoende heeft georiënteerd op de 
maatwerkvoorziening ‘in natura’ en moeten onderbouwen waarom hij deze niet passend acht. 
Mogelijk kan het college de maatwerkvoorziening aanpassen of alsnog de gewenste aanbieder 
contracteren. 
125 
 

te geven. Dit geeft de eigenaar de gelegenheid om bij uitvoeringskwesties betrokken te zijn. Het 
derde lid bepaalt dat, in afwijking van artikel 7: 216, eerste lid, van het BW, de woningaanpassing 
bij het vertrek van de cliënt niet hoeft te worden verwijderd.  
Verschil in de systematiek is dat in de Wmo en de Woningwet de eigenaar degene is die de 
woningaanpassing aanbrengt. In het wetsvoorstel brengt het college dan wel de cliënt de 
woningaanpassing aan. Het resultaat is echter gelijk: de cliënt hoeft bij vertrek de 
woningaanpassing niet ongedaan te maken.  
 
Artikel 2.3.8 
 
eerste lid 
De in het eerste lid geregelde inlichtingenverplichting heeft als uitgangspunt dat van de cliënt aan 
wie een maatwerkvoorziening of een daaraan gekoppeld persoonsgebonden budget is verstrekt, 
verlangd kan worden dat hij voldoende gegevens en inlichtingen verstrekt om het college in staat 
te stellen te beoordelen of het beroep op die maatwerkvoorziening of het daaraan gekoppelde 
persoonsgebonden budget terecht is gedaan. Indien het de cliënt redelijkerwijs duidelijk moet zijn 
dat er feiten en omstandigheden, of daarin opgetreden wijzigingen, zijn die van invloed kunnen zijn 
op de toekenning van de maatwerkvoorziening of het daaraan gekoppelde persoonsgebonden 
budget, dient de cliënt dit onverwijld aan het college te melden. Verstrekt de belanghebbende niet 
onverwijld uit eigen beweging of op verzoek van het college alle gevraagde inlichtingen en 
bewijsstukken, dan heeft dat gevolgen voor de toekenning van de maatwerkvoorziening of het 
daaraan gekoppelde persoonsgebonden budget. Het college kan niet alleen bij een aanvraag, maar 
ook in andere stadia concrete informatie en bewijsstukken van de belanghebbende vragen. 
 
tweede lid 
Het tweede lid bepaalt dat de verplichting uit het eerste lid niet geldt als de feiten en 
omstandigheden door het college kunnen worden vastgesteld op grond van bij wettelijk voorschrift 
als authentiek aangemerkte gegevens of kunnen worden verkregen uit bij regeling van Onze 
Minister aan te wijzen administraties. 
 
derde lid 
Het derde lid bevat een algemene medewerkingverplichting en ziet op alle denkbare vormen van 
medewerking. Het niet verlenen van specifiek verlangde medewerking kan voor het college 
aanleiding vormen een maatwerkvoorziening niet te verstrekken, in te trekken of op te schorten. 
Het gaat hier om medewerking verlenen bij het onderzoek en daarna. Uit artikel 5:20 Awb vloeit 
voorts een medewerkingsverplichting jegens de toezichthouder voort.      
 
Artikel 2.3.9 
 
eerste lid 
Omdat een maatwerkvoorziening een op maat van de persoon gesneden afgestemd geheel van 
maatregelen is, is in het eerste lid opgenomen dat het college periodiek nagaat of het pakket aan 
maatregelen nog altijd ‘op maat’ is en of het eventueel verstrekte persoonsgebonden budget nog 
passend is. Hoe vaak dit noodzakelijk zal zijn, zal mede afhangen van de ondersteuningsbehoefte 
van betrokkene en hetgeen bij het onderzoek is vastgesteld. De bepaling kan ertoe leiden dat het 
college na onderzoek tot de conclusie komt dat het geheel aan maatregelen nog altijd goed op de 
persoon is afgestemd, maar ook dat het college tot een heroverweging komt en beslist dat de 
cliënt meer of minder diensten hulpmiddelen, woningaanpassingen en andere maatregelen nodig 
heeft. 
 
tweede lid  
Bij de periodieke evaluatie dient het college artikel 2.3.2, tweede en derde lid, toe te passen.  
Dit betekent dat het college bij de evaluatie de onderwerpen onderzoekt die ook in het kader van 
het onderzoek na de melding zijn onderzocht. Tevens wordt de toekenning van het 
persoonsgebonden budget opnieuw in ogenschouw genomen. Het college stelt vast gedurende 
welke termijn iemand een maatwerkvoorziening of persoonsgebonden budget krijgt. Tijdens de 
127 
 

waarvoor deze zijn verstrekt, aan te pakken (onderdeel e). Ook in die gevallen kan het college zijn 
beslissing heroverwegen of intrekken. 
 
In dit artikel zijn specifieke regels opgenomen met betrekking tot het herzien of intrekken van een 
beslissing. In die zin vormt dit artikel een lex specialis ten opzichte van de artikelen zoals die 
hieromtrent zijn opgenomen in de Awb. 
 
tweede lid 
Als een beslissing wordt ingetrokken of herzien, gaat het altijd om cliënten die op dat moment 
ondersteuning genieten. Uit de zorgvuldigheidsnormen vloeit voort dat de cliënt enige tijd gegund 
wordt om zich voor te bereiden op de gewijzigde situatie. Die termijn zal afhangen van de reden 
voor de herziening of intrekking. Zo zal het voor de hand liggen dat wanneer de intrekking 
plaatsvindt vanwege het verstrekken van onjuiste gegevens, er geen dan wel een zeer korte 
termijn wordt gehanteerd. Indien de ondersteuning wordt beëindigd omdat de cliënt inmiddels 
aanspraak heeft op AWBZ-zorg en dus niet langer is aangewezen op de maatwerkvoorziening of 
het persoonsgebonden budget, ligt het voor de hand dat een termijn wordt bepaald die het 
mogelijk maakt om de verlening van AWBZ-zorg aan de cliënt zorgvuldig te realiseren. Om die 
reden is in het tweede lid opgenomen dat het college in de beslissing opneemt op welk moment die 
beslissing in werking treedt. 
 
  
129 
 

ongelukken die aan iemands schuld te wijten zijn zich makkelijk kunnen voordoen, acht de 
regering een dergelijk regres - en de noodzaak zich daarvoor te moeten verzekeren - niet 
wenselijk. Vandaar dat via een uitzonderingsbepaling het regresrecht wordt beperkt tot de gevallen 
waarin sprake is van opzet of bewuste roekeloosheid. Het risico van ondersteuningskosten bij 
normale bedrijfsongevallen komt daarmee voor rekening van de gemeente. 
     
Artikel 2.4.4 
 
In dit artikel wordt geregeld dat collectivisering van de schadelast door de Vereniging van 
Nederlandse Gemeenten mogelijk is. Daarbij is bepaald dat indien de VNG in verband met artikel 
2.4.3, eerste lid, met schadeverzekeraars afspraken maakt over het betalen van een jaarlijkse 
afkoopsom, dit vooraf aan het desbetreffende jaar aan de gemeenten moet worden medegedeeld. 
Hierbij zal tevens moeten worden aangegeven welke verzekeraars zich aan de afspraken gebonden 
hebben. Voor gemeenten is dan duidelijk of zij voor individuele gevallen regres moeten nemen, dan 
wel dat de VNG de bedoelde schadelast voor dat jaar collectiviseert. 
 
§ 5. Evaluatie van beleid 
 
Artikel 2.5.1 
 
Dit artikel verplicht het college te onderzoeken hoe de cliënten de kwaliteit van de 
maatschappelijke ondersteuning ervaren en jaarlijks de uitkomsten daarvan te publiceren. 
In dit wetsvoorstel wordt verduidelijkt dat het gaat om een cliëntervaringsonderzoek. Bij een 
cliëntervaringsonderzoek wordt onderzocht wat de ervaringen zijn van de cliënten met de geboden 
ondersteuning en welk effect ze ervan hebben ondervonden wat betreft de verbetering van hun 
zelfredzaamheid of participatie en de wijze waarop zij zich kunnen handhaven in de samenleving. 
Op deze wijze worden zowel de vraag naar de resultaten van de maatschappelijke ondersteuning 
als de vraag naar de beleving ervan door de cliënten in één onderzoek geïntegreerd. Omdat 
gevraagd wordt naar de concrete ervaringen van de cliënten, zijn de uitkomsten van een 
cliëntervaringsonderzoek betrouwbaarder dan die van een klanttevredenheidsonderzoek, waarin 
gevraagd wordt naar een oordeel over de geboden diensten, vaak in de vorm van een rapportcijfer.  
Door in een ministeriële regeling eisen te formuleren inzake de methodiek en de reikwijdte van het 
in dit artikel beschreven ervaringsonderzoek wordt bewerkstelligd dat de uitkomsten van de 
ervaringsonderzoeken van de verschillende gemeenten onderling vergelijkbaar zullen zijn. Op deze 
wijze wordt nader invulling gegeven aan de lokale verantwoording over de uitkomsten van het 
beleid van het college aan de gemeenteraad. In de ministeriële regeling zal opgenomen worden 
onder welke burgers gemeenten ervaringsonderzoek dienen te verrichten. Hierbij gaat het ten 
minste – maar niet uitsluitend – om burgers die gebruik maken van voorzieningen, om 
mantelzorgers en vrijwilligers en burgers die zich met een ondersteuningsvraag tot de gemeente 
hebben gewend.  
De ministeriële regeling zal ook voorschrijven op welke wijze het ervaringsonderzoek dient te 
worden afgenomen. Hierbij zal gekozen worden voor een methodologisch verantwoorde methodiek 
van ervaringsonderzoek, waarbij de administratieve lasten voor zowel cliënten, aanbieders als 
gemeenten tot een minimum beperkt zullen worden. In beginsel zullen alle gegevens jaarlijks 
verzameld en gepubliceerd dienen te worden.  
 
Artikel 2.5.2 
 
Teneinde zo nodig aan de Staten-Generaal verantwoording te kunnen afleggen over de werking 
van de wet, moet de minister kunnen beschikken over informatie. In aanvulling op artikel 124h van 
de Gemeentewet, is daarom in dit artikel bepaald dat de colleges verplicht zijn de minister 
desgevraagd kosteloos van de nodige gegevens te voorzien. Bij regeling kan nader worden 
omschreven welke gegevens over welke tijdvakken moeten worden geleverd.  
 
  
131 
 

regelgeving en het faciliteren van verplicht werkgeverschap. Dit brengt met zich dat gemeenten de 
SVB informatie zullen moeten verstrekken omtrent de verstrekte persoonsgebonden budgetten en 
dat de SVB aan de gemeente rekenschap zal moeten afleggen over de uitvoering. 
Het eerste lid regelt deze centrale uitvoering. 
 
Artikel 2.6.3 
 
Het college kan de taken die het op grond van deze wet heeft, laten uitvoeren door ambtenaren. 
Zo kan het college bijvoorbeeld het onderzoek en de verstrekking van een maatwerkvoorziening of 
persoonsgebonden budget in mandaat laten verrichten. Het wordt echter onwenselijk geacht dat 
deze taken, die zozeer zijn verweven met de specifieke overheidsverantwoordelijkheid op grond 
van deze wet, door derden doet uitvoeren die niet tot de overheid behoren. Dit artikel sluit daarom 
het verlenen van mandaat aan anderen dan bestuursorganen uit wat betreft het vaststellen van de 
rechten en plichten van de belanghebbende. Dit staat er uiteraard niet aan in de weg dat aan het 
college aan ondergeschikte ambtenaren kan mandateren. 
 
Artikel 2.6.4 
 
In geval het college het leveren van een voorziening door een derde (aanbieder) wil doen 
uitvoeren, zal het college daartoe gewoonlijk een overeenkomst met die derde sluiten. Afhankelijk 
van de aard van de levering of dienst die het college wil inkopen bij een derde en de vraag of het 
bedrag van de opdracht het drempelbedrag overschrijdt, zal het college daarbij rekening hebben te 
houden met de Aanbestedingswet 2012.  
 
In artikel 2.114, eerste lid, van de Aanbestedingswet 2012 is bepaald dat aanbestedende dienst 
kan gunnen op grond van het criterium de economisch meest voordelige inschrijving. In afwijking 
van dit eerste lid bepaalt het tweede lid van artikel 2.114 van de Aanbestedingswet dat een 
aanbestedende dienst alleen kan gunnen op grond van het criterium de laagste prijs, indien de 
aanbestedende dienst de toepassing van dit criterium motiveert in de aanbestedingsstukken. Het 
komt er daarom kort gezegd op neer dat de Aanbestedingswet 2012 het gunningscriterium 
'economisch meest voordelige inschrijving' voorschrijft en dat, wanneer de aanbestedende dienst 
toch kiest voor het gunningscriterium 'laagste prijs', dit gemotiveerd moet worden.  
 
Het eerste lid benadrukt dat wanneer de verlening van een voorziening wordt aanbesteed, het 
college de overheidsopdracht op grond van de naar zijn oordeel economisch meest voordelige 
inschrijving dient te gunnen en bepaalt vervolgens dat bij het stellen van nadere criteria ter 
invulling van het criterium ‘economisch meest voordeling inschrijving’ in ieder geval het nadere 
criterium ‘kwaliteit’ wordt opgenomen. Het tweede lid bepaalt vervolgens dat het college het 
criterium ‘laagste prijs’ niet mag gebruiken bij de aanbesteding van de verlening van een 
voorziening. Dientengevolge is er in dit wetsvoorstel geen gelegenheid gebruik te maken van de 
mogelijkheid die artikel 2.114, tweede lid, van de Aanbestedingswet 2012 biedt om gemotiveerd te 
kiezen voor het criterium ‘laagste prijs’. Deze opzet waarbij sterk wordt ingezet op het waarborgen 
van de kwaliteit van de verlening van een voorziening, doet recht aan hetgeen was geregeld in 
54
artikel 10, derde lid, van de Wmo .  
 
Artikel 2.6.5 
 
eerste lid 
Artikel 10a van de Wmo kende enige voorschriften die ertoe strekten te bevorderen dat, na de 
gunning van de opdracht tot het leveren van huishoudelijke hulp aan een andere aanbieder, de 
55
belangen van de betrokken medewerkers zorgvuldig in ogenschouw zouden worden genomen . 
                                                           
54
 Artikel 10, derde lid, is opgenomen met de Wet van 25 juni 2012 tot wijziging van de Wet maatschappelijke 
ondersteuning ter bevordering van de kwaliteit van de maatschappelijke ondersteuning en in verband met de 
aanbesteding van huishoudelijke verzorging (Stb.2012, 310). 
55
 Ingevoegd met het voorstel van wet tot wijziging van de Wet maatschappelijke ondersteuning, wat betreft de 
wijze waarop een aanspraak bestaat op een individuele voorziening en enige andere wijzigingen (31 795). 
133 
 

In het tweede lid is vastgelegd dat bij of krachtens amvb nadere regels kunnen worden gesteld. 
Daartoe zal slechts aanleiding kunnen bestaan, indien wordt vastgesteld dat de gemeenten er 
onvoldoende in slagen deze materie op eigen kracht afdoende te regelen.  
 
Gezien het feit dat een goede verhouding tussen de prijs voor een voorziening en de daaraan te 
stellen kwaliteitseisen mede bepalend zijn voor de (kwaliteit van) de ondersteuning, dient de 
Tweede Kamer de mogelijkheid te hebben zich over een ontwerp van een amvb uit te spreken. 
Daarom voorzien het derde en vierde lid in een voorhangprocedure. 
 
 
HOOFDSTUK 3. KWALITEIT  
 
Artikel 3.1  
 
eerste lid 
In artikel 2.1.1, tweede lid, is voorop gesteld dat de gemeenten de eerstverantwoordelijke zijn 
waar het gaat om het stellen van regels over en het handhaven van de kwaliteit van de 
ondersteuning. Het wetsvoorstel legt daarnaast, op vergelijkbare wijze als dat in het voorstel voor 
de Jeugdwet is gebeurd met de in hoofdstuk 3 opgenomen wettelijke regels ook een eigen 
verantwoordelijkheid voor de kwaliteit van de voorzieningen bij de aanbieder die deze levert.  
Het college zal bij het sluiten van overeenkomsten met aanbieders zorgvuldig moeten toetsen of 
deze aan de gemeentelijke en wettelijke kwaliteitseisen (zullen kunnen blijven) voldoen en in 
overeenkomsten of anderszins eventueel nadere afspraken vastleggen om dit te waarborgen. Ook 
brengt het wetsvoorstel (hoofdstuk 5) met zich dat het college ervoor zorgt dat toezicht op het 
functioneren van de aanbieders wordt uitgeoefend en dat passende reacties volgen op 
geconstateerd tekortschieten.  
 
De opgenomen bepalingen komen overeen met het systeem zoals dat thans geldt op basis van de 
Kwaliteitswet zorginstellingen, dat aanbieders oplegt ‘verantwoorde zorg’ te leveren. Het eerste lid 
bepaalt dat de aanbieder moet zorgen voor voorzieningen van goede kwaliteit. Het tweede lid 
formuleert de minimale eisen waaraan de voorziening moet voldoen.  
 
tweede lid 
Het tweede lid concretiseert de algemene kwaliteitseis.  
Bij voorzieningen gaat het om uiteenlopende voorzieningen die ertoe strekken de 
zelfredzaamheids- of participatieproblematiek van betrokkene te verminderen dan wel in adequate 
opvang van kwetsbare personen te voorzien.  
Daarbij moet op grond van het tweede lid, onderdeel a, allereerst gewaarborgd zijn dat de 
voorziening veilig wordt verleend. In dit verband zij ook verwezen naar de artikelen 3.2 en 
volgende, die eveneens ertoe strekken die veiligheid te waarborgen. De geboden ondersteuning 
moet verder doelmatig en doeltreffend worden verleend. Een (voorgenomen) handelwijze is 
doelmatig als de inspanningen en uitgaven daadwerkelijk bijdragen aan de realisatie van het 
beoogde doel en de kosten in verhouding staan tot de opbrengsten. Met de eis dat de voorziening 
cliёntgericht moet worden verleend, wordt tot uitdrukking gebracht dat bij het leveren van de 
voorziening rekening moet worden gehouden met de preferenties van de cliёnt.  
In onderdeel b van het tweede lid is bepaald dat de voorziening moet zijn afgestemd op de reële 
behoefte van de cliënt en op andere vormen van zorg of hulp die de cliënt ontvangt. Daarbij moet 
worden gedacht aan hulp of diensten behoeft of ontvangt op terreinen als zorg, jeugdzorg, 
onderwijs, welzijn en werk en inkomen. De verleende hulp moet aansluiten bij de behoeften en bij 
andere hulp of zorg die de cliënt ontvangt. 
Een belangrijke verantwoordelijkheid van de aanbieder is dat de ondersteuning wordt verleend in 
overeenstemming met de op de beroepskracht rustende verantwoordelijkheid, voortvloeiende uit 
de professionele standaard. In toenemende mate worden kwaliteitsstandaarden ontwikkeld voor 
allerlei soorten hulpverlening. Indien een kwaliteitsstandaard bestaat, moet de ondersteuning 
(algemene voorziening en maatwerkvoorziening) in beginsel volgens die standaard worden 
verleend en moeten afwijkingen die de hulpverlener nodig acht, kunnen worden gemotiveerd en 
uitgelegd. 
135 
 

beroepsbeoefenaren, is niet overgenomen. Ook moet de melding in het wetsvoorstel niet langer 
aan de Inspectie voor de Gezondheidszorg worden gedaan, maar aan de toezichthoudende 
ambtenaar die door het college is aangewezen.  
 
De meldingsverplichting strekt ertoe te zorgen dat de toezichthouder op de hoogte is van ernstige 
incidenten en situaties die door hem mogelijk moeten worden onderzocht of ingrijpen vereisen. De 
toezichthouder kan zelf onderzoek verrichten en bezien hoe de handhaving verder moet worden 
ingericht om doelgericht tot verbetering. Een goed onderzoek is illusoir indien de toezichthouder 
niet over de noodzakelijke gegevens kan beschikken. In veel gevallen zal de toezichthouder een 
melding niet goed kunnen beoordelen en onderzoeken zonder ook van persoonsgegevens, 
waaronder bijzondere persoonsgegevens kennis te nemen.  
 
Artikel 3.3 geldt voor alle aanbieders en dus ook voor degenen die een woningaanpassing 
uitvoeren en voor leveranciers van hulpmiddelen, omdat zich ook daarbij calamiteiten kunnen 
voordoen.  
 
tweede lid 
Het tweede lid legt aan de aanbieder en aan de betrokken beroepskrachten de verplichting op 
persoonsgegevens en gegevens betreffende de gezondheid en andere bijzondere 
persoonsgegevens te verstrekken, voor zover dat voor de behandeling van de melding noodzakelijk 
is. Deze verplichting doorkruist het beroepsgeheim. Met het oog op een zorgvuldige omgang met 
persoonsgegevens is het van groot belang dat zo precies mogelijk wordt geregeld welke gegevens 
aanbieders en beroepskrachten bij een melding aan de toezichthouder moeten verstrekken. In 
artikel 2.1.3 is aan de gemeente opgedragen bij verordening te regelen welke eisen gelden voor 
het melden van calamiteiten en geweld. Met betrekking tot de melding van calamiteiten en geweld 
zal op deze basis voor de beroepskrachten en aanbieders inzichtelijk zijn welke gegevens de 
toezichthouder moet ontvangen om het onderzoek zorgvuldig te kunnen doen. In de beoogde 
regelgeving kan zoveel mogelijk geconcretiseerd worden welke gegevens noodzakelijk worden 
geacht voor een goede beoordeling. Dat laat echter onverlet dat per geval concreet moet worden 
getoetst of die gegevens in dat geval ook noodzakelijk zijn. 
 
Op de hulpverlener rust een beroepsgeheim voor alles wat de cliënt hem in vertrouwen heeft 
medegedeeld. Dit beroepsgeheim zou zich kunnen verzetten tegen het geven van informatie aan 
de aanbieder (lees: de door deze daarvoor aangewezen functionaris) over calamiteiten die zich in 
de hulpverlening hebben voorgedaan of over geweld. De hulpverlener mag dergelijke informatie in 
beginsel niet zonder toestemming van de cliënt aan anderen doorgeven. Het ligt dan ook in de rede 
dat de hulpverlener die intern melding zou willen maken van een calamiteit of een geval van 
geweld tegen een cliënt, in eerste instantie tracht daarvoor de instemming van de cliënt te 
verwerven. Er zijn echter situaties denkbaar waarin de cliënt niet of niet meer in staat is die 
instemming te geven of waarin het ‘hogere’ belang van bescherming van de afhankelijke cliënt toch 
actie van de hulpverlener verlangt. Met het oog daarop is, net als dat in artikel 9, vijfde lid, van het 
wetsvoorstel kwaliteit, klachten en geschillen zorg is gebeurd, expliciet bepaald dat de hulpverlener 
zo nodig zonder toestemming gegevens kan verstrekken die noodzakelijk zijn voor het 
onderzoeken van een incident. 
 
Artikel 3.4 
 
Met het oog op het waarborgen van de kwaliteit van voorzieningen bevat ook artikel 3.4 een 
verplichting waaraan aanbieders moeten voldoen. De bepaling is expliciet beperkt tot 
dienstverlenende aanbieders; organisaties die een woningaanpassing verzorgen of een hulpmiddel 
leveren, zullen, anders dan aanbieders die diensten verlenen, slechts eenmalige of kortdurende 
contacten met de cliёnt hebben; het lijkt daarom niet zinvol de verplichting ook op dergelijke 
aanbieders te doen rusten. 
 
eerste lid 
De aanbieder is verantwoordelijk voor de kwaliteit van de ondersteuning die hij biedt en moet zich 
daartoe voorzien van geschikt personeel. Het is in dat verband van belang dat hij zich bij het 
137 
 

waarvan verwerking op structurele basis redelijkerwijs noodzakelijk is te achten voor de uitvoering 
van deze wet.  
 
§ 1. Verwerking van gegevens, waaronder bijzondere persoonsgegevens 
 
De artikelen in deze paragraaf geven aan de verschillende actoren een grondslag voor het 
verwerken van de noodzakelijke persoonsgegevens (artikel 1, onder b, Wbp). In deze paragraaf 
zijn deze actoren als verantwoordelijken voor die bewerking in de zin van de Wbp aangewezen. Op 
deze actoren op grond van die wet een aantal verplichtingen. 
 
Artikel 4.1.1 
 
Het wetsvoorstel verplicht het college om personen met een beperking, chronische psychische of 
psychosociale problemen te ondersteunen in hun zelfredzaamheid of participatie of met beschermd 
wonen of opvang. Om te kunnen vaststellen of iemand in aanmerking komt voor een 
maatwerkvoorziening, moet het college, nadat betrokkene zich heeft gemeld, een onderzoek doen. 
Degene die in aanmerking wenst te komen voor een maatwerkvoorziening, moet in het kader van 
dat onderzoek het college voorzien van alle noodzakelijke gegevens (artikel 2.3.2, vierde lid). 
Daarbij kan het ook gaan om gegevens over personen uit zijn huiselijke kring of zijn verdere 
sociale netwerk. Voorts is niet uitgesloten dat het college in het kader van het onderzoek of de 
verstrekking van een maatwerkvoorziening, met toestemming van betrokkene, ook 
persoonsgegevens ontvangt van derden.  
Het merendeel van de relevante persoonsgegevens zal veelal door betrokkene aan het college 
worden verstrekt in het kader van het onderzoek dat plaatsvindt naar aanleiding van diens 
verzoek. De behandeling van zijn verzoek om ondersteuning brengt met zich dat het college en 
andere bij de verstrekking van de maatwerkvoorziening betrokken actoren die gegevens moeten 
verwerken. Het college zal betrokkene op die consequentie moeten wijzen. Als dat zorgvuldig 
gebeurt, kan er vanuit worden gegaan dat betrokkene zich bewust is van het verwerken van de 
persoonsgegevens in het gehele traject en dat dit op zijn instemming kan rekenen. Overigens kan 
betrokkene te allen tijde bij het college en de overige actoren inzage in zijn persoonsgegevens 
vragen en staan hem uiteraard ook de andere rechten uit de Wbp ter beschikking. 
 
eerste lid 
Het eerste lid verschaft het college de bevoegdheid die persoonsgegevens van de cliënt te 
verwerken, voor zover dat noodzakelijk is voor de uitvoering van zijn taken (onderzoek, 
verstrekking maatwerkvoorziening of budget, bijdrageheffing, periodieke heroverweging, controle 
op geleverde ondersteuning etc.).  
In het onderzoek worden de problemen waarmee betrokkene kampt, en zijn persoonskenmerken, 
wensen/behoeften in kaart gebracht. Allereerst zal het college de beschikking krijgen over de 
basale persoonsgegevens van de cliënt (naam, adres, geslacht, leeftijd, bsn). Het is onvermijdelijk 
dat het college, omdat het gaat om personen met een beperking of met chronische psychische of 
psychosociale problemen, in het kader van dat onderzoek ook de beschikking krijgt over zgn. 
bijzondere persoonsgegevens inzake de gezondheid: gegevens over diens lichamelijke of 
geestelijke beperkingen of problemen en, voor zover relevant voor de beoordeling van de 
problematiek. Omdat het per situatie om andere gegevens kan gaan, is het niet mogelijk de 
(bijzondere) persoonsgegevens die het college over de cliënt mag verwerken, in deze bepaling 
nader te concretiseren. 
 
Voorts krijgt het college in het kader van het onderzoek uit de aard der zaak gegevens ter 
beschikking over de gezinssituatie van betrokkene, omdat onderzocht wordt of en in hoeverre de 
echtgenoot en de kinderen een rol kunnen spelen bij het oplossen van de problematiek. Het college 
krijgt daarom ook de bevoegdheid persoonsgegevens te verwerken over de echtgenoot, ouders, 
inwonende kinderen en andere huisgenoten van de cliënt. Deze gegevens worden het college 
tijdens het onderzoek door de cliënt verstrekt, voor zover die relevant zijn voor de beoordeling van 
zijn hulpvraag. Dit is tot uitdrukking gebracht met de formulering dat het moet gaan om – meer 
algemene, basale - gegevens over deze personen ‘met betrekking tot de hulp die deze aan de 
cliënt bieden of kunnen bieden’ (te denken valt aan de vermelding dat de echtgenoot of het kind op 
139 
 

van een goede afstemming van te verlenen ondersteuning ingevolge dit wetsvoorstel op hulp die 
betrokkene of zijn huisgenoten ontvangen op grond van de bedoelde andere wetgeving.  
Als betrokkene voor het gebruik van deze gegevens ondubbelzinnig toestemming heeft gegeven, 
kan het college deze gegevens ook verwerken ten behoeve van zijn taken in het kader van dit 
wetsvoorstel.  
 
vijfde lid 
Het wetsvoorstel legt de nadruk op een zo integraal mogelijke ondersteuning van burgers die 
worstelen met ondersteuningsvraagstukken. In bepaalde gevallen kan het van belang zijn dat er 
een verbinding tot stand komt tussen de zorg die iemand ontvangt op grond van zijn 
zorgverzekering en de ondersteuning waaraan hij in aansluiting of in aanvulling daarop behoefte 
heeft. Ook wanneer voor betrokkene eerder een indicatiebesluit voor AWBZ-zorg is afgegeven, kan 
het voor het college van groot belang zijn daarvan kennis te dragen met het oog op het realiseren 
van een goed afgestemde ondersteuning. Het is in die gevallen wenselijk dat het college bij zijn 
onderzoek van de ondersteuningsbehoefte gebruik kan maken van gegevens omtrent de zorg die 
betrokkene ontvangt of heeft ontvangen.  
Ook hier geldt dat deze gegevens oorspronkelijk door betrokkene voor een ander doel aan de 
zorgverzekeraar of zorgaanbieder of het indicatieorgaan ter beschikking zijn gesteld. Daarom is 
aan het verdere gebruik van deze gegevens ten behoeve van de maatschappelijke ondersteuning in 
het vijfde lid ook de voorwaarde gesteld dat de betrokkene daarvoor zijn ondubbelzinnige 
toestemming moet hebben verleend. Dit om het risico te beperken van het bovenmatig delen van 
gegevens en het gebruiken daarvan voor een niet verenigbaar doel.  
 
Veelal zal overigens kunnen worden volstaan met het (uit eigen beweging door de zorgverzekeraar 
of zorgaanbieder of het indicatieorgaan dan wel op verzoek van het college) verstrekken van een 
beperkte set gegevens die het college in staat stelt de ondersteuning af te stemmen op de zorg die 
betrokkene ontvangt. Dat doet echter geen afbreuk aan het feit dat daarmee enige informatie 
wordt verstrekt betreffende de gezondheid. 
 
Ondanks de wettelijke eis dat gegevensverstrekking in dit soort gevallen afhankelijk is van 
toestemming, is deze bepaling geen vrijbrief voor ongebreidelde gegevensverstrekking; ook hier 
geldt de eis dat het college per situatie niet meer gegevens mag verwerken dan voor zijn taak 
noodzakelijk is. 
 
zesde lid 
Het college is als verantwoordelijke voor de bewerking in de zin van de Wbp aangewezen. Dit 
houdt in dat op het college op grond van die wet een aantal verplichtingen rusten. 
 
Artikel 4.1.2 
 
eerste lid 
Het college zal de aanbieder die hem de verstrekte ondersteuning gaat leveren, in het kader van de 
opdrachtverlening aan die aanbieder de nodige informatie moeten verstrekken over de cliënt en de 
aan deze toegekende ondersteuning. Voor zover de aanbieder de ondersteuning zonder het 
verwerken van de persoonsgegevens niet kan leveren, is er sprake van ‘noodzakelijke’ 
gegevensverwerking. Slechts de noodzakelijke persoonsgegevens mogen worden verwerkt.  
Het ligt in de rede dat het college de aanbieder daartoe de beschikking zal verstrekken waarin de 
ondersteuning is toegekend, evenals de gegevens betreffende het daaraan voorafgaande 
onderzoek. Daarmee krijgt de aanbieder de beschikking over persoonsgegevens en wellicht ook 
over bijzondere persoonsgegevens van de cliënt. De aanbieder van de maatwerkvoorziening is 
daarom op grond van deze bepaling, anders dan de aanbieder van een algemene voorziening, 
bevoegd ook bijzondere persoonsgegevens te verwerken.  
 
Ook tijdens de levering van de ondersteuning zal de aanbieder de beschikking kunnen krijgen over 
persoonsgegevens van de cliënt of zijn mantelzorger. Voor zover de aanbieder deze 
persoonsgegevens nodig heeft om zijn taken naar behoren te kunnen uitvoeren, en dit omvat ook 
het afleggen van verantwoording aan het college, het leveren van gegevens aan het CAK ten 
141 
 

Het eerste lid maakt het CAK bevoegd tot het verwerken van de gegevens die voor het uitvoeren 
van zijn taken (vaststelling en innig van bijdragen) noodzakelijk zijn.  
 
Gemeenten zijn bevoegd de bijdragen voor opvang zelf vast te stellen en innen dan wel daarvoor 
een andere instantie aan te wijzen. Ook die andere instantie is daarom in het eerste lid bevoegd 
gemaakt de daarvoor noodzakelijke persoonsgegevens te verwerken; het gaat, zij het beperkt tot 
verstrekte opvang, om dezelfde gegevens als het CAK mag verwerken. De gemeente moet ervoor 
zorgen dat het CAK – ten behoeve van het voorkomen van cumulatie van bijdragen – op de hoogte 
wordt gesteld van door de andere instantie opgelegde bijdragen; de instantie is derhalve ook 
bevoegd persoonsgegevens te verwerken ten behoeve van het voldoen aan deze verplichting van 
de gemeente.  
 
Het CAK respectievelijk de andere instantie is verantwoordelijke voor deze verwerking. 
 
Artikel 4.1.4  
 
Het wetsvoorstel bepaalt dat de SVB voor de gemeente de betaling van geleverde ondersteuning 
ten laste van verstrekte budgetten uitvoert. Het is onvermijdelijk dat de SVB door het uitvoeren 
van die taak de beschikking krijgt over de aan een cliënt geleverde ondersteuning en daarmee over 
persoonsgegevens betreffende de gezondheid. Daarom geeft dit artikel de SVB de bevoegdheid tot 
het verwerken daarvan.  
 
De SVB is verantwoordelijke voor deze verwerking. 
 
Artikel 4.1.5 
 
eerste lid 
Omdat toezichthoudende ambtenaren bij aanbieders en bij cliënten toezicht houden op de kwaliteit 
van de geleverde ondersteuning en zowel de aanbieder als de cliënt gehouden zijn medewerking te 
verlenen aan het uitvoeren van het toezicht, is het onvermijdelijk dat de toezichthoudende 
ambtenaren de beschikking krijgen over persoonsgegevens van de cliënt; dit omvat 
noodzakelijkerwijs ook gegevens omtrent de ondersteuning die aan de cliënt wordt verleend en 
daarmee derhalve ook persoonsgegevens omtrent diens gezondheid.  
Voorts is een gevolg van het toezicht dat de toezichthoudende ambtenaren uitvoeren naar 
aanleiding van de op grond van artikel 3.3 verplichte meldingen van calamiteiten en geweld bij de 
verstrekking van een voorziening, dat die ambtenaren ook komen te beschikken over (bijzondere) 
persoonsgegevens van de aanbieder en diens medewerkers (bijvoorbeeld over seksueel misbruik).  
Het eerste lid geeft hen de bevoegdheid deze gegevens te verwerken.  
 
Het is in beginsel niet noodzakelijk dat de persoonsgegevens waarover de toezichthoudende 
ambtenaren bij de uitoefening van hun taken de beschikking krijgen, aan het college worden 
verstrekt; dat lijdt slechts uitzondering voor zover het college de beschikking over die gegevens 
moet hebben om handhavingsmaatregelen jegens de aanbieder of de cliënt te kunnen nemen.  
 
Dit artikel regelt voor welke doelen de toezichthoudende ambtenaren persoonsgegevens mogen 
verwerken. De toezichthoudende ambtenaren bepalen binnen de kaders van dit artikel in hoge 
mate zelf welke persoonsgegevens worden verwerkt en met welke middelen dat gebeurt; 
bovendien zullen deze gegevens slechts in een beperkte categorie van gevallen aan het college of 
anderen beschikbaar mogen worden gesteld. Daarom is ervoor gekozen de toezichthoudende 
ambtenaren aan te wijzen als verantwoordelijke voor de verwerking van deze gegevens.  
 
Artikel 4.1.6 
 
Het SHG heeft tot taak te fungeren als meldpunt voor gevallen of vermoedens van huiselijk geweld 
(artikel 2.2.5, tweede en derde lid). De verwerking van persoonsgegevens betreft de registratie 
van meldingen van (vermoedens van) huiselijk geweld, zodat het SHG ook daadwerkelijk als 
meldpunt kan fungeren. Vervolgens dient het SHG te beoordelen of de melding aanleiding vormt 
143 
 

§ 2. Verstrekking van persoonsgegevens 
  
Deze paragraaf regelt een onderdeel van het verwerken van persoonsgegevens, te weten: het 
verstrekken van (bijzondere) persoonsgegevens tussen de verschillende actoren onderling. 
 
Hiervoor is beschreven dat de cliënt in het kader van het onderzoek de benodigde gegevens 
merendeels zelf verstrekt en daarmee met verwerking heeft ingestemd, en dat voorts gegevens uit 
andere bronnen kunnen worden verwerkt als de cliënt daarvoor ondubbelzinnig toestemming heeft 
gegeven.  
 
Voor een goede uitvoering van het wetsvoorstel is gegevensverstrekking tussen de actoren die bij 
die uitvoering een rol toekomt, noodzakelijk. Het gaat om verstrekking door: 
- het college aan een aanbieder die een maatwerkvoorziening levert, het CAK, een andere instantie 
als bedoeld in artikel 2.1.4, zevende lid, de Sociale verzekeringsbank, toezichthoudende 
ambtenaren; 
- een aanbieder die een maatwerkvoorziening levert (en derden die ten laste van een pgb 
ondersteuning leveren), aan het college, het CAK en een andere instantie in het kader van de 
uitvoering van de artikelen 2.1.4 en 2.1.5, de Sociale verzekeringsbank en de toezichthoudende 
ambtenaren; 
- de rijksbelastingdienst aan het college, het CAK en de andere instantie als bedoeld in artikel 
2.1.4, zevende lid; 
- het CAK, een andere instantie als bedoeld in artikel 2.1.4, zevende lid, de Sociale 
verzekeringsbank en de toezichthoudende ambtenaren aan het college onderscheidenlijk de 
minister. 
 
Met het oog op een goede uitvoering van het wetsvoorstel is het ook van belang dat het college de 
persoonsgegevens die aan hem zijn verstrekt voor andere doelen (vgl. artikel 4.1.1, vierde lid), 
mag verstrekken aan een aanbieder die een maatwerkvoorziening levert, het CAK, een andere 
instantie als bedoeld in artikel 2.1.4, zevende lid, de Sociale verzekeringsbank, toezichthoudende 
ambtenaren. Dit betreft de gegevens, die het college heeft verkregen ten behoeve van zijn taken 
ingevolge de Jeugdwet, de Participatiewet en de Wet gemeentelijke schuldhulpverlening, en die het 
college met ondubbelzinnige toestemming van betrokkene mag verwerken voor zover noodzakelijk 
voor de uitvoering van zijn taken op het gebied van de maatschappelijke ondersteuning. 
Dit geldt ook voor de persoonsgegevens, op grond van artikel 4.2.5, eerste lid, verkregen van 
zorgverzekeraars en zorgaanbieders, die het college met ondubbelzinnige toestemming van 
betrokkene op grond van artikel 4.1.1, vijfde lid, mag verwerken voor zover noodzakelijk voor de 
uitvoering van zijn taken op het gebied van de maatschappelijke ondersteuning. 
Tot slot is het met het oog op een zo integraal mogelijke dienstverlening aan cliënten van belang 
dat de zorgverzekeraars en zorgaanbieders in voorkomend geval voor de goede uitvoering van hun 
taken ook kunnen beschikken over persoonsgegevens die het college heeft verwerkt ten behoeve 
van de maatschappelijke ondersteuning, doch uitsluitend voor zover betrokkene daarvoor zijn 
ondubbelzinnige toestemming heeft verleend. 
 
Artikel 4.2.1 
 
eerste lid 
In artikel 4.2.1 is bepaald dat het college persoonsgegevens die het college mag verwerken op 
grond van artikel 4.1.1, ook mag verstrekken aan andere actoren (tweede lid), voor zover deze die 
gegevens nodig hebben om hun taken in het kader van het wetsvoorstel goed uit te voeren; per 
actor is steeds aangegeven voor welke taak de verstrekking kan plaatsvinden. 
 
Met het oog op de inzichtelijkheid zijn in het eerste lid drie categorieën onderscheiden, hoewel het 
in alle gevallen gaat om gegevens die het college heeft verkregen ten behoeve van de uitvoering 
van de taken die het wetsvoorstel het college opdraagt. 
In onderdeel a gaat het om de gegevens die het college voornamelijk heeft verkregen van de cliënt 
zelf in het kader van het onderzoek dat voorafgaat aan het verstrekken van een 
maatwerkvoorziening; daarnaast gaat het om persoonsgegevens die het college heeft verkregen bij 
145 
 

het verstrekken van die maatwerkvoorziening; indien de toezichthouder contact wil opnemen met 
de cliënt, heeft hij behoefte aan de contactgegevens van de cliënt.  
 
Artikel 4.2.2 
 
De aanbieder die een maatwerkvoorziening levert, moet aan het college verantwoording afleggen 
mede met het oog op de betaling voor zijn diensten. Daartoe kan het noodzakelijk zijn dat een 
beperkte set persoonsgegevens omtrent de cliënten aan wie hij ondersteuning heeft geleverd, aan 
het college worden verstrekt (bsn en contactgegevens en geboden ondersteuning). 
Ook in verband met de verplichting voor het college om periodiek te toetsen of de verleende 
ondersteuning nog adequaat is, kan het nodig zijn dat de aanbieder aan het college 
persoonsgegevens verstrekt. Bijvoorbeeld in de situatie dat de aanbieder constateert dat 
somatische en psychogeriatrische klachten dusdanig verergeren dat de maatwerkvoorziening niet 
meer toereikend is en eventueel zelfs een aanvraag voor de langdurige intramurale zorg nodig is.  
 
De aanbieder die een maatwerkvoorziening levert (en een derde die ten laste van een pgb 
ondersteuning levert), moet ten behoeve van de vaststelling en inning van bijdragen aan het 
college en het CAK kosteloos de persoonsgegevens, waaronder persoonsgegevens betreffende de 
gezondheid, verstrekken die daarvoor noodzakelijk zijn. Daarvoor zijn in elk geval gegevens 
betreffende de geleverde ondersteuning noodzakelijk – en daarmee ook persoonsgegevens omtrent 
de gezondheid. Daarnaast gaat het ook om gegevens met betrekking tot de kostprijs van de 
geleverde ondersteuning en de identificatiegegevens van de cliënt.  
 
Voor cliënten met een pgb creëert dit artikel de basis voor de derde die ten laste van een pgb 
ondersteuning levert, om persoonsgegevens over die cliënten te verstrekken aan de Sociale 
verzekeringsbank. Daarbij gaat het met name om identificatiegegevens van de cliënt, gegevens 
over de geleverde ondersteuning en daarmee ook om persoonsgegevens omtrent de gezondheid.  
 
Omdat de maatwerkvoorziening door de aanbieder namens het college aan de cliënt wordt 
geleverd (in opdracht van het college) en de toezichthoudende ambtenaren ten behoeve van het 
college toezien op de geleverde kwaliteit, wordt de aanbieder de verplichting opgelegd om 
desgevraagd de persoonsgegevens van de cliënt, waaronder persoonsgegevens betreffende de 
gezondheid aan het college en de toezichthouders te verstrekken die deze nodig hebben om hun 
taken goed te kunnen uitoefenen.  
Ook zijn de aanbieders op grond van dit artikel bevoegd uit eigen beweging gegevens aan het 
college en de toezichthouder te verstrekken als dat noodzakelijk is voor hun taken. 
  
Artikel 4.2.3 
 
Het CAK moet ten behoeve van het vaststellen en innen van inkomensafhankelijke bijdragen 
kunnen beschikken over de inkomensgegevens van de cliënt en zijn echtgenoot, of in voorkomend 
geval diens ouders. Dit artikel legt vast dat de Belastingdienst bevoegd en verplicht is daartoe de 
vereiste persoonsgegevens – op basis van het bsn - aan het college en het CAK te verstrekken. De 
rijksbelastingdienst verstrekt louter de persoonsgegevens die noodzakelijk zijn voor het uitvoeren 
van de bijdrageregeling.  
 
Artikel 4.2.4 
 
Dit artikel verplicht de actoren die een rol spelen bij de uitvoering van deze wet (CAK, SVB, 
toezichthoudende ambtenaren) desgevraagd de persoonsgegevens, waaronder persoonsgegevens 
betreffende de gezondheid, aan het college te verstrekken, voor zover het college die gegevens 
nodig heeft voor de uitvoering van de taken op grond van deze wet. Zij mogen dit ook uit eigen 
beweging doen.  
 
Voor het CAK en de SVB kan het gaan om (vermoedens van) fraude of misbruik. 
 
147 
 

Artikel 4.2.6 
 
Deze bepaling stelt buiten twijfel dat personen die aan een beroepsgeheim zijn gebonden, bevoegd 
zijn om uit eigen beweging of op verzoek persoonsgegevens, waaronder persoonsgegevens 
betreffende de gezondheid en het seksuele leven, aan het SHG te verstrekken voor zover het SHG 
die gegevens nodig heeft om een situatie van huiselijk geweld te beëindigen of een redelijk 
vermoeden daarvan te onderzoeken. Het kan dan gaan om persoonsgegevens van het ‘slachtoffer’, 
maar ook over persoonsgegevens van de ‘dader’ of andere betrokken personen. Het vragen van 
toestemming aan betrokkene voor het verstrekken van persoonsgegevens aan het SHG zal soms 
uit een oogpunt van veiligheid of onderzoek niet aangewezen zijn. De verstrekking kan daarom ook 
plaatsvinden zonder toestemming van betrokkene.  
 
Diverse professionals hebben een geheimhoudingsplicht of een beroepsgeheim ten opzichte van 
hun cliënten. Het beroepsgeheim is voor een aantal beroepsgroepen in een wettelijke bepaling 
opgenomen, maar kan ook direct voortvloeien uit een overeenkomst, een maatschappelijke norm 
of uit beroepscodes. Het beroepsgeheim bevordert de noodzakelijke vertrouwelijke band met een 
cliënt. Hierbij wordt opgemerkt dat schending van het beroepsgeheim kan leiden tot 
strafrechtelijke vervolging ingevolge artikel 272 van het Wetboek van Strafrecht. Bovendien kan de 
benadeelde partij in een civielrechtelijke procedure schadevergoeding vorderen, indien de 
schending leidt tot benadeling van de natuurlijke persoon of de rechtspersoon waarop de op 
onrechtmatige wijze bekendgemaakte gegevens betrekking hebben. Ook is bij beoefenaren van 
sommige beroepen een tuchtrechtelijke vervolging mogelijk.  
Toch kan bij (een vermoeden van) huiselijk geweld een dilemma ontstaan waarbij de 
geheimhoudingsplicht in het nadeel van de cliënt gaat werken. Daarom geeft deze bepaling aan 
professionals het recht om inlichtingen te verstrekken waarover zij beroepshalve beschikken als dit 
noodzakelijk kan worden geacht om een situatie van huiselijk geweld te beëindigen of een redelijk 
vermoeden van huiselijk geweld te onderzoeken. Dit betekent onder meer dat professionals met 
een geheimhoudingsplicht het recht hebben om een situatie van huiselijk geweld bij het SHG te 
melden (meldrecht). Ook wanneer een professional een redelijk vermoeden heeft van een 
dergelijke situatie, heeft hij op grond van deze bepaling een meldrecht. Voor deze melding hebben 
zij derhalve geen toestemming nodig van de betrokkene(n).  
 
In de bepaling is sprake van ‘desgevraagd of uit eigen beweging’. Met de woorden ‘uit eigen 
beweging’ wordt gedoeld op de situatie waarin een professional op eigen initiatief contact opneemt 
met een SHG om een melding te doen van huiselijk geweld of vermoedens daarvan.  
‘Desgevraagd’ is aan de orde indien het SHG naar aanleiding van een melding contact opneemt 
met een professional en informeert naar diens betrokkenheid bij de melder of de gemelde persoon. 
Voor het uitvoeren van zijn taken is het voor het steunpunt noodzakelijk om gegevens te kunnen 
verzamelen uit de omgeving van het (vermoedelijke) slachtoffer. De professional krijgt daarom het 
recht om desnoods met doorbreking van zijn geheimhoudingsplicht aan het steunpunt inlichtingen 
te verschaffen.  
Voor het uitoefenen van het in dit artikel geregelde recht, moet worden beoordeeld of het 
verstrekken van inlichtingen noodzakelijk is om een situatie van huiselijk geweld te beëindigen of 
een redelijk vermoeden van huiselijk geweld te onderzoeken. Bij de uitoefening van dit recht heeft 
de professional beoordelingsvrijheid. De moeilijke afweging tussen het recht van spreken en het 
recht om te zwijgen zal hij moeten kunnen verantwoorden. Het is dan ook begrijpelijk dat 
professionals in beginsel terughoudend omgaan met het hen toegekende meldrecht. Maar zodra 
een professional te maken krijgt met signalen van huiselijk geweld, zal hij gesteld worden voor de 
paradox dat de geheimhoudingsplicht juist in het nadeel van een cliënt dreigt te werken. Juist 
gezien dit dilemma zal een meldcode behulpzaam zijn bij de te maken afwegingen. 
 
Artikel 4.2.7 
 
Gegevensverwerking, waaronder begrepen -verstrekking, is van groot belang voor de goede 
uitvoering van de wet. Tegelijk is het van belang dat de bevoegdheid en verplichting om 
persoonsgegevens te verwerken met de nodige waarborgen wordt omgeven.  
149 
 

Artikel 4.2.9 
 
Omdat het van belang is de vaststaat dat de ondersteuning wordt geboden aan degene die daarop 
aanspraak maakt, regelt dit artikel dat de cliënt zich ook jegens de aanbieder moet legitimeren. 
De cliënt moet een identificatiedocument aan de aanbieder overleggen. Deze moet vervolgens de 
identiteit van de cliënt controleren en het bsn van de cliënt in zijn administratie opnemen. Op deze 
wijze wordt frauderen bij het verkrijgen van ondersteuning op grond van deze wet voorkomen.  
 
Artikel 4.2.10 
 
In dit artikel is de verplichting opgenomen voor het college, een aanbieder, het CAK, de Sociale 
verzekeringsbank, toezichthoudende ambtenaren, het SHG, een zorgverzekeraar of een 
zorgaanbieder als bedoeld in de Zorgverzekeringswet om het bsn van een persoon te gebruiken 
met het doel te waarborgen dat de in het kader van de uitvoering van deze wet te verwerken 
persoonsgegevens op die persoon betrekking hebben.  
Het opnemen van het bsn in de administratie dient op zodanige wijze te geschieden, dat aan de 
hand van het bsn vastgesteld kan worden op welke persoon bepaalde persoonsgegevens 
betrekking hebben. Ook bij de uitwisseling van persoonsgegevens voor de uitvoering van de 
onderhavige wet gebruiken de verschillende instanties het bsn.  
 
§ 3. Verwerking persoonsgegevens door het SHG 
 
Artikel 4.3.1 
 
eerste en tweede lid  
Met het eerste en tweede lid van dit artikel wordt afgeweken van artikel 34, eerste lid, van de 
Wbp. Op grond van artikel 43 van die wet kan weliswaar onder voorwaarden de gevraagde 
informatie geweigerd worden. Gronden die in dat artikel genoemd worden, zijn onder andere de 
voorkoming, opsporing en vervolging van strafbare feiten en ook de bescherming van de 
betrokkene of van de rechten en vrijheden van anderen. In aanvulling daarop wordt voorgesteld 
dat ook de beëindiging van een situatie van huiselijk geweld of het onderzoeken van een redelijk 
vermoeden daarvan een belang kan zijn op grond waarvan de gevraagde informatie geweigerd kan 
worden.  
Een melding aan het SHG kan betrekking hebben op een situatie ten aanzien waarvan nog volledig 
onduidelijk is of sprake is van een mogelijk strafbaar feit, waar artikel 43, onder b, Wbp op doelt. 
Wel is van belang dat het SHG op dat moment de gemelde situatie in kaart kan brengen. Om te 
voorkomen dat een dergelijk onderzoek naar een (vermoedelijke) situatie van huiselijk geweld 
wordt gefrustreerd doordat betrokkenen, waaronder de (vermoedelijke) dader op de hoogte 
gebracht worden en in verband met de kans op represailles voor het slachtoffer, is het verstrekken 
van de informatie dan niet gewenst.  
Ook kan het belang van de melder, maar ook derden (bijvoorbeeld huisgenoten), om anoniem te 
blijven een reden voor weigering zijn. Immers, door het verstrekken van de gevraagde informatie 
zou de identiteit van de melder of van derden kunnen worden achterhaald.  
Een SHG dient als uitgangspunt een zo groot mogelijke openheid te hanteren op een zo kort 
mogelijke termijn. De termijn gedurende welke een SHG persoonsgegevens kan verwerken zonder 
medeweten en dus zonder toestemming van betrokkene, is in het eerste lid gesteld op vier weken.  
Indien het noodzakelijk kan worden geacht om een situatie van huiselijk geweld te beëindigen of 
een redelijk vermoeden van huiselijk geweld te onderzoeken, bestaat de mogelijkheid deze termijn 
telkens met ten hoogste twee weken te verlengen. Door de termijn van twee weken zal het SHG 
zich steeds moeten afvragen of de geheimhouding nog steeds nodig is. Benadrukt zij dat een SHG 
per melding doorgaans persoonsgegevens verwerkt van verschillende personen en daarom zal 
rekening moeten worden gehouden met een mogelijk per betrokkene verschillend verloop van de 
termijn.  
 
derde lid 
Wanneer een betrokkene op eigen initiatief het SHG vraagt of gegevens die hem betreffen worden 
verwerkt, dient het SHG op grond van artikel 35 van de Wbp deze vraag binnen vier weken te 
151 
 

vierde lid 
Het vierde lid maakt een voorbehoud voor zover door het verstrekken van inlichtingen of inzage 
persoonlijke levenssfeer van een ander dan betrokkene zou worden geschaad dan wel de 
uitoefening van de taken van het SHG in gevaar zou komen. 
 
vijfde lid 
Voor het verstrekken van afschriften kan een vergoeding worden gevraagd.  
 
Artikel 4.3.3 
 
eerste lid 
Ingevolge het eerste lid mag een SHG aan anderen dan de betrokkene geen inlichtingen over, 
inzage in of afschrift van bescheiden met betrekking tot de betrokkene verstrekken, dan met 
toestemming van die betrokkene.  
 
tweede lid 
In beginsel geldt hier de algemene norm van artikel 5 van de Wbp, die bepaalt dat indien de 
betrokkene minderjarig is en de leeftijd van 16 jaren nog niet heeft bereikt, in plaats van de 
toestemming van deze jeugdige de toestemming van zijn wettelijke vertegenwoordiger is vereist.  
Ook met betrekking tot het toestemmingsvereiste achten wij voor het SHG een onderscheid naar 
leeftijden, overeenkomstig de in artikel 4.1.8 onderscheiden categorieën, gewenst. Hiermee wordt 
tevens aangesloten bij de regeling van artikel 7:465 (j° artikel 7:457) BW inzake de 
geneeskundige behandelingsovereenkomst. Daarom wordt voorgesteld dat in plaats van de 
toestemming van de jeugdige die van zijn wettelijke vertegenwoordiger is vereist, indien de 
jeugdige:  
a. jonger is dan twaalf jaren, of  
b. minderjarig is en de leeftijd van twaalf jaren heeft bereikt en niet in staat kan worden geacht tot 
een redelijke waardering van zijn belangen ter zake.  
 
derde lid 
Het derde lid beoogt te voorkomen dat de bescherming van de bescheiden van de betrokkene de 
uitvoering van de taken van het SHG frustreert.  
 
Artikel 4.3.4 
 
Met de artikelen 4.3.4 en 4.3.5 wordt inzake het bewaren en vernietigen van bescheiden 
aangesloten bij de bepalingen inzake de geneeskundige behandelingsovereenkomst, in het 
bijzonder de artikelen 7:454, derde lid, en 7:455 Burgerlijk Wetboek (BW), en de bepalingen in de 
Wet op de jeugdzorg (de artikelen 55 en 56). Hierdoor komen de termijnen voor bewaren en 
vernietigen overeen met de termijnen waaraan bijvoorbeeld betrokken zorgaanbieders zich dienen 
te houden.  
Een SHG dient de (bijzondere) persoonsgegevens waarover het in het kader van zijn taken 
beschikt, voor een periode van vijftien jaar te bewaren. Als het noodzakelijk is voor het uitvoeren 
van zijn taak, dienen de gegevens langer bewaard te worden.  
 
Artikel 4.3.5 
 
Tegenover de bewaarplicht staat het vernietigingsrecht. Overeenkomstig de bepalingen over de 
geneeskundige behandelingsovereenkomst in het BW, wordt hier bepaald dat een SHG de door 
hem bewaarde bescheiden binnen drie maanden na een daartoe strekkend verzoek van degene op 
wie de bescheiden betrekking hebben, vernietigt. Op grond van het tweede lid kan vernietiging 
achterwege blijven, als met het bewaren een aanmerkelijk belang van een ander dan de verzoeker 
gediend is of als een wettelijke bepaling zich tegen vernietiging verzet.  
Het voorgestelde derde lid bepaalt dat het recht vernietiging te vragen niet toekomt aan personen 
jonger dan twaalf jaar en aan personen die ouder zijn dan twaalf jaar, maar niet in staat kunnen 
worden geacht tot een redelijke waardering van hun belangen ter zake. Dit sluit aan bij de regeling 
153 
 

Artikel 5.1 
 
eerste lid 
Toezicht op de naleving van regels is wenselijk en noodzakelijk. Het toezicht strekt in meer 
algemene zin tot het bewaken van de belangen van een goede ondersteuning en van de cliënten 
voor zover die belangen uitstijgen boven het belang van de individuele cliënt.  
 
Het past bij het decentrale karakter van onderhavig wetsvoorstel om het toezicht op de naleving 
van de wet en de gemeentelijke regels die op basis van de wet worden gesteld, ook aan de 
gemeente over te laten. Het eerste lid draagt het college op om de personen aan te wijzen die met 
het toezicht op de naleving van het bepaalde bij of krachtens deze wet zijn belast. Deze 
formulering omvat niet alleen de in het wetsvoorstel neergelegde regels en de regels die in een 
gemeentelijke verordening zijn opgenomen, maar ook voorwaarden die het college ter voldoening 
aan de wettelijke regels en verordeningen mogelijk in overeenkomsten met aanbieders heeft 
opgenomen. 
 
Het college is vrij in de keuze van de inrichting van het toezicht en de plaats daarvan in de 
gemeentelijke organisatie. De aanwijzing kan categoriaal (bijv. de ambtenaren van de dienst 
toezicht of van de GGD) of individueel (de heer of mevrouw x) zijn. Door deze formulering staat 
vast dat de met toezicht belaste personen toezichthouder zijn in de zin van de Awb (artikel 5:11) 
en de in die wet vastgelegde verplichtingen en bevoegdheden hebben, tenzij daarvan in het 
wetsvoorstel expliciet is afgeweken of daaraan in het wetsvoorstel extra bevoegdheden zijn 
toegevoegd.  
De verplichtingen en bevoegdheden die de Awb aan toezichthouders verleent, zijn kort 
samengevat: legitimatieplicht (artikel 5:12), de verplichting het evenredigheidsbeginsel in acht te 
nemen (artikel 5:13), de bevoegdheid tot het betreden van plaatsen met uitzondering van een 
woning als de bewoner daarvoor geen toestemming heeft gegeven, apparatuur mee te nemen en 
zo nodig de sterke arm daarbij in te zetten (artikel 5:15), de bevoegdheid inlichtingen (artikel 
5:16) en inzage van zakelijke gegevens en bescheiden (artikel 5:17) te vorderen, de bevoegdheid 
zaken te onderzoeken en monsters te nemen (artikel 5:18) en vervoermiddelen te onderzoeken 
(artikel 5:19). Verder is iedereen verplicht aan een toezichthouder binnen een gestelde termijn alle 
medewerking te verlenen die hij redelijkerwijs kan vorderen bij de uitoefening van zijn 
bevoegdheden (artikel 5:20), zij het dat daarbij een beroep kan worden gedaan op een 
beroepsgeheim. Het college heeft op grond van artikel 125 Gemeentewet de bevoegdheid om in 
voorkomende gevallen een last onder dwangsom of bestuursdwang op te leggen. 
 
Op de aanvullingen op en afwijkingen van de algemene regels van de Awb wordt hierna ingegaan. 
 
tweede lid 
Het tweede lid bepaalt dat de toezichthouder, voor zover dat noodzakelijk is voor de vervulling van 
zijn taak, in afwijking van artikel 5:20 Awb bevoegd is tot inzage van dossiers. Het gaat hier om 
dossiers zoals die met betrekking tot cliёnten worden opgesteld door aanbieders die ondersteuning 
leveren en dossiers die het SHG opstelt met betrekking tot personen die bij een melding van 
huiselijk geweld zijn betrokken.  
 
De toezichthouder zal een voornemen tot inzage moeten toetsen aan het noodzakelijkheidsvereiste 
en het proportionaliteitsvereiste. 
Het noodzakelijkheidsvereiste brengt met zich dat de toezichthouder deze bevoegdheid tot inzage 
slechts heeft voor zover dat voor de vervulling van zijn taak noodzakelijk is. Dat wil zeggen dat de 
desbetreffende gegevens voor het onderzoek niet op een andere wijze verkregen kunnen worden, 
en voor het onderzoek niet afgezien kan worden van de desbetreffende gegevens. 
Het proportionaliteitsvereiste houdt in dat de toezichthouder bij gebruik van zijn inzagerecht geen 
gebruik maakt van de individuele cliëntgegevens, maar aan de hand van de cliëntendossiers 
uitsluitend het handelen van de aanbieder beoordeelt. De toezichthouder zal voorts van zijn 
inzagerecht alleen gebruik mogen maken in gevallen waarin in redelijkheid niet kan worden 
gevergd dat vooraf om toestemming wordt gevraagd of waarin toestemming vragen niet mogelijk 
is. Daarvan kan sprake zijn in de volgende gevallen: 
155 
 

betrokkenen tot de cliënt herleidbaar zijn. Het gevolg van te grote terughoudendheid bij het 
verstrekken van gegevens zou zijn dat de toezichthouder de zaak niet goed zou kunnen 
onderzoeken. 
De geheimhoudingsplicht is dus van belang omdat aanbieders en beroepskrachten, zonder de 
zekerheid over geheimhouding van de verstrekte gegevens, ondanks de wettelijke meldplicht, te 
grote terughoudendheid zouden betrachten met het verstrekken van gegevens aan de 
toezichthouder. 
 
Met de zinsnede ‘onverminderd het bepaalde in artikel 4.2.3’ wordt verduidelijkt dat deze 
geheimhoudingsplicht uitzondering lijdt voor zover de toezichthoudende ambtenaren 
persoonsgegevens moeten verstrekken aan het college of de Minister als die de gegevens nodig 
hebben om hun handhavingstaken uit te voeren. 
 
Artikel 5.2 
 
eerste lid 
Door de minister aan te wijzen toezichthouders zijn belast met het toezicht op het SHG. Dat is in 
het eerste lid vastgelegd. 
Het ligt in de rede dat voor het uitoefenen van dit toezicht ambtenaren van de Inspectie voor de 
Gezondheidszorg worden aangewezen. 
 
tweede lid 
Ook de door de minister aan te wijzen toezichthouders moeten zo nodig dossiers kunnen inzien; 
daarom zijn de regels, neergelegd in artikel 5.1, tweede en derde lid, van overeenkomstige 
toepassing verklaard.  
 
derde lid 
De kennis en ervaring van de IGZ kunnen voor de gemeentelijke toezichthouders, zeker in de 
eerste fase na de inwerkingtreding van dit wetsvoorstel, van grote waarde zijn. Daarom wordt in 
dit lid geregeld dat de IGZ de gemeentelijke toezichthouders met advies over het houden van 
toezicht en handhaving bijstaat. 
 
vierde lid 
Omdat het voor de minister van belang is op de hoogte te zijn van de wijze waarop gemeenten 
invulling geven aan hun verantwoordelijkheden op grond van dit wetsvoorstel, is voorzien in een 
jaarlijkse rapportage van de IGZ over de wijze waarop de uitvoering van het toezicht op de 
naleving van het bepaalde bij of krachtens deze wet door de gemeentelijke toezichthouders 
plaatsvindt en wat de effecten daarvan zijn op het niveau van de maatschappelijke ondersteuning. 
 
Artikel 5.3 
 
Deze bepaling voorziet in handhavingsbevoegdheden van de minister jegens het SHG. Ook hier kan 
in voorkomend geval een concrete aanwijzing worden gegeven omtrent de wijze waarop het SHG 
de wet moet naleven. Aan een bevel bestaat geen behoefte, aangezien het SHG geen aanbieder is 
die ondersteuning aan cliёnten levert.  
 
 
HOOFDSTUK 6. WIJZIGING ANDERE WETTEN 
 
Artikelen 6.1 en 6.2 
 
De voorgestelde wijzigingen van artikel 1 van de Wet medezeggenschap cliënten zorginstellingen 
strekken ertoe die wet niet langer op voorzieningen van maatschappelijke ondersteuning van 
toepassing te doen zijn. Dat hangt samen met artikel 2.1.3 van dit wetsvoorstel, waarin aan de 
gemeenten wordt opgedragen bij verordening regels te stellen over de medezeggenschap van 
cliёnten in het beleid van aanbieders die de gemeente inschakelt. Het is de bedoeling deze beide 
157 
 

opgelegd en kan strafvervolging plaatsvinden wegens gedragingen waarop dat artikel ziet; ook kan 
nog een last onder dwangsom worden opgelegd wanneer een beroepsbeoefenaar geen 
medewerking verleent aan de inzage van patiëntendossiers. Tot slot blijft het mogelijk dat een last 
onder bestuursdwang wordt opgelegd als geen gevolg wordt gegeven aan een gegeven aanwijzing 
of bevel. 
Naar verwachting zullen er slechts enkele gevallen zijn waarin dit artikel toepassing zal krijgen.  
 
Artikelen 6.7 tot en met 6.20 
 
Deze puur technische wijzigingen strekken uitsluitend tot wijziging van de verwijzing in die wetten 
(als onderdeel van de definitie van huiselijk geweld en kindermishandeling) naar de Wmo naar de 
onderhavige nieuwe wet, waarin de verplichting voor aanbieders van maatschappelijke 
ondersteuning om een meldcode te hebben, is overgenomen.  
De eveneens puur technische wijziging van de Wet op de jeugdzorg in artikel 6.19 vervangt de 
naam ‘Wmo’ ook nog in twee artikelen die de relatie met het SHG regelen.  
 
Artikel 6.21 
 
Artikel 7.13E van het wetsvoorstel forensische zorg voorziet in een aanpassing van de Wet 
forensische zorg (na totstandkoming en inwerkingtreden; verder: Wfz) in verband met het 
inmiddels ingetrokken wetsvoorstel tot wijziging van de Wmo in verband met de gemeentelijke 
60
taken op het terrein van begeleiding .  Die wijziging, welke door de intrekking van dat 
wetsvoorstel overbodig is geworden en niet in werking zal treden, voorzag erin dat in de Wfz, naast 
de AWBZ-zorg, ook de onder de Wmo te brengen ‘begeleiding’ onder het begrip ‘forensische zorg’ 
zou blijven vallen. Anders dan met het ingetrokken wetsvoorstel het geval was, zal er na 
aanvaarding van dit wetsvoorstel geen sprake meer zijn van ‘begeleiding als bedoeld in de Wmo’; 
de begeleidingsactiviteiten gaan op in het begrip ‘maatschappelijke ondersteuning’. Voorts wordt 
ook de persoonlijke verzorging (gedeeltelijk) en beschermd wonen onder het begrip 
‘maatschappelijke ondersteuning’ gebracht. In verband daarmee is ervoor gekozen met de 
onderhavige wijziging in de Wfz zelf definities van begeleiding, beschermd wonen en persoonlijke 
verzorging op te nemen, welke gelijk zijn aan die welke in het Besluit zorgaanspraken AWBZ staan 
kende, en de woorden ‘begeleiding, beschermd wonen, persoonlijke verzorging of’ toe te voegen 
aan artikel 1.1, tweede lid, en artikel 5.2 van de Wfz. 
 
Artikel 6.22 tot en met 6.27 
 
De wijzigingen betreffen de vervanging van de verwijzing naar de Wmo vervangen door die naar de 
Wmo 2015. 
 
Artikel 6.28 
 
Met onderdeel A wordt geregeld dat de Wet marktordening niet van toepassing is op aanbieders die 
maatschappelijke ondersteuning leveren en dat de NZa derhalve ook geen regulerende of 
toezichthoudende bevoegdheden heeft op het terrein van de maatschappelijke ondersteuning. Deze 
uitzondering is materieel slechts van belang, voor zover het betreft handelingen op het gebied van 
de gezondheidszorg als bedoeld in artikel 1, eerste lid, van de Wet big, voor zover uitgevoerd, al 
dan niet onder eigen verantwoordelijkheid, door personen, ingeschreven in een register als bedoeld 
in artikel 3 van die wet of door personen als bedoeld in artikel 34 van die wet en voor zover die 
handelingen niet vallen onder het begrip zorg als omschreven in artikel 1, onderdeel b, onder 1°, 
van de Wet marktordening gezondheidszorg. Onderdeel a van het vierde lid ziet op aanbieders die 
de gemeente inschakelt voor het leveren van voorzieningen. Onderdeel b ziet op situaties waarin 
                                                           
60
 Het bij koninklijke boodschap van 21 december 2011 ingediende voorstel van wet tot Wijziging van de Wet 
maatschappelijke ondersteuning in verband met de uitbreiding van gemeentelijke taken op het terrein van de 
begeleiding en een gewijzigde verdeling van de bestuurlijke verantwoordelijkheid (33 127). 
159 
 

wetsvoorstel worden de extramurale functies persoonlijke verzorging en begeleiding uit de AWBZ 
geschrapt. De budgetten die hierbij horen worden toegevoegd aan het gemeentefonds. De 
verantwoordelijkheden behorend bij de huidige extramurale AWBZ-diensten gaan als onderdeel van 
het brede begrip maatschappelijke ondersteuning onderdeel uitmaken van de gemeentelijke taken 
ingevolge dit wetsvoorstel. Dit wetsvoorstel kent een andere systematiek en terminologie dan de 
Wmo; dit wetsvoorstel kent niet langer de begrippen persoonlijke verzorging, begeleiding en 
huishoudelijke verzorging; in plaats daarvan heeft de gemeente tot taak personen met een 
beperking of met chronische psychische of psychosociale problemen voorzieningen te bieden ter 
ondersteuning van hun zelfredzaamheid en participatie. Daarom moet artikel 11, eerste lid, worden 
gewijzigd. 
 
De wijziging is louter van technische aard. Zij beoogt op geen enkele manier de reikwijdte van de 
vrijstelling van de omzetbelasting, zoals die tot nu toe op grond van artikel 11, eerste lid, 
onderdeel g, onder 2˚, gold voor AWBZ-zorg en huishoudelijke verzorging in het kader van de 
Wmo, uit te breiden of te beperken. Tegelijk moet de formulering van de vrijstelling van diensten 
die in het kader van dit wetsvoorstel worden geleverd, zodanig zijn dat deze rekening houdt met 
en niet in de weg staat aan de beoogde innovatie van het dienstenaanbod van de gemeenten in het 
kader van het wetsvoorstel én een voor de belastingpraktijk uitvoerbare regeling oplevert. Om 
deze uitgangspunten te verenigen is flexibiliteit nodig en afstemming op de praktijk zoals deze 
onder dit wetsvoorstel vorm zal krijgen. Om die reden zal de exacte afbakening van de vrijstelling, 
rekening houdend met de genoemde vereisten en uitgangspunten, bij algemene maatregel van 
bestuur worden geregeld. Materieel zal aldus worden geregeld dat slechts die (delen van) diensten 
die worden verstrekt als voorziening ter ondersteuning van de zelfredzaamheid en participatie als 
bedoeld in dit wetsvoorstel van omzetbelasting zullen zijn vrijgesteld, die bestaan uit persoonlijke 
verzorging, begeleiding en huishoudelijke verzorging, waarvoor de vrijstelling van omzetbelasting 
tot nu toe ook gold.  
 
 
HOOFDSTUK 7. INVOERINGS- EN SLOTBEPALINGEN 
 
Artikel 7.1 
 
eerste lid 
Het eerste lid regelt dat een aantal aanspraken ingevolge de AWBZ met ingang van 1 januari 2015 
(de beoogde datum waarop de gemeenten op grond van dit wetsvoorstel verantwoordelijk zullen 
worden voor het verbrede takenpakket op het terrein van de maatschappelijke ondersteuning) 
zullen vervallen. Het gaat daarbij om de aanspraken op persoonlijke verzorging en begeleiding, 
beide alleen voor zover die aanspraak niet tevens een aanspraak op verblijf omvat, op verblijf en 
begeleiding in een instelling voor beschermd wonen, op kortdurend verblijf, vervoer en 
doventolkzorg. Wat betreft persoonlijke verzorging, wordt daarbij, onder verwijzing naar het 
algemeen deel van de toelichting, opgemerkt dat artikel 7.1 slechts betrekking heeft op dat deel 
van de AWBZ-aanspraak op extramurale verzorging dat tot de gemeentelijke verantwoordelijkheid 
gaat behoren; slechts dat gedeelte zal op grond van artikel 7.1 niet langer deel kunnen uitmaken 
van de AWBZ-aanspraken. Extramurale verzorging (al dan niet samenhangend met verpleging) 
voor personen met somatische aandoeningen of lichamelijke beperkingen, of mensen met 
dementie zal met ingang van 2015 behoren tot de aanspraken op grond van de zorgverzekering. 
Voor deze mensen geldt dat er doorgaans sprake is van medische problematiek. Het Besluit 
zorgverzekering zal daartoe worden aangepast.  
De aanspraken op grond van de AWBZ zijn in die wet slechts zeer algemeen aangeduid en zijn in 
het Besluit zorgaanspraken AWBZ concreet omschreven. De aanspraken op de zorg die naar de 
gemeente wordt gedecentraliseerd en die daarom niet langer deel zal uitmaken van de wettelijke 
aanspraken op grond van die wet, kunnen worden geschrapt door wijziging van dat besluit. 
Er is echter, net als bij de totstandkoming van de Wmo voor de huishoudelijke verzorging is 
geschied, voor gekozen in dit wetsvoorstel expliciet te regelen dat de zorg die onderdeel uitmaakt 
van de met het wetsvoorstel naar de gemeenten te decentraliseren verantwoordelijkheid, niet 
langer onderdeel uitmaakt van de aanspraken op grond van de AWBZ. Uiteraard zal door middel 
van een technische wijziging de tekst van het Besluit zorgaanspraken AWBZ in verband hiermee 
161 
 

voor de (zorgverzekeraars en) zorgkantoren en het indicatieorgaan (in het kader van de AWBZ, het 
CIZ) om zo spoedig mogelijk relevante gegevens over de zorgbehoefte en zorgconsumptie van 
betrokkene te verstrekken aan de gemeente waar hij woont. De wijze waarop deze 
gegevensverstrekking plaatsvindt, wordt niet geregeld; daarvoor wordt gedacht aan een centrale 
technische voorziening, waarlangs de gegevensverstrekking kan plaatsvinden. Hier zij aangetekend 
dat het in elk geval niet gaat om de overdracht van dossiers; deze blijven berusten bij degenen die 
de gegevens moeten verstrekken. Alleen indien het college met behulp van deze gegevens tijdig 
het vereiste onderzoek uitvoert, is betrokkene in staat om daarna tijdig een 
ondersteuningsaanvraag in te dienen (zie artikel 7.6). 
De verstrekking van de informatie moet ‘zo spoedig mogelijk’ geschieden. Dat betekent dat zo snel 
mogelijk na het tijdstip van inwerkingtreden van het wetsvoorstel de gegevens zullen moeten 
worden verstrekt van de verzekerden die op dat moment al de bedoelde zorg ontvangen of daarop 
aanspraak hebben. De gegevens van de verzekerden die daarna nog aanspraak op die zorg krijgen, 
zullen moeten worden verstrekt zo spoedig mogelijk nadat het CIZ zijn beslissing heeft genomen 
respectievelijk het zorgkantoor van de relevante gegevens op de hoogte is gekomen.  
In het eerder genoemde wetsvoorstel begeleiding was een vergelijkbare bepaling opgenomen, zij 
het dat de verplichting tot het verstrekken van gegevens daarin tot het CIZ werd beperkt. Het CIZ 
moest op grond van die bepaling eenmalig per cliënt het indicatiebesluit verstrekken waarin is 
vastgesteld dat de verzekerde is aangewezen op de zorg die gedecentraliseerd werd. Het 
indicatiebesluit bevat: 
a. naam, adres, woonplaats, burgerservicenummer (bsn), datum besluit; 
b. het soort zorg en het advies over de leveringsvorm van de zorg (in natura of pgb) en het aantal 
geïndiceerde uren zorg; 
c. de begin- en einddatum indicatie; 
d. of aanspraak bestaat op vervoer. 
 
Een indicatiebesluit wordt op grond van hetgeen is bepaald in het Besluit zorgaanspraken AWBZ 
vastgesteld als er sprake is van een of meer met name genoemde ‘grondslagen’. Een grondslag is 
een aandoening, beperking of beperking als gevolg waarvan de verzekerde op een of meerdere 
vormen van AWBZ-zorg kan zijn aangewezen, bijvoorbeeld verstandelijke beperking, zintuiglijke 
beperking. Zonder grondslag geeft het CIZ dus geen besluit af op grond van de AWBZ en is er geen 
toegang tot AWBZ-zorg. De grondslag geeft inzicht in de beperking van de persoon.  
 
Om de overgang van de betrokken cliёnten zo goed mogelijk te doen plaatsvinden, is inmiddels 
ervoor gekozen dat de colleges ook moeten kunnen beschikken over de gegevens inzake de zgn. 
zorgconsumptie (bij welke aanbieder neemt de cliёnt welke zorg af?); deze gegevens bevinden zich 
bij de zorgkantoren, die in de AWBZ verantwoordelijk zijn voor het verstrekken van de zorg. Om 
die reden is ervoor gekozen de verplichting tot het verstrekken van de gegevens aan de colleges 
ook op de zorgkantoren te leggen. 
De voorgestelde bepaling betekent dat de gemeenten niet alleen kennis krijgen van de 
adresgegevens en het daarmee corresponderende bsn van betrokkene, maar ook van zogenaamde 
bijzondere persoonsgegevens in de zin van de Wbp (gezondheidsgegevens); deze betreffen o.a. de 
grondslag waarop betrokkene op zorg is aangewezen, de geïndiceerde en de ontvangen zorg en de 
afloopdatum van de indicatie. 
 
Het tweede lid bevat een specifieke bepaling voor de doventolkzorg, welke de zorgverzekeraar dan 
wel het zorgkantoor verplicht de relevante gegevens aan de gemeente te verstrekken.  
 
Artikel 7.3 
 
eerste lid 
Het wetsvoorstel houdt in dat bepaalde aanspraken ingevolge de AWBZ met ingang van 1 januari 
2015 komen te vervallen (artikel 7.1). Het vervallen van deze aanspraken vindt uiteraard niet 
plaats zonder dat voor de betrokkenen is voorzien in een zorgvuldige en evenwichtige regeling van 
overgangsrecht. Daarmee wordt enerzijds gewaarborgd dat betrokkenen niet onmiddellijk met de 
gevolgen van de wijzigingen worden geconfronteerd, zodat zij zich kunnen voorbereiden op de 
komende wijzigingen, en dat op zorgvuldige wijze kan worden vastgesteld voor welke 
163 
 

 
vierde lid 
De toekenning van het aantal uren doventolkzorg geschiedt thans per kalenderjaar. Om daarvoor 
in aanmerking te komen moet de verzekerde een verklaring van een arts overleggen waaruit blijkt 
dat hij op die zorg is aangewezen. Per kalenderjaar wordt ook bezien of er aanleiding is met 
toepassing van de hardheidsclausule (artikel 4, tweede lid, van de Regeling zorgaanspraken AWBZ) 
meer uren toe te kennen dan in de Regeling als basis is vastgesteld (maximaal 30 uur voor een 
doof persoon c.q. maximaal 168 uur voor een doofblind persoon). In verband met het feit dat voor 
doventolkzorg geen indicatiebesluiten door het CIZ worden genomen, voorziet het vierde lid voor 
de ontvangers van deze zorg in een toegespitste bepaling (van gelijke inhoud als het eerste lid) 
omtrent het behoud van rechten en plichten gedurende een overgangsperiode, die aansluit bij de 
wijze van toekennen. 
 
vijfde lid 
Dit lid legt vast dat de gemeente voor het tot gelding brengen van de onder het eerste tot en met 
het vierde lid vallende rechten in de plaats treedt van het zorgkantoor. De formulering ‘treedt het 
college in de plaats van de zorgverzekeraar’ brengt o.a. tot uitdrukking dat de gemeente de kosten 
van de zorg of het pgb moet dragen en de baten van de betaalde bijdragen aan haar ten goede 
komen. De indeplaatsstelling is uiteraard beperkt tot de in het eerste tot en met vierde lid bedoelde 
aanspraken; voor kwesties met betrekking tot de zorgverlening in voorgaande jaren blijft de 
zorgverzekeraar of het zorgkantoor uiteraard verantwoordelijk. 
 
zesde lid 
Dit lid voorziet erin dat het CAK is belast met het heffen en innen van bijdragen voor zover die 
verschuldigd zijn op grond van het Bijdragebesluit zorg; dat is voor doventolkzorg niet het geval. 
De opbrengsten van de te heffen bijdragen vloeien naar de gemeente. 
 
zevende lid 
Het zevende lid betreft een groep van personen, die in het buitenland verblijven (en sinds de 
inwerkingtreding van de Zvw niet langer AWBZ-verzekerde zijn) die op grond van overgangsrecht 
dat is getroffen in de Invoerings- en aanpassingswet Zorgverzekeringswet, recht hebben op een 
vergoeding voor de zorg die niet langer deel zal uitmaken van de aanspraken ingevolge de AWBZ; 
ook deze personen ontvangen ten laste van het AWBZ nog maximaal een jaar de vergoeding die zij 
thans hebben. 
Aangezien zij niet in Nederland woonachtig zijn, is er geen gemeente waarvan zij ingezetene zijn 
en ontvangen zij deze vergoeding. 
 
Artikel 7.4 
 
eerste lid 
De overgangsrechtelijke situaties in artikel 7.3 hebben betrekking op extramurale zorg (zorg bij de 
cliёnt thuis). Het wetsvoorstel voorziet echter ook in de decentralisatie van het zgn. beschermd 
wonen naar de gemeenten. Artikel 7.1, eerste lid, onderdeel c, voorziet in verband daarmee in het 
vervallen van de aanspraak daarop ingevolge de AWBZ. Beschermd wonen is echter een aanspraak 
op intramurale zorg. Betrokkenen verblijven – soms gedurende vele jaren – in een instelling voor 
beschermd wonen. Uit een oogpunt van zorgvuldige belangenafweging is het niet goed 
verdedigbaar de aanspraak van deze cliёnten te doen eindigen op een zelfde termijn als geldt voor 
de extramurale zorg. Tegelijk is het wenselijk ook voor deze aanspraak bestaande rechten niet ten 
eeuwigen dage ongewijzigd te prolongeren. Om die reden is voorzien in een overgangstermijn die 
ten minste vijf volle kalenderjaren zal belopen. De komende jaren zal zorgvuldig worden bezien op 
welke wijze deze zorg ten algemene in de verdere toekomst vorm kan worden gegeven. Nadat dit 
onderzoek zal hebben plaatsgevonden en daarover besluiten zijn genomen, en eventueel 
wetgeving is aangepast, kan vervolgens bij koninklijk besluit worden voorzien in vaststelling van 
een tijdstip waarop de gemeente geheel verantwoordelijk wordt voor de wijze waarop de betrokken 
cliёnten worden ondersteund en waarop dientengevolge de overgangsregeling voor deze mensen 
kan vervallen. 
165 
 

tweede lid 
Ook de algemene voorzieningen die de gemeente in haar beleidsplan opneemt en de algemene 
voorzieningen waartoe het wetsvoorstel verplicht, zoals het SHG en maatregelen voor 
mantelzorgers, zullen voor 1 november 2014 moeten worden getroffen.  
 
derde lid 
Om burgers na inwerkingtreding van de wet tijdig van maatwerkvoorzieningen te kunnen voorzien, 
zal de gemeente vanaf 1 november 2014 een functionerend stelsel van onderzoek naar de 
noodzaak van maatwerkvoorzieningen moeten hebben. Het derde lid draagt de gemeente op 
daartoe het nodige te doen (zie ook artikel 7.1, derde lid, dat regelt dat aanvragen na 31 oktober 
2014 aan de gemeente moeten worden overgedragen). 
 
vierde lid 
Om misverstanden te voorkomen, legt het vierde lid vast dat de resultaten van het eerste door de 
gemeente uit te voeren onderzoek naar de kwaliteit van de geboden maatschappelijke 
ondersteuning voor 1 juli 2016 zullen moeten worden gepubliceerd. 
 
vijfde lid 
Voor 1 januari 2015 moet het college de toezichthouders aanwijzen. 
 
Artikel 7.8 
 
Artikel 3.4 kent voor aanbieders de verplichting om voor hun personeelsleden te beschikken over 
een verklaring omtrent het gedrag. Artikel 7.7 maakt op deze verplichting een uitzondering voor 
personen die bij de inwerkingtreding van die verplichting al voor de aanbieder werkzaam waren. 
Daarmee geldt de verplichting alleen voor nieuwe medewerkers. 
Het tweede lid houdt er rekening mee dat ook voor medewerkers waarvoor de aanbieder op grond 
van het eerste lid nog niet over een VOG hoeft te beschikken, zich de noodzaak kan voordoen dat 
alsnog een VOG van betrokkene wordt verlangd als daarvoor gegronde redenen bestaan. Die 
redenen zijn er in elk geval als de toezichthouder dat vaststelt. De overeenkomstige toepassing 
van artikel 3.4, derde lid, houdt in dat de aanbieder, als betrokkene dan niet alsnog een VOG aan 
hem overlegt, ervoor zal moeten zorgen dat betrokkene niet meer met zijn cliёnten in contact 
komt. 
 
Artikel 7.9 
 
eerste en tweede lid 
Op het tijdstip waarop de gemeenten op grond van onderhavig wetsvoorstel verantwoordelijk 
worden voor de maatschappelijke ondersteuning (1 januari 2015), zal de Wmo worden 
ingetrokken. Het eerste lid beoogt met de zinsnede die begint met ‘onverminderd’, buiten discussie 
te stellen dat de op dat tijdstip van kracht zijnde beschikkingen van gemeenten inzake het 
verstrekken van voorzieningen en pgb’s (genomen met inachtneming van de voorschriften van de 
Wmo), niet worden geraakt door de intrekking van de wet. Die beschikkingen zijn genomen op 
grond van de bestaande Wmo-verordeningen. Met name van de inhoud van die beschikkingen en 
de regels in de verordening waarop die beschikkingen berusten, zal afhangen of de gemeente in de 
inwerkingtreding van de nieuwe wet aanleiding zal kunnen vinden om op die eerder afgegeven 
beschikkingen terug te komen. Als de gemeente op basis van deze wet in haar plan een gewijzigd 
beleid vaststelt en in verband daarmee in haar verordening nieuwe regels vastlegt omtrent het 
verstrekken van maatwerkvoorzieningen en persoonsgebonden budgetten, zal de gemeente 
moeten en kunnen bezien of het wenselijk is in de verordening ook regels van overgangsrecht op 
te nemen waarin wordt vastgesteld welke gevolgen de nieuwe verordening voor die eerder 
genomen beschikkingen zal hebben. Indien de gemeente daarbij tot de conclusie komt dat het 
noodzakelijk is eerder afgegeven beschikkingen niet ongewijzigd in stand te laten voor de 
oorspronkelijk vastgestelde periode, is er mogelijk sprake van aantasting van eigendom in de zin 
van artikel 1 van het Eerste Protocol bij het Europees Verdrag tot bescherming van de Rechten van 
167 
 

toegepast, nadat de basisverplichtingen van de wet in werking zijn getreden (1 januari 2015), 
kunnen direct na publicatie van de wet in werking treden. 
 
 
De Staatssecretaris van Volksgezondheid, 
Welzijn en Sport, 
 
 
 
 
drs. M.J. van Rijn 
 
 
169 
 

