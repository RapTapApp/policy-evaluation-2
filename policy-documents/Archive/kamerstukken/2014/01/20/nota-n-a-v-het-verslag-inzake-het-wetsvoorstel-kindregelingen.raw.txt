 33 716  Wijziging van de Algemene Kinderbijslagwet, de Wet op het 
kindgebonden budget, de Wet werk en bijstand, de Wet 
inkomstenbelasting 2001, de Wet studiefinanciering 2000 
en enige andere wetten in verband met hervorming en 
versobering van de kindregelingen (Wet hervorming 
kindregelingen) 
 
 
Inhoudsopgave           
I ALGEMEEN            
1. Inleiding        
2. Toelichting per maatregel         
2.1 Alleenstaande ouders         
2.2 Kinderbijslag          
2.3 Kindgebonden budget         
2.4 Wettelijke tegemoetkoming onderwijsbijdrage en schoolkosten (WTOS)  
 2.5 Ouderschapsverlofkorting        
2.6 Aftrek uitgaven voor levensonderhoud van kinderen    
 2.7 Tegemoetkoming voor ouders van thuiswonende gehandicapte kinderen (TOG) 
 2.8 Overgangsperiode, inwerkingtreding en communicatie    
3. Financiële gevolgen en uitvoeringskosten       
4. Inkomenseffecten          
5. Commentaren           
6. Overige vragen          
II ARTIKELSGEWIJS  
1 
 

Het verbeteren van de financiële prikkel om te gaan werken is een belangrijk doel van dit 
wetsvoorstel. Een van de maatregelen betreft het oplossen van de ongelijke behandeling van 
alleenstaande ouders die werken ten opzichte van alleenstaande ouders in de bijstand. Dit zorgt 
ervoor dat alleenstaande ouders in de bijstand er niet langer financieel op achteruitgaan als zij vier 
dagen gaan werken tegen minimumloon. Dit neemt een belemmering op de weg naar economische 
zelfstandigheid weg.  
 
De leden van de PvdA-fractie en de CDA-fractie vragen naar de motivatie voor de gekozen 
oplossing van de armoedeval en de evenwichtigheid van deze oplossing.  
De regering is van mening dat de armoedeval op een evenwichtige manier wordt opgelost, zeker 
gezien de budgettaire randvoorwaarden. Om de inkomensondersteuning voor werkende 
alleenstaande ouders in lijn te brengen met de inkomensondersteuning voor alleenstaande ouders 
in de bijstand is het nodig om de ondersteuning voor alleenstaande ouders in de bijstand te 
verlagen of de ondersteuning voor werkende alleenstaande ouders sterk te verhogen. Dit laatste is 
kostbaar. De regering kiest desondanks zoveel als mogelijk voor de tweede optie: het verhogen 
van de ondersteuning voor werkende alleenstaande ouders, gericht op juist de lagere inkomens. 
Vanwege de bredere budgettaire problematiek is het echter niet mogelijk de armoedeval op te 
lossen louter door het verhogen van de inkomensondersteuning voor werkende alleenstaande 
ouders. Daarom wordt de inkomensondersteuning van alleenstaande ouders in de bijstand ook 
verlaagd. Daarnaast merkt de regering op dat de huidige minimumnorm voor alleenstaande ouders 
relatief hoog is ten opzichte van de minimumnorm voor andere huishoudtypen zoals 
alleenstaanden zonder kinderen of paren met kinderen. Gezien de bredere ontwikkelingen in de 
sociale zekerheid acht de regering deze inkomensontwikkeling redelijk. In hoofdstuk 4 wordt nader 
ingegaan op de inkomenseffecten voor alleenstaande ouders. 
 
Voorts vragen de leden van de PvdA-fractie waarom alleenstaande ouders in de bijstand met twee 
kinderen in de leeftijd van 13 tot 16 jaar meer profiteren van het Begrotingsakkoord 2014 dan 
alleenstaande ouders met kinderen in de leeftijd van 6 tot 11 jaar.  
Voor huishoudens met kinderen ouder dan 11 jaar zijn de inkomenseffecten van de 
Begrotingsafspraken 2014 sterker gewijzigd dan voor huishoudens met kinderen jonger dan 12 
jaar. Dit komt doordat huishoudens met oudere kinderen een groter negatief inkomenseffect 
ondervonden van de versobering van de kinderbijslag en het afschaffen van de wettelijke regeling 
voor gratis schoolboeken in het oorspronkelijke wetsvoorstel. Door het terugdraaien van deze twee 
maatregelen is de grootste vooruitgang – in vergelijking met het eerste voorstel – bij huishoudens 
met oudere kinderen zichtbaar.  
 
De leden van de SGP-fractie hebben kennis genomen van de figuren waarin de huidige en 
toekomstige gevolgen voor alleenstaande ouders zijn opgenomen wanneer zij vanuit de bijstand 
vier of vijf dagen gaan werken tegen minimumloon. De leden ontvangen graag een figuur waarin 
de gevolgen bij twee en drie dagen werk zijn opgenomen.  
Het is belangrijk vooraf op te merken dat in de genoemde figuren waarin de armoedeval getoond 
wordt uitgegaan is van een situatie waarin de alleenstaande ouder gaat werken en dan geen 
bijstandsuitkering meer ontvangt. Dit is in het algemeen ook het geval bij vier en vijf dagen 
werken tegen het wettelijk minimumloon. Dan is namelijk het netto inkomen hoger dan in de 
bijstand. De bijkomende kosten van werken, waaronder de kinderopvang, zorgen ervoor dat bij 
vier dagen werken het besteedbaar inkomen lager is dan in de bijstand. Hierbij is nog geen 
rekening gehouden met eventueel flankerend beleid van gemeenten; maar het uitgangspunt is dan 
ook dat alleenstaande ouders zonder verdere ondersteuning meer zouden moeten verdienen dan in 
de bijstand. Werken vanuit de bijstand moet lonend zijn.  
Voor alleenstaande ouders die twee of drie dagen gaan werken tegen het minimumloon ligt dit 
anders. In de huidige situatie is het namelijk zo dat het netto inkomen dan lager dan de 
bijstandsnorm is waardoor de alleenstaande ouder een aanvulling vanuit de bijstand blijft 
ontvangen. In dat geval is de alleenstaande ouder nog niet economisch zelfstandig. De 
3 
 

rijksfinanciën zorgelijk. Van iedereen wordt een bijdrage aan de oplossing van dit probleem 
gevraagd, ook van ouders. Een van de gevolgen is dat werkende alleenstaande ouders op het 
minimum er op vooruitgaan, wat de kans op armoede verkleint. Voor alleenstaande ouders in de 
bijstand wordt de stap naar werk financieel aantrekkelijk. 
 
De leden van de SP-fractie vragen of de regering kan toelichten waarom ondanks de aankondiging 
dat ouders met lagere inkomens zullen worden ontzien en vooruit geholpen, hun inkomenspositie 
toch blijkt te verslechteren. Voorts willen deze leden weten wat deze inkomensdaling betekent voor 
de participatie van gezinnen met lage inkomens en voor de bijna 400.000 kinderen die in 
Nederland opgroeien in armoede. De leden vragen of de regering kan toelichten waarom zij heeft 
gekozen voor denivellerende maatregelen en op welke wijze dit wetsvoorstel bijdraagt aan de 
bevordering van sociale participatie van kinderen.  
De regering vraagt met dit wetsvoorstel van alle ouders een bijdrage om de overheidsfinanciën op 
orde te krijgen, in het bijzonder van ouders die relatief draagkrachtig zijn. Daarom kiest de 
regering ervoor om de inkomensondersteuning voor ouders meer te richten op lagere inkomens. 
Zodoende wordt de kinderbijslag niet geïndexeerd, de inkomensgrens vanaf waar het 
kindgebonden budget wordt afgebouwd verlaagd en worden het eerste en tweede kindbedrag van 
het kindgebonden budget verhoogd. Dit betekent echter niet dat huishoudens met lagere inkomens 
geen negatieve inkomenseffecten kunnen ondervinden.  
Het SCP heeft in opdracht van de regering, naar aanleiding van de door het Eerste-Kamerlid Ester 
1
ingediende motie , de maatschappelijke effecten van het oorspronkelijke wetsvoorstel voor de 
2
hervorming van de kindregelingen voor gezinnen onderzocht . Het SCP concludeert hierin dat door 
de hervorming van de kindregelingen het armoedepercentage bij kinderen naar verwachting met 
0,2% afneemt. Het percentage volwassenen in armoede stijgt daarentegen met 0,1%. Op de totale 
armoede is naar verwachting geen effect. Een reden hiervoor is dat het totale inkomenseffect klein 
is. Daarnaast pakken de diverse maatregelen voor mensen met een laag inkomen verschillend uit: 
alleenstaande ouders met een uitkering gaan er in inkomen op achteruit terwijl werkende 
alleenstaande ouders met een laag inkomen er juist op vooruit gaan. Het SCP concludeert verder 
dat de maatregelen naar verwachting nauwelijks gevolgen hebben voor de mate van sociale 
uitsluiting.  
De Begrotingsafspraken 2014 hebben de inkomensgevolgen van het eerder ingediende 
wetsvoorstel verzacht, waardoor daar waar negatieve effecten van de hervorming werden 
gesignaleerd, deze naar verwachting van de regering kleiner zijn dan het SCP heeft geraamd.  
Gezinnen die worstelen om het hoofd boven water te houden worden niet aan hun lot overgelaten. 
Naast het generieke inkomensbeleid, is er ook het gemeentelijk inkomensbeleid. Gemeenten 
kunnen gezinnen extra ondersteunen en maatwerk leveren om armoede en sociale uitsluiting te 
bestrijden. Dit kabinet trekt komend jaar meer geld uit voor de bestrijding van armoede. In 2014 is 
dit € 80 miljoen. Vanaf 2015 gaat het om € 100 miljoen structureel per jaar. Onderdeel van dit 
pakket is ook dat kinderen mee kunnen doen aan buitenschoolse activiteiten zoals sport. Daarom 
wordt in elk geval de subsidie aan het Jeugdsportfonds Nederland verlengd en wordt de 
Sportimpuls verhoogd. Hierdoor kunnen meer kinderen uit arme gezinnen deelnemen aan 
sportactiviteiten. Kinderen mogen immers niet buiten de boot vallen. Zij moeten zich kunnen 
ontplooien en ontwikkelen tot zelfstandige burgers.   
 
Op de vraag van de leden van de SP-fractie of de regering inzicht kan geven in de 
stapelingseffecten van de bezuinigingen wordt ingegaan in hoofdstuk 4.  
 
De leden van de fracties van het CDA en de SGP hebben vragen gesteld over het niveau van de 
overheidsuitgaven ten behoeve van gezinnen met kinderen in Nederland in relatie tot andere ons 
omringende landen. De leden van de CDA-fractie geven aan dat uit de meest recente beschikbare 
                                                           
1
 Kamerstukken I 2012/13, 33 525, F 
2
 Kamerstukken II 2012/13, 33 716, nr 6 
5 
 

bij de geboorte is komen te overlijden. Genoemde leden stellen vast dat bijvoorbeeld het 
bevallingsverlof in een dergelijk situatie niet overgedragen kan worden van de overleden moeder 
naar de vader. Zij vragen of de regering hierin aanleiding ziet om de mogelijkheden voor het 
combineren van zorg en arbeid binnen de kind- en verlofregelingen voor vaders in deze situatie te 
verbeteren en zo ja, hoe, en zo nee, waarom niet.  
Over dit onderwerp zijn op 13 december jl. Kamervragen gesteld door de leden Van Hijum en 
Heerma. In de beantwoording van deze Kamervragen, die op 15 januari jl. is verstuurd, is de 
Minister van SZW nader ingegaan op deze situatie. Het overlijden van de moeder bij de geboorte 
van een kind is een ingrijpende gebeurtenis die zowel in emotionele als praktische zin (plotselinge 
zorg voor het kind) grote gevolgen heeft. Uiteraard kan er niet van worden uitgegaan dat in deze 
situatie alles direct weer zijn normale loop heeft. Het proces van aanpassen aan de nieuwe situatie, 
waaronder het hervatten van het werk, zal voor iedereen anders verlopen. In dit kader is het is in 
de eerste plaats van belang dat werknemer en werkgever goede maatwerkafspraken maken over 
de wederzijdse behoeften en mogelijkheden, al dan niet met gebruikmaking van de wettelijke 
verlofmogelijkheden. Uit het onderzoek Rouw en werk dat recentelijk in opdracht van het Ministerie 
van SZW is uitgevoerd blijkt dat werkgever en werknemer het lastig vinden het gesprek in deze 
situaties aan te gaan. Hier is nog veel winst te behalen. De Minister van SZW zal dan ook, zoals 
aangekondigd naar aanleiding van vragen die zijn gesteld tijdens de begrotingsbehandeling SZW 
2014, in gesprek gaan met sociale partners in het kader van de aanpak psychosociale 
7
arbeidsbelasting, waarvan de hoofdlijnen uiteen zijn gezet in de brief van 20 december jl. Daarbij 
kan tevens worden bezien of de wettelijke mogelijkheden in deze situaties toereikend zijn.  
 
De leden van de fractie van het CDA en de ChristenUnie vragen naar de visie van de regering op 
het gezin en op het stelsel van kindregelingen.  
 
In de visie van de regering is de manier waarop gezinnen de combinatie van arbeid en zorg voor 
kinderen invullen steeds aan verandering onderhevig. Elke generatie gezinnen heeft nieuwe kansen 
en vindt nieuwe mogelijkheden.  
 
De regering vindt het belangrijk om hierbij een brede gezinsdefinitie te hanteren: elk huishouden 
met kinderen is een gezin. Het klassieke beeld van werkende vader, zorgende moeder en kinderen 
van vroeger is geworden tot de huidige veelheid van leefvormen waarin kinderen opgroeien.  
We moeten dus toe naar een situatie waarbij iedereen maximale mogelijkheden heeft en benut om 
de werk- en privéambities binnen het gezin met elkaar in balans te brengen. De regering wil 
hieraan een bijdrage leveren zonder afbreuk te doen aan de keuzevrijheid van mensen.  
 
Voor de kwaliteit van onze samenleving is het namelijk van groot belang dat mensen de kans 
krijgen zich optimaal te ontwikkelen en maximaal mee te doen in de samenleving. Mensen maken 
bij het combineren van werk en zorg hun eigen keuzes, en moeten daartoe de mogelijkheid 
hebben. Zo krijgen kinderen optimale ontplooiingskansen. 
  
De regering wil gezinnen op twee manieren bijstaan. Ten eerste door ouders op een effectieve en 
gerichte manier financieel te ondersteunen. Daarom wil de regering naar een toekomstbestendig 
en begrijpelijk stelsel van kindregelingen. En ten tweede door een goed werkende arbeidsmarkt 
mogelijk te maken. Afspraken om werk en privé op een goede manier te combineren zijn primair 
de verantwoordelijkheid van werkgevers en werknemers. Zij hebben hierbij een gedeeld belang. Er 
is sprake van onderbenutting van talent als ouders met jonge kinderen zich gedwongen voelen om 
minder of niet meer te werken, omdat ze onvoldoende mogelijkheden hebben om arbeid en zorg te 
combineren. Ook met het oog op de vergrijzing is het ongewenst om het arbeidspotentieel niet te 
benutten. 
 
                                                           
7
 Brief “Hoofdlijnen aanpak psychosociale arbeidsbelasting”, Kamerstukken II 2013/14, 25 883, nr. 227 
7 
 

 
De leden van de fracties van de VVD, SP, CDA, en D66 vragen naar de effecten van de 
aangekondigde invoering van de huishoudentoeslag op het kindgebonden budget en het 
voorgestelde stelsel van kindregelingen. De leden van de D66-fractie vragen daarnaast of de 
regering inzicht kan bieden in hoeverre met het opgaan van het kindgebonden budget in de 
huishoudentoeslag nog sprake zal zijn van een consistent stelsel van kindregelingen dat dan 
resteert. De leden van de VVD-fractie willen weten of de invulling van de huishoudentoeslag nog 
gevolgen heeft voor de WTOS 17- die wordt geïntegreerd in het kindgebonden budget.  
In 2017 zal het kindgebonden budget opgenomen worden in de huishoudentoeslag. Zoals 
11
aangegeven in de brief van de regering bij de Begrotingsafspraken 2014 , zal dit gunstig 
uitpakken voor gezinnen met kinderen. Er is na invoering nog steeds sprake van een consistent 
stelsel van kindregelingen, alleen wordt bij de inkomensafhankelijke tegemoetkoming voor 
kinderen ook rekening gehouden met andere tegemoetkomingen die deze gezinnen ontvangen. Het 
wetsvoorstel dat de invoering van de huishoudentoeslag regelt zal voor de zomer aan uw Kamer 
worden aangeboden. 
De WTOS 17- wordt afgeschaft met ingang van het schooljaar 2015/2016. Deze regeling wordt 
budgettair neutraal geïntegreerd met het kopje in het kindgebonden budget voor ouders met 
kinderen in de leeftijd van 16 en 17 jaar.  
 
De leden van de fracties van de PvdA, het CDA en D66 constateren dat er geen toelichting gegeven 
wordt op eventuele veranderingen in de combinatiekorting. Evenals de leden van de fractie van de 
SP vragen zij wat de gevolgen zijn van de herziening van de kindregelingen voor de 
combinatiekorting. Voorts vragen de leden van de fractie van het CDA wat de gevolgen van de 
herziening van de kindregelingen zijn voor de kinderopvangtoeslag.  
Het wetsvoorstel Hervorming kindregelingen laat de inkomensafhankelijke combinatiekorting en de 
kinderopvangtoeslag intact en heeft ook geen gevolgen voor de hoogte van deze regelingen.  
 
De leden van de SGP-fractie hadden verwacht dat bij de doorlichting van het systeem op 
effectiviteit zeker ook de effectiviteit van de kinderopvangtoeslag ten principale zou worden 
bekeken. Zij hebben dit onderdeel echter niet aangetroffen. Zij wijzen erop dat uit verschillende 
12
studies blijkt dat de effectiviteit van deze subsidie in veel gevallen beperkt is . Deze leden vragen 
een reactie op de constatering dat de ontwikkelingen in de afgelopen jaren laten zien dat de 
kinderopvangtoeslag hooguit een uiterst beperkt stimulerend effect heeft op de arbeidsparticipatie. 
Immers, uit opeenvolgende kwartaalrapportages blijkt dat de bezuinigingen weliswaar tot een 
daling van de formele opvang leidt, maar nauwelijks tot een daling van de arbeidsparticipatie die 
voornamelijk verband houdt met de bezuinigingen. Deze leden vragen waarom de regering maar 
liefst bijna een derde van de financiële ondersteuning aan gezinnen besteedt aan een subsidie 
waarvan de effecten twijfelachtig zijn. 
Het CPB heeft in 2011 een onderzoek gedaan naar de effecten van de kinderopvangtoeslag en de 
inkomensafhankelijke combinatiekorting op de arbeidsparticipatie van moeders met jonge 
13
kinderen . Uit dit onderzoek bleek dat 26 procent van de stijging in de arbeidsparticipatie van 
moeders met jonge kinderen kon worden toegewezen aan de beleidswijzigingen die in de periode 
2005-2009 op deze twee terreinen zijn gedaan. Bij de vormgeving van de bezuinigingen is als 
uitgangspunt genomen dat de negatieve effecten op de arbeidsparticipatie moesten worden 
beperkt. De regering heeft het SCP opdracht gegeven een onderzoek te doen naar het gebruik van 
kinderopvang in relatie tot het arbeidspatroon van jonge ouders. De regering verwacht de Kamer 
rond de zomer te informeren over de uitkomsten van dit onderzoek. 
 
De leden van de SGP-fractie constateren dat hoewel de regering een stelsel van vier regelingen 
voorstaat, naast deze regelingen ook de WTOS blijft voortbestaan. Zij vragen of die indruk juist is, 
                                                           
11
 Kamerstukken II 2013/14, 33 750, nr. 19 
12
 Zie bijvoorbeeld CPB, Childcare subsidies and labour supply: evidence from a large Dutch reform, 2012 
13
 http://www.cpb.nl/en/publication/ex-post-analyse-effect-kinderopvangtoeslag-op-arbeidsparticipatie 
9 
 

Figuur 2. Inkomensverdeling voor huishoudens met kinderen jonger dan 18 jaar (raming 2014). 
 
Alleenstaande ouders    Tweeoudergezinnen 
  
 
Voorts vraagt de SP-fractie zich af welke andere factoren naast de armoedeval bepalen of 
alleenstaande ouders vanuit de uitkering al dan niet gaan werken.  
Het op 26 oktober 2011 aan de Tweede Kamer aangeboden rapport over het experiment 
bevordering arbeidsparticipatie alleenstaande ouders WWB, laat zien dat extra aandacht in de vorm 
van re-integratieactiviteiten (scholing, workshops, begeleiding, gesprekken) belangrijk is. 
Gemeenten geven aan dat deze activiteiten ouders enthousiast maken om te gaan werken, met 
name dat deel van de ouders dat in een isolement zit en weinig zelfvertrouwen heeft. Deze ouders 
zijn gebaat bij groepscursussen waarbij men andere alleenstaande ouders ontmoet. Ook signaleert 
een gemeente dat ouders over de ‘werkdrempel’ geholpen moeten worden: zolang men nog niet 
werkt ziet men vooral bezwaren, maar als men eenmaal werkt ervaart men na enige tijd (ook) de 
positieve kanten.  
 
Afschaffen aanvulling alleenstaande ouders minimumregelingen  
 
De leden van de VVD-fractie vragen hoe dit wetsvoorstel zich verhoudt tot het wetsvoorstel dat de 
aanscherping van de Wet werk en bijstand regelt. Daarin wordt voorgesteld om de toeslag van 
20% die nu door gemeenten wordt uitgekeerd, standaard uit te keren aan een alleenstaande ouder 
in de bijstand. Zij informeren wat dit betekent voor de armoedeval. Ook vragen de leden van de 
VVD-fractie hoe de regering omgaat met de gemeentelijke bevoegdheid om de 20% toeslag te 
geven.   
De WWB kent thans landelijke normbedragen voor gehuwden, alleenstaande ouders en 
alleenstaanden, van respectievelijk 100%, 70% en 50%. Daarbovenop kent de huidige WWB voor 
alleenstaande ouders en alleenstaanden een gemeentelijke toeslag van maximaal 20%. De hoogte 
van de gemeentelijke toeslag hangt af van de vraag of de belanghebbende hogere algemeen 
noodzakelijke kosten van het bestaan heeft dan waarin de landelijke norm voorziet, als gevolg van 
het niet of niet geheel kunnen delen van deze kosten met een ander. Een alleenstaande ouder die 
geen kosten kan delen met een ander, krijgt thans 90%. Dit is de wettelijke norm van 70% plus de 
maximale gemeentelijke toeslag van 20%. Het toekennen van de gemeentelijke toeslag in verband 
met het niet geheel of gedeeltelijk kunnen delen van kosten met een ander, valt onder de 
beleidsvrijheid van de gemeente, waarbij de gemeente de toeslag moet afstemmen op het niveau 
van de noodzakelijke bestaanskosten. Het beeld is dat in de meeste gemeenten, als er kosten 
gedeeld kunnen worden, de toeslag wordt verlaagd naar 10%.  
11 
 

wordt afgeschaft (dit maakt deel uit van het wetsvoorstel WWB maatregelen). Het college van B&W 
kan alleenstaande ouders dan alleen nog in individuele gevallen tijdelijk ontheffen van de 
arbeidsplicht. De arbeidsplicht geldt voor de alleenstaande ouder met kinderen tot 12 jaar slechts 
nadat het college zich genoegzaam heeft overtuigd van de beschikbaarheid van passende 
kinderopvang, de toepassing van voldoende scholing en de belastbaarheid van betrokkene. Dit 
biedt het college de mogelijkheid om maatwerk te leveren in de vorm van een verantwoorde 
combinatie van arbeid en zorg, die gericht is op de toekomst van de alleenstaande ouder en zijn 
gezin. 
 
Hoogte alleenstaande-ouderkop kindgebonden budget 
 
De leden van de VVD-fractie constateren dat de regering in het oorspronkelijke voorstel aangaf dat 
werkende alleenstaande ouders er tot ca. € 2.580 op vooruit gingen. Deze leden vragen of dit 
bedrag in het nieuwe voorstel verandert. Zo nee, dan vragen de leden zich af bij welk inkomen 
werkende alleenstaande ouders er dit bedrag op vooruit gaan en hoe dit eruit ziet voor andere 
inkomens. Deze leden vragen de regering om wat (reken)voorbeelden te geven hoe deze 
inkomensvooruitgang er bij diverse inkomens uitziet en hoe deze cijfers zich verhouden ten 
opzichte van tabel B.4.5 uit de begroting SZW 2014.  
Werkende alleenstaande ouders rond het minimum gaan er door de harmonisatie van de 
inkomensondersteuning voor alleenstaande ouders tot circa € 2.580 op vooruit. De 
Begrotingsafspraken 2014 zorgen op een aantal punten voor een andere invulling van de 
hervorming kindregelingen. De harmonisatie van de inkomensondersteuning voor alleenstaande 
ouders blijft echter ongewijzigd.  
Door de harmonisatie van de inkomensondersteuning voor alleenstaande ouders, wordt de 
armoedeval, zoals zichtbaar is in tabel B.4.5. in de begroting SZW 2014, opgelost. Naast het feit 
dat werkende alleenstaande ouders met een inkomen rond het minimum nu ook recht krijgen op 
de alleenstaande-ouderkop, stijgt hun inkomen ook doordat zij als gevolg van deze hervorming de 
17
voorgestelde intensivering op de arbeidskorting kunnen verzilveren. Het aanvaarden van werk 
vanuit een uitkering wordt daardoor veel aantrekkelijker. Waar alleenstaande ouders er voorheen 
circa € 1.000 per jaar op achteruit gingen als zij vier dagen gingen werken tegen het 
18
minimumloon, gaan zij er straks € 2.100 per jaar op vooruit . Zo worden mensen die relatief veel 
barrières ondervinden om aan het werk te gaan, gestimuleerd om werk te aanvaarden, waar het 
voorheen financieel aantrekkelijk was om in, bijvoorbeeld, de bijstand te blijven. 
Een alleenstaande ouder met twee kinderen jonger dan 12 jaar die vier dagen per week werkt 
tegen minimumloon, gaat er door de harmonisatie circa € 2.580 op vooruit. Een alleenstaande 
ouder met twee kinderen, en een modaal inkomen gaat er circa € 470 op vooruit. Dit is overigens 
nog exclusief het effect van andere maatregelen. In de genoemde voorbeelden zal de vooruitgang 
nog groter zijn door de verhoging van de kindbedragen in het kindgebonden budget. 
Bij alleenstaande ouders met hogere inkomens is het verlies door het wegvallen van de 
alleenstaande-ouderkortingen groter dan het voordeel van de alleenstaande-ouderkop, die immers 
afneemt met het inkomen. Zo gaat een alleenstaande ouder met een inkomen van twee keer 
modaal er circa € 960 op achteruit. 
 
De leden van de SP-fractie vragen waarom de nieuwe kop op het kindgebonden budget lager is dan 
de huidige aanvulling voor alleenstaande ouders in de bijstand. 
Eén van de doelen van dit wetsvoorstel is het oplossen van de armoedeval. Om de 
inkomensondersteuning voor werkende alleenstaande ouders gelijk te trekken met de 
                                                           
17 
In het regeerakkoord “Bruggen Slaan” is beoogd de arbeidskorting te intensiveren met een bedrag dat 
oploopt tot € 500 in 2017. De motie van de leden Zijlstra en Samsom beoogt een verdere verhoging van de 
arbeidskorting die oploopt tot € 388 (Kamerstukken II, 2012-2013, 33 410, nr. 32) 
18
 Hierbij wordt uitgegaan van een huishouden met twee kinderen in de leeftijd 6-12 jaar waarvoor evenveel 
opvang afgenomen wordt als dat er dagen gewerkt wordt. 
13 
 

De leden van de fractie van de SGP vragen in hoeverre het risico toeneemt dat ouders door de 
verhoging van de alleenstaande-ouderkop in het kindgebonden budget ervoor zullen zorgen dat zij 
geen partner meer zijn of worden in de zin van de Awir.  
De verschillende maatregelen in de hervorming kindregelingen hebben tegengestelde effecten op 
de mate waarin het voordelig is geen partner te hebben (in de zin van de Awir). Aan de ene kant is 
er de invoering van de alleenstaande-ouderkop, die het voor werkende ouders met lagere 
inkomens voordeliger maakt alleenstaand te zijn. Aan de ander kant zijn er de maatregelen die 
ervoor zorgen dat het minder voordelig wordt alleenstaand te zijn, namelijk het afschaffen van de 
aanvulling in de bijstand voor alleenstaande ouders, het afschaffen van de alleenstaande-
ouderkorting en ten slotte het afschaffen van de aftrek levensonderhoud kinderen. Hoe de 
tegengestelde effecten per saldo uitpakken is afhankelijk van de precieze gezinssituatie. In het 
algemeen kan gesteld worden dat door dit wetsvoorstel het voor mensen op het sociaal minimum 
minder voordelig wordt uit elkaar te gaan, voor werkenden met lagere inkomens voordeliger, en 
voor mensen met hogere inkomens juist weer minder voordelig. 
 
2.2 Kinderbijslag  
 
De leden van de SP-fractie vragen of de regering de cumulatieve effecten kan weergeven van de 
inkomenseffecten van het niet indexeren van de kinderbijslag sinds 1 januari 2013 voor de 
verschillende inkomensgroepen. Deze leden vragen of de regering deze cumulatieve effecten ook 
kan weergeven in netto-bedragen.  
In onderstaande tabel zijn de cumulatieve inkomenseffecten voor het niet indexeren van de 
kinderbijslag per 1 januari 2013 tot en met juli 2015 weergegeven. De inkomenseffecten zijn 
gepresenteerd voor huishoudens met twee kinderen tussen 6 en 11 jaar oud.  
 
Tabel 1. Cumulatieve inkomenseffecten niet indexeren kinderbijslag 2013 – 2015 (als % van 
besteedbaar inkomen) 
Koopkrachtcijfers  
Actieven: 
Alleenverdiener met kinderen  
Modaal - ½  
2 x modaal - ¼  
  
Tweeverdieners  
modaal + ½ x modaal met kinderen - ¼  
2 x modaal + ½ x modaal met kinderen - ¼ 
  
Alleenstaande ouder  
Minimumloon - ½   
Modaal - ¼ 
  
Inactieven:  
 
Sociale minima 
paar met kinderen - ½   
alleenstaande ouder - ½  
  
  
De effecten van het niet indexeren van de kinderbijslag van 2013 tot en met 2015 zijn verschillend 
per leeftijdscategorie en inkomenshoogte. Voor oudere kinderen is het kinderbijslagbedrag hoger 
en is het gevolg van niet-indexeren dus groter. Door niet-indexeren van de kinderbijslag 
gedurende drie jaar, is het kinderbijslagbedrag voor een kind tot 5 jaar in totaal circa € 42 lager 
dan wanneer het bedrag wel zou zijn geïndexeerd. Voor kinderen van 6 tot 11 jaar is dit circa € 50 
en voor kinderen van 12 tot 18 jaar is dit € 59. Het niet-indexeren van de kinderbijslag komt 
15 
 

De leden van de SGP-fractie vragen zich af in hoeverre voorzien kan worden in een praktische 
oplossing voor de situatie waarin studenten bij de aanvang van hun studie nog geen 18 jaar zijn, 
en nog niet kunnen beschikken over studiefinanciering, omdat de kinderbijslag nog doorloopt. Deze 
leden vragen of het mogelijk is om bij een tijdig verzoek van de student en zijn ouder(s) de 
kinderbijslag in het laatste kwartaal op nul te stellen en in dat geval het recht op studiefinanciering 
per 1 september te laten starten. 
Het punt dat de leden van de SGP-fractie aansnijden, is al eerder in uw Kamer aan de orde 
geweest. Er kunnen inderdaad studenten zijn die nadeel ondervinden van het feit dat hun 
studiefinanciering pas kan beginnen na afloop van het derde kwartaal kinderbijslag, dus met 
ingang van oktober. Dit is echter inherent aan de kwartaalsystematiek van de kinderbijslag. De 
situatie op de eerste dag van het kwartaal is bepalend voor het recht op kinderbijslag over dat 
kwartaal. Eerder heeft de minister van Onderwijs, Cultuur en Wetenschap over dit onderwerp een 
20
brief aan uw Kamer gestuurd . Naar aanleiding van die brief is indertijd besloten het punt 
ongewijzigd te laten. De regering hecht er ook nu aan de kwartaalsystematiek van de kinderbijslag 
in stand te laten, gezien de eenvoud en de budgettaire consequenties van het loslaten van deze 
systematiek. 
 
2.3 Kindgebonden budget  
 
De leden van de fractie van de VVD vragen of de regering een nieuw grafisch overzicht kan geven 
van de vormgeving van het kindgebonden budget naar aanleiding van de nota van wijziging. Voorts 
vragen zij op welke wijze de mindering van de alleenstaande-ouderkop berekend wordt. 
In de memorie van toelichting bij het wetsvoorstel was een grafiek toegevoegd (Figuur 3), die de 
vormgeving van het kindgebonden budget weergeeft naar inkomenshoogte. Onderstaand is een 
nieuwe figuur gegeven die de situatie weergeeft na de nota van wijziging. Deze nieuwe figuur 
verschilt slechts in geringe mate met de oude figuur, aangezien alleen het eerste- en tweede-
kindbedrag zijn veranderd door de nota van wijziging, maar de systematiek verder gelijk is 
gebleven. 
 
                                                           
20
 Kamerstukken II 2008/09, 24 724, nr. 86 
17 
 

Verlagen inkomensgrens en verhogen kindbedragen 
 
De leden van de VVD-fractie vragen of de inkomensgrens van € 19.767 voor het kindgebonden 
budget in het nieuwe voorstel overeenkomstig het oorspronkelijke wetsvoorstel behouden blijft. Zo 
ja, wat betekent de afbouw van het kindgebonden budget vanaf deze inkomensgrens voor het 
kopje bovenop het kindgebonden budget ter vervanging van de WTOS 17-, zo vragen de leden van 
de VVD-fractie zich af. Deze leden vragen of dit bedrag verandert ten opzichte van het 
oorspronkelijke voorstel. 
De inkomensgrens van € 19.767 voor het kindgebonden budget blijft inderdaad behouden. Het 
kindgebonden budget neemt af naarmate het toetsingsinkomen van de ouder(s) toeneemt. Bij een 
stijgend inkomen hebben ouders minder ondersteuning nodig om in de kosten van het kind te 
voorzien. Bij een toetsingsinkomen van de ouder en zijn partner van meer dan € 19.767 zal de 
som van de bedragen waarop recht bestaat worden verminderd met 7,6 procent van het verschil 
tussen het gezamenlijke toetsingsinkomen en € 19.767. De lengte van het afbouwtraject oftewel 
de hoogte van het toetsingsinkomen waarbij nog recht op kindgebonden budget bestaat is 
afhankelijk van het aantal kinderen, de leeftijd van deze kinderen en de aanwezigheid van een 
partner. Eén van de bedragen waarop recht kan bestaan is het kopje voor ouders met kinderen in 
de leeftijd van 16 en 17 jaar. 
De regering stelt voor om de WTOS 17- af te schaffen. Deze regeling wordt budgettair neutraal 
geïntegreerd met het genoemde kopje in het kindgebonden budget voor ouders met kinderen in de 
leeftijd van 16 en 17 jaar. Het kopje in de WKB voor ouders met kinderen in de leeftijd van 16 en 
17 jaar wordt vanaf 1 augustus 2015 met € 116 per jaar verhoogd. Dit bedrag verandert niet ten 
opzichte van het oorspronkelijke wetsvoorstel.  
Ouders met een gezamenlijk toetsingsinkomen onder de € 19.767 die voor het kopje in de WKB 
voor ouders met kinderen in de leeftijd van 16 en 17 jaar in aanmerking komen zullen deze 
compensatie van € 116 per jaar volledig ontvangen. Voor ouders met een toetsingsinkomen in het 
afbouwtraject is de mate van compensatie afhankelijk van het inkomen. Zoals hierboven uitgelegd 
wordt de som van bedragen waarop recht bestaat in het kindgebonden budget verminderd met 7,6 
procent van het verschil tussen het gezamenlijke toetsingsinkomen en € 19.767. Dit leidt ertoe dat 
ouders feitelijk (d.w.z. in vergelijking met ouders die geen kind van 16 of 17 hebben) de volledige 
compensatie krijgen tot bijna aan het einde van het afbouwtraject. Ouders met een gezamenlijk 
toetsingsinkomen boven het afbouwtraject zullen geen compensatie ontvangen.  
 
De leden van de SP-fractie vragen hoeveel gezinnen (en in welke inkomensklassen) nu nog wel 
recht op het kindgebonden budget hebben, maar dit verliezen na invoering van het wetsvoorstel in 
2018. 
De inwerkingtreding van de wijzigingen van het kindgebonden budget is voorzien per 2015. Ten 
opzichte van de situatie voor het wetsvoorstel hebben circa 45.000 minder gezinnen recht op het 
kindgebonden budget in 2018. Dit betreft gezinnen met een relatief hoog inkomen die slechts recht 
hebben op een klein bedrag aan kindgebonden budget omdat zij dicht bij het punt zitten waarbij 
het kindgebonden budget volledig is afgebouwd. Het exacte punt waar het kindgebonden budget 
afgebouwd is naar 0 is afhankelijk van het aantal kinderen en de leeftijd van de kinderen. Deze 
grens lag bijvoorbeeld voor een gezin met één kind jonger dan 12 jaar in 2018 op een 
verzamelinkomen van € 39.529 en ligt na het wetsvoorstel op € 33.828. Voor een gezin met drie 
kinderen van 11, 14 en 16 jaar ligt de grens op € 55.923 in 2018 en na het wetsvoorstel op € 
55.104. Voor alleenstaande ouders wordt het negatieve effect ruimschoots gecompenseerd door de 
introductie van de alleenstaande-ouderkop. Hierdoor loopt het afbouwtraject veel langer door en 
hebben meer alleenstaande ouders recht op kindgebonden budget.  
 
De leden van de SP-fractie vragen of de verhoging van het kindgebonden budget niet teniet wordt 
gedaan door het verlagen van de inkomensgrens en of hiermee niet juist de gezinnen met 
inkomens net boven het wettelijk minimumloon worden benadeeld.  
19 
 

Figuur 4. Vormgeving kindgebonden budget 
 
 
 
21 
 

het geheel overgeheveld naar het kindgebonden budget. Het resterende deel, bestemd voor 
21
reiskosten, zal via een andere weg bij ouders van 16- en 17-jarigen terechtkomen . 
Het budget wordt overgeheveld naar het zogenaamde kopje in het kindgebonden budget voor 
ouders van kinderen in de leeftijd van 16 en 17 jaar. Omdat er voor dat kopje andere 
toekenningscriteria gelden dan voor de WTOS, wijzigt de doelgroep. In de nieuwe situatie betreft 
de doelgroep álle minder draagkrachtige ouders van kinderen van 16 en 17 jaar, ongeacht welk 
soort onderwijs zij volgen. Het budget dat wordt overgeheveld resulteert in een maximale bijdrage 
van € 116 per jaar per kind. Voor een grote groep komt dit neer op een vooruitgang met € 116. 
Het betreft dan ouders van 16- en 17-jarigen die bekostigd voortgezet onderwijs volgen. Het 
betekent ook dat de doelgroep die nu voor de maximale tegemoetkoming uit de WTOS 17- in 
aanmerking komt er maximaal € 543 per jaar op achteruitgaat. Deze doelgroep ontvangt nu 
maximaal € 659 uit de WTOS 17-. Daarnaast is er nog een doelgroep die wel aanspraak had op de 
WTOS, maar daar - wegens onbekendheid met de regeling - geen gebruik van maakte. Dat niet-
gebruik wordt geschat op 40-50%. Het kindgebonden budget wordt in bijna alle gevallen 
ambtshalve toegekend. Dat geldt ook voor de verhoging met € 116. Daardoor zullen ook deze 
ouders er € 116 op vooruit gaan. 
Omdat niet iedereen een maximale tegemoetkoming uit de WTOS ontvangt en omdat er 
verschillende regelingen worden aangepast, verschillen de individuele effecten tussen huishoudens. 
 
De leden van de VVD-fractie vragen hoe het wetgevingstraject binnen het ministerie van OCW rond 
de WTOS 17- vordert.  
Het afschaffen van de WTOS 17- is na de Begrotingsafspraken 2014 in dit wetsvoorstel opgenomen 
door middel van de nota van wijziging en daarmee onderdeel geworden van het voorliggende 
wetsvoorstel. Het OCW-wetsvoorstel dat het afschaffen van de WTOS 17- voorheen regelde, is 
22
inmiddels ingetrokken . Er is dus geen afzonderlijk OCW-wetstraject rond de WTOS 17- meer. 
 
De leden van de ChristenUnie-fractie wijzen er op dat de regering in de nota van wijziging aangeeft 
dat ouders voor de verhoging van het kindgebonden budget in verband met de overheveling van 
de WTOS 17- in de meeste gevallen geen aanvraag hoeven te doen. Deze leden vragen om 
verduidelijking in welke situaties ouders hiervoor toch zelf een aanvraag moeten doen en op welke 
wijze dit wordt gecommuniceerd naar de betrokkenen. 
Ouders met kinderen in de leeftijd van 16 en 17 jaar die al kindgebonden budget of een andere 
toeslag op grond van de Algemene wet inkomensafhankelijke regelingen ontvangen krijgen deze 
verhoging automatisch. Indien dit niet het geval is, dienen de ouders de WKB zelf aan te vragen. 
Ouders die nu voor de WTOS 17- in aanmerking komen ontvangen vrijwel altijd al WKB gezien de 
gehanteerde inkomensgrenzen. Dit is echter niet per definitie zo. Zo kent de WTOS geen 
vermogenstoets en er is sprake van een andere peildatum van het toetsingsinkomen. Op dit 
moment bouwt de WTOS 17- af bij een toetsingsinkomen (in het jaar t-2) van € 35.245. Voor 
hogere inkomens geldt een kortingspercentage van 30%. Dit betekent dat ouders met een 
aanspraak voor 1 kind geen recht meer hebben bij een inkomen van rond de € 37.400. Het 
kindgebonden budget bouwt op dit moment af bij een inkomen (in het jaar t=0) boven de € 
26.147, maar met een afbouwpercentage van 7,6%. Dit betekent dat ouders met een aanspraak 
voor een kind van 16 of 17 jaar pas geen kindgebonden budget meer ontvangen bij een hoger 
inkomen dan het inkomen waarbij geen WTOS 17- meer wordt ontvangen.   
Ouders worden via verschillende kanalen geïnformeerd over het vervallen van de regelingen en de 
compensatie via het kindgebonden budget. Paragraaf 2.8 gaat hier nader op in.  
 
De leden van de SGP fractie vragen naar de mogelijkheid om bij de toekenning van het extra kopje 
in het kindgebonden budget automatisch te toetsen of leerlingen zijn ingeschreven bij het MBO. 
                                                           
21
 Kamerstukken II 2012/13, 33 410, nr. 15, p. 52 (Regeerakkoord ‘Bruggen slaan’) 
22
 Kamerstukken II 2013/14, 33 717, nr. 5 
23 
 

Tabel 2. Ouderschapsverlof in enkele Europese landen 
 Duur Betaling 
Nederland 26 weken per ouder per kind  maximaal € 650 per maand 
ouderschapsverlofkorting (bij 
voltijdsverlof) 
België 4 maanden per ouder per kind € 707,08 per maand (bij voltijdsverlof) 
Denemarken 32 weken per kind 100%, maximum € 537 per week 
Duitsland 36 maanden per kind Maximaal 12 maanden betaald, 67% 
inkomen, maximum € 1800 per maand  
Frankrijk 3 jaar per ouder per kind € 566 per maand 
VK 18 weken per ouder per kind Onbetaald 
 
2.6 Aftrek uitgaven voor levensonderhoud van kinderen  
 
De leden van de fractie van de SP vragen hoeveel gezinnen en kinderen gedupeerd worden door 
het afschaffen van de aftrek levensonderhoud kinderen.  
Volgens de meest recente cijfers van het belastingjaar 2012 hebben ruim 250.000 
belastingplichtigen aftrek voor levensonderhoud kinderen. Deze belastingplichtigen worden dus 
geraakt door het afschaffen van die regeling. Het aantal kinderen waarvoor de aftrek wordt 
genoten bedraagt naar schatting 365.000. De gevolgen van het afschaffen van de aftrek 
levensonderhoud kinderen zijn meegenomen in de doorrekening van de inkomenseffecten van het 
wetsvoorstel (zie Tabel 7 in de Nota van Wijziging). Het mediane inkomenseffect van het 
wetsvoorstel voor de groep die de aftrek levensonderhoud kinderen heeft is -2½%. Bijna 20% 
heeft een negatief inkomenseffect van meer dan 5%. Voor ruim 40% is het inkomenseffect tussen 
-2% en -5%. Het inkomenseffect is afhankelijk van het marginale belastingtarief en eventueel 
gebruik van toeslagen (vanwege doorwerking in het toetsingsinkomen). Een belastingplichtige die 
de aftrekpost opvoert voor twee kinderen tussen 6 en 12 jaar zal als gevolg van het wegvallen van 
de aftrek voor levensonderhoud kinderen zijn belastbaar inkomen met € 1000 per kind zien stijgen. 
Dat betekent voor een gezin met twee kinderen een stijging van € 2000, voor een gezin met drie 
kinderen een stijging van € 3000 en voor een gezin met vier kinderen een stijging van € 4000. 
Gemiddeld is het bedrag aan aftrek circa € 2.300 (bron CBS statline, 2010). 
 
Bij een marginaal tarief van 42% betekent dit, bij genoemde voorbeelden, een nadeel van bij een 
kind € 420, bij twee kinderen € 840, bij drie kinderen €1260 en bij vier kinderen €1680. Het 
hogere belastbare inkomen als gevolg van de lagere aftrek kan in sommige gevallen ook leiden tot 
een hoger marginaal tarief. Bij een tarief van 52% kan het nadeel oplopen tot € 2080 op jaarbasis 
bij een gezin van vier kinderen. Dit alles is berekend uitgaande van het aftrekbare bedrag voor 
levensonderhoud kinderen in 2014, dat per 1 januari van dit jaar reeds is verlaagd vanwege het 
beëindigen van overgangsrecht uit 1995 in kinderbijslagwetgeving. De bedragen voor aftrek voor 
levensonderhoud kinderen waren in 2013 ca. 30% hoger dan in 2014. Bezien ten opzichte van 
2013 is de hierboven berekende netto achteruitgang als gevolg van het afschaffen van de aftrek 
voor levensonderhoud kinderen dus nog 30% hoger. Dit laatste is overigens het geval in de 
berekende inkomenseffecten van het wetsvoorstel, waarin is uitgegaan van de situatie voor 
verlaging met 30%.  
 
Voor een belastingplichtige met één of meerdere kinderen in de leeftijd van 12 tot 18 jaar valt de 
aftrek per kind in deze leeftijdscategorie ten opzichte van 2014 € 1160 lager uit (netto gaat het om 
€ 487 achteruitgang, uitgaande van een marginaal tarief van 42%).  Voor belastingplichtigen die 
(nagenoeg) geheel het onderhoud voor een kind in de leeftijdscategorie 18 tot 21 jaar voor hun 
rekening nemen, kan de vermindering van de aftrek ten opzichte van 2014 oplopen tot maximaal € 
3000 per kind in deze leeftijdscategorie (netto achteruitgang € 1260 bij een marginaal tarief van 
42%). Het gaat hierbij overigens om uitzonderlijke gevallen waarbij het kind de leeftijd van 18, 19 
25 
 

gehandicapte kinderen krijgen ouders in de toekomst recht op twee maal het kinderbijslagbedrag. 
Hierdoor gaat er voor deze tegemoetkoming ook een leeftijdsdifferentiatie gelden. Ouders van 
thuiswonende gehandicapte kinderen onder de 6 jaar zullen er hierdoor € 24,15 per kwartaal op 
achteruit gaan. Ouders van thuiswonende gehandicapte kinderen van 6 t/m 11 en 12 t/m 17 jaar 
gaan er respectievelijk € 16,91 en € 57,98 op vooruit. Het overgrote deel van de kinderen met 
recht op TOG is ouder dan 6 jaar, onder meer omdat pas recht bestaat op TOG voor kinderen vanaf 
3 jaar. 
Vanuit het oogpunt van vereenvoudiging was het aanvankelijk de bedoeling de TOGplus te laten 
vervallen. Op grond van de Begrotingsafspraken 2014 zal de doelstelling van de TOGplus behouden 
blijven. De hoogte (€ 1.460 per jaar) van de extra tegemoetkoming verandert door de integratie 
niet. Voor de toekenning van de extra tegemoetkoming is de SVB voornemens het huidige proces 
voor de toekenning van de TOGplus te handhaven, waarin jaarlijks een beschikking wordt 
afgegeven over de periode van een jaar. Deze beschikking staat los van de beschikking over de 
(dubbele) kinderbijslag.  
De SVB is nu reeds verantwoordelijk voor de toekenning van de TOG en de TOGplus, en voor de 
uitvoering van de kinderbijslag. De SVB blijft dus verantwoordelijk voor de toekenning van de 
tegemoetkomingen aan ouders van thuiswonende gehandicapte kinderen. 
 
Een aantal fracties heeft meer specifieke vragen gesteld over de TOGplus. Zo vragen de leden van 
de fracties VVD, CDA, en SP hoeveel ouders recht hebben op de TOGplus. Verder vragen de leden 
van de fracties CDA en SP of ook het bedrag van de TOGplus afhankelijk is van de leeftijd van het 
kind, gezien de leeftijdsdifferentiatie in de kinderbijslag. De leden van de SP-fractie vragen 
tenslotte of de regering bereid is om ook alleenstaanden en tweeverdieners toegang te geven tot 
deze extra tegemoetkoming. 
Over het jaar 2012 hadden ongeveer 3000 alleenverdienershuishoudens recht op TOGplus. De 
hoogte van de extra tegemoetkoming voor alleenverdieners zal na integratie in de kinderbijslag 
niet afhankelijk worden van de leeftijd van het kind. Net als in de huidige situatie is deze extra 
tegemoetkoming bedoeld om alleenverdieners te compenseren en is er geen directe relatie met de 
hoogte van de onderhoudskosten van het gehandicapte kind. Het ligt daarom niet voor de hand de 
hoogte van deze tegemoetkoming afhankelijk te maken van de leeftijd van het kind. De reden 
waarom destijds is gekozen voor deze ondersteuning is dat een alleenverdiener, als gevolg van 
maatregelen om de arbeidsparticipatie en de economische zelfstandigheid van vrouwen te 
vergroten, in besteedbaar inkomen achterbleef bij tweeverdieners en alleenstaande ouders. Het 
toenmalige kabinet wilde de alleenverdieners, die de zorg hebben voor gehandicapte kinderen 
hiervoor compenseren. Op grond van de Begrotingsafspraken 2014 zal de doelstelling van de 
TOGplus behouden blijven.  
 
De leden van de fracties VVD, CDA, PvdA, SP en ChristenUnie vragen om een nadere toelichting 
ten aanzien van de technische wijziging die wordt voorgesteld in het artikel over de TOG, zodat er 
ruimte is om adequaat om te gaan met wijzigingen binnen de AWBZ. Deze leden vragen wat de 
wijzigingen in de AWBZ kunnen betekenen voor de TOG.  
De TOG is bedoeld voor ouders van thuiswonende gehandicapte kinderen van 3 tot 18 jaar die 
intensieve zorg behoeven. Er bestaat recht op TOG bij een AWBZ-indicatie waaruit blijkt dat het 
kind is aangewezen op tien of meer uren zorg per week. De technische wijziging regelt dat de 
manier waarop wordt vastgesteld of kinderen intensieve zorg behoeven na de integratie van de 
TOG in de kinderbijslag wordt uitgewerkt in een algemene maatregel van bestuur in plaats van in 
de wet zelf. Op die manier kan makkelijker ingespeeld worden op het voornemen van het kabinet 
inzake de hervorming van de langdurige zorg. Onderdeel van die voorgenomen hervorming is dat 
alleen volwassenen en kinderen met een langdurige, intensieve zorgbehoefte toegang houden tot 
een kern-AWBZ, via een landelijke uniforme indicatiestelling. Minder kinderen zullen dus straks 
recht op dubbele kinderbijslag krijgen. Door de criteria en de werkwijze bij amvb te regelen, wordt 
het makkelijker deze zo nodig aan te passen, afhankelijk van de precieze uitwerking van die kern-
AWBZ. Als vaststaat hoe de AWBZ gewijzigd wordt zullen de voorwaarden nader bezien worden. 
27 
 

Het ministerie van SZW heeft overlegd met de betrokken uitvoeringsorganisaties en de VNG over 
de communicatie. Dit overleg heeft geleid tot een duidelijke verdeling in wie de ouders informeert 
en wanneer dat gebeurt. De communicatie met de ouders start vanzelfsprekend pas nadat uw 
Kamer en de Eerste Kamer met het wetsvoorstel hebben ingestemd. Ouders kunnen nu al 
informatie vinden op rijksoverheid.nl over de voorgenomen plannen om de kindregelingen te 
wijzigen.  
De communicatie-activiteiten zijn over drie tijdvlakken te verdelen.  
1. Een half jaar voor de beoogde ingangsdatum, 1 januari 2015, informeren 
uitvoeringsorganisaties en gemeenten alleenstaande ouders met een aanvulling op hun 
uitkering of alleenstaande studerende ouders persoonlijk over het vervallen van die 
aanvulling. Ook een halfjaar van te voren worden ouders geïnformeerd voor wie in het 
schooljaar 2015/2016 de WTOS 17- vervalt. Ouders die in plaats van de TOG of TOGplus 
extra kinderbijslag krijgen worden daarover ook een halfjaar van te voren geïnformeerd. 
De betrokken organisaties informeren de ouders over de regelingen die zij uitvoeren en 
verwijzen als er compensatie is voor de vervallen regeling naar de uitvoerders van die 
regeling. De informatie zal ook te vinden zijn op de sites van de uitvoeringsorganisaties. 
2. Rond de jaarwisseling (2014/2015) informeert de Belastingdienst de ouders voor wie de 
aftrek uitgaven voor levensonderhoud voor kinderen en de ouderschapsverlofkorting 
verdwijnt. Ook ouders die door de gewijzigde afbouwgrens geen kindgebonden budget 
meer krijgen worden door de Belastingdienst geïnformeerd. Organisaties die communiceren 
over het vervallen van een regeling verwijzen daarbij ook naar de compensatie via het 
kindgebonden budget. Zij wijzen er ook op dat mensen die nog geen toeslag ontvangen, 
deze kunnen aanvragen. Ze verwijzen naar de site van de Belastingdienst/Toeslagen 
(www.toeslagen.nl) waar de informatie ook te vinden is.  
3. Kort nadat het wetsvoorstel is aangenomen zal op rijksoverheid.nl een aparte pagina 
komen waarop informatie over alle wijzigingen en eventuele compensatie te vinden is. 
Deze pagina komt tot stand in samenwerking met de betrokken uitvoerders. De uitvoerders 
zullen in hun brieven aan de ouders en bij de informatie op hun websites ook naar deze 
pagina verwijzen. Om meer bekendheid te geven aan de wijzigingen en vooral aan de 
wijzigingen waarover de Belastingdienst aan het eind van het jaar communiceert, zal een 
campagne gericht op de ouders starten via online en offline media. De campagne start 
halverwege dit jaar als de uitvoerders de ouders gaan informeren en zal geïntensiveerd 
worden in het najaar.  
 
De leden van de fracties van de VVD en het CDA verzoeken de regering een overzicht te geven van 
de inwerkingtreding van alle maatregelen in het wetsvoorstel. De onderstaande tabel geeft deze 
informatie weer. 
 
Tabel 3. Beoogde inwerkingtreding maatregelen hervorming kindregelingen 
Maatregel Inwerkingtreding 
Harmoniseren inkomensondersteuning alleenstaande ouders: afschaffen  
aanvulling alleenstaande ouders minimumregelingen en alleenstaande- 
ouderkorting, invoeren alleenstaande-ouderkop kindgebonden budget 1 januari 2015 
Verhogen eerste en tweede kindbedrag kindgebonden budget  1 januari 2015 
Verlagen inkomensgrens kindgebonden budget  1 januari 2015 
Overhevelen WTOS 17- naar het kindgebonden budget: afschaffen WTOS  
17-, verhogen leeftijdskopje 16-17 jarigen kindgebonden budget  1 augustus 2015 
Niet-indexeren basiskinderbijslagbedrag  1 juli 2014 
Vereenvoudigingen kinderbijslag 1 juli 2014 
TOG en TOGpluse integreren in de kinderbijslag 1 januari 2015 
Afschaffen ouderschapsverlofkorting 1 januari 2015 
Afschaffen aftrek uitgaven voor levensonderhoud van kinderen 1 januari 2015 
 
29 
 

structurele vermindering van de uitvoeringslast bij DUO. De opbrengsten hiervan bedragen € 1,5 
tot € 2 miljoen. Het was niet nodig om een uitvoeringstoets over de nota van wijziging te vragen 
aan UVW. 
 
De leden van de D66-fractie vragen zich af of de besparing op de uitvoeringskosten die als gevolg 
van het wetsvoorstel optreedt door de betrokken organisaties kan worden ingezet als invulling van 
de (efficiency-)taakstellingen die op deze organisaties rusten. Dit is inderdaad het geval.    
 
 
4. Inkomenseffecten   
 
De leden van de CDA-fractie vragen hoeveel procent een alleenstaande ouder in de bijstand er 
gemiddeld op achteruit gaat. De totale inkomensachteruitgang voor een alleenstaande ouder in de 
bijstand met 2 kinderen tussen de 6 en 12 jaar is als gevolg van alle maatregelen in het 
wetsvoorstel -1¾%. De bijbehorende inkomensvooruitgang van alleenstaande ouders die werken 
tegen het minimumloon is + 10¾%. Zoals hiervoor reeds aangeven acht de regering deze 
inkomensontwikkeling redelijk, gezien de bredere ontwikkelingen in de sociale zekerheid.  
 
De leden van de SP-fractie verzoeken de regering inzicht te geven in de stapelingseffecten van de 
bezuinigingen.  
De regering voert de komende jaren belangrijke hervormingen door op onder andere het gebied 
van de arbeidsmarkt, zorg en sociale zekerheid. Daarnaast worden er maatregelen genomen om de 
overheidsfinanciën weer op orde te brengen. Huishoudens kunnen met diverse maatregelen te 
maken krijgen. Zoals eerder aangegeven worden in de begroting van SZW de maatregelen en de 
effecten van alle maatregelen op de koopkracht jaarlijks in beeld gebracht voor verschillende 
groepen. Deze koopkrachtplaatjes geven een goed beeld van de stapelingseffecten van alle 
maatregelen die leiden tot inkomenseffecten van de afgelopen en komende jaren.  
Er zijn echter ook wijzigingen in voorzieningen, zoals de AWBZ, die niet in het koopkrachtbeeld 
zichtbaar zijn. In de begroting SZW 2014 is dan ook een stapelingsmonitor opgenomen. Met behulp 
van deze monitor zijn kwetsbare groepen in beeld gebracht die te maken kunnen krijgen met 
stapeling van maatregelen die niet in het koopkrachtbeeld zijn opgenomen. Het gaat daarbij vooral 
om maatregelen in voorzieningen zoals de AWBZ, Wmo en de vervanging van de Wtcg en de CER 
door individueel gemeentelijk maatwerk. Uit de monitor blijkt dat bij de volgende groepen mogelijk 
stapeling kan optreden: 75-plussers, intramuraal verblijvenden, chronisch zieken en Wajongers. Dit 
zijn groepen die van relatief veel overheidsvoorzieningen gebruik maken. Voor een belangrijk deel 
zullen deze huishoudens op individueel maatwerk van gemeenten, of door gemeenten 
georganiseerde voorzieningen kunnen rekenen. Dit maakt meer maatwerk mogelijk en vergroot de 
betrokkenheid van burgers. Gemeenten kunnen de uitvoering van de taken beter op elkaar 
afstemmen. Hiertoe biedt het Rijk ruime beleidsvrijheid. 
 
  
5. Commentaren  
 
De leden van de fracties VVD, SP, D66 en ChristenUnie informeren, mede naar aanleiding van het 
commentaar van de Belastingdienst, wat de regering gaat ondernemen om fraude met de 
alleenstaande-ouderkop in het kindgebonden budget te voorkomen en op te sporen. De 
Belastingdienst heeft aangegeven dat de hoogte van de alleenstaande-ouderkop fraude en 
oneigenlijk gebruik van deze regeling in de hand kan werken. De leden van de VVD fractie willen 
daarbij graag weten hoe de regering de werking van het GBA gaat optimaliseren en vragen of er 
daartoe overleg tussen de ministeries van SZW en BZK plaatsvindt. Voorts vragen zij of de 
mogelijkheid de alleenstaande-ouderkop te exporteren de kans op fraude of oneigenlijk gebruik 
vergroot. Verder vragen deze leden of, en zo ja, hoe, de regering het gebruik van en mogelijke 
fraude met de alleenstaande-ouderkop gaat monitoren.   
31 
 

De leden van de VVD-fractie geven weer dat de SVB onder voorbehoud van de uitvoeringstoets van 
de lagere regelgeving van de AKW dat zij het wetsvoorstel uitvoerbaar achten. Deze leden willen 
graag weten welke regelgeving het hier betreft. 
Dit betreft het (concept) Besluit uitvoering kinderbijslag dat het huidige Besluit 
onderhoudsvoorwaarden, het Samenloopbesluit, de Regeling inkomen kinderbijslag en de regeling 
TOG vervangt. Het is de bedoeling dat per 1 juli 2014 één Besluit uitvoering kinderbijslag in 
werking treedt; sommige bepalingen kennen overigens een andere inwerkingtredingsdatum. Er is 
bij de samenvoeging van al deze lagere regelgeving gekeken naar het geheel vanuit de behoefte 
aan transparantie, aansluiting met de huidige uitvoeringspraktijk, vereenvoudiging en het 
schrappen van verouderde bepalingen. In dit besluit worden ondermeer het inkomensbegrip, de 
inkomensgrens en de hoogte van de onderhoudsbijdrage geregeld. 
 
De leden van de D66-fractie lezen dat het Uitvoeringspanel het wetsvoorstel als uitvoerbaar 
beoordeelt, maar zich tevens bezorgd uitte over een goede uitvoering van de nieuwe 
alleenstaande-ouderkop voor mensen met een bijstandsuitkering. Dit omdat de 
toeslagensystematiek van het kindgebonden budget verschilt van de manier waarop gemeenten de 
bijstand uitbetalen. Kan de regering hierop een nadere toelichting geven? Waarin zit het verschil 
waarop het panel wijst precies? Welke mogelijke problemen voorziet het panel precies? En op 
welke wijze is de regering voornemens hiermee om te gaan? De leden van de VVD-fractie 
memoreren in dit verband dat het Ministerie van SZW n.a.v. het commentaar van het 
uitvoeringspanel in overleg is getreden met gemeenten en Belastingdienst/Toeslagen over de 
implementatie van de alleenstaande-ouderkop. Zijn de uitkomsten van dit overleg reeds bekend, 
zo vragen de leden van de VVD-fractie. Zo ja, wat is er besloten? Zo nee, hoe vordert het overleg? 
Het Uitvoeringspanel heeft gesignaleerd dat de toeslagen, anders dan de bijstand, bij wijze van 
voorschot en op basis van een geschat inkomen worden verstrekt. Hierdoor zouden schulden 
kunnen ontstaan als achteraf blijkt dat de verstrekking ten onrechte is geweest. Het duidelijk 
informeren van de belanghebbende, zodat deze tijdig wijzigingen in zijn situatie doorgeeft, kan dit 
voorkomen. Daarnaast kent de Belastingsdienst/Toeslagen twee soorten betalingsregelingen voor 
mensen die toeslagen moeten terugbetalen: een standaardbetalingsregeling en een individuele. Bij 
de individuele variant wordt de betalingscapaciteit vastgesteld. 
Daarnaast hebben de gemeenten aandacht voor de tijdige verstrekking van de alleenstaande-
ouderkop in het kindgebonden budget. In dit verband heeft overleg met de gemeenten en 
Belastingdienst/Toeslagen plaatsgevonden. Centrale vraag daarbij was hoe de overgang per 1 
januari 2015 van de aanvulling van 20% voor alleenstaande ouders in de WWB, naar de 
alleenstaande-ouderkop in het kindgebonden budget, voor belanghebbenden zo geruisloos mogelijk 
kan verlopen. De gemeente zal in december 2014 voor het laatst de 20% aanvulling uitkeren en de 
Belastingdienst/Toeslagen zal in december 2014 de alleenstaande-ouderkop voor de maand januari 
2015 overmaken. Hiervoor is geen aanvraag van belanghebbende nodig als de belanghebbende al 
bekend is bij de Belastingdienst/Toeslagen, wat bij bijstandsgerechtigden bijna per definitie het 
geval is. Belanghebbenden waarbij wel een aanvraag nodig is, bijvoorbeeld als iemand recent 
alleenstaande ouder is geworden, zullen hier door de gemeente of middels de gezamenlijke 
publiciteitscampagne over het wetsvoorstel op gewezen worden.  
 
   
6. Overige vragen 
 
Het wetsvoorstel voorziet in een veelvoud aan delegatiebepalingen. De leden van de VVD-fractie 
vragen op welke wijze en op welke termijn deze bepalingen worden uitgewerkt. De nieuwe 
delegatiebepalingen die met onderhavig wetsvoorstel worden geïntroduceerd betreffen alle de 
kinderbijslag. Het merendeel daarvan hangt samen met het integreren van de TOG en de TOGplus 
in de kinderbijslag, te weten een algemene maatregel van bestuur over de bij de aanvraag voor 
dubbele kinderbijslag voor een thuiswonend gehandicapt kind te verstrekken gegevens, de mate 
van intensieve zorg voor een thuiswonend gehandicapt kind en nadere regels met betrekking tot 
33 
 

handhaafbaarheid van de kindregelingen en een beperking van fraudemogelijkheden. Dit maakt de 
uitvoering ook minder risicovol, waardoor er minder of -bij afschaffing van regelgeving- geen 
toezicht meer nodig is. 
  
 
II Artikelsgewijze toelichting 
 
Voor de antwoorden op de vragen van de fractie van de VVD op welke wijze de mindering van de 
alleenstaande-ouderkop wordt berekend en hoe het wetstraject binnen het ministerie van OCW ten 
aanzien van de WTOS 17- vordert, verwijst de regering naar paragraaf 2.3 respectievelijk 2.4. 
 
 
 
 
 
De minister van Sociale Zaken 
en werkgelegenheid, 
 
 
 
L. Asscher 
 
35 
 

