Aan de Voorzitter van de
Directie Westelijk Halfrond
Bezuidenhoutseweg 67
Tweede Kamer der Staten-Generaal
2594 AC Den Haag
Binnenhof 4
Postbus 20061
Den Haag
Nederland
www.rijksoverheid.nl
Onze Referentie
MINBUZA-2014.33143
Datum 15 januari 2014
Betreft Reisverslag Cuba
Geachte Voorzitter,
Graag bied ik u hierbij het verslag aan van mijn bezoek aan Cuba, dat plaatsvond
van 5-7 januari 2014.
De Minister van Buitenlandse Zaken,
Frans Timmermans
Pagina 1 van 4

Uit de gesprekken met vertegenwoordigers van de Rooms Katholieke Kerk en met
Directie Westelijk Halfrond
onafhankelijke intellectuelen en kritische vertegenwoordigers uit de culturele en
economische sector, zoals jonge bloggers en schrijvers, kwam naar voren dat zij - Onze Referentie
MINBUZA-2014.33143
in wisselende mate -positief zijn over de veranderingen, maar dat deze nog
onvoldoende zijn. Concrete suggesties werden gedaan om de hervormingen
robuuster te maken: een grotere rol voor het parlement, inspraak voor de
bevolking en meer respect voor internationale normen en standaarden van
mensenrechten. Ook steun van de internationale gemeenschap aan
hervormingsgezinde krachten (zowel binnen als buiten de regering) is
noodzakelijk.
4. Politieke hervormingen en mensenrechten
In de gesprekken kwam naar voren dat in het politieke hervormingsproces
positieve stappen zijn genomen, maar dat nog veel moet gebeuren. Dat de
regering dit erkent biedt aanknopingspunten voor verdere dialoog over het
politieke hervormingsproces. Tijdens de gesprekken is tevens aangedrongen
fundamentele mensenrechten deel te laten uitmaken van dit proces.
De aandacht die Cuba heeft voor sociale en economische rechten, en voor de
nieuwe migratiewetgeving (uitreisvisa) die recent is aangenomen, verdient
waardering. Tegelijkertijd is dringend meer aandacht nodig voor de burger- en
politieke rechten en in het bijzonder het respecteren van de internationale normen
en standaarden op dit gebied. In de gesprekken zijn zorgen overgebracht over de
veelvuldig voorkomende korte termijn detenties. Ook is in de gesprekken met de
regering aandacht gevraagd voor de vrijheid van meningsuiting en
internetvrijheid.
Bij minister van Buitenlandse Zaken, Bruno Rodriguez is expliciet aandacht
gevraagd voor burgerrechten, persvrijheid en de arrestaties van demonstranten,
en opgeroepen tot het aangaan van een dialoog met critici van de regering. Alleen
op deze manier kunnen de hervormingen duurzaam worden verankerd in de
samenleving en is er daarmee daadwerkelijk sprake van een onomkeerbaar
proces. Minister Rodriguez had er begrip voor dat deze punten werden
opgebracht. Hij toonde zijn ontvankelijkheid voor dialoog en herhaalde ook het
bekende Cubaanse standpunt dat Cuba het gevoel heeft dat de internationale
gemeenschap met twee maten meet wanneer het spreekt over de mensenrechten.
5. Economische ontwikkelingen
De hervormingen vinden plaats bij een slechte economische situatie. De oorzaken
hiervan worden door de autoriteiten vooral extern belegd: de wereldwijde crisis,
de gevolgen van het handelsembargo voor de financiële dienstverlening en
klimaatverandering. De economische hervormingen zijn vooralsnog het meest
tastbaar voor de bevolking: meer eigendom (auto’s, huizen, landbouwgrond),
klein ondernemerschap en de eenwording van de twee munten. De ministers
gaven aan dat de economische hervormingen zorgvuldig gepland moesten worden
om verdere verslechtering van de economie te voorkomen. Zij kiezen derhalve
voor de weg van de geleidelijke verandering. Dit laat onverlet dat de economische
noodzaak voor de hervormingen hoog blijft. Prioriteit lijkt te liggen bij het
aantrekken van buitenlandse investeringen. Zo is een nieuwe investeringswet in
de maak, krijgt het havenproject Mariel (met een vrijhandelszone) gestalte en
wordt over schulden onderhandeld in internationaal verband (Club van Parijs).
Bovendien is en marge van het bezoek een overeenkomst getekend over bilaterale
Pagina 3 van 4

