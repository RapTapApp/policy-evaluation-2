 
  
  
 
 
 
 
 
 
 
ONTWERP-JAARWERKPLAN 2022 
 
 
 
 
 
 
  
 
DOELEN EN ACTIVITEITEN 
 
 
INSPECTIE VAN HET ONDERWIJS 
 
  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Utrecht, augustus 2021 

 
Voorwoord 
De coronacrisis heeft een grote impact op het onderwijs. De crisis heeft aangetoond 
hoe hard we onze scholen en instellingen en het fysieke onderwijs nodig hebben. De 
crisis heeft ook geleid tot verscherping van de problemen die er voor de coronacrisis 
al waren in het onderwijs. Met het Nationaal Plan Onderwijs en de middelen die 
daarvoor zijn vrijgemaakt, wordt nu ingezet op herstel. Daarbij moet er wat ons 
betreft niet alleen aandacht zijn voor het inhalen van achterstanden die mogelijk zijn 
ontstaan, maar vooral voor duurzame versterking van het onderwijs. De bal ligt bij 
de besturen en hun scholen en instellingen, maar net zo goed bij beleid en toezicht. 
Als toezichthouder willen we focussen op wat er nu het meest toe doet in het 
onderwijs: basisvaardigheden en gelijke kansen. Die focus is terug te zien in dit 
jaarwerkplan.  
 
Voor een deel is nog onzeker hoe we onze capaciteit in 2022 inzetten, omdat we de 
keuzes in ons corona-gerelateerde onderzoek willen baseren op de uitkomsten van 
onderzoek in 2021. Ook is nog niet duidelijk hoe de coronapandemie zich verder 
ontwikkelt. We hopen en verwachten dat we snel uit de crisis geraken en dat we niet 
meer in lockdowns als die in 2020 en de eerste helft van 2021 terecht komen. Wat 
er ook gebeurt, we zullen de keuzes maken die nodig zijn om onze rol goed te 
kunnen vervullen. 
 
Met ons toezicht willen we zeker stellen dat het onderwijs in Nederland aan de maat 
is en dat aan duurzame verbetering wordt gewerkt. Daarvoor is het belangrijk dat 
besturen en intern toezicht hun verantwoordelijkheid nemen en dat schoolleiders en 
leraren hun werk op een goede manier kunnen doen, binnen de kaders die de 
overheid geeft. Ons toezicht is in wezen het sluitstuk, wij zijn daar waar dat nodig 
is. We informeren, agenderen en activeren of handhaven, zodat iedereen in de keten 
beleid – besturen/intern toezicht en hun scholen en instellingen – extern toezicht 
zijn rol kan nemen bij de bewaking van de kwaliteit en de verbetering van het 
onderwijs. Die werkwijze wordt met de aangepaste onderzoekskaders waarmee we 
vanaf augustus 2021 werken verder versterkt. Wel willen we onze rol beter 
vervullen: proportioneler, gerichter, meer ook vanuit de maatschappelijke opgaven 
van het onderwijs en de knelpunten die we daarbij in het onderwijsstelsel 
constateren.  
 
Gerichter onderzoek op scholen doen we ook door niet meer elke vier jaar alle 
scholen in het funderend onderwijs te bezoeken. Dit betekent dat we sterker 
risicogericht kunnen werken, meer op basis van signalen. Het betekent dat we 
flexibeler zijn en sneller kunnen schakelen, zoals we in 2020 met de Covid-monitor 
gedaan hebben. Ook zullen we representatieve steekproeven doen bij scholen. 
 
In dit jaarwerkplan kijken we meer dan een jaar vooruit. We beschrijven ons 
toezicht en de keuzes die we in ons toezicht maken. Aan die keuzes zullen we zoveel 
mogelijk uitvoering geven. Maar ik gaf het al aan: natuurlijk kan de actualiteit leiden 
tot het schrappen of anders prioriteren van activiteiten of tot nieuwe, onvoorziene 
activiteiten. Uiteindelijk gaat om goed onderwijs voor alle leerlingen en studenten en 
om een breed gedeeld streven naar continue verbetering. Daar hebben onze 
leerlingen en studenten recht op.  
 
Alida Oppers 
Inspecteur-generaal van het Onderwijs  
 
 Pagina 3 van 33 
 

 
INHOUD 
1 INLEIDING ............................................................................... 6 
2 STELSELTOEZICHT ................................................................... 7 
 INLEIDING ................................................................................ 7 
 STELSELONDERZOEK .................................................................... 7 
2.2.1 Jaarlijkse rapportages......................................................... 8 
2.2.2 Kwalificatie........................................................................ 8 
2.2.3 Socialisatie ...................................................................... 10 
2.2.4 Allocatie.......................................................................... 11 
2.2.5 Voorwaarden voor realiseren kernfuncties ........................... 13 
2.2.6 Overige onderzoeken ........................................................ 17 
3 INSTELLINGSTOEZICHT ..........................................................18 
 INLEIDING .............................................................................. 18 
 INSTELLINGSTOEZICHT IN PO, VO, SO EN MBO .................................... 19 
 TOEZICHT HOGER ONDERWIJS ....................................................... 21 
 RAPPORTEREN OVER HET INSTELLINGSTOEZICHT .................................. 21 
 SPECIFIEKE ONDERDELEN VAN HET TOEZICHT VAN DE INSPECTIE ............... 22 
3.5.1 Kinderopvang en voor- en vroegschoolse educatie ............... 22 
3.5.2 Centrale toetsing en examinering in vo, vavo en mbo ........... 22 
3.5.3 Samenwerkingsorganisatie Beroepsonderwijs Bedrijfsleven ... 23 
3.5.4 Particulier onderwijs ......................................................... 23 
3.5.5 Internationale scholen, Europese scholen en Nederlandse 
scholen in het buitenland ............................................................... 23 
4 HOE WERKT DE INSPECTIE SAMEN IN HET TOEZICHT? ...........25 
 INSPECTIERAAD ........................................................................ 25 
 TOEZICHT SOCIAAL DOMEIN ......................................................... 25 
 NVAO EN CDHO ..................................................................... 25 
 ACADEMISCHE WERKPLAATSEN EN SAMENWERKING MET DE WETENSCHAP ..... 26 
 VIDE .................................................................................... 26 
 OVERLEG MET OPSPORINGSINSTANTIES ............................................ 26 
 SAMENWERKING MET DE AUTORITEIT PERSOONSGEGEVENS ..................... 26 
 INTERNATIONALE SAMENWERKING .................................................. 26 
5 WAT ZIJN DE OVERIGE TAKEN VAN DE INSPECTIE? ................28 
 VERTROUWENSINSPECTEURS ........................................................ 28 
 WOB-VERZOEKEN, UITVOERINGSTOETSEN, ADVIEZEN EN ONTHEFFINGEN ..... 28 
 VRAGEN VAN PUBLIEK EN INSTELLINGEN ........................................... 28 
6 BUDGET EN CAPACITEIT .........................................................30 
Bijlage: Doorlopende onderzoekslijnen vanaf 2019 
 
  
 Pagina 5 van 33 
 

 
2 Stelseltoezicht  
 Inleiding 
 
Op basis van artikel 8, eerste lid, van de Wet op het Onderwijstoezicht rapporteert 
de inspectie desgevraagd en uit eigen beweging aan Onze Minister over de 
ontwikkeling, in het bijzonder van de kwaliteit, van het onderwijs en doet op grond 
daarvan voorstellen die zij in het belang van het onderwijs nodig acht’. We 
rapporteren over de ontwikkeling van het onderwijs aan de hand van onderzoek 
naar het functioneren van het onderwijsstelsel op de kernfuncties kwalificatie, 
allocatie (waaronder selectie en gelijke kansen) en socialisatie, nader 
geconcretiseerd in een vijftal maatschappelijke opgaven, en naar de mate waarin 
het onderwijs erin slaagt de noodzakelijke randvoorwaarden voor het onderwijs te 
realiseren.  
 
In het kader van ons stelseltoezicht rapporteren we niet alleen over ontwikkelingen 
en knelpunten in het stelsel, maar ondernemen we ook activiteiten om knelpunten 
onder de aandacht te brengen en waar mogelijk bij te dragen aan de oplossing 
daarvan. Een voorbeeld zijn de activiteiten rond de jaarlijkse publicatie De Staat van 
het Onderwijs. Hiermee willen we actief bijdragen aan de dialoog en kennisdeling in 
het onderwijsveld. 
 
Het stelseltoezicht is ook van belang voor het instellingstoezicht. Het stelseltoezicht 
levert inzichten op die aanleiding kunnen zijn tot het toetsen van bepaalde aspecten 
bij besturen en hun scholen/opleidingen of tot het aangaan van een open dialoog 
over bepaalde aspecten. 
 
Bij de programmering van het stelseltoezicht sluiten we aan op relevante 
ontwikkelingen en betrekken we zoveel mogelijk de relevante partijen uit het 
onderwijsveld. We stemmen actief af met het Nationaal Regieorgaan 
Onderwijsonderzoek (NRO) en andere (onderzoeks)instituten, zoals de 
Onderwijsraad. We werken ook samen met wetenschappers via onder andere 
Academische Werkplaatsen bij universiteiten. Daarnaast voeren we over onze 
programmering overleg met het ministerie van OCW. 
 
Vanwege de coronapandemie maken we een voorbehoud voor de programmering 
van ons stelseltoezicht: we moeten onze keuzes deels nog bepalen op basis van 
onderzoek dat in 2021 plaatsvindt. Daarnaast is niet uit te sluiten dat het 
programma nog aangepast wordt als gevolg van de verdere ontwikkelingen in de 
coronacrisis of rond het Nationaal Programma Onderwijs. 
 
 Stelselonderzoek 
 
Met ons stelselonderzoek willen we een goed beeld krijgen van het functioneren van 
het Nederlandse onderwijsstelsel op de kernfuncties Kwalificatie, Allocatie 
(waaronder selectie en gelijke kansen) en Socialisatie en of de hiervoor 
noodzakelijke randvoorwaarden gerealiseerd worden. In de Staat van het Onderwijs 
(IvhO, 2021) hebben we deze kernfuncties geconcretiseerd in vijf maatschappelijke 
opgaven die hieronder terug te zien zijn in de onderzoeksprogrammering: 
 
- Elke leerling verlaat het onderwijs geletterd en gecijferd. 
 Pagina 7 van 33 
 

 
2.2.2.1 Basisvaardigheden  
 
We focussen met ons toezicht op de basisvaardigheden: op geletterdheid en 
gecijferdheid en ook op sociale en maatschappelijke competenties (zie voor dit 
laatste paragraaf 2.2.3). Wat geletterdheid en gecijferdheid betreft, doen we dat 
met de volgende onderzoeken. 
 
Peilingsonderzoeken (po, so, vo; Peil.onderwijs) 
In 2022 werken we aan het peilingsonderzoek naar Leesvaardigheid einde primair 
onderwijs (hierna: po) en speciaal basisonderwijs (hierna: sbo) (in combinatie met 
PIRLS) op basis van in 2021 verzamelde gegevens. Daarnaast rapporteren we op 
basis van de eindtoetsgegevens po schooljaar 2020/2021 over de taal- en 
rekenvaardigheden van de leerlingen aan het eind van het po. In het schooljaar 
2021/2022 bereiden we het Peilingsonderzoek Rekenen-Wiskunde einde po, sbo en 
speciaal onderwijs (hierna: so) (in combinatie met TIMSS) voor dat in de eerste 
helft van 2023 plaatsvindt.  
 
In het schooljaar 2021/2022 zal voor het eerst een peilingsonderzoek in het 
voortgezet onderwijs (hierna: vo) plaatsvinden, namelijk (op alle niveaus van vo) 
naar de vaardigheid in ofwel lezen ofwel rekenen-wiskunde aan het eind van leerjaar 
2. Ook vindt de voorbereiding plaats van een peilingsonderzoek in schooljaar 
2022/2023 naar de andere van de twee genoemde vaardigheden aan het eind van 
leerjaar 2 van het vo. 
 
Bestrijden van achterstanden in en verbeteren van basisvaardigheden (po, vo, so 
mbo) 
Scholen en opleidingen werken dagelijks aan de basisvaardigheden van hun 
leerlingen en studenten. Besturen hebben een belangrijke rol in de sturing op 
(verbetering van) de basisvaardigheden. De inspectie gaat onderzoeken hoe 
besturen en scholen/instellingen de sturing en kwaliteitszorg rond 
basisvaardigheden hebben ingericht en of zij zicht hebben (en waar nodig inspelen) 
op eventuele achterstanden in de basisvaardigheden. Onder basisvaardigheden 
verstaan we hierbij alle onderdelen van taal, rekenen en ook sociaal-
maatschappelijke competenties (zie paragraaf 2.2.3.1).  
 
2.2.2.2 Coronacrisis 
 
Op basis van de resultaten van de onderzoeken naar afstandsonderwijs en naar de 
gevolgen van 16 maanden coronacrisis voor de kwaliteit van het onderwijs zullen we 
voor 2022 vervolgonderzoek opzetten. Onderzoeksvragen rond het Nationaal 
Programma Onderwijs zullen we verwerken in de al geplande stelselonderzoeken. 
Daarnaast zullen we de activiteiten die scholen, opleidingen en besturen 
ondernemen in het kader van het Nationaal Programma Onderwijs en de resultaten 
daarvan betrekken in het reguliere instellingstoezicht. Zo willen we ook 
overbevraging van het veld voorkomen. 
 
De precieze onderzoeksvragen in het kader van ons stelseltoezicht en de verdere 
opzet bepalen we, zodra dat mogelijk is op basis van de genoemde 
onderzoeksresultaten.  
 
De inspectie gaat meerjarig monitoren wat de invloed van de coronamaatregelen op 
de instroom en doorstroom van studenten in het mbo en hoger onderwijs (hierna: 
ho) is. Verder gaan we in navolging van het peilingsonderzoek in po ook 
 Pagina 9 van 33 
 

 
Peilingsonderzoeken burgerschap (po, so) 
Begin 2022 publiceren we het rapport van het peilingsonderzoek Burgerschap einde 
po. In vervolg hierop doen we peilingsonderzoek naar Burgerschap einde sbo en so. 
Hiervoor zijn in 2021 gegevens verzameld. Dit onderzoek richt zich op leerlingen in 
het laatste leerjaar (schooljaar 2020/2021) zijn uitgestroomd naar het vo of vso. 
Voor het so betreft dit leerlingen van voormalig cluster 4-scholen. 
 
 
2.2.3.2 Sociale veiligheid 
 
Zoals aangegeven monitort de inspectie of po-scholen voldoen aan de wettelijke 
verplichting om de sociale veiligheid van leerlingen in en om de school in beeld te 
brengen. Daarnaast doet de inspectie onderzoek naar de sociale veiligheid bij een 
sector in het ho. 
 
Sociale veiligheid mode- en kunstopleidingen (ho) 
De inspectie gaat onderzoek doen naar de sociale veiligheid op de mode- en 
kunstopleidingen in het ho. Aanleiding zijn berichten en signalen over een onveilig 
leer- en werkklimaat bij deze opleidingen. We bezien daarbij of er ook aanleiding is 
het onderzoek uit te breiden naar opleidingen in andere sectoren binnen het ho. Het 
onderzoek start in 2021. 
 
2.2.4 Allocatie 
 
We hebben als maatschappelijke opgaven van het onderwijs geformuleerd dat elke 
leerling en student een passend aanbod en gelijke kansen krijgt, en dat elke leerling 
en student slaagt in het vervolgonderwijs en op de arbeidsmarkt. In ons toezicht 
richten we ons in 2022 net als in voorgaande jaren (en versterkt in het kader van de 
intensivering van het toezicht op het passend onderwijs) op leerlingen met een extra 
ondersteuningsbehoefte en hun mogelijkheden om een passende plek te vinden en 
op een aantal mogelijke knelpunten in de schoolloopbanen van leerlingen en 
studenten. 
 
2.2.4.1 Leerlingen met een extra ondersteuningsbehoefte 
 
Het onderwijs moet zorgen voor een passende plek voor alle leerlingen. Sommige 
leerlingen hebben extra ondersteuning nodig om zich goed te kunnen ontwikkelen. 
We doen onderzoek naar hoe besturen, scholen en instellingen hierop inspelen. In 
2024 rapporteren we over deze onderzoeken die over meer jaren lopen. 
 
Effect aanwezigheid leerlingen met extra ondersteuningsbehoeften in klas (po, vo)   
We doen nader onderzoek naar de vraag wat het effect is van de aanwezigheid van 
leerlingen met extra ondersteuningsbehoeften op de schoolprestaties en sociaal-
emotionele ontwikkeling van hun klasgenoten. Onze eerdere analyses in de Staat 
van het Onderwijs (2020) breiden we uit met preciezere gegevens over leerlingen 
met een extra ondersteuningsbehoefte, met gegevens over leerlingprestaties in het 
po en met gegevens over de sociaal-emotionele ontwikkeling van leerlingen.  
 
Effect type onderwijs op leerlingen met extra ondersteuningsbehoeften 
We onderzoeken of reisafstand tot het type onderwijs een goede voorspeller is van 
het type onderwijs dat een leerling met een extra ondersteuningsbehoefte volgt. Is 
dat het geval, dan kunnen we onderzoeken of het type onderwijs effect heeft op de 
 Pagina 11 van 33 
 

 
Schoolkosten en kansenongelijkheid (vo) 
De inspectie gaat onderzoeken hoe scholen communiceren over de vrijwillige 
ouderbijdrage en of scholen daarmee voldoen aan de (per 1 augustus 2021) 
aangescherpte wet- en regelgeving. Hoge kosten die als onvrijwillig worden ervaren, 
kunnen drempels opwerpen voor ouders en leerlingen en werken kansenongelijkheid 
in de hand. Volgens de aangescherpte wetgeving moeten alle leerlingen mee kunnen 
doen met activiteiten die de school organiseert, ook als ouders de vrijwillige 
ouderbijdrage niet betalen. Scholen moeten dit vermelden in de schoolgids en het 
schoolplan.  
 
2.2.4.3 Ander onderzoek in kader allocatie 
 
Informatie over schoolverschillen is belangrijk om te kunnen volgen of het onderwijs 
leerlingen en studenten goed door het stelsel helpt en of leerlingen en studenten 
daarbij gelijke kansen hebben. Mede daarom hebben schoolverschillen doorlopend 
onze aandacht. We gaan ook de volgende onderzoeken doen. 
 
Jongenssucces (vo) 
De inspectie doet meerjarig onderzoek naar het presteren van jongens in het 
onderwijs. Jongens staan op achterstand ten opzichte van meisjes als het gaat om 
prestaties en behaald diplomaniveau. Inzicht in factoren die leiden tot jongenssucces 
kan positief bijdragen aan het leren van jongens. De Onderwijsraad veronderstelt 
dat omgevingsfactoren, vooral seksestereotype (genderstereotype) opvattingen in 
de maatschappij, het gezin en de school een belangrijke rol spelen. We willen de 
komende jaren één of meer van deze factoren nader in beeld brengen. In eerste 
instantie gaat het om verkennend onderzoek.  
 
Excellentie (mbo)  
We doen in 2022 onderzoek om inzicht te krijgen in excellentie in het mbo. Daarbij 
kunnen vraagstukken als begripsduiding en verschijningsvormen, de verbinding 
tussen excellentieprogramma’s en het overige onderwijs en het rendement en effect 
van excellentieprogramma’s aan de orde komen. We willen daarbij stimuleren dat 
positieve effecten ook ten goede komen aan het overige onderwijs. 
 
Flexibilisering (ho)  
De flexibilisering in het ho neemt toe. Dat roept vragen op over de (positieve en 
negatieve) effecten daarvan. Kengetallen op basis waarvan we de effecten kunnen 
monitoren, ontbreken nu nog. Op basis van de inventarisatie die in 2021 is gestart, 
gaan we in 2022 onderzoek doen naar de flexibilisering in het ho en effecten 
daarvan op belangrijke parameters als de waarde van het diploma, de aansluiting op 
de arbeidsmarkt, en de informatievoorziening aan de student. 
 
2.2.5 Voorwaarden voor realiseren kernfuncties 
 
Het onderwijs moet zodanig toegerust en georganiseerd zijn dat het voor 
continuïteit zorgt en de kernfuncties realiseert. In het kader hiervan besteden we 
ook aandacht aan de borging van de kwaliteit en kwaliteitszorg van 
onderwijsinstellingen, en onderzoeken we enkele randvoorwaarden voor het 
realiseren van de kernfuncties, onder meer bij passend onderwijs. 
 
2.2.5.1 Kwaliteit en kwaliteitszorg 
 
 Pagina 13 van 33 
 

 
analyse. Mogelijk vindt aansluitend een aanvullende inventarisatie van 
beleidsverschillen plaats. 
 
Effect aanwezigheid van leerlingen met extra ondersteuningsbehoefte op de 
werkdruk van hun leraren (po, vo) 
We onderzoeken wat het effect is van de aanwezigheid van leerlingen met extra 
ondersteuningsbehoeften op de werkdruk van hun leraren. Dit onderzoek start loopt 
in de periode 2021-2023. We doen observaties en nemen interviews af. Daarbij 
onderzoeken we de tijdsbesteding van leraren aan leerlingen met en zonder extra 
ondersteuningsbehoeften in en buiten de klas.  Ook onderzoeken we in hoeverre er 
een relatie is tussen de aanwezigheid van  leerlingen met extra 
ondersteuningsbehoeften en verzuim van leraren.  
 
Verantwoording over doelmatige besteding middelen passend onderwijs (po, so, vo) 
We onderzoeken welke informatie samenwerkingsverbanden nodig hebben om zich 
te verantwoorden over de doelmatige besteding van de middelen, wat er nodig is 
vanuit schoolbesturen, en hoe besturen en intern toezichthouders van 
samenwerkingsverbanden idealiter bijdragen aan de doelmatige besteding van 
middelen. Het onderzoek leidt tot concrete aanbevelingen aan 
samenwerkingsverbanden en schoolbesturen. Ook leidt het tot inzichten om te 
gebruiken in ons toezicht.  
 
Effectieve interventies in passend onderwijs (po, so, vo) 
Met het onderzoek naar effectieve interventies in passend onderwijs dragen we bij 
aan kennis hierover die besturen, scholen of samenwerkingsverbanden kunnen 
inzetten. Hiermee bevorderen evidence based werken op het gebied van leerlingen 
met extra ondersteuningsbehoeften. We doen literatuuronderzoek, waarin we 
meerdere typen interventies meenemen: interventies gericht op het handelen van 
leraren en van onderwijsassistenten en interventies gericht op (specifieke groepen) 
leerlingen met extra ondersteuningsbehoeften. Vervolgens inventariseren we reeds 
bestaande initiatieven en verkennen we of het mogelijk is causale effecten van één 
of meerdere interventies te onderzoeken. We werken hierbij samen met de 
Academische Werkplaats Universiteit Maastricht. 
 
2.2.5.3 Ander onderzoek naar randvoorwaarden voor het onderwijs 
 
De inspectie monitort de oordelen die zij zelf afgeeft aan scholen, instellingen, 
besturen en samenwerkingsverbanden op de kwaliteitsstandaarden. Aanvullend 
daarop gaan we de volgende onderzoeken doen. 
 
Strategisch human resource management (hrm) 
Het onderwijs draait op voldoende en goed toegerust onderwijspersoneel. De 
professionele ontwikkeling van de beroepsgroep behoeft aandacht, zo blijkt uit de 
Staat van het Onderwijs (2021 en eerdere jaren). Het gaat om zaken als salaris, 
bijscholing, vorming van de beroepsgroep (bijvoorbeeld met het professioneel 
statuut), verzuim en verloop. We gaan onderzoeken hoe besturen, scholen en  
instellingen invulling geven aan hun strategisch hrm (ook financieel; de doelmatige 
besteding van middelen). Mogelijke (verdere) vragen zijn of er veranderingen zijn 
opgetreden in het strategisch hrm-beleid sinds het begin van de coronacrisis, welke 
vormen van strategisch hrm een positieve invloed hebben op de kwaliteit van de 
leraar, hoe strategisch hrm kan bijdragen aan het voor het onderwijs behouden van 
startende leraren (inclusief zij-instromers), hoe strategisch hrm wordt ingezet om 
verzuim terug te dringen, en welke (mogelijke) effecten er zijn op de prestaties van 
leerlingen en studenten.  
 Pagina 15 van 33 
 

 
Huisvesting en binnenklimaat (po, vo) 
In verschillende rapporten is de afgelopen tijd aandacht besteed aan de kwaliteit 
van de huisvesting van Nederlandse scholen. In 2010 stelde de Gezondheidsraad 
vast dat het binnenklimaat in klaslokalen op veel Nederlandse basisscholen te 
wensen overlaat. Door de coronapandemie is de aandacht voor dit thema 
toegenomen. Uit internationaal onderzoek weten we dat een slecht binnenklimaat 
gevolgen heeft voor het welzijn van leerlingen en mogelijk ook voor hun prestaties. 
Er zijn ook signalen dat er een relatie zou zijn tussen een slecht binnenklimaat en 
kansenongelijkheid; leerlingen van laagopgeleide ouders en/of leerlingen met een 
migratieachtergrond zouden vaker op scholen met ondermaatse huisvesting zitten. 
Met ons onderzoek willen we zicht krijgen op (een deel van) de volgende vragen: 
hoe het gesteld is met de onderwijshuisvesting, welke verschillen er zijn in de 
geboden voorzieningen en faciliteiten, of bepaalde groepen leerlingen slechter af zijn 
dan andere groepen, en of de huisvesting en het binnenklimaat gevolgen heeft voor 
(de werkbeleving van) leraren. Een andere belangrijke vraag is of er ook in de 
Nederlandse context een verband is tussen de onderwijshuisvesting en het 
binnenklimaat en het welzijn en prestaties van leerlingen.  
 
2.2.6 Overige onderzoeken 
 
Naast het onderzoek naar het functioneren van het stelsel op de kernfuncties en 
naar de noodzakelijke voorwaarden, doen we nog de volgende onderzoeken. 
 
Verbetering prestatiemonitor via doelgroepenmodel (so) 
Het is relatief moeilijk een oordeel te geven over de kwaliteit van scholen in het so. 
De verschillen tussen leerlingen (in wat er van ze verwacht mag worden) zijn 
immers groot. Benchmarken is niet eenvoudig. In het so-veld met relatief weinig 
scholen en leerlingen betekent dit dat de kwaliteitsindicatoren niet zonder meer te 
interpreteren zijn. De besturen en scholen hebben hier direct mee te maken, zij 
hebben immers goede informatie nodig voor de eigen kwaliteitszorg. Er is dus 
behoefte aan een passende vergelijkingsgroep met andere scholen om het eigen 
kwaliteitsbeeld te ijken. De Sectorraad Gespecialiseerd Onderwijs (voorheen LECSO) 
is daarom gestart met de ontwikkeling van een ‘doelgroepenmodel’. Door hier 
samen met het onderwijsveld op te trekken, kan een gedragen visie ontstaan op wat 
aan resultaten verwacht mag worden  van leerlingen in het so. 
 
Bijzondere bekostiging (po en (v)so) 
De inspectie voert in 2022, evenals vorig jaar, een onderzoek uit naar de 
rechtmatige verkrijging van bijzondere bekostiging voor leerlingen bij scholen in het 
po en (v)so. In totaal maken circa 400 scholen deel uit van de controle. Dit 
onderzoek zal ook in 2023 herhaald worden. Het onderzoek heeft betrekking op de 
(bijzondere) bekostiging voor een twaalftal onderwerpen waarvan ‘Culturele 
minderheden (CUMI)’ en ‘Asielzoekers en overige vreemdelingen’ de belangrijkste 
zijn. Daarnaast besteden we aandacht aan het ongeoorloofd verzuim van leerlingen 
tussen de eerste schooldag augustus 2020 en de teldatum 1 oktober 2020. 
 
 
 
 
 
 Pagina 17 van 33 
 

 
stelselthema’s en rapporteren daarover. Ook betrekken we de uitkomsten van 
stelselonderzoeken daar waar dat van belang kan zijn in een open dialoog in de 
toezichtcontacten met besturen en scholen/opleidingen. Dit gebeurde al, maar we 
gaan het meer en gerichter doen. 
 
Verder versterken we onze toezichtrol door meer en beter gebruik te maken van 
signalen en door besturen op die signalen en de aanpak daarvan aan te spreken.  
 
Hoger onderwijs 
In het hoger onderwijs (ho) is onze rol anders dan in de andere sectoren. Behalve 
op de naleving van wettelijke voorschriften richten we ons hier primair op de 
kwaliteit van het stelsel. Bij ernstige klachten of signalen doen we onderzoek bij 
instellingen. Ook houden we toezicht op het Nederlandse accreditatiestelsel.  
 
Toezicht op onderwijs in Caribisch Nederland 
Ons toezicht richt zich ook op het onderwijs in Caribisch Nederland (Bonaire, Sint 
Eustatius en Saba). We werken met een onderzoekskader dat gebaseerd is op het 
kader dat in Europees Nederland geldt.  
 
Impact coronapandemie 
Niet uit te sluiten is dat het coronavirus ook in 2022 invloed zal hebben op het 
onderwijs en op het instellingstoezicht van de inspectie. Zo is het mogelijk dat we 
meer onderzoek ‘op afstand’ zullen blijven doen. Mogelijk ook omdat dit in specifieke 
situaties efficiënt en effectief kan zijn. Waar nodig zullen we het onderwijsveld en 
ook individuele besturen en scholen via verschillende kanalen informeren. 
 
 Instellingstoezicht in po, vo, so en mbo 
 
Onderzoekskader inclusief waarderingskader 
De sectoren po, vo, so en mbo hebben elk een eigen onderzoekskader. De kaders 
per sector komen in hoge mate overeen. Verschillen komen vooral voort uit 
verschillen in wetgeving per sector. De onderzoekskaders beschrijven onze 
werkwijze en bevatten een waarderingskader, waarin staat wat we precies 
onderzoeken en beoordelen of een waardering geven.  
 
Jaarlijkse prestatieanalyse 
We volgen de prestaties van alle besturen en scholen/opleidingen. We kijken met 
name naar onderwijsresultaten, financiële kengetallen, de ontwikkeling van de 
leerlingenpopulatie of studentaantallen en de signalen die er zijn. Zien we op basis 
van onze jaarlijkse analyse dat een bestuur of een school/opleiding bepaalde risico’s 
loopt, dan kan dit leiden tot een gesprek met het bestuur. Het kan ook leiden tot 
een kwaliteitsonderzoek bij een school of instelling, afhankelijk van de aard en 
omvang van de risico’s en hoe we de kwaliteitszorg van het bestuur beoordelen.  
 
Het vierjaarlijks onderzoek 
Bij elk bestuur doen we elke vier jaar onderzoek. We beoordelen dan in de eerste 
plaats het bestuur. De centrale vraag is of (en hoe) het bestuur zorg draagt voor 
onderwijs van voldoende kwaliteit en voor (financiële) continuïteit. Verder sluiten we 
ook nadrukkelijk aan bij de eigen ambities van het bestuur. We blijven uiteraard op 
scholen en bij instellingen komen. Met verificatieonderzoek bij scholen en 
opleidingen krijgen we zicht op de sturing van het bestuur op de kwaliteit en de 
continuïteit van het onderwijs en op de ambities en hoe dit doorwerkt bij de scholen 
en opleidingen. Ook doen we waar nodig risico-onderzoek en doen we op verzoek 
onderzoek naar de waardering ‘Goed’.  
 Pagina 19 van 33 
 

 
 
Het predicaat ‘Excellente school’  
Naast de waardering ‘goed’, kennen we in het funderend onderwijs het predicaat 
‘Excellente School’, voor scholen met bijzondere kwaliteiten of een specifiek profiel 
waarin ze uitblinken. Doel hiervan is het stimuleren van verbetering van de 
onderwijskwaliteit in Nederland. Dit traject staat los van het reguliere toezicht. Wel 
is de waardering ‘goed’ een voorwaarde om het predicaat ‘Excellente school’ te 
kunnen krijgen. Het predicaat geldt voor een periode van drie jaar.  
 
Een onafhankelijke jury Excellente Scholen beoordeelt de aanmeldingen en adviseert 
de inspecteur-generaal over de toekenning van het predicaat Excellente School. De 
jury bestaat uit een voorzitter en drie deeljury’s (po, vo en (v)so). De inspecteur-
generaal benoemt de voorzitter en de leden van de jury. De inspectie zorgt voor 
logistieke ondersteuning van de jury. 
 
 Toezicht hoger onderwijs 
 
In het hoger onderwijs (ho) richten we ons primair op de naleving van wettelijke 
voorschriften en het stimuleren van de kwaliteit van het stelsel. Bij ernstige klachten 
of signalen doen we onderzoek bij instellingen. Ook houden we toezicht op het 
Nederlandse accreditatiestelsel. We hebben verder een adviserende rol bij 
toetredingsaanvragen van rechtspersonen ho en bij aanvragen voor transnationale 
educatie. Ook houden we toezicht op de naleving van de Wet bescherming namen 
en graden in het ho. 
 
We houden toezicht op zowel de bekostigde als de niet-bekostigde ho-instellingen. 
Het financieel toezicht (dat gaat over rechtmatigheid, doelmatigheid en continuïteit) 
richt zich in beginsel alleen op de bekostigde instellingen, tenzij ons wordt gevraagd 
te adviseren over het recht om graden te verlenen; dan toetsen we ook bij niet-
bekostigde instellingen de financiële continuïteit. Dat doen we eveneens als zich 
daar incidenten voordoen, waarbij de belangen van studenten aan de orde zijn.  
 
Met de Nederlands-Vlaamse Accreditatieorganisatie (NVAO) en de Commissie 
Doelmatigheid Hoger Onderwijs (CDHO) maken we afspraken om dubbele bevraging 
en overlap te voorkomen. De stelselonderzoeken die wij doen maken onderdeel uit 
van de jaarlijkse informatieafspraak met de Vereniging Hogescholen, de VSNU en 
het ministerie van OCW.  
 
 Rapporteren over het instellingstoezicht 
 
Over onze vierjaarlijks onderzoeken bij besturen brengen we rapporten uit. We 
rapporteren afzonderlijk over scholen waarbij we in onze jaarlijkse prestatieanalyse 
risico’s hebben geconstateerd en risico-onderzoek en onderzoek naar 
kwaliteitsverbetering doen. Ook rapporteren we afzonderlijk over scholen waarbij we 
op verzoek van bestuur of schoolleider onderzoeken of ze de waardering Goed 
verdienen.  
 
In onze rapporten maken we onderscheid tussen onze oordelen (ten aanzien van de 
naleving van de deugdelijkheidseisen) en onze bevindingen of waarderingen (ten 
aanzien van de eigen ambities van besturen en scholen).  
 
Onze rapporten zijn openbaar. We publiceren ook overzichten van besturen met 
aangepast financieel toezicht, zeer zwakke scholen in het funderend onderwijs en 
 Pagina 21 van 33 
 

 
3.5.3 Samenwerkingsorganisatie Beroepsonderwijs Bedrijfsleven 
 
In het mbo houden we, behalve op de onderwijsinstellingen, toezicht op de 
Samenwerkingsorganisatie Beroepsonderwijs Bedrijfsleven (SBB). Ons toezicht richt 
zich op de uitvoering van de wettelijke taken en de borging daarvan door SBB. Onze 
aanpak is risicogericht en proportioneel, waarbij we gebruik maken van informatie 
uit de mbo-sector en de verantwoording door de SBB. 
 
3.5.4 Particulier onderwijs 
3.5.4.1 B2- en B3-scholen  
 
B2-scholen zijn particuliere scholen met een zelfstandige examenlicentie. Deze 
scholen mogen zelf examens afnemen volgens artikel 56 van de Wet op het 
voortgezet onderwijs of artikel 1.4a.1 van de Wet educatie en beroepsonderwijs. 
Jaarlijks hebben we gesprekken met de besturen om de onderwijsresultaten te 
bespreken. De onderwijsresultaten worden anders berekend dan bij het bekostigde 
voortgezet onderwijs, bijvoorbeeld doordat een deel van de leerlingen al vakken 
heeft afgesloten. Hierover zijn afspraken gemaakt met de B2-scholen. 
 
B3-scholen zijn niet door de overheid bekostigde scholen voor basisonderwijs en/of 
voortgezet onderwijs. In ons toezicht geven we prioriteit aan B3-scholen met een 
risico op onvoldoende kwaliteit en aan nieuw startende scholen. Bij de nieuw 
startende scholen toetsen we of ze voldoen aan de voorwaarden van de 
Leerplichtwet 1969 en brengen daarover bindend advies uit aan colleges van 
burgemeester en wethouders. 
 
3.5.4.2 Particuliere (niet-bekostigde) mbo-instellingen 
 
Particuliere (niet-bekostigde) mbo-instellingen beoordelen we met hetzelfde 
onderzoekskader als mbo-instellingen die door het Rijk bekostigd worden, met 
uitzondering van het onderdeel financieel toezicht. 
 
3.5.5 Internationale scholen, Europese scholen en Nederlandse scholen in het buitenland 
 
3.5.5.1 Internationale scholen en Europese scholen 
 
De inspectie is verantwoordelijk voor het toezicht op de internationale scholen in 
Nederland. Ons toezicht concentreert zich op de lessen Nederlandse taal aan 
leerlingen met (ook) een Nederlands paspoort. We laten het toezicht op deze 
scholen grotendeels over aan de betreffende buitenlandse inspectie of 
accrediterende onderwijsorganisatie.  
 
Behalve internationale scholen kennen we ook Europese scholen; in Nederland de 
Europese school in Bergen. De Europese scholen zijn in eerste instantie opgericht 
voor kinderen van ambtenaren van de Europese Unie. Verder heeft een aantal 
internationale organisaties en bedrijven een contract afgesloten met de Europese 
scholen. Andere leerlingen worden onder bepaalde voorwaarden toegelaten. Het 
onderwijs op deze scholen wordt afgesloten met het Europees Baccalaureaat dat 
toegang geeft tot het hoger onderwijs in alle EU-lidstaten. Nederland is met twee 
onderwijsinspecteurs vertegenwoordigd in de voor het toezicht op deze scholen 
 Pagina 23 van 33 
 

 
4 Hoe werkt de inspectie samen in het toezicht? 
 Inspectieraad 
 
In de Inspectieraad werken we samen met andere rijksinspectiediensten. De 
Inspectieraad bevordert dat rijksinspecties hun toezicht uitoefenen in 
overeenstemming met de principes van goed toezicht. Daarnaast is de Inspectieraad 
opdrachtnemer en uitvoerder van besluiten van het kabinet of de eerst 
verantwoordelijke minister wanneer het gaat om coördinatie en samenwerking bij 
rijkstoezicht.   
 
De inspectieraad voert het programma Innovatie Toezicht uit. Dit is gericht op de 
verdere ontwikkeling en innovatie van het toezicht van de rijksinspecties. De 
rijksinspecties willen vanuit de publieke belangen die op hun terreinen aan de orde 
zijn een effectieve bijdrage leveren aan het oplossen van problemen; aan zekerheid, 
veiligheid en kansen voor iedereen. 
 
Op een aantal specifieke thema’s werken de inspecties in verschillende 
samenstellingen samen, onder andere op het terrein van governance. Daar gaat het 
om uitwisseling van kennis en ontwikkelen van toezichtmethoden op de besturing 
van (semi-)publieke organisaties met een maatschappelijke dienstverleningstaak. 
Dergelijke organisaties opereren steeds meer in netwerken die over de grenzen van 
de domeinen van de verschillende rijksinspecties heen gaan. Onderzocht wordt of 
het mogelijk is gezamenlijk onderzoek te doen naar bedoelde netwerken en hun 
implicaties voor de sturing en voor het toezicht.  
 
 Toezicht Sociaal Domein  
 
Met de Inspectie Gezondheidszorg en Jeugd, de Inspectie Sociale Zaken en 
Werkgelegenheid en de Inspectie Justitie en Veiligheid werken we onder de naam 
‘Toezicht Sociaal Domein’ samen in het jeugddomein en het sociaal domein. Bij 
maatschappelijke problemen die jeugdigen en meer in het algemeen burgers raken, 
willen we resultaten bereiken met een integrale aanpak.  
De Inspectie van het Onderwijs levert capaciteit voor de uitvoering van gezamenlijk 
themaonderzoek en benut het platform voor samenwerking over de domeinen heen. 
In de programmaraad en stuurgroep van Toezicht Sociaal Domein sturen we mee op 
de koers en de impact van Toezicht Sociaal Domein. 
 
Toezicht Sociaal Domein focust de komende jaren op samenwerking tussen partijen 
in de verschillende domeinen, het opstellen van landelijke beelden over wat goed en 
niet goed gaat en het aanspreken van de partijen in de verschillende domeinen op 
het nemen van verantwoordelijkheid en werken aan verbetering. 
 
 NVAO en CDHO 
 
In het hoger onderwijs (ho) werkt de inspectie nauw samen met de Nederlands-
Vlaamse Accreditatieorganisatie (NVAO) en de Commissie Doelmatigheid Hoger 
Onderwijs (CDHO). De inspectie, NVAO en CDHO willen de komende  jaren hun 
 Pagina 25 van 33 
 

 
Binnen SICI, de vereniging van Europese onderwijsinspecties, werken we veel 
samen met de Angelsaksische landen, Scandinavië, Vlaanderen en een aantal Duitse 
deelstaten. Om kennis en ervaringen te kunnen uitwisselen, nemen we deel aan 
internationale workshops in SICI-verband en verzorgen we ook onderdelen daarvan.  
 
Net als in 2021 zullen we in 2022 met andere Europese inspecties een toezichtscan 
opstellen, waarmee we informatie verzamelen rond enkele (strategische) thema’s. 
Dit levert mogelijk relevante informatie op voor de verdere ontwikkeling van ons 
toezicht. Daarnaast gaan we in 2022 verder met de in 2021 gestarte kennisdeling en 
informatie-uitwisseling met andere Europese inspecties op het gebied van toezicht 
op socialisatie/persoonsvorming. 
 
Het Nederlandse inspectiesysteem staat als degelijk en innovatief aangeschreven. Er 
is vraag naar onze expertise (informatie en scholing). Regelmatig krijgen we 
internationale delegaties op bezoek of bezoeken we buitenlandse inspecties om 
kennis te delen over ons toezicht. Daarbij werken we waar mogelijk samen met de 
directie Internationale betrekkingen van het ministerie van OCW. Enkele bezoeken 
die in 2020 vanwege de coronapandemie niet konden doorgaan, zijn uitgesteld naar 
2022. 
 
 Pagina 27 van 33 
 

 
de signalen en over de terugkoppeling daarover. Belanghebbenden zijn op deze 
manier betrokken bij ons toezicht. Daarbij vinden we het belangrijk om met name 
ouders, leerlingen en studenten goed te informeren over hun positie en over hun 
mogelijkheden om onderwijsinstellingen aan te spreken op hun 
verantwoordelijkheden. Ook vinden we het belangrijk om ouders, leerlingen en 
studenten door te verwijzen naar organisaties die verder kunnen adviseren en 
ondersteuning kunnen bieden. 
 
Ook besturen, schoolleiders, leraren, gemeenten en andere bij het onderwijs 
betrokkenen kunnen bij ons terecht met vragen, opmerkingen en klachten over ons 
toezicht. Zij kunnen ook bij ons terecht met vragen en meldingen over onwenselijke 
situaties, de kwaliteit van het onderwijs of de veiligheid in een onderwijsinstelling. 
Voor scholen en besturen is het Loket Onderwijsinspectie het eerste aanspreekpunt.  
 
 
 Pagina 29 van 33 
 

 
Bijlage: Doorlopende onderzoekslijnen vanaf 2019 
 
Meerjarenlijn JWP 2019 JWP 2020 JWP 2021 JWP 2022 
• PO: Curriculum  • PO/VO: Curriculum • PO/SO/VO/MBO/HO • PO: Meting kwaliteit 
Onderwijs-
• PO: PEIL-jaarlijkse (vervolg) en toetsing  Basisvaardigheden en vve-locaties 
resultaten en 
meting Taal en • PO: PEIL jaarlijkse meting socialisatie: • PO: Voor- en 
voorwaarden 
rekenen Taal en rekenen geletterdheid, vroegschoolse educatie 
leerling- 
basisonderwijs basisonderwijs  gecijferdheid, detecteren en de Lokale Educatieve 
prestaties 
• PO/VO: Fries • PO: PEIL lezen potentiële risicogroepen, Agenda 
• PO/VO: basisonderwijs en sbo achterstanden effectieve • PO: Peil.onderzoek 
Leerplicht/VSV  • PO/VO: Schoolverschillen invulling socialisatie Leesvaardigheid 
• PO/VO: • PO/VO: themaonderzoek • PO/VO: Betere • PO: Peil.onderzoek Taal 
Schoolverschillen conceptscholen 10-14 indicatoren voor en rekenen 
(LOOPT DOOR IN • SO: Verdiepend onderzoek onderwijsresultaten • PO: Peil.onderzoek 
2020)  opbrengsten (OR1 en OR2) • PO: Peil.onderzoek Digitale geletterdheid 
• VO: zorgvuldig in vso (meerjarig) Digitale geletterdheid • PO: Peil.onderzoek Mens 
verloop van • MBO: Kwaliteit van NBI’s in • PO: Peil.onderzoek en maatschappij 
toetsing en de beveiligingsbranche Leesvaardigheid • VO: Peil.onderzoek Taal 
afsluiting (OPB) • MBO: Verdiepend • (V)SO: Meerjarig en Rekenen-Wiskunde 
• VO:CSPE onderzoek Didactisch onderzoek • PO/VO:  Huisvesting en 
• DOORLOPEND: handelen en onderwijsresultaten binnenklimaat 
monitoring Beroepspraktijkvorming • VO: Afname stapelen en • (V)SO: Monitoring 
leerlingprestaties  (OP3/OP7), met aandacht toename zittenblijven en opbrengststandaarden 
op stelselniveau voor stagediscriminatie verschillen jongens en • SO: Verbetering 
• MBO: Verdiepend meisjes prestatiemonitor via 
onderzoek naar • MBO: doelgroepenmodel 
functioneren van Actualiteit/flexibiliteit • PO/VO/SO/MBO: 
examencommissies kwalificatiestructuur Bestrijden van 
(ED1/2) • MBO: Zorgonderwijs achterstanden in en 
• HO: Internationalisering • DOORLOPEND: verbeteren van 
(taalbeleid en Nederlands monitoring basisvaardigheden 
aanbod in het buitenland) leerlingprestaties  op • PO/VO/SO: Kwaliteit 
• DOORLOPEND: monitoring stelselniveau extra ondersteuning 
leerlingprestaties  op voor leerlingen  
stelselniveau • PO/VO/SO: Monitor 
leskwaliteit (didactisch 
handelen) 
• PO/VO/SO/MBO: 
Kwaliteit van 
experimentele 
onderwijsconcepten  
• VO: Jongenssucces 
• DOORLOPEND: 
monitoring 
leerprestaties op 
stelselniveau 
• MBO: MBO • Schaduwonderwijs/ • VO: Schaduwonderwijs • VO: Schoolkosten en 
Selectie en 
toegankelijker: wet • particulier onderwijs: hoe • HO: Selectie en kansenongelijkheid 
gelijke kansen 
recht op toelating beïnvloedt dit de toegankelijkheid: • HO: Onderbouwing en 
• HO: Selectie en schoolloopbaan van zelfselectie maximering van 
toegankelijkheid: leerlingen • DOORLOPEND: selectiecriteria 
monitor in- en • SO: veranderingen in schoolverschillen • DOORLOPEND: 
doorstroom instroom vso • DOORLOPEND: schoolverschillen 
• DOORLOPEND: • HO: Selectie en monitoring • DOORLOPEND: 
schoolverschillen  toegankelijkheid: leerlingstromen door het monitoring 
• DOORLOPEND: zelfselectie stelsel heen (accent: leerlingstromen door het 
monitoring • DOORLOPEND: gelijke kansen) stelsel heen (accent: 
leerlingstromen door schoolverschillen gelijke kansen) 
het stelsel heen • DOORLOPEND: monitoring 
(accent: gelijke leerlingstromen door het 
kansen)  stelsel heen (accent: 
• Monitoring Lokale gelijke kansen) 
Educatieve Agenda • Monitoring Lokale 
Educatieve Agenda 
• Zie ook: aansluiting 
arbeidsmarkt 
• PO: leerlingen met • PO/VO/SO/RS: Passend • PO,VO,SO/RS:  • PO/VO: Effect 
Kwetsbare 
extra ondersteuning onderwijs: Verschillen Leerlingen met extra aanwezigheid leerlingen 
groepen 
• VO/MBO: doorstroom tussen Samenwerkings- ondersteuningsbehoeften met extra 
praktijkonderwijs/vm verbanden en effecten voor en andere specifieke ondersteuningsbehoefte
bo basis naar leerlingen groepen: verschillen in n in de klas   
entreeopleidingen • SO: Kwaliteit van zorg- beleid • Effect type onderwijs op 
• SO: verlate instroom onderwijs arrangementen: samenwerkingsverbanden leerlingen met extra 
randvoorwaarden en , effect per type ondersteunings-
succesfactoren onderwijs op behoeften 
• MBO: Studiesucces bij mbo- schoolprestaties, effect 
2 studenten (invloed van leerlingen met extra 
regionale aanpakken) ondersteuningsbehoeften 
 op de werkdruk van 
leraren, en 
schoolloopbanen 
nieuwkomers  
• PO: Kwaliteitsverbetering 
en de leerlingenpopulatie 
 
• VO/MBO/HO: • VO/MBO: Hoe stromen • DLL: doorlopende • VO: Zittenblijven 
(Flexibele) 
Doorlopende leerlingen door het stelsel, leerlijnen: doorstroom • VO: 
leerroutes en 
leerlijnen: maatwerk wat zijn veel gebruikte en van vo-leerlingen en Doorstroomonderzoek 
doorlopende 
en flexibilisering wat zijn succesvolle routes? 
 Pagina 31 van 33 
 

 
Colofon 
 
Inspectie van het Onderwijs 
Postbus 2730 | 3500 GS Utrecht 
www.onderwijsinspectie.nl 
 
| gratis 
ISBN:  
 
Een exemplaar van deze publicatie is te downloaden vanaf de website van de 
Inspectie van het Onderwijs: www.onderwijsinspectie.nl.  
 
© Inspectie van het Onderwijs | juni 2021 
 
 
 Pagina 33 van 33 
 

