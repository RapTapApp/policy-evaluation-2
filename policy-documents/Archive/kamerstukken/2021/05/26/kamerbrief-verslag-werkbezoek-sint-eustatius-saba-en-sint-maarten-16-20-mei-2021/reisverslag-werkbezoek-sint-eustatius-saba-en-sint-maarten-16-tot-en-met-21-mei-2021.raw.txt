www.rijksoverheid.nl
Aan de voorzitter van de Tweede Kamer der Staten-Generaal
www.facebook.com/minbzk
Postbus 20018
www.twitter.com/minbzk
www.linkedin.com/company/
2500 EA  Den Haag
ministerie-van-bzk
Kenmerk
2021-0000281414
Uw kenmerk
Bijlage(n)
1
Datum 26 mei 2021
Betreft Reisverslag werkbezoek Sint Eustatius, Saba en Sint Maarten 
16 tot en met 21 mei 2021
  
Inleiding 
 
Met deze brief doe ik uw Kamer verslag van mijn reis naar Sint Eustatius, Saba en 
Sint Maarten van 16 tot en met 20 mei 2021. Aanleiding voor de reis was 
kennisnemen van de voortgang op de eilanden. Bij Sint Eustatius ging dit met 
name om de verbeterde infrastructuur en de vaccinatiebereidheid van de 
eilandbewoners; bij Saba stond bereikbaarheid van het eiland centraal. Op beide 
eilanden zijn er ook gesprekken gevoerd over de huidige situatie omtrent COVID-
19. Tevens heb ik een bezoek gebracht aan Sint Maarten om de actuele situatie 
rond de wederopbouw, de onderlinge samenwerking zoals overeengekomen op 22 
december 2020 en de daarmee verbonden liquiditeitssteun te bespreken.     
 
Werkbezoek Sint Eustatius 16 en 17 mei 
 
Op 16 mei 2020 laat in de middag landde ik op Sint-Eustatius waar gelijk 
zichtbaar werd dat er tijdens deze COVID-periode hard is doorgewerkt. De nieuwe 
verkeerstoren en aankomst- en vertrekhal zijn bijna klaar voor opening en de 
luchthaven is qua capaciteit voorbereid op het ontvangen van meer passagiers. 
Tijdens het diner heb ik in aanwezigheid van de vaccinatiegezant, de heer dr. 
Sprenger, van het ministerie van VWS gesproken met de plaatsvervangend 
Regeringscommissaris en de Eilandsecretaris over mijn zorgen over de 
vaccinatiebereidheid van de Statiaanse bevolking. Vanaf 22 februari is gestart 
met het vaccineren van de bevolking met het Moderna-vaccin. Echter, men 
wantrouwt het vaccin en de vaccinatiegraad stokt op 45%. Ik vind dit zorgelijk en 
heb aangegeven dat het eiland niet oneindig steun toegekend kan krijgen en als 
gevolg van de lage vaccinatiebereidheid op slot kan blijven. Tot nu toe heeft de 
Nederlandse regering zo’n € 5,5 miljoen toegekend in de vorm van loon- en 
steunpakketten. Bij de start is afgesproken dat een vaccinatiegraad van 80% 
gewenst was om het eiland weer echt te kunnen openen. Daarom heb ik gevraagd 
om samen met de vaccinatiegezant een nieuw handelingsperspectief te 
ontwikkelen, waardoor dit alsnog binnen bereik komt..  
 
Ook kwamen onderwerpen als het nieuw te bouwen overheidsgebouw, het 
financieel verbeterplan en de loslopende geiten aan de orde. Met eigen ogen heb 
Pagina 1 van 8

Datum
25 mei 2021
Kenmerk
2021-0000281414
niet door de Eilandsraad gebeurt maar door de Tweede Kamer. Mijn reactie op dit 
ingediende voorstel wordt deze week ter kennisname separaat aan u gestuurd. 
 
Hierna heb ik samen met de plaatsvervangend Regeringscommissaris, mevrouw  
Francis, een radio-interview gegeven waarin ik ben ingegaan op actuele vragen, 
mijn ervaringen van de afgelopen jaren en de bereikte resultaten. Tot slot bezocht 
ik de archeologische opgraving naast het vliegveld. De directeur van Secar (Sint 
Eustatius Archeologic Research) tevens directeur van het project, de heer  
Stelten, heeft de vondst van ca. 35 graven van slaven laten zien en een 
toelichting gegeven. Dit is tot nu toe één van de grootste blootgelegde 
slavenbegraafplaatsen in de Caribische regio. De vondst kan een zeer belangrijke 
rol spelen om meer inzicht te krijgen in het Slavernijverleden en daarmee in de 
zwarte bladzijden van de koloniale geschiedenis.  
Naast de plek van de opgraving herrijst een nieuwe luchthaven en hier kreeg ik 
van de Manager Airport, de heer Wilson, en de commercieel manager transport, 
de heer Oegjadir, een toelichting op innovatie die wordt doorgevoerd bij de 
afhandeling van passagiers, waardoor Sint Eustatius beter is toegerust voor de 
toekomst.  
 
Dat op Sint Eustatius flinke stappen zijn gezet is mij tijdens deze reis duidelijk 
geworden: veel wegen liggen er beter bij, er is een betrouwbare watervoorziening 
gerealiseerd, binnenkort wordt een gloednieuwe luchthaven geopend, de 
internetconnectie is goedkoper en sneller geworden en het eiland krijgt met de 
toevoeging van een nieuw resort een extra impuls.  
 
 
Werkbezoek Saba 17 en 18 mei   
 
Op 17 en 18 mei bezocht ik Saba. Hier heb ik gesproken met het bestuurscollege, 
de eilandsraad en de onlangs geïnstalleerde jeugdraad. Ook heb ik gesproken met 
het Outbreak Management Team over de succesvolle corona-aanpak en bezocht ik 
een aantal projecten op het eiland.  
 
Tijdens mijn gesprekken met het bestuurscollege en de eilandsraad heb ik mijn 
waardering uitgesproken voor de wijze waarop het openbaar lichaam opereert 
waar het gaat om goed bestuur en financieel beheer. Het is prettig samenwerken 
met Saba. De lokale overheid neemt initiatief en verantwoordelijkheid, 
gesprekken zijn constructief maar ook – terecht – kritisch. Bij ieder bezoek aan 
Saba zie ik vooruitgang. Voorbeelden zijn de aanleg van de nieuwe haven, 
verbeteringen in het afvalbeheer en de aanpak van de geitenproblematiek door de 
introductie van duurzame geitenhouderij en populatiebeheersing in samenwerking 
met het Wereld Natuur Fonds.  
 
Ook de aanpak van de coronacrisis oogst lof. Het multidisciplinaire Outbreak 
Management Team heeft mij uitvoerig geïnformeerd over hun aanpak om het 
virus te bestrijden, over de effecten van de lockdownmaatregelen en over de 
vaccinatiecampagne. Inmiddels is meer dan 90 procent van de volwassenen 
gevaccineerd.  
Pagina 2 van 8

Datum
25 mei 2021
Kenmerk
2021-0000281414
heb de beweegredenen om de liquiditeitssteun aan te houden, zoals beschreven 
in de brief van 12 mei jl. herhaald en nader toegelicht. 
 
Het gesprek met minister-president Jacobs en minister van financiën Irion voerde 
ik in aanwezigheid van de speciaal vertegenwoordiger wederopbouw en lid van de 
stuurgroep de heer Weekers, die de afgelopen periode intensieve contacten heeft 
onderhouden en herhaaldelijk zijn zorgen over de ontwikkelingen rond de 
luchthaven met mij en de regering van Sint Maarten heeft gedeeld. De minister-
president erkende dat de ‘hands off’ benadering die de regering als 
aandeelhouder van de luchthaven tot recent voerde heeft geleid tot ernstige 
problemen met betrekking tot goed bestuur. Samen met minister van Financiën 
Irion bevestigde zij verder de noodzaak te zien van de inzet van Royal Schiphol 
Group (RSG) gedurende het herstelproject. Zij hebben toegelicht welke stappen 
zijn en zullen worden gezet om goed bestuur op de luchthaven te herstellen. Ik 
constateer dat er serieuze acties lijken te worden genomen, maar gelet op het 
herhaaldelijk beschadigd vertrouwen wil ik eerst daden zien. Ik heb de minister-
president dan ook desgevraagd laten weten niet vooruit te willen lopen op de 
bespreking hierover in de Rijksministerraad van 28 mei a.s. Ik hoop van harte dat 
de regering van Sint Maarten handelt in het belang van het land en haar inwoners 
en RSG op 26 mei a.s. weet te overtuigen met structurele aanpassingen.  
 
In het gesprek heb ik ook een aantal punten benoemd die van belang zijn voor de 
voortgang van een aantal trajecten. Zo heb ik de minister-president verzocht het 
commitment van de regering aan de voorgestelde planning voor het nader rapport 
rijkswet COHO te bevestigen, wat zij heeft gedaan. Een ander punt betreft de 
overname en daarmee continuïteit van het humanitair hulpprogramma. Op dit 
moment heeft Sint Maarten de onderlinge regeling humanitair hulpprogramma 
nog niet getekend. Ik heb haar verzocht de onderlinge regeling te tekenen zodat 
de subsidieverlening en daarmee voortzetting van het programma kan worden 
gegarandeerd. Zij heeft toegezegd navraag te doen naar de stand van zaken. 
Verder heb ik nogmaals verzocht de afspraken met betrekking tot technische 
assistentie voor de afvalproblematiek te bevestigen zodat deze kan starten. De 
minister-president gaf aan hier spoedig op terug te komen. Ook heb ik mijn 
zorgen geuit over de vaccinatiegraad, die ondanks massieve steun vanuit 
Nederland op een teleurstellend en zorgelijk niveau blijft steken. Daarop lieten de 
minister-president en minister van Financiën weten dat de nieuwe minister van 
Volksgezondheid, Sociale Ontwikkeling en Arbeid nieuwe campagnes opzet om de 
vaccinatiegraad te verhogen. 
 
Tot slot heb ik aangegeven het publiceren van correspondentie tussen regeringen 
over lopende trajecten niet productief te vinden voor het herwinnen van 
vertrouwen en verbeteren van onze samenwerking. Omdat dit gebeurd is, heb ik 
mij genoodzaakt gevoeld mijn reactie op de openbaar gemaakte brief van 6 mei 
eveneens openbaar te maken. Deze werkwijze zou niet structureel moeten zijn. 
  
Tijdens een Ministerieel Overleg met minister-president Jacobs en minister van 
Justitie, mevrouw Richardson, sprak ik over de situatie rond politie en het 
gevangeniswezen. Ik heb mijn teleurstelling uitgesproken over het feit dat de 
Pagina 2 van 8

Datum
25 mei 2021
Kenmerk
2021-0000281414
In het kader van de wederopbouw heb ik diverse werkbezoeken gebracht aan 
projecten. Het eerste project betrof het ‘ruimen van scheepswrakken’ als 
onderdeel van het afvalproject (Emergency Debris Management Project) in 
Simpson Baai. Het gaat om boten die gezonken zijn als gevolg van orkanen Irma 
en Maria (2017) en Luis (1995).  Het project kende een lange aanloop, maar is nu 
volop in uitvoering. Er zijn inmiddels zo’n 40 van de 109 scheepswrakken 
geruimd. Daarnaast worden ook de oevers van de Baai geschoond. De zichtbare 
resultaten leiden tot positieve reacties in de gemeenschap. De resten van de 
scheepswrakken en het puin worden gescheiden en afgevoerd, zodat de belasting 
op de lokale afvalberg nihil is. De Nature Foundation is betrokken om de 
bescherming van het ecosysteem te borgen. De werkzaamheden zullen volgens 
planning in oktober worden afgerond. Tijdens de werkzaamheden zijn nieuwe 
wrakken aangetroffen, onder andere onder verwijderde wrakken. Er wordt 
momenteel verkend of het mogelijk is ook deze wrakken te laten verwijderen 
binnen het project. 
 
Eveneens in het kader van de wederopbouw bracht ik een bezoek aan een 
ondernemer die gebruik maakt van financiering via het Enterprise Support Project 
(ESP). Dit project beoogt het stimuleren van MKB-activiteiten door het 
verstrekken van leningen en grants aan ondernemers. Dankzij dit project is de 
ondernemer in staat de ernstige schade aan zijn catamaran te herstellen zodat 
deze weer gecharterd kan worden en hij inkomen kan genereren. Het was goed 
om te zien wat het trustfonds via dit project kan betekenen voor ondernemers, 
zeker in tijden van crisis. Een ander project uit het trustfonds wederopbouw dat 
financiële steun verleent aan projecten van verschillende non-gouvernementele 
organisaties (NGO’s) op het eiland is Resources for Community Resilience (R4CR). 
Doel van dit project is het versterken van het maatschappelijk middenveld op Sint 
Maarten ter ondersteuning van de wederopbouw en vergroting van de 
weerbaarheid van de lokale gemeenschap. Eind december 2020 zijn de eerste 
aanvragen voor projectfinanciering goedgekeurd. De tweede ronde zal eerdaags 
worden gegund. Ik heb een multifunctioneel recreatiepark in Middle Region 
bezocht waar diverse organisaties aan hebben bijgedragen. De financiering heeft 
de realisatie van de speeltuin mogelijk gemaakt. De gemeenschap maakt actief 
gebruik van het recreatiepark. Daarnaast bracht ik een bezoek aan het Steelpan 
Music Program for Schools and Prison van de NGO Dow Musical Foundation (DMF). 
DMF ondervond duurzame schade na orkaan Irma, verloor steelpannen en kon 
niet voldoende inkomsten genereren uit lidmaatschapsbijdragen. De COVID-
pandemie verergerde de situatie. Steelpan maakt deel uit van het cultureel 
erfgoed van Sint Maarten en is als zodanig een krachtig medium om een grote 
gemeenschap te bereiken. De financiering maakt het mogelijk extra stalen 
pannen aan te schaffen en steelpan-lessen te organiseren op twee openbare 
scholen, de gevangenis en de jeugdinrichting.  
 
Tot slot bracht ik een bezoek aan de luchthaven waar ik geïnformeerd ben door 
het projectteam over de voorbereidingen voor en verloop van het 
aanbestedingsproces voor het herstel van de luchthaven. Naar verwachting zal in 
de zomer het contract worden getekend en kunnen de werkzaamheden 3 jaar na 
de start van dit project beginnen.  
 
Pagina 2 van 8

