 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
der Staten-Generaal 
 
Plein 4 
Plein 2 
MPC 58 B 
2511 CR Den Haag 
Postbus 20701 
2500 ES Den Haag 
www.defensie.nl 
 
 
 
 
 
 
 
Onze referentie 
BS2021002675 
Datum 19 mei 2021 
Bij beantwoording datum, 
Betreft Inzetbaarheidsrapportage geheel 2020 
onze referentie en betreft 
vermelden. 
 
Tweemaal per jaar, bij de begroting en het jaarverslag, informeert Defensie de 
Kamer met een rapportage over de inzet en de gereedheid van de krijgsmacht. 
Hierbij ontvangt u de inzetbaarheidsrapportage over geheel 2020.  
 
De negatieve spiraal waarin Defensie zich bevond, is doorbroken. In de afgelopen 
kabinetsperiode is, na decennia van bezuinigen, het roer omgegaan. In de 
afgelopen jaren zijn belangrijke stappen gezet richting het herstel en de 
modernisering van de defensieorganisatie en een aantal prangende problemen is 
aangepakt. Er is gewerkt aan het herstel van vertrouwen onder andere door 
betere arbeidsvoorwaarden en door de aanpak van achterstallig onderhoud. Er is 
aanzienlijk geïnvesteerd in de modernisering van de krijgsmacht, onder andere 
met de honderd projecten van het investeringsprogramma uit de Defensienota. 
Op deze manier is er gewerkt aan het herstel van vertrouwen van onze mensen in 
de organisatie. Op het gebied van investeringen in het materieel zijn besluiten 
genomen over bijvoorbeeld de vervanging van de M-fregatten, van de Fennek, 
van de gevechtsuitrusting en zo is het contract van het programma 
Grensverleggende IT eind van 2020 afgesloten. Daarmee is een belangrijke stap 
gezet om de IT-infrastructuur hoogwaardig, betrouwbaar en toekomstbestendig 
te maken. Dit heeft betekenis voor het inlopen van de achterstand in de 
slagkracht en inzetbaarheid van de krijgsmacht. Dit wordt zowel binnen als de 
buiten de organisatie gezien. Zowel de tevredenheid als de motivatie van 
medewerkers nam in 2020 toe ten opzichte van 2018 en 201. De waardering 
vanuit de samenleving voor de competenties van Defensie is gestegen van een 
6,1 begin 2017 naar 7,0 in de eerste helft van 2020.  
 
Ondanks deze stappen en positieve signalen moet er ook nog veel gebeuren en is 
Defensie nog niet in staat te leveren wat de samenleving van haar verwachten 
mag. Met de Defensievisie 2035 is transparanter dan ooit duidelijk gemaakt wat 
er op ons afkomt, wat we moeten doen en waar de behoeften liggen. Ook na de 
investeringen van de afgelopen jaren zal herstel van de gereedheid nodig blijven 
om de grondwettelijke taken van Defensie uit te kunnen voeren. Het 
dreigingsbeeld wordt ondertussen diverser, complexer en verontrustender. 
Defensie moet daarop kunnen anticiperen en, in het geval van een crisis, direct 
op kunnen reageren. Met de huidige inrichting en staat van de 
defensieorganisatie zijn we niet adequaat toegerust voor de toekomstige (en 
sommige huidige) dreigingen.  
 
 
 Pagina 1 van 12 
 

 
 
toenemen in aantal, soort en complexiteit. Als gevolg van deze veranderende 
 
 
veiligheidssituatie nemen de eisen aan de gereedheid toe. De verdediging van ons 
eigen koninkrijk en onze bondgenoten gaat verder dan de fysieke grenzen, zoals 
 
bijvoorbeeld ook dreigingen in het digitale domein uitwijzen.  
 
 
Inzetbaarheidsdoelen 
De inzetbaarheidsdoelen geven weer met welke capaciteiten Defensie, na 
uitvoering van de Defensienota, invulling kan geven aan deze hoofdtaken. De 
inzetbaarheidsdoelen op basis van de Defensienota zijn hieronder weergegeven. 
Daadwerkelijke inzetmogelijkheden zijn mede afhankelijk van de mate van 
operationele gereedheid van een capaciteit, de geografische spreiding van 
Nederlandse inzet en de ondersteuningsmogelijkheden van partnerlanden. 
Specifieke inzet kan een impact hebben op de mate van gereedheid van deze 
eenheden voor de inzetbaarheidsdoelen. 
 
 
 
 
 
 Pagina 2 van 12 
 

 
 
 
 
 
 
 
 
 
Ontwikkelingen in de opdrachtenmatrix bij de inzetbaarheidsrapportage 
Deze Inzetbaarheidsrapportage bestaat uit een openbare brief en een 
vertrouwelijke bijlage. Deze vertrouwelijke bijlage bestaat uit twee delen: een 
tekstueel deel dat operationeel vertrouwelijke informatie over de gereedheid van 
de krijgsmacht bevat en de opdrachtenmatrix die ingaat op de status van de 
capaciteiten en inzetbare eenheden. De inzetbaarheidsrapportage is, in lijn met 
de Defensienota 2018, opgesteld op basis van de opdrachtenmatrix. Deze 
opdrachtenmatrix biedt het overzicht van de gereedstellingsopdrachten die de 
Commandant der Strijdkrachten aan zijn Defensieonderdelen geeft en is een 
vertaling van de inzetbaarheidsdoelen (“Wat gaan wij kunnen”) in de 
Defensienota 2018. 
 
De rapportage op de opdrachtenmatrix voor deze inzetbaarheidsrapportage is 
voor de eerste maal in het het Digitaal Dashboard Operationele Gereedheid 
gerealiseerd door de appreciaties van capaciteiten en inzetbare eenheden in te 
voeren. In navolging hiervan zullen vanaf 2021 alle rapportages op de 
opdrachtenmatrix standaard via dit dashboard verlopen. De weergave van fact 
based informatie maakt het opstellen van appreciaties door commandanten 
eenvoudiger en minder arbeidsintensief.  
 
 Pagina 2 van 12 
 

 
 
De krijgsmacht is in 2020 voor alle drie de hoofdtaken ingezet. Daarnaast 
 
 
stonden ruim 8000 militairen stand-by voor NAVO- en EU-commitments en voor 
nationale taken. In diverse missiegebieden vonden activiteiten niet of op zeer 
 
beperkte schaal plaats door COVID-19 maatregelen. Op het gebied van nationale 
inzet, zowel voor reguliere als COVID-19 gerelateerde inzet, ondersteunde 
 
Defensie op dagelijkse basis de civiele autoriteiten. 
 
Inzet eerste hoofdtaak 
Voor de eerste hoofdtaak (bescherming van het eigen en bondgenootschappelijke 
grondgebied, inclusief het Caribisch deel van het Koninkrijk) is de krijgsmacht 
ingezet voor enhanced Forward Presence op de oostflank van het NAVO-
verdragsgebied. Ook stond de krijgsmacht stand-by voor internationale 
verplichtingen, als de European Union Battle Group, NATO Response Force Initial 
Follow on Forces Group van de Very High Readiness Joint Taskforce, het NATO 
Readiness Initiative en voor het commando over en deelname aan NATO’s 
Amphibious Task Group. 
 
Inzet tweede hoofdtaak 
Voor de tweede hoofdtaak (bescherming en bevordering van de internationale 
rechtsorde en stabiliteit) leverde Defensie in 2020 een bijdrage aan de NAVO-
missie Resolute Support in Afghanistan en aan de anti-ISIS coalitie en bredere 
veiligheidsinzet in Irak. In Afghanistan zijn train, advice and assist beperkt en 
alleen voortgezet binnen de geldende RIVM-maatregelen ter voorkoming van 
verdere verspreiding van COVID-19. Ook in Irak had de pandemie gevolgen voor 
de werkzaamheden binnen zowel Capacity Building Mission Iraq (CBMI) als NATO 
Mission Iraq (NMI). Vanuit Irak zijn begin april 2020 alle trainers naar Nederland 
teruggehaald, nadat de trainingen daar, op verzoek van de Iraakse autoriteiten, 
waren stilgelegd. Voor CBMI gold eind december 2020 nog steeds dat alleen 
essentieel personeel in het missiegebied aanwezig was.  
 
Het luchtverdedigings- en commandofregat Zr.Ms. De Ruyter nam in de eerste 
helft van 2020 deel aan de waarnemingsoperatie Operatie Agenor in de Straat 
van Hormuz (European-led Maritime Awareness in the Strait of Hormuz - 
EMASoH) om de spanningen in de regio te verminderen en een bijdrage te 
leveren aan de free flow of commerce.  
 
Tot slot continueerde Defensie de bijdragen aan verschillende missies in het 
Midden-Oosten, zoals UNDOF, UNTSO, UNIFIL en USSC en leverde Defensie een 
kleinschalige bijdrage aan onder andere twee missies in Mali (EUTM Mali en 
MINUSMA). 
 
Inzet derde hoofdtaak 
Militairen zijn dagelijks actief voor de derde hoofdtaak: ondersteuning (onder alle 
omstandigheden) van de civiele autoriteiten bij de handhaving van de openbare 
orde, de strafrechtelijke handhaving van de rechtsorde, de bestrijding van 
rampen en incidenten en de beheersing van crises, zowel nationaal als 
internationaal. Inzet als gevolg van COVID-19 gebeurde vooral met 
geneeskundige capaciteiten. Zo stelde Defensie personeel en materieel 
beschikbaar voor onder andere staf- en analysecapaciteit, de COVID- en IC-
afdeling van het UMC Utrecht, XL-teststraten, voedselbanken en verpleeg- en 
verzorgingstehuizen.  
 
Ook leverde Defensie wederom capaciteit voor onder andere het opruimen van 
explosieven door de Explosieven Opruimingsdienst en het doorzoeken van panden 
door de search-teams van de genie.  
 
 
 Pagina 2 van 12 
 

 
 
personele vulling. Met name de militaire personele vulling was zorgelijk en bleef 
 
 
79%. De COVID-19 crisis bood wel kansen die zorgden voor een groter aanbod 
van potentieel personeel en een lagere irreguliere uitstroom. Zo nam de 
 
vertrekintentie onder defensiemedewerkers af, ook omdat aspecten als 
baanzekerheid en inkomen belangrijke factoren van invloed waren. De knelpunten 
 
in de onderbouw en specialistische functies bleven echter nog onveranderd.  
 
We zijn gestart met het verbeteren van de besturing van instroom en de 
opleidingen, zodat we in de toekomst gerichter functies kunnen vullen die de 
gereedheid verhogen. De afgelopen periode zijn al kansrijke initiatieven voor 
werving, vulling en opleiding gestart. Hiervan zijn drie voorbeelden te benoemen. 
De luchtmacht startte een samenwerking met het bedrijfsleven om de werving 
van onder andere de knelpuntcategorieën bij vliegtuigonderhoudstechniek en de 
gevechtsleiding te verbeteren. Sinds deze samenwerking steeg de werving van 
nieuwe medewerkers voor knelpuntfuncties binnen de luchtmacht van 33% in 
2019 naar 57% in 2020. De landmacht gaf met de oprichting van de Werkgroep 
Personele Vulling meer prioriteit aan de werving en opleiding van onderofficieren. 
De marine paste de initiële mariniersopleiding aan om het opleidingsrendement 
met behoud van kwaliteit te verhogen. Het opleidingsrendement steeg daardoor 
van 47% naar 66%. 
 
In 2020 is het programma ‘Kwaliteit in Beeld’ gestart. De implementatie ervan 
vindt conform planning in 2021 plaats. Dit programma moet zorgen voor 
verbeterd inzicht in de kwalitatieve personele gereedheid en voor inzicht in de 
specifieke kennis en vaardigheden van ons personeel. De implementatie vraagt 
nog veel tijd en capaciteit, zowel voor het inrichten van het beheerproces als de 
daadwerkelijke invoer van gegevens, maar zal naar verwachting komend jaar 
afgerond worden. 
 
Door de COVID-19 maatregelen staan de benodigde initiële en functionele 
opleidingen onder druk. De opleidingen vinden zoveel mogelijk op afstand en met 
in achtneming van risico beperkende maatregelen plaats. Een gevolg hiervan was 
dat het de afgelopen periode niet mogelijk was om het beoogde aantal 
medewerkers op te leiden. Dit vergroot de druk op de beschikbare opleidingen in 
2021. Om de druk op de opleidingscapaciteit te verlichten, nam Defensie al 
eerder maatregelen als: verlenging functieduur, opleidingsverkorting, 
afstandsonderwijs, uitbesteding aan civiele opleidingsinstanties, beter aansluiten 
op eerder verworven competenties, just-in-time opleiden, optimalisatie van het 
vraag- en aanbodmanagement van opleidingen en tijdelijke onttrekking van 
militaire instructeurs uit de operationele onderdelen ten gunste van de 
opleidingseenheden.  
 
De lage kwantitatieve en kwalitatieve militaire personele vulling werkt, naast de 
invloed op de personele gereedheid en veiligheid, sterk door in de materiële 
gereedheid, geoefendheid en daarmee in de algehele operationele gereedheid. Dit 
komt door het ontbreken van één of enkele functionarissen die cruciaal zijn voor 
de inzetbaarheid van de volledige eenheid. 
 
Materiële gereedheid 
Materiële gereedheid (MG) is de mate waarin het materieel van een eenheid 
beschikbaar en geschikt is voor het uitvoeren van de opdracht. De Algemene 
Rekenkamer heeft de onvolkomenheid op logistieke reservedelen opgeheven. 
Hoewel de materiële beschikbaarheid door het tijdelijk verminderde gebruik (door 
COVID-19) steeg, verbeterde de materiële gereedheid niet. In 2020 was er een 
gebrek aan technisch personeel om beschikbare reservedelen in te bouwen en 
onderhoud uit te voeren aan materieel dat juist meer onderhoud vraagt vanwege 
veroudering.  
 
 Pagina 2 van 12 
 

 
 
versnellen waar mogelijk. Voorbeelden hiervan zijn de innovatieve ontwikkeling 
 
 
van elektrische brandweervoertuigen en het uitvoeren van het motorenonderhoud 
aan de F-35.  
 
 
Hoewel veel projecten nog in uitvoering zijn, is er ook gemoderniseerd en 
 
vernieuwd. Enkele voorbeelden hiervan zijn brugleggende tanks, rupsdozers, de 
eerste operationele Scania Gryphus vrachtwagens uit het Programma 
Defensiebrede Vervanging Operationele Wielervoertuigen (DVOW), de Chinook–F 
helikopter, de gemoderniseerde Patriot-fire unit, de vogelradar op de Vliehors, de 
SMART-L radar op de Zr.Ms. Tromp en de midlife update Zr.Ms. Pelikaan. 
Daarnaast zijn de verwervingsvoorbereidingen voor de mid life updates van de 
CV90 en het project Fennek afgerond, evenals de B-fase voor het project Close in 
Weapon system voor de vloot. Een van de laatste mijlpalen van 2020 vormde het 
positieve advies van Bureau ICT-toetsing (BIT) over het programma GrIT en de 
daaropvolgende ondertekening van het contract met het Athena-consortium. 
Defensie zet met GrIT de eerste stappen in de realisatie van een vernieuwde, 
toekomstbestendige en flexibele IT-infrastructuur, hetgeen randvoorwaardelijk is 
voor toekomstig optreden. 
 
Defensie heeft tot 2025 nodig om met het Beleidskader Inzetvoorraden (BKI) de 
voor de tweede en derde hoofdtaak benodigde acht operationele assortimenten 
op het benodigde voorraadniveau te brengen. Dit behelst munitie, operationele 
rantsoenen en water, disposables en hygiëneartikelen, militaire kleding en 
uitrusting, geneeskundige verbruiksartikelen, operationele infrastructuur, bedrijfs- 
en brandstoffen, en systeemgebonden artikelen (reservedelen). Voor doorgroei 
naar de benodigde voorraden van deze operationele assortimenten voor de eerste 
hoofdtaak (de bondgenootschappelijke verdediging) actualiseert Defensie onder 
andere het Beleidskader Inzetvoorraden (Kamerstuk 27 830, nr. 268). U zult in 
een Kamerbrief nader geïnformeerd worden over de kosten om de 
(munitie)voorraden voor de eerste hoofdtaak aan te vullen. 
 
Met de aanvulling van de munitievoorraden voor de tweede hoofdtaak, de 
demilitarisatie van overtollige munitievoorraden en de verbeteringen in het 
munitiedomein realiseert Defensie essentiële verbeteringen. Een besluit over de 
aanvullende investeringen in munitie voor de eerste hoofdtaak en het 
munitiedomein om het aanpassingsvermogen, de snelheid en gevechtskracht van 
Defensie verder te verbeteren en de grondwettelijke taken te laten uitvoeren, 
zoals verwoord in de Defensievisie 2035, is aan het volgend kabinet. 
 
Geoefendheid 
Geoefendheid (GO), als derde component van operationele gereedheid (OG), is 
de mate waarin een (organieke of samengestelde) eenheid de taken heeft 
beoefend en daarvoor voldoende niveau van beheersing van de taken heeft 
getoond. Begin 2020 nam Defensie met meerdere krijgsmachtdelen deel aan 
internationale oefeningen als Flintlock en Cold Response 20. Beide oefeningen 
hadden de eerste hoofdtaak als focus. Cold Response eindigde helaas vroegtijdig 
door COVID-19. Andere grote en internationale oefeningen zoals Frisian Flag en 
de voor de derde hoofdtaak belangrijke oefening Defender 2020 werden om 
dezelfde reden geannuleerd. Meerdere buitenlandse oefeningen zijn afgeschaald 
of verplaatst naar Nederland om toch zoveel mogelijk te kunnen oefenen. Zo is de 
landmachtoefening Zebra Sword in Nederland in plaats van in Duitsland 
uitgevoerd en heeft een eskaderreis van de marine 'dichtbij huis' plaatsgevonden. 
Ondanks de COVID-19 beperkingen is er dus wel geoefend, maar met name in 
Nederland en in kleinere verbanden. Grote internationale oefeningen en 
oefeningen benodigd voor het optreden in het hoger geweldspectrum konden in 
2020 als gevolg van COVID-19 niet doorgaan. Bij het langer aanhouden van de 
 
 Pagina 2 van 12 
 

