 
 
 
Wijziging van de Wet op het hoger onderwijs en wetenschappelijk onderzoek 
en de Wet studiefinanciering 2000 betreffende tijdelijke voorzieningen voor het 
studiejaar 2021-2022 in verband met COVID-19 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het in verband met COVID-19 wenselijk is 
om uitvoering te geven aan de in het Nationaal Programma Onderwijs opgenomen 
maatregelen tot het hanteren van afwijkende voorwaarden voor inschrijving voor het 
studiejaar 2021-2022, tot halvering van het volledig wettelijk collegegeld en tot het 
toekennen van extra reisvoorziening aan studenten; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
Artikel I. Wijziging van de Wet op het hoger onderwijs en wetenschappelijk 
onderzoek 
 
De Wet op het hoger onderwijs en wetenschappelijk onderzoek wordt als volgt 
gewijzigd: 
 
A 
 
Artikel 7.37c vervalt.  
 
B 
 
Na artikel 7.37c wordt een artikel ingevoegd, luidende: 
 
Artikel 7.37d. Tijdelijke afwijkende voorwaarde voor inschrijving voor het 
studiejaar 2021-2022 in verband met COVID-19 
 
1. Het instellingsbestuur kan, in afwijking van artikel 7.37, eerste lid, en onverminderd 
de overige bepalingen van artikel 7.37, voor een opleiding voor het studiejaar 2021- 
2022 of een deel daarvan degene inschrijven die ten gevolge van de uitbraak van 
COVID-19 niet heeft kunnen voldoen aan: 
 W12670.K-2 1 

Het opschrift van hoofdstuk 13 komt te luiden: 
 
Hoofdstuk 13. Maatregelen voor studenten in verband met uitbraak COVID-19 
 
B 
 
Na artikel 13.2 wordt een artikel ingevoegd, luidende: 
 
Artikel 13.2a. Aanspraak op extra reisvoorziening 
1. Een student kan in verband met de uitbraak van COVID-19 in aanmerking komen 
voor een extra reisvoorziening.  
2. Bij ministeriële regeling wordt in ieder geval vastgesteld: 
a. onder welke voorwaarden en in welke gevallen een student voor de extra 
reisvoorziening in aanmerking komt; 
b. wat de omvang van de extra reisvoorziening is; 
c. in welke gevallen de extra reisvoorziening op aanvraag dan wel ambtshalve wordt 
toegekend. 
3. In afwijking van artikel 3.21 kan de extra reisvoorziening met terugwerkende kracht 
en voor een periode in een eerder studiejaar worden toegekend, waarbij onderscheid 
kan worden gemaakt tussen het reisrecht en de vergoeding als bedoeld in artikel 3.7, 
tweede of vierde lid.  
4. Artikel 3.29 is niet van toepassing op de extra reisvoorziening, bedoeld in het eerste 
lid. 
 
C 
 
Na artikel 13.2a wordt een artikel ingevoegd, luidende: 
 
13.2b. Hoogte collegegeldkrediet en levenlanglerenkrediet in verband met 
halvering collegegeld 
In afwijking van artikel 3.16a, tweede lid, onderscheidenlijk artikel 3.16d, eerste lid, 
onderdeel a, kan een ho-student voor het studiejaar 2021-2022 in totaal ten hoogste € 
903,33 per maand lenen.  
 
Artikel III. Inwerkingtreding  
 
1. Artikel I, onderdelen A en C, en artikel II, onderdelen A en C, treden in werking met 
ingang van 1 september 2021. Indien het Staatsblad waarin deze wet wordt geplaatst, 
wordt uitgegeven na 1 september 2021, treden deze onderdelen in werking met ingang 
van de dag na de datum van uitgifte van het Staatsblad waarin zij worden geplaatst, en 
werken zij terug tot en met 1 september 2021. 
2. Artikel I, onderdeel B, treedt in werking met ingang van de dag na de datum van 
uitgifte van het Staatsblad waarin deze wet wordt geplaatst. Indien het Staatsblad 
waarin deze wet wordt geplaatst, wordt uitgegeven na 1 augustus 2021, treedt dit 
onderdeel in werking met ingang van de dag na de datum van uitgifte van het 
Staatsblad waarin zij wordt geplaatst, en werkt zij terug tot en met 1 augustus 2021. 
 
 
 
 
 
 
 
 
 
 
 
 W12670.K-2 3 

 
Memorie van toelichting 
 
I. ALGEMEEN 
 
1. Inleiding 
 
In het studiejaar 2020-2021 heeft COVID-19, net als in het studiejaar 2019-2020, een 
behoorlijke impact op het onderwijs. Het gehele onderwijs, waaronder het middelbaar 
beroepsonderwijs (mbo) en hoger onderwijs (ho), is tijdelijk (fysiek) gesloten geweest, 
met als gevolg dat in voornoemde sectoren het onderwijs dit studiejaar grotendeels 
online is verzorgd. Slechts in zeer beperkte mate was het mogelijk om fysiek onderwijs 
te geven. Ondanks de enorme inspanningen van de onderwijsinstellingen om in deze 
lastige tijden het fysieke onderwijs doorgang te laten vinden, hebben COVID-19 en de 
door de overheid in verband hiermee getroffen maatregelen tot gevolg dat 
(aspirant-)studenten vertraging (hebben) kunnen oplopen in de afronding van hun 
opleiding. Deze vertraging is zeer verschillend per opleiding en student, maar speelt met 
name bij opleidingen met een grote praktijkcomponent, die opleiden voor sectoren die 
vanwege de lockdown gesloten waren. Om de gevolgen van de vertraging die studenten 
oplopen te beperken, worden met dit wetsvoorstel enkele maatregelen geïntroduceerd, 
waarmee uitvoering wordt gegeven aan het Nationaal Programma Onderwijs (NPO) te 
weten: 
 
- de mogelijkheid om voor het studiejaar 2021-2022 studenten in te schrijven voor 
het hoger onderwijs die ten gevolge van COVID-19 nog niet aan alle vooropleidings- 
of toelatingseisen voldoen; 
- de halvering van het volledig wettelijk collegegeld en de daarmee samenhangende 
correctie van de hoogte van het collegegeldkrediet en levenlanglerenkrediet; 
- het creëren van een grondslag voor het toekennen van extra reisvoorziening aan 
studenten. 
 
De regering stelt voor deze maatregelen met spoed te treffen, omdat zij het van groot 
belang vindt dat deze met ingang van het studiejaar 2021-2022 in werking treden om 
studenten en aspirant-studenten perspectief te bieden. 
 
2. Tijdelijke afwijkende regeling voor inschrijving en toelating 
 
2.1. Aanleiding en doel 
In de Wet op het hoger onderwijs en wetenschappelijk onderzoek (WHW) is bepaald dat 
alleen degene die voldoet aan de (nadere) vooropleidingseisen dan wel toelatingseisen 
kan worden ingeschreven voor een associate degree-opleiding, een bacheloropleiding of 
een masteropleiding (artikel 7.37, eerste lid, WHW). De regering voorziet voor het 
studiejaar 2021-2022 dat vanwege COVID-19 niet alle (aspirant-)studenten in staat 
zullen zijn om tijdig aan deze (nadere) vooropleidings- of toelatingseisen te voldoen. 
 
Vanwege de coronamaatregelen hebben mbo- en ho-studenten in het studiejaar 2020-
2021 het onderwijs grotendeels online moeten volgen. De onderwijsinstellingen hebben 
zich ingespannen om het onderwijs, de tentaminering en examinering online zo goed als 
mogelijk doorgang te laten vinden. Niet al het onderwijs kon echter worden vervangen 
door online alternatieven. Om die reden is het in bepaalde gevallen en met name bij 
opleidingen met een grote praktijkcomponent niet geheel te voorkomen dat 
(aspirant-)studenten door de uitbraak van COVID-19 studievertraging oplopen. Voor 
groepen (aspirant-)studenten die zich in de afrondende fase van hun vooropleiding 
bevinden in het studiejaar 2020–2021, kan de studievertraging tot gevolg hebben dat zij 
in het studiejaar 2021–2022 niet kunnen doorstuderen en een heel jaar moeten wachten 
om in te kunnen stromen in de opleiding van hun keuze. Voor (aspirant-)studenten die 
nog maar een klein deel van hun studie moeten halen, kan dit leiden tot een 
onevenredige studievertraging. Dit is onwenselijk, gelet op de gevolgen die deze 
 W12670.K-2 

toelaat, mede gelet ook op het steunprogramma voor het herstel en perspectief van het 
5
onderwijs om de leervertragingen in het onderwijs door COVID-19 in te halen (het NPO) 
studenten met een afgeronde vooropleiding kunnen instromen in het hoger onderwijs 
per 1 februari 2022. Indien desondanks blijkt dat er tegen die tijd studenten zijn die 
door COVID-19 nog niet voldoen aan alle (nadere) vooropleidings- of toelatingseisen 
voor een opleiding met een februari-instroom, kan het instellingsbestuur ook voor dat 
regulier instroommoment een (aspirant-)student inschrijven die nog niet aan alle 
vooropleidings- of toelatingseisen voldoet. 
 
De mogelijkheid om studenten in te schrijven die nog niet aan alle vooropleidings- of 
toelatingseisen voldoen, zal niet voor alle aspirant-studenten een oplossing bieden. Zo is 
er mogelijk dit jaar een grotere groep aspirant-studenten met een aanzienlijke 
studievertraging (oplopend tot zo’n zes maanden) in de afronding van de vooropleiding. 
Met name wordt dan gedacht aan opleidingen waarbij de beroepspraktijkvorming 
vanwege de lockdown geen doorgang heeft kunnen vinden. Voor die studenten zal 
eerder genoemde voorziening geen soelaas bieden, omdat de combinatie van enerzijds 
het inlopen van een aanzienlijke achterstand in de vooropleiding en anderzijds het 
succesvol volgen van de vervolgopleiding in het ho, onvoldoende studeerbaar zou zijn.  
 
2.3. Groepen studenten waarop het voorstel betrekking heeft 
Dit wetsvoorstel introduceert – gelijk aan de bepaling voor het studiejaar 2020-2021 – 
een bevoegdheid voor het instellingsbestuur om bij de inschrijving af te wijken van de 
(nadere) vooropleidings- en toelatingseisen, in de gevallen waarin het niet voldoen aan 
die eisen het gevolg is van COVID-19. Daaraan is de verplichting gekoppeld om de 
studenten uit te schrijven die niet alsnog binnen de vastgestelde termijn voldoen aan 
deze eisen (artikel 7.37d WHW). Deze bevoegdheid strekt zich voor het studiejaar 2021-
2022 allereerst uit tot studenten aan het middelbaar beroepsonderwijs (mbo), die 
willen doorstromen naar het hoger onderwijs (ho), maar niet tijdig kunnen voldoen aan 
de vooropleidingseisen vanwege uitstel van vakken, examens en eventuele 
praktijkonderdelen. Daarnaast ziet het voorstel op studenten die nog niet in het bezit 
zijn van een graad associate degree en die willen doorstromen naar een 
bacheloropleiding in het hoger beroepsonderwijs (hbo). Verder vallen binnen de 
reikwijdte de studenten die nog niet in het bezit zijn van hun propedeutisch getuigschrift 
van het hbo en die de overstap willen maken naar een universitaire bacheloropleiding.  
Ook ziet het wetsvoorstel op aankomende pabostudenten die vanwege COVID-19 niet 
kunnen voldoen aan de bijzondere nadere vooropleidingseisen die gelden voor de 
toelating tot de pabo (pabo-toelatingstoetsen). Voorts kunnen instellingen ook studenten 
inschrijven die via een premastertraject willen doorstromen naar een masteropleiding in 
het wo, studenten die willen doorstromen van een wo-bacheloropleiding naar een wo-
masteropleiding (al dan niet via een premaster-traject) alsmede studenten die willen 
doorstromen van een hbo-bacheloropleiding naar een hbo-masteropleiding, terwijl zij bij 
inschrijving nog niet voldoen aan alle toelatingseisen. In het servicedocument Hoger 
6
Onderwijs zijn nadere bestuurlijke afspraken gemaakt over bovengenoemde groepen. 
 
Voor eindexamenleerlingen in het voortgezet onderwijs (vo) in Nederland en Caribisch 
Nederland regelt het Besluit eindexamen 2021 dat de centrale eindexamens dit jaar 
doorgang zullen vinden, met de nodige aanpassingen. Dit betekent dat 
eindexamenleerlingen tijdig over een diploma kunnen beschikken waarmee zij kunnen 
doorstromen naar bacheloropleidingen in het vervolgonderwijs. Om die reden houdt een 
eventuele studievertraging van deze leerlingen geen verband met COVID-19. De met dit 
wetsvoorstel geregelde bevoegdheid tot inschrijving, heeft derhalve geen betrekking op 
deze leerlingen. Het Besluit eindexamenbesluit 2021 heeft echter geen betrekking op de 
door de Caribbean Examinations Council (CXC) afgenomen examens. Om deze reden 
                                                 
5
 Kamerstukken II 2020/21, 35570 VIII, nr. 185. 
6
 Servicedocument Hoger Onderwijs, versie 10.0, 7 april 2021 – aanpak coronavirus COVID-19 
https://www.rijksoverheid.nl/documenten/publicaties/2020/07/10/servicedocument-ho---aanpak-
coronavirus-covid-19 
 W12670.K-2 7 

aspirant-student ertoe leiden dat de instelling besluit de aspirant-student niet in 
te schrijven. 
 
2.4. Wijze waarop inschrijving tot stand komt 
9
Evenals in de Tweede verzamelspoedwet COVID-19 creëert dit wetsvoorstel een 
bevoegdheid voor instellingen om studenten in te schrijven die hun vooropleiding niet 
tijdig hebben kunnen afronden door de uitbraak van COVID-19 en van wie verwacht 
wordt dat zij zonder de uitbraak van COVID-19 wel op tijd zouden hebben voldaan aan 
de gestelde vooropleidings- of toelatingseisen. Voor toepassing van deze bevoegdheid 
moet worden vastgesteld: 
- dat de uitbraak van COVID-19 de oorzaak is van de studievertraging;  
- dat de student over het vereiste kennis- en vaardighedenniveau beschikt om de 
opleiding te kunnen starten; en 
- welke termijn de student krijgt om zijn of haar studievertraging in te halen en of 
deze termijn ook haalbaar is.  
 
Of de student voldoet aan deze criteria en wordt ingeschreven, is ter beoordeling van 
het instellingsbestuur van de opleiding waarvoor de aspirant-student wil worden 
 
ingeschreven. In het servicedocument Hoger Onderwijs zijn de bestuurlijke afspraken 
neergelegd die zijn gemaakt tussen de Minister van Onderwijs, Cultuur en Wetenschap 
en de vertegenwoordigers van het onderwijsveld over de wijze waarop deze beoordeling 
zal plaatsvinden. Bij deze afspraken is het uitgangspunt dat de procedure die de student 
dient te doorlopen laagdrempelig en toegankelijk is en niet tot onnodige extra 
administratieve lasten bij de instellingen leidt.  
 
Instellingen kunnen ook voor de desbetreffende opleidingen bepalen welke informatie 
van de student - zowel de Nederlandse als de internationale student - nodig is om deze 
beoordeling goed te kunnen maken. Bij ministeriële regeling worden nog nadere regels 
gesteld over de voorwaarden voor inschrijving en de onderwerpen waar het gevoerde 
beleid van de instellingen betrekking op moet hebben, gelijk aan het studiejaar 2020-
2021. 
 
2.5. Termijn om alsnog aan vooropleidings- en toelatingseisen te voldoen 
Dit wetsvoorstel regelt dat de studenten die worden ingeschreven terwijl zij bij 
inschrijving nog niet hebben voldaan aan alle (nadere) vooropleidings- of toelatingseisen 
een bepaalde periode krijgen om alsnog te voldoen aan deze eisen. De student blijft 
ingeschreven staan indien hij tijdig aan deze eisen voldoet. De instelling moet de 
studenten uitschrijven die niet tijdig aan eerder genoemde eisen voldoen.  
 
Instroom associate degree-, bachelor- en masteropleiding per 1 september 2021 
Studenten die worden ingeschreven, per 1 september 2021 terwijl zij nog niet aan alle 
(nadere) vooropleidingseisen voldoen, krijgen tot 1 januari 2022 de tijd om alsnog aan 
de vooropleidingseisen te voldoen. Dit betreft studenten die worden ingeschreven voor 
een associate degree-opleiding en een bacheloropleiding.  
 
Voor studenten die worden ingeschreven voor een masteropleiding per 1 september 
2021 terwijl zij nog niet aan de toelatingseisen hebben voldaan, geldt dat de instelling 
zelf de datum bepaalt, vóór welke de student alsnog aan de reguliere toelatingseisen 
moet hebben voldaan. Deze datum ligt niet eerder dan 1 januari 2022 en niet later dan 
1 september 2022. Studenten kunnen zo ook later in het studiejaar, na 1 januari 2022, 
de vakken of tentamens van de bacheloropleiding inhalen. Hiervoor is gekozen, omdat 
het organisatie- en roostertechnisch gunstiger kan zijn voor zowel de opleiding als de 
student. Op deze wijze krijgt de student voldoende tijd alsnog aan de eisen te voldoen, 
zonder dat de situatie wordt gecreëerd dat een student zijn masterdiploma eerder kan 
behalen dan zijn bachelordiploma. 
                                                 
9
 Kamerstukken II 2019/20, 35497, nr. 3. 
 W12670.K-2 9 

10
Examenregeling. Wanneer een student onverhoopt na te zijn ingeschreven op basis 
van het tijdelijke artikel 7.37d WHW toch de opleiding moet verlaten, zullen de 
instellingen ervoor zorgen dat de student de studiepunten die hij heeft behaald, zo veel 
mogelijk kan benutten in zijn vervolgstudie. Dit volgt uit de WHW, waar is geregeld 
dat als een student één of meerdere tentamens met goed gevolg heeft afgelegd, deze 
11
hiervoor een bewijsstuk ontvangt. Dit bewijsstuk kan de student (op een later 
instroommoment) overhandigen aan de examencommissie van de vervolgopleiding, die 
op basis hiervan bepaalt of en voor welke vrijstellingen de student eventueel in 
12
aanmerking komt. 
Tegen beslissingen die instellingen nemen ten aanzien van de in- en uitschrijving van 
studenten, waaronder ook het vaststellen van de termijn, kan ingevolge artikel 7.63a, 
tweede lid, WHW bezwaar worden gemaakt bij de geschillenadviescommissie. Tegen een 
beslissing van de geschillenadviescommissie staat ingevolge artikel 7.66 WHW beroep 
open bij het college van beroep voor het hoger onderwijs. 
 
3. Halvering volledig wettelijk collegegeld, lesgeld en cursusgeld en correctie 
hoogte collegegeldkrediet en levenlanglerenkrediet  
 
3.1. Aanleiding 
Studenten ondervinden veel last van de coronacrisis en de in dit kader genomen 
maatregelen. Zij krijgen niet alleen weinig tot geen fysiek onderwijs, maar kunnen ook 
lastiger een stage vinden en hebben het daarbij financieel soms zwaar, door het verlies 
van hun bijbaan.  
 
Vanuit een diepgevoelde verantwoordelijkheid voor de toekomst van de huidige 
generatie studenten heeft het kabinet besloten tot een Nationaal Programma Onderwijs 
(NPO). Een van de doelen van het NPO is om studenten te helpen hun gaven en talenten 
tot bloei te brengen, ondanks de coronacrisis en de gevolgen daarvan voor het 
onderwijs. Het NPO bevat stevige maatregelen om mogelijke vertraging en 
achterstanden te voorkomen en om reeds opgelopen vertraging en achterstanden waar 
mogelijk zo snel mogelijk in te halen. Eén van de maatregelen ziet op het collegegeld en 
les- en cursusgeld voor studiejaar 2021-2022. 
 
Parallel aan het onderhavige wetsvoorstel wordt ook voor het mbo, conform het NPO, 
het les- en cursusgeld gehalveerd voor het studiejaar 2021-2022. Dit gebeurt door 
wijziging van een algemene maatregel van bestuur. De Les- en cursusgeldwet biedt 
hiervoor de grondslag.  
 
3.2. Halvering volledig wettelijk collegegeld 
De onderwijsinstellingen hebben zich ingespannen om ook digitaal het onderwijs, de 
tentaminering en examinering zo goed als mogelijk doorgang te laten vinden. Met name 
bij opleidingen met een grote praktijkcomponent hebben de beperkende maatregelen in 
het kader van COVID-19, daar waar fysiek onderwijs niet kon doorgaan en niet kon 
worden opgevangen met online onderwijsvormen, echter in bepaalde gevallen tot 
studievertraging geleid. Voor studenten betekent langer studeren dat zij langer 
collegegeld, lesgeld of cursusgeld moeten betalen. Het is niet meer dan billijk dat 
13
studenten voor de mogelijk opgelopen vertraging worden gecompenseerd. Omdat het 
lastig is om per student de opgelopen vertraging te bepalen en omdat dit tot 
onevenredig hoge uitvoeringskosten zal leiden, is besloten tot een generieke halvering 
van het collegegeld voor studiejaar 2021-2022. Omdat binnen de groep studenten die 
vertraging oploopt de gemiddelde vertraging per student naar schatting een half jaar is, 
                                                 
10
 Artikelen 7.13, tweede lid, onderdeel u, en 7.34, eerste lid, onderdeel e, WHW. 
11
 Artikel 7.11, eerste en vijfde lid, WHW. 
12
 Artikelen 7.12b, eerste lid, onderdeel d, en derde lid, en 7.16, WHW. 
13
 Studenten die in de laatste fase van hun opleiding in verband met de uitbraak van COVID-19 
studievertraging hebben opgelopen, komen op grond van artikel 13.1 Wsf 2000 thans al in 
aanmerking voor een tegemoetkoming.  
 W12670.K-2 11 

Vereniging van Nederlandse Universiteiten (VSNU). De instellingen worden per brief 
geïnformeerd over de verlaging van het collegegeld voor studenten in studiejaar 2021-
2022. 
 
Eén van de tarieven die is afgeleid van het volledig wettelijk collegegeld betreft het 
verlaagd wettelijk collegegeld voor eerstejaarsstudenten die niet eerder in het hoger 
onderwijs hebben gestudeerd en tweedejaarsstudenten die een opleiding in de Croho-
sector onderwijs volgen. Het verlaagd wettelijk collegegeld bedraagt 50% van het 
volledig wettelijk collegegeld. Voor deze groepen geldt dat zij, naast de reguliere 
halvering die al voor hen geldt, eveneens aanspraak maken op halvering van het 
collegegeld in verband met COVID-19. Zij maken feitelijk dus aanspraak op een dubbele 
halvering (helft van de helft).  
 
Ad 3 - Instellingscollegegeld  
Nederlandse en overige EER-studenten die een tweede studie volgen alsook niet-EER 
studenten betalen instellingscollegegeld. In de WHW is een minimumbedrag voor het 
instellingscollegegeld opgenomen (artikel 7.46, derde lid, WHW). Deze ondergrens is 
gesteld op het tarief van het volledig wettelijk collegegeld. Er geldt geen 
maximumbedrag en de instelling bepaalt, met inachtneming van de ondergrens, het 
exacte tarief.  
 
Zoals aangekondigd in het NPO wordt het volledig wettelijk collegegeld voor studiejaar 
2021-2022 op € 1.084 gesteld. Dat betekent dat de ondergrens voor het 
instellingscollegegeld in studiejaar 2021-2022 lager komt te liggen. De instelling blijft 
het exacte tarief bepalen. Hoewel het aan de instellingen is om voor studiejaar 2021-
2022 de hoogte van het instellingscollegegeld vast te stellen, gaat de regering er daarbij 
van uit dat instellingen de volledige compensatie voor gederfde 
instellingscollegegeldinkomsten doorberekenen in de vaststelling van de 
collegegeldtarieven. Hierover worden gesprekken gevoerd met de VH en de VSNU.  
 
Totaaloverzicht collegegeldtarieven 2021-2022 
In de onderstaande tabel staat vermeld welke groep studenten welk tarief is 
verschuldigd in studiejaar 2021-2022. 
 
Groep studenten Huidige Voorgestelde 
systematiek/tarief systematiek/tarief 
2021-2022 2021-2022 
 
Volledig wettelijk collegegeld, zoals bedoeld € 2.168 € 1.084 
in artikel 2.2 lid 1 Uitvoeringsbesluit WHW 
2008 (hierna: UWHW) 
 
Gedeeltelijk wettelijk collegegeld, zoals Minimumbedrag € 1.291 Minimumbedrag € 645  
bedoeld in artikel 2.4a lid 1 UWHW Maximumbedrag € 2.168 Maximumbedrag € 1.084 
 
Collegegeld Open Universiteit, zoals Minimumbedrag € 36,14  Minimumbedrag € 18,07 
bedoeld in artikel 7.45b lid 1 WHW, per Maximumbedrag € 72,28  Maximumbedrag € 36,14  
studiepunt  
Hoger collegegeld, zoals bedoeld in artikel Minimumbedrag € 2.168 Minimumbedrag € 1.084  
6.7 lid 4 WHW Maximumbedrag € Maximumbedrag € 5.421 
 10.842 
Verlaagd wettelijk collegegeld, zoals € 1.084 €542 
bedoeld in artikel 2.4b lid 1 UWHW 
 
Verlaagd gedeeltelijk wettelijk collegegeld, Minimumbedrag € 645  Minimumbedrag € 323  
zoals bedoeld in artikel 2.4b lid 1 UWHW Maximumbedrag € 1.084 Maximumbedrag € 542 
 
 W12670.K-2 13 

Financiële compensatie voor niet-bekostigde instellingen 
Doordat niet-bekostigde instellingen vrij zijn in het vaststellen van het tarief dat zij van 
studenten vragen, zijn zij niet verplicht om studenten voor studiejaar 2021-2022 een 
lager tarief in rekening te brengen. Het is voor niet-bekostigde instellingen uiteraard wel 
toegestaan om een lager tarief in rekening te brengen. De niet-bekostigde instellingen 
worden echter niet door de overheid gecompenseerd voor eventuele gederfde 
inkomsten, mochten zij zelf besluiten tot compensatie van hun studenten over te gaan. 
 
3.3. Correctie hoogte collegegeldkrediet en levenlanglerenkrediet 
De Wet studiefinanciering 2000 (Wsf 2000) kent de voorzieningen collegegeldkrediet 
(artikel 3.16a) en levenlanglerenkrediet (artikel 3.16b e.v.). Het maximum voor beide 
voorzieningen is gekoppeld aan de hoogte van het volledig wettelijk collegegeld en 
gesteld op vijf maal het volledig wettelijk collegegeld, bedoeld in artikel 7.45, eerste lid, 
WHW; dit omdat instellingen voor studenten die bijvoorbeeld een tweede studie volgen 
of studenten die aan een niet-bekostigde instelling studeren hun eigen, niet 
genormeerde, tarieven mogen rekenen. Om ervoor te zorgen dat de leencapaciteit voor 
deze groepen studenten gelijk blijft, dient deze grens te worden bijgesteld. Met dit 
wetsvoorstel wordt er dan ook voor gezorgd dat het maximale bedrag voor het opnemen 
van een lening voor de kosten van les- of collegegeld voor het studiejaar 2021-2022 
voor deze groepen gelijk blijft en niet wordt beperkt door de halvering van deze kosten.  
  
4. Extra reisvoorziening 
 
4.1. Aanleiding 
Als gevolg van de uitbraak van COVID-19 hebben studenten sinds maart 2020 weinig 
gebruik kunnen maken van hun reisvoorziening. Studenten waren (en zijn) immers voor 
een groot deel (en soms zelfs bijna volledig) aangewezen op online onderwijs. Het 
kabinet heeft daarbij geconstateerd dat het – ondanks de inspanningen van 
onderwijsinstellingen, studenten en de regering – niet iedereen lukt om als gevolg van 
de coronacrisis tijdig af te studeren. Dit betekent dat deze studenten op een later 
moment alsnog gebruik zullen moeten gaan maken van het openbaar vervoer om de 
onderwijsinstelling of het stageadres te bereiken, terwijl dan mogelijk hun recht op de 
reisvoorziening al is verbruikt. De uitbraak van COVID-19 geeft derhalve aanleiding het 
mogelijk te maken extra aanspraak op de reisvoorziening toe te kennen aan studenten. 
In het NPO is daarom aangekondigd dat ho-studenten die aan de gestelde voorwaarden 
voldoen aanspraak krijgen op extra reisvoorziening in de vorm van een verlenging van 
12 maanden van de duur van de reisvoorziening, aansluitend op de aanspraak op de 
reguliere reisvoorziening voor de nominale duur van de studie plus een jaar.  
 
4.2. Extra reisvoorziening 
In onderhavig wetsvoorstel wordt een grondslag gecreëerd voor het toekennen van 
extra reisvoorziening aan studenten, zoals voorgesteld in het NPO. Vormgeving van de 
geboden maatregel geschiedt bij ministeriële regeling. Op deze wijze wordt – met het 
oog op de onvoorspelbaarheid van de coronacrisis – flexibiliteit behouden. Met de 
maatregel wordt invulling gegeven aan de motie van de Kamerleden Paternotte en Van 
17
der Molen inzake onvermijdelijke studievertraging en de ondersteuning van studenten. 
 
5. Gevolgen (m.u.v. financiële gevolgen) 
 
5.1 Algemeen 
 
Tijdelijke afwijkende regeling voor inschrijving en toelating  
Zodra een student is ingeschreven voor een opleiding in het ho, betekent dit dat hij 
18
recht heeft op studiefinanciering voor het volgen van een opleiding in het ho en 
                                                 
17
 Kamerstukken II 2020/21, 35570 VIII, nr. 71. 
18
 Indien de student ook voldoet aan de overige voorwaarden voor studiefinanciering, waaronder 
met name de nationaliteitseis. 
 W12670.K-2 15 

regeldrukkosten die afhankelijk zijn van deze aantallen, kunnen daarom nog geen 
concrete uitspraken worden gedaan.  
Hoewel een deel van de regeldrukkosten nog onzeker is, zijn op voorhand wel een aantal 
regeldrukaspecten te benoemen voor de inhoudelijke naleving van dit wetsvoorstel door 
ho-instellingen. Het gaat dan om het beleid dat de instelling dient vast te leggen als 
uitwerking van dit wetsvoorstel, de plicht om studenten actief uit te schrijven als zij niet 
binnen de gestelde termijn alsnog voldoen aan de vooropleidings- en toelatingseisen en 
de afstemming die wordt gevraagd met de medezeggenschap. Voor het bekostigde 
onderwijs zou dit neerkomen op tenminste € 331.000,– volgens de Rijksbrede 
regeldrukmethodiek, Dit betreft een eerste inschatting van circa 10 uur beleid 
formuleren, 4 uur afstemming medezeggenschap, 16 uur afstemming met het 
toeleverend onderwijs, 16 uur voor het actief uitschrijven van studenten en 80 uur aan 
communicatie en begeleiding. Hierbij wordt uitgegaan van het vaste uurtarief van € 50,– 
per bekostigde ho-instelling. Dit komt neer op zo’n € 6.000,– per instelling, wat ook voor 
het niet-bekostigde onderwijs zal gelden. Daarnaast zal dit wetsvoorstel ook indirect 
gevolgen hebben voor het toeleverend onderwijs, dat voor bepaalde studenten een 
afrondingsadvies zal opstellen. Voor de inschrijving zelf worden geen extra 
administratieve lasten verwacht, omdat dit geen extra handeling vergt. 
  
Halvering volledig wettelijk collegegeld en correctie hoogte collegegeldkrediet en 
levenlanglerenkrediet 
De wijziging van de collegegeldtarieven leidt eenmalig tot extra lasten voor de 
onderwijsinstellingen. Zo zullen zij voor alle groepen studenten een aangepast tarief 
moeten vaststellen. Met de maatregelen wordt naar schatting een eenmalige 
lastenvermeerdering verwacht van circa €200.000 voor alle bekostigde instellingen in 
het hoger onderwijs tezamen. Het voorgestelde artikel 13.2b Wsf 2000 heeft geen 
consequenties voor de regeldruk, aangezien enkel wordt voorkomen dat de maximale 
hoogte van het collegegeldkrediet en levenlanglerenkrediet wordt verlaagd.  
 
Extra reisvoorziening 
Het voorgestelde artikel 13.2a Wsf 2000 kan gevolgen hebben voor de regeldruk van 
studenten. Omdat artikel 13.2a Wsf 2000 enkel het kader biedt waarbinnen bij 
ministeriële regeling invulling kan worden gegeven aan deze maatregel, is op voorhand 
niet te zeggen welke specifieke gevolgen deze maatregel heeft voor de regeldruk. Die 
zullen bij de uitwerking in de ministeriële regeling worden gekwantificeerd, waarbij 
regeldruk zoveel mogelijk wordt voorkomen. 
 
5.3 Doenvermogen 
Voor de aspirant-student geldt dat hij of zij zoals gebruikelijk een aanmelding doet via 
studielink. Ook in jaren waarin COVID-19 geen rol speelt moeten aspirant-studenten zich 
aanmelden voordat zij zijn afgestudeerd bij de vooropleiding. In die zin verandert er 
voor de aspirant-student niets. Mocht de inschrijving plaatsvinden zonder dat de 
aspirant-student aan alle (nadere) vooropleidings- en toelatingseisen heeft voldaan, dan 
kan het zo zijn dat de ho-instelling nog extra gegevens van de aspirant-student 
opvraagt. Dit gebeurt regulier overigens ook met regelmaat bijvoorbeeld in het kader 
van de studiekeuzecheck. Vervolgens is het na inschrijving een volledig geautomatiseerd 
proces op basis waarvan de onderwijsinstelling controleert of de aspirant-student alsnog 
aan de (nadere) vooropleidings- en toelatingseisen heeft voldaan. Daarmee is de impact 
op het doenvermogen van de student zodanig beperkt dat niet voorzien wordt dat dit tot 
enig probleem zou kunnen leiden. 
 
Omdat de halvering volledig geautomatiseerd toegekend gaat worden en studenten er 
niets voor hoeven te doen, heeft het voorstel om het volledig wettelijk collegegeld te 
halveren geen impact op het doenvermogen van studenten. Ook de aanpassingen voor 
wat betreft het collegegeldkrediet en het levenlanglerenkrediet hebben geen invloed op 
het doenvermogen, aangezien juist wordt voorkomen dat de maximale hoogte hiervan 
wordt verlaagd. Wat betreft de extra reisvoorziening is dit afhankelijk van de wijze 
 W12670.K-2 17 

6.2 Halvering volledig wettelijk collegegeld en correctie hoogte 
collegegeldkrediet en levenlanglerenkrediet 
 
Halvering volledig wettelijk collegegeld 
De halvering van het volledig wettelijk collegegeld heeft geen gevolgen voor de 
uitvoering van DUO. In de huidige situatie krijgen instellingen van DUO voor elke 
student die zich inschrijft een indicatie van het soort collegegeld dat een student betaalt 
(wettelijk, instellings-, of verlaagd collegegeld). Op basis van deze indicaties berekenen 
instellingen zelf het collegegeld voor hun studenten. Aan deze indicaties verandert niets. 
Alleen het tarief van het volledig wettelijk collegegeld wordt voor studiejaar 2021-2022 
vastgesteld op € 1.084 in plaats van de oorspronkelijke € 2.168. Dit betekent dat DUO, 
Studielink en de instellingen voor hoger onderwijs geen aanpassingen hoeven door te 
voeren binnen de bestaande systematiek van het uitwisselen van de indicaties en dat 
instellingen op basis van het aangepaste lagere tarief voor het volledig wettelijk 
collegegeld en het aangepaste minimumbedrag voor het gedeeltelijk collegegeld, zoals 
deze worden opgenomen in artikel 7.45Aa van de WHW, de juiste hoogte van het 
verschuldigde collegegeld kunnen berekenen.  
 
Correctie hoogte collegegeldkrediet en levenlanglerenkrediet 
Het aanpassen van de maximale bedragen voor het collegegeldkrediet en 
levenlanglerenkrediet heeft beperkte gevolgen voor de uitvoering bij DUO. Binnen zowel 
de reguliere studiefinanciering als binnen het levenlanglerenkrediet kan een bedrag 
worden geleend ter hoogte van het feitelijk verschuldigde collegegeld. Het systeem voor 
toekenning van deze bedragen wijzigt niet, alleen de maximale bedragen bij betaling 
van het wettelijk collegegeldtarief wijzigen. Als een student het wettelijk collegegeld 
moet betalen, zal dit worden gehalveerd en zodoende zal ook het bij DUO te lenen 
bedrag moeten worden gehalveerd. Deze bedragen zijn voor de verschillende 
doelgroepen (verlaagd wettelijk collegegeld en wettelijk collegegeld) binnen de 
geautomatiseerde processen normgestuurd en kunnen eenvoudig worden aangepast en 
doorgevoerd in de aanvraag- en wijzigingsschermen van de systemen. Studenten die al 
een formeel besluit hebben ontvangen op hun aanvraag voor een collegegeldkrediet of 
een levenlanglerenkrediet en waarin nog uitgegaan werd van het reguliere wettelijke 
collegegeld, zullen een herziening daarvan moeten ontvangen.  
 
Het maximale bedrag voor studenten die instellingscollegegeld moeten betalen, wordt 
niet aangepast. Omdat er geen aparte norm is voor het instellingscollegegeld (het is een 
afgeleide van de wettelijke norm), moet DUO een software aanpassing doen om te 
zorgen dat voor instellingscollegegeld 5 x de oorspronkelijke wettelijke norm gebruikt 
blijft worden, in plaats van de gehalveerde wettelijke norm. Eén en ander vergt een 
aanpassing van de schermen voor het indienen van een aanvraag voor een dergelijke 
lening.  
 
6.3 Extra reisvoorziening 
Het toekennen van extra reisvoorziening heeft gevolgen voor de uitvoering van DUO. De 
voorgestelde maatregel ziet op het uitbreiden van de verlenging van de reisvoorziening, 
die reeds in 2020 heeft plaatsgevonden (3 maanden verlenging). Dit vergt een 
aanpassing van de beslisregels binnen het systeem voor de uitvoering van de Wsf 2000. 
DUO heeft eerder aangegeven dat deze aanpassing maakbaar en uitvoerbaar is. 
 
7. Toezicht en handhaving 
 
7.1 Afwijkende regeling voor inschrijving en toelating 
Onderhavig wetsvoorstel regelt onder andere de juridische kaders waarbinnen 
instellingen kunnen afwijken van de vooropleidings- en toelatingseisen in de WHW. Het 
instellingsbestuur geeft hier uitvoering aan door middel van beleid, wat zij aan de 
medezeggenschap voorlegt voor advies. De instelling legt hiermee intern verantwoording 
af over de wijze waarop zij invulling geeft aan de aan haar toegekende bevoegdheid. Het 
 W12670.K-2 19 

gemaakt van de kosten van de maatregel. Daarbij is rekening gehouden met alle 
ingeschreven studenten aan bekostigde instellingen (circa 845.000) voor studiejaar 
2021-2022. Voor het hoger onderwijs is rekening gehouden met een compensatiebedrag 
van € 816 miljoen. Voor het hbo gaat het om € 465 miljoen en voor het wo om € 351 
miljoen. Dit is vanwege de inning per studiejaar (september 2021 t/m augustus 2022) 
e e
verdeeld over de jaren 2021 en 2022 op basis van circa 1/3 in 2021 en 2/3 in 2022. 
  
 
Bedragen x € 1 2021 2022 
 
miljoen 
 
hbo 149 316 
 
wo 112 239 
 
Totaal 261 555 
 
   
 
 
Correctie hoogte collegegeldkrediet en levenlanglerenkrediet 
Het collegegeldkrediet en het levenlanglerenkrediet zijn leningen die bedoeld zijn voor 
de betaling van het collegegeld. Studenten kunnen het bedrag lenen dat zij feitelijk 
betalen aan collegegeld. Een verlaging van het collegegeld heeft dan ook gevolgen voor 
het bedrag dat studenten maximaal aan collegegeldkrediet dan wel 
levenlanglerenkrediet kunnen lenen. De maximale hoogte van het collegegeldkrediet en 
levenlanglerenkrediet bedraagt vijf maal het volledig wettelijk collegegeld. Met 
onderhavig wetsvoorstel wordt voorkomen dat de leencapaciteit van studenten die een 
hoger bedrag aan collegegeld verschuldigd zijn, onbedoeld wordt verlaagd door de 
halvering van het volledig wettelijk collegegeld. 
 
Bovenstaande heeft gevolgen voor de uitgaven aan deze twee kredieten in de 
kalenderjaren 2021 en 2022. De verwachting is dat in 2021 de uitgaven aan het 
collegegeldkrediet ongeveer € 50 miljoen lager zullen zijn en in 2022 € 100 miljoen 
lager. Voor het levenlanglerenkrediet is de verwachting dat de uitgaven in 2021 
ongeveer € 5 miljoen lager zullen zijn en in 2022 € 10 miljoen lager. Aangezien het hier 
gaat om leningen, zijn deze uitgaven niet relevant voor het uitgavenplafond. 
 
8.3 Extra reisvoorziening 
Omdat artikel 13.2a Wsf 2000 enkel het kader biedt waarbinnen bij ministeriële regeling 
invulling kan worden gegeven aan de geboden maatregel, zullen de financiële gevolgen 
daarin worden meegenomen.  
 
9. Advies (en consultatie) 
Dit wetsvoorstel is vanwege de spoedeisendheid niet ter internetconsultatie aangeboden. 
De maatregelen dienen op een zo kort mogelijke termijn bekend te worden en in 
werking te treden, zodat voor de studenten en onderwijsinstellingen duidelijk wordt op 
welke basis de inschrijving in het studiejaar 2021-2022 vorm krijgt. In plaats van een 
openbare internetconsultatie heeft wel een gerichte consultatie plaatsgevonden. Zo zijn 
de Vereniging van Universiteiten, Vereniging Hogescholen, de Nederlandse Raad voor 
Training en Opleiding, de MBO Raad, de Landelijke Commissie Gedragscode,  
het Interstedelijk Studentenoverleg (ISO) en de Landelijke studentenvakbond (LSVb) 
geraadpleegd over het voorstel. Daarnaast is het wetsvoorstel ter advisering voorgelegd 
aan DUO, de Inspectie van het Onderwijs, de Auditdienst Rijk en het Adviescollege 
toetsing regeldruk. 
 
9.1 Reacties gerichte consultatie 
 
Afwijkende regeling voor inschrijving en toelating  
Naast enkele redactionele opmerkingen, die zijn verwerkt in het voorstel, zijn er vragen 
gesteld over de beoordelingsruimte die een instelling heeft om te bezien of de 
studievertraging al dan niet aan COVID-19 is gerelateerd. 
 W12670.K-2 21 

1. Het voorstel behelst al bestaande maatregelen aangaande inschrijving en 
toelating waarover ATR eerder heeft geadviseerd voor de Tweede 
Verzamelspoedwet COVID-19 in 2020.  
2. De maatregel halvering wettelijk collegegeld is eenmalig en heeft geen 
omvangrijke gevolgen voor de regeldruk voor de bekostigde 
onderwijsinstellingen. Daarbij wordt de halvering van het collegegeld volledig 
geautomatiseerd toegekend, “studenten hoeven niets te doen”. De correctie van 
de hoogte van het collegegeldkrediet en het levenlanglerenkrediet als gevolg van 
deze maatregel heeft geen gevolgen voor de regeldruk.  
3. De toekenning van een extra reisvoorziening (12 maanden) aan studenten wordt 
nog uitgewerkt in een regeling, inclusief de gevolgen voor de regeldruk.  
 
9.3 DUO  
DUO heeft aangegeven dat de met dit wetsvoorstel voorgestelde maatregelen 
uitvoerbaar zijn. De gevraagde aanpassingen zijn maakbaar en uitvoerbaar binnen het 
tijdpad dat hiervoor is gegeven. Er zijn slechts beperkte aanpassingen nodig in de 
verschillende uitvoeringsprocessen. Het merendeel daarvan kan worden gedaan door de 
bestaande normen aan te passen. Wel vraagt DUO aandacht voor de voorlichting van de 
verschillende doelgroepen. Dit dient op korte termijn te gebeuren en heeft betrekking op 
de consequenties van de verschillende onderdelen van dit wetsvoorstel voor de 
doelgroepen. 
 
9.4 Auditdienst Rijk  
 
Afwijkende regeling voor inschrijving en toelating 
De Auditdienst Rijk (ADR) vraagt aandacht voor een aantal punten die raken aan het 
voorkomen van dubbele bekostiging bij de overgang van mbo naar hbo. In die gevallen 
kan sprake zijn van een dubbele inschrijving. Ook vraagt de ADR aandacht voor de 
praktische kanten van een dubbele inschrijving voor de student en voor de wijze waarop 
de student in aanmerking komt voor studiefinanciering. Beide onderwerpen zijn 
onderdeel van de bestuurlijke afspraken die zijn gemaakt in het servicedocument Hoger 
Onderwijs. Afgelopen studiejaar zijn deze afspraken ook gemaakt en heeft dit tot een 
werkbaar proces geleid voor alle betrokken partijen.  
 
Extra reisvoorziening 
De ADR had voorts een reeks vragen over de extra reisvoorziening, die deels betrekking 
hebben op hoe een en ander nog uitgewerkt moet worden in een ministeriële regeling op 
grond van dit wetsvoorstel. In verband met de opmerkingen en vragen van de ADR is 
het voor het goede begrip van het wetsvoorstel relevant om te noemen dat de extra 
reisvoorziening kan bestaan in de vorm van een reisrecht (een studentenreisproduct) of 
- onder de al geldende voorwaarden in geval van de reguliere reisvoorziening - een 
vergoeding in geld als bedoeld in artikel 3.7, tweede of vierde lid, Wsf 2000 (de 
zogenoemde ov-vergoeding). De reguliere reisvoorziening wordt verstrekt in de vorm 
van een prestatiebeurs. Dit geldt ook voor de extra reisvoorziening bedoeld in het 
wetsvoorstel. De student moet aan de voorwaarden voor studiefinanciering voldoen om 
in aanmerking te komen voor de reisvoorziening, ook als het gaat om de extra 
reisvoorziening. Dit betekent dat er sprake moet zijn van een inschrijving aan een 
opleiding die aanspraak geeft op studiefinanciering.  
 
Ook is het van belang om de werking van de mogelijkheid van terugwerkende kracht 
nader toe te lichten op basis van de vragen van de ADR. Zoals aangegeven in het NPO 
wordt de extra reisvoorziening vormgegeven als een verlenging van 12 maanden voor 
een bepaalde groep ho-studenten, aansluitend op de oorspronkelijke duur van de 
reisvoorziening. Voor de groep studenten waarvan de oorspronkelijke reisvoorziening 
inmiddels is geëindigd, betekent dit dat zij materieel met terugwerkende kracht 
aanspraak kunnen krijgen op een reisvoorziening voor maanden in het verleden. Het is 
niet mogelijk om een studentenreisproduct toe te kennen over een periode in het 
verleden. Toch is de Minister van Onderwijs, Cultuur en Wetenschap voornemens om bij 
ministeriële regeling te bepalen dat de het reisrecht met terugwerkende kracht kan 
worden toegekend aan studenten voor wie het reisrecht inmiddels was geëindigd. 
Daarmee hebben studenten het voordeel dat beslissingen die te maken hebben met het 
 W12670.K-2 23 

niet voldoet aan de nadere vooropleidings- of toelatingseisen – ingevolge artikel 7.37, 
eerste lid, WHW, moeten worden afgewezen.  
In het zevende lid van het voorgestelde artikel 7.37d WHW is geregeld dat het 
voorgestelde artikel 7.37d, eerste tot vierde en het zesde lid, WHW van 
overeenkomstige toepassing is op rechtspersonen voor hoger onderwijs. Daarmee wordt 
tot uitdrukking gebracht dat ook de rechtspersonen voor het hoger onderwijs bij de 
inschrijving van studenten af mogen wijken van de (nadere) vooropleidings- of 
toelatingseisen. In het vorige studiejaar is onvoldoende onderkend dat de plaats van de 
bepaling in de WHW met zich bracht dat daarmee deze bevoegdheid voor het 
instellingsbestuur van de rechtspersoon voor hoger onderwijs niet in voldoende mate 
was geborgd. Dit heeft in de praktijk overigens niet tot problemen geleid, omdat naar de 
kenbare bedoeling van wetgever is gehandeld. 
 
Gelet op het feit dat artikel 7.37d zal zijn uitgewerkt na afloop van het studiejaar is in 
het achtste lid geregeld dat de bepaling per 1 september 2022 vervalt. 
 
Artikel I, onderdeel C 
Op grond van artikel 7.45, eerste lid, WHW wordt de hoogte van het volledig wettelijk 
collegegeld bij amvb vastgesteld. Artikel 2.2, eerste lid, van het Uitvoeringsbesluit WHW 
2008 (UWHW) bepaalt zodoende hoeveel het volledig wettelijk collegegeld bedraagt. Dit 
bedrag wordt jaarlijks bij ministeriële regeling aangepast aan de hand van de 
consumentenprijsindex. Ook het minimumbedrag voor het gedeeltelijk wettelijk 
collegegeld wordt op grond van artikel 7.45, tweede lid, WHW, bij (of krachtens) amvb 
vastgesteld en jaarlijks bij ministeriële regeling aangepast. Voorgesteld wordt om voor 
het studiejaar 2021-2022 eenmalig als het ware een schil te leggen over het krachtens 
artikel 7.45, eerste lid, WHW vastgestelde bedrag van het volledig wettelijk collegegeld 
en het krachtens artikel 7.45, tweede lid, WHW vastgestelde minimumbedrag voor het 
gedeeltelijk wettelijk collegegeld. Hiermee wordt beoogd de wettelijke systematiek intact 
te laten, met dien verstande dat voor het studiejaar 2021-2022, de in artikel 7.45Aa 
WHW genoemde bedragen worden toegepast en dus niet de voor komend studiejaar in 
het UWHW vastgelegde bedragen. Na afloop van het studiejaar 2021-2022 vervalt 
artikel 7.45Aa en wordt voor de indexering zodoende verdergegaan op de in het UWHW 
vastgelegde bedragen. De voorgestelde formulering voorkomt dan ook dat wijziging van 
het UWHW noodzakelijk is om voor studiejaar 2022-2023 weer op het reguliere spoor 
terug te komen.  
 
Met de voorgestelde wijziging wordt uitvoering gegeven aan de in het NPO 
aangekondigde maatregelen (zie paragraaf 3.2 van het algemeen deel van de 
toelichting). Het bedrag van het volledig wettelijk collegegeld werkt automatisch door in 
de verschillende collegegeldregimes, wat onder meer betekent dat eerstejaars studenten 
en tweedejaars studenten op de pabo in aanmerking komen voor het verlaagd wettelijk 
21
collegegeld ter hoogte van de helft van de helft. Het volledig wettelijk collegegeld 
werkt ook door in verscheidene andere wettelijke tarieven. In diverse artikelen wordt 
immers verwezen naar het bedrag van het wettelijk collegegeld in artikel 7.45, eerste 
lid, WHW. Het voorgestelde artikel 7.45Aa WHW heeft zodoende ook effect op het 
minimumbedrag voor het instellingscollegegeld (artikel 7.46, derde lid, WHW), het 
maximumbedrag gedeeltelijk wettelijk collegegeld (artikel 7.45, derde lid, WHW), het 
minimum- en maximumbedrag collegegeld OU (artikel 7.45b, eerste lid, WHW), het 
hoger wettelijk collegegeld (artikel 6.7, eerste lid, WHW) en de verlaagde variant van al 
deze tarieven (7.45, vijfde lid, en 7.45b, tweede lid, WHW). Hieronder wordt per groep 
van studenten kort toegelicht op welke wijze het voorgestelde artikel 7.45Aa doorwerkt 
in het door hen te betalen wettelijk tarief.  
 
Gedeeltelijk wettelijk collegegeld 
                                                 
21
 Op grond van artikel 7.45a, vijfde lid, WHW juncto artikel 2.4c en 2.4d UWHW. 
 W12670.K-2 25 

 
Experiment educatieve module 
Artikel 27, derde lid, van het Besluit experimenten flexibel hoger onderwijs bepaalt dat 
een aspirant-student voor inschrijving voor een module de helft van het wettelijk 
collegegeld, bedoeld in artikel 7.45a WHW, is verschuldigd . De hoogte van het volledig 
wettelijk collegegeld, werkt zodoende door in het voor de educatieve module 
verschuldigde bedrag.  
 
Instellingscollegegeld  
Artikel 7.46, derde lid, WHW bepaalt dat het instellingscollegegeld ten minste het 
volledig wettelijk collegegeld bedraagt. Een verlaging van het collegegeld werkt 
zodoende door in het minimumbedrag voor instellingscollegegeld.  
 
Instellingscollegegeld OU 
Een student die is ingeschreven voor een onderwijseenheid bij de OU en die niet aan de 
voorwaarden, bedoeld in artikel 7.45a, eerste en tweede lid voldoet, is voor een studie 
van 60 studiepunten collegegeld verschuldigd ter hoogte van minimaal twee maal het 
volledig wettelijk collegegeld. Een verlaging van het collegegeld werkt zodoende ook 
door in het minimumbedrag voor instellingscollegegeld OU. 
 
In de tabel die is opgenomen in paragraaf 3.2 van het algemeen deel van de toelichting 
is weergegeven welke bedragen voortvloeien uit het voorgestelde artikel 7.45Aa WHW. 
 
Het voorgestelde artikel 7.45Aa vervalt op grondslag van het tweede lid met ingang van 
1 september 2022, aangezien deze bepaling enkel op het studiejaar 2021-2022 ziet. 
Indexering geschiedt vanaf dat moment weer aan de hand van de in het UWHW 
vastgelegde bedragen. 
 
Artikel II, onderdeel A 
Voorgesteld wordt om het opschrift van hoofdstuk 13 te wijzigen, aangezien in dit 
hoofdstuk thans alleen de tegemoetkoming voor studievertraging in verband met de 
uitbraak van COVID-19 is geregeld. In onderhavige wetsvoorstel wordt voorgesteld om 
daarnaast een andere compensatiemaatregel te introduceren; de extra reisvoorziening. 
In het opschrift wordt om dit tot uitdrukking te brengen ‘tegemoetkoming’ vervangen 
door ‘maatregelen’.  
 
Artikel II, onderdeel B 
Op grond van het voorgestelde eerste lid kan een student in aanmerking komen voor 
een extra reisvoorziening. Deze maatregel wordt nader uitgewerkt bij ministeriële 
regeling. Volgens het voorgestelde tweede lid dient in deze regeling in ieder geval te 
worden vastgesteld onder welke voorwaarden en in welke gevallen een student voor 
extra reisvoorziening in aanmerking komt, wat de omvang van de extra reisvoorziening 
is en in welke gevallen de extra reisvoorziening op aanvraag dan wel ambtshalve wordt 
toegekend. Met deze maatregel wordt uitvoering gegeven aan het NPO, waarin is 
bepaald dat alle ho-studenten die aan de gestelde voorwaarden voldoen er in totaal 
twaalf maanden aanspraak op extra reisvoorziening bijkrijgen, aansluitend op de 
reguliere reisvoorziening voor de nominale duur van de studie plus een jaar. In wezen is 
dus sprake van een verlenging van hun reisvoorziening. In de ministeriële regeling zal 
invulling worden gegeven aan deze maatregel. Omdat de ontwikkeling van de 
coronacrisis zich echter niet laat voorspellen, is ervoor gekozen de bepaling zodanig te 
formuleren dat er ruimte bestaat te anticiperen op onvoorziene omstandigheden met 
betrekking tot de ontwikkeling van COVID-19.  
 
Tweede lid, onderdeel a. 
 W12670.K-2 27 

 
Dit is nadelig voor verschillende groepen van studenten, zoals studenten die 
instellingscollegegeld betalen, studenten die in het buitenland studeren en studenten die 
onderwijs volgen aan een niet-bekostigde instelling. Het door deze studenten te betalen 
collegegeld kan namelijk hoger liggen dan vijf maal € 1.084, waardoor een doorwerking 
van de hoogte van het volledig wettelijk collegegeld in het maximaal te lenen bedrag, 
nadelig kan uitpakken voor deze studenten. Voorgesteld wordt dan ook om, in afwijking 
van artikel 3.16a, tweede lid, en artikel 3.16d, eerste lid, onderdeel a Wsf 2000, te 
bepalen dat studenten in totaal maximaal € 903,33 per maand mogen lenen. Dat is het 
resultaat van vijf maal een twaalfde deel van het volledig wettelijk collegegeld, maal 
twee.  
 
Overigens bepalen de artikelen 3.16a en 3.16d Wsf 2000 dat het bedrag dat kan worden 
geleend niet meer bedraagt dan het feitelijk door een student te betalen bedrag aan 
collegegeld. Dit betekent dat studenten hiermee niet onbedoeld meer kunnen lenen dan 
zij nodig hebben ter betaling van de kosten van het collegegeld.  
 
Artikel III 
Per maatregel wordt hierna ingegaan op de voorziene wijze van inwerkingtreding 
 
Tijdelijke afwijkende regeling voor inschrijving en toelating 
Artikel I, onderdeel B, treedt in werking met ingang van de dag nadat de wet in het 
Staatsblad is geplaatst. Hiermee wordt op een zo kort mogelijke termijn voorzien in het 
kunnen inschrijven van aspirant-studenten die ten gevolge van COVID-19 niet aan de 
vooropleidings- of toelatingseisen. Vanwege het ordentelijk kunnen laten verlopen van 
de inschrijvingen en de voorbereidingen die aspirant-studenten dienen te treffen om te 
kunnen starten met de opleiding, is het wenselijk dat instellingen zo spoedig mogelijk, 
maar in ieder geval vanaf 1 augustus 2021, studenten kunnen inschrijven. Om deze 
reden is, voor de situatie dat het wetsvoorstel niet met ingang van 1 augustus 2021 of 
eerder in werking treedt, voorzien in terugwerkende kracht.  
 
Halvering collegegeld en daarmee samenhangende wijzigingen in de studiefinanciering 
Artikel I, onderdeel C, en Artikel II, onderdeel C, zien op de in het NPO aangekondigde 
maatregel om voor het studiejaar 2021-2022 het wettelijk collegegeld te halveren. 
Gezien ervoor is gekozen de wetssystematiek in stand te laten en aan te sluiten bij de 
op grond van artikel 7.45, eerste en tweede lid, WHW in het UWHW vastgestelde 
bedragen, is het wenselijk deze bepalingen op hetzelfde tijdstip in werking te laten 
treden als de wijziging van de Regeling financiën hoger onderwijs, waarmee de voor het 
studiejaar 2021-2022 gehanteerde bedragen in het UWHW worden opgenomen, te 
24
weten: 1 september 2021. 
 
Extra reisvoorziening 
Aan de inwerkingtreding van Artikel II, onderdeel B, inhoudende de verlening van de 
extra reisvoorziening, wordt terugwerkende kracht toegekend tot en met 1 april 2021.  
 
 
 
 
 
 
 
 
 
 
                                                 
24
 Stcrt. 2020, 31064. 
 W12670.K-2 29 

