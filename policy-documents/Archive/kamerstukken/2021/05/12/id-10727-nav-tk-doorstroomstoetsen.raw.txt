TWEEDE KAMER DER STATEN-GENERAAL 
 
Vergaderjaar 2020/21 
 
 
35 671 Wijziging van een aantal onderwijswetten in verband met aanpassingen op het 
gebied van de doorstroom van het basisonderwijs naar het voortgezet onderwijs 
en wijziging van de stelselinrichting van doorstroomtoetsen en toetsen 
verbonden aan leerling- en onderwijsvolgsystemen in het basisonderwijs 
 
 
Nr. xxx Nota naar aanleiding van het verslag 
 
 
Ontvangen 
 
Graag dankt de regering de vaste commissie voor Onderwijs, Cultuur en Wetenschap 
voor de schriftelijke inbreng bij het voorstel van wet tot wijziging van een aantal 
onderwijswetten in verband met aanpassingen op het gebied van de doorstroom van het 
basisonderwijs naar het voortgezet onderwijs en wijziging van de stelselinrichting van 
doorstroomtoetsen en toetsen verbonden aan leerling- en onderwijsvolgsystemen in het 
basisonderwijs. De leden van de VVD-fractie hebben kennisgenomen van het voorstel. De 
leden van de CDA-fractie kunnen zich vinden in de aanpassing van het schooladvies, 
maar hebben zorgen over de concentratie van taken bij het CvTE en de positie van 
stichting Cito en Cito bv. De leden van de fractie van GroenLinks hebben het wetsvoorstel 
met interesse gelezen. De SP-fractie heeft kennisgenomen van het voorstel. De leden van 
de PvdA-fractie hebben met belangstelling kennisgenomen van het wetsvoorstel. De 
leden van de SGP-fractie hebben kennisgenomen van het voorstel en steunen de inzet om 
zo min mogelijk kansenongelijkheid te laten ontstaan door de gehanteerde procedure 
inzake de eindtoets.  
 
De regering is de leden van de fracties van de VVD, CDA, D66, GroenLinks, SP, Partij van 
de Arbeid en de SGP erkentelijk voor de gemaakte opmerkingen en de gestelde vragen 
en heeft daarop in de hiernavolgende tekst gereageerd. Daarbij is zo veel mogelijk de 
volgorde van het verslag aangehouden. Waar het de leesbaarheid van de nota naar 
aanleiding van het verslag ten goede komt, is gekozen om bij de beantwoording een 
aantal vragen samen te voegen. Hierdoor kunnen vragen in een andere paragraaf 
beantwoord zijn dan waar deze vragen in het verslag gesteld zijn. Voor zover dat het 
geval is, is zo veel mogelijk aan het begin van de paragraaf waarin de vraag gesteld is 
expliciet aangegeven in welke paragraaf het antwoord gevonden kan worden. Met deze 
nota naar aanleiding van het verslag ontvangt u ook een nota van wijziging, waarmee 
onder andere enkele verduidelijkingen in het wetsvoorstel zijn aangebracht en technische 
onvolkomenheden zijn hersteld.  
 
Deze nota naar aanleiding van het verslag wordt gegeven mede namens de 
Staatssecretaris van Binnenlandse Zaken en Koninkrijksrelaties. 
 
1 

1
inschrijven dan leerlingen zonder een bijgesteld advies. In de praktijk leidt dit er onder 
andere toe dat deze leerlingen zich, om toch onderwijs te kunnen volgen op de school 
van hun voorkeur, inschrijven voor een ander niveau dan het niveau dat volgens het 
bijgestelde advies het best past bij hun capaciteiten en mogelijkheden. Andere leerlingen 
schrijven zich in op een andere school dan de school van hun voorkeur. Ook dat is vanuit 
het perspectief van kansengelijkheid een probleem, omdat de voorkeur voor een 
bepaalde school niet zelden is gebaseerd op specifieke en voor de optimale ontwikkeling 
van de leerling belangrijke redenen, zoals: het ondersteuningsaanbod, de afstand tussen 
school en thuis of het pedagogisch en didactisch klimaat. Een gelijk moment van 
inschrijving en dus gelijke toegang tot de school van voorkeur maakt zeker ook deel uit 
van de bevordering van kansengelijkheid. Dit wetsvoorstel regelt dat nu; alle leerlingen 
schrijven zich op eenzelfde moment en met het definitieve schooladvies in op een vo-
school. Daarmee hebben alle leerlingen een gelijke kans om toegelaten te worden tot de 
school van hun voorkeur. Als bijkomend effect stelt deze maatregel vo-scholen ook in 
staat om keuzes over de formatie te maken die gebaseerd zijn op het definitieve aantal 
aanmeldingen. Door de formatie te baseren op het definitieve aantal aanmeldingen 
kunnen uiteindelijk meer leerlingen op het niveau van hun bijgestelde advies terecht. Het 
kan echter, ook in het voorgestelde stelsel, wel voorkomen dat leerlingen niet naar de vo-
school van hun eerste voorkeur kunnen, omdat deze school vol zit. Door de voorgestelde 
maatregel zal dit echter even vaak voorkomen bij leerlingen met een bijgesteld als bij 
leerlingen zonder bijgesteld advies.   
Ten tweede regelt dit wetsvoorstel ook dat scholen verplicht zijn hun 
schooladviesprocedure op te nemen in de schoolgids. Dit schept meer duidelijkheid over 
de procedure die bij het opstellen van het schooladvies wordt gevolgd en over de 
procedure die ouders moeten volgen als zij het niet eens zijn met het schooladvies. Nu 
zien we dat vooral mondige ouders hier inzicht in hebben. Door deze informatie op te 
nemen in de schoolgids en ouders en leerlingen over de procedure te informeren hebben 
alle leerlingen en ouders in ieder geval toegang tot dezelfde informatie. De bij deze nota 
naar aanleiding van het verslag gevoegde nota van wijziging beoogt daarbij nog 
explicieter tot uitdrukking te brengen dat het bevoegd gezag ouders actief moet 
informeren. Dit sluit beter aan bij de doelstelling van het wetsvoorstel dat ook ouders die 
minder goed hun weg weten te vinden op de hoogte moeten (kunnen) zijn van de 
procedures rondom het schooladvies. 
Tot slot vormt de eindtoets als zodanig reeds jaren een belangrijk element in de 
bevordering van de kansengelijkheid in de overgang van het po naar het vo. De toets 
biedt immers een objectief, tweede gegeven bij het schooladvies. Dit wetsvoorstel beoogt 
de objectiviteit van de doorstroomtoets te onderstrepen door de tijd die gelegen is tussen 
het voorlopig schooladvies en de afname van de doorstroomtoets te verkorten. Zo wordt 
de validiteit van de doorstroomtoets als objectief tweede gegeven bij het schooladvies 
beter verzekerd, doordat het (voorlopig) schooladvies en de afname van de 
doorstroomtoets gebaseerd zijn op hetzelfde kennisniveau.  
Overigens zijn ook kansrijk adviseren en kansrijk plaatsen, het flexibiliseren van de 
onderbouw van het vo, goed zicht houden op de ontwikkeling van leerlingen en 
mogelijkheden geven tot maatwerk van belang voor het vergroten van kansengelijkheid 
                                        
1
 Kooij, V an der Ploeg, V an Stigt & Suijkerbuijk (2020). Nut, wenselijkheid en consequenties van één 
aanmeldmoment vo. Impactanalyse. Utrecht: O beron. P.18-19. 
 
3 

De leden van de SP-fractie lezen dat de regering aangeeft dat niet alle leerlingen altijd 
terecht kunnen op de school naar keuze vanwege de beperkte capaciteit op bepaalde 
(populaire) scholen. Zij vragen of onderlinge concurrentie hier aan bijdraagt, of het 
wenselijk is dat onderlinge concurrentie tussen scholen bestaat en of het noodzakelijk is 
in het onderwijs. Zij vragen of de regering haar antwoorden kan toelichten. 
De ene school is populairder dan de andere school, maar concurrentie tussen scholen is 
geen een-op-een verklaring voor het bestaan van populaire scholen met een beperkte 
capaciteit. Populariteit kan worden veroorzaakt door een verscheidenheid aan factoren, 
zoals: een populair schoolconcept dat de school aanbiedt, goede scores op ‘Scholen op de 
kaart’, de ligging en de reputatie, etc. Omdat de capaciteit van scholen nooit onbeperkt 
is, zullen er altijd scholen zijn die meer aanmeldingen van leerlingen krijgen dan dat zij 
kunnen plaatsen. Tegelijkertijd staat het scholen vrij zich te profileren en zich te 
onderscheiden van andere scholen. Dat is inherent aan de grondwettelijke vrijheid van 
onderwijs en de vrijheid van ouders en leerlingen om een school te kunnen kiezen die 
aansluit bij hun opvattingen, wensen en behoeften. Dat is ook een van de redenen 
waarom ouders en leerlingen in Nederland in de regel tevreden zijn over de eigen school.  
 
2.2 Hoofdlijnen van het voorstel 
De vragen die de leden van de fracties van D66 en GroenLinks in deze paragraaf hadden 
gesteld over de onderwijstijd en het moment waarop de doorstroomtoets wordt 
afgenomen zijn, met het oog op de leesbaarheid, beantwoord in paragraaf 5.1. 
 
De leden van de VVD-fractie vragen of een hogere eindtoetsscore in alle gevallen leidt tot 
een leerling die een advies krijgt conform de hoger behaalde eindtoetsscore of dat een 
‘heroverweging’ ook kan betekenen dat het schooladvies niet naar boven wordt 
bijgesteld? Ook vragen zij wanneer een schooladvies naar boven wordt bijgesteld. De 
leden van de CDA-fractie stellen een soortgelijke vraag: zij vragen of de regering aan kan 
geven of de redenen voor aanpassing door de school van het definitieve schooladvies 
dezelfde zijn als in het huidige systeem en wat voor scholen de doorslag geeft bij een 
bijstelling. 
Op grond van het huidige wettelijk stelsel is, wanneer het toetsadvies hoger uitvalt dan 
het schooladvies, de basisschool verplicht het schooladvies te heroverwegen. Het 
schooladvies kan op basis van de heroverweging naar boven worden bijgesteld, maar 
nooit naar beneden. Bijstelling is echter niet verplicht. Bij een heroverweging van het 
schooladvies kijken scholen naar een samenspel van factoren, waarvan de eindtoetsscore 
er één is. Uit de evaluatie van de Wet eindtoetsing po bleek dat scholen voor het al dan 
niet bijstellen van het schooladvies kijken naar de score op de eindtoets, 
gedragskenmerken van de leerling en wensen van de leerling en van de ouders. Daarbij 
geeft ruim de helft van de scholen aan leerlingen ‘het voordeel van de twijfel’ te willen 
3
geven bij een hogere eindtoetsscore. Het totaalbeeld van de leerling geeft uiteindelijk de 
doorslag. De hiervoor beschreven wijze waarop scholen het schooladvies heroverwegen 
bij een hogere doorstroomtoetsscore blijft met dit wetsvoorstel ongewijzigd. 
 
De leden van de VVD-fractie stellen dat een deel van de leerlingen baat heeft bij een 
vroeger selectiemoment om door te stromen dan het moment van de eindtoets en vragen 
                                        
3
 Raadpleegbaar via https://www.oberon.eu/data/upload/Portfolio/files/evaluatie-wet-eindtoetsing-po.pdf 
 
5 

wijze en zo nee waarom niet? Deze leden vragen daarnaast hoe dit zit met het definitieve 
schooladvies. Blijft dit ongewijzigd ten opzichte van de huidige situatie? 
Ouders en leerlingen hebben geen formeel recht van bezwaar tegen een schooladvies. 
Daarbij geldt dat besluiten over het kennen en kunnen van een leerling, tot welke 
categorie het schooladvies behoort, zijn uitgezonderd van bestuursrechtelijke 
rechtsbescherming (8:4, lid 3, onderdeel b Awb). Wel kunnen ouders en leerlingen op 
grond van de sectorwetten een klacht indienen tegen het door het bevoegd gezag 
afgegeven schooladvies. Het bevoegd gezag zal zich over die klacht moeten laten 
adviseren door een onafhankelijke klachtencommissie. Voor zover ouders over het 
schooladvies als zodanig een klacht willen indienen, is het in de meeste gevallen 
aangewezen het definitieve schooladvies af te wachten, omdat dan pas de gehele 
procedure is doorlopen. Wanneer ouders zich niet kunnen vinden in het oordeel van de 
klachtencommissie of in de wijze waarop het bevoegd gezag uitvoering heeft gegeven 
aan het advies, kunnen zij zich – in zowel het openbaar als bijzonder onderwijs – wenden 
tot de burgerlijke rechter. Aan de rechtsbeschermingsmogelijkheden verandert dit 
wetsvoorstel niets.  
 
De leden van de CDA-fractie vragen ook nader toe te lichten hoe wordt voorkomen dat 
leraren nog steeds kinderen van laagopgeleide ouders bewust of onbewust een lager 
schooladvies geven. Op welke wijze worden leraren gewezen op de bewuste en 
onbewuste vooroordelen op basis waarvan zij een schooladvies afgeven?  
De leden van de CDA-fractie vragen verder in hoeverre de regering bereid is bij het po 
het belang van een gecombineerd schooladvies onder de aandacht te brengen om kansen 
te vergroten van kinderen, vooral kinderen voor wie in groep 8 nog niet helemaal 
duidelijk is wat het beste niveau is of voor kinderen van lager opgeleide ouders. 
Het is belangrijk dat scholen leerlingen kansrijk adviseren en niet alleen enkelvoudige 
schooladviezen geven. Basisscholen zijn meerdere malen op dat belang gewezen. Zeker 
in de afgelopen periode, waarin sprake was van onderwijs op afstand, zijn basisscholen, 
zowel vanuit het ministerie van OCW als vanuit een coalitie van de PO-Raad, het 
Lerarencollectief en de AVS, opgeroepen om leerlingen kansrijk te adviseren, dubbele 
adviezen te geven en het voordeel van de twijfel te geven. In oktober 2020 is de 
4
Handreiking schooladvisering gepubliceerd. In deze handreiking wordt specifiek aandacht 
besteed aan de (on)bewuste oordelen die een rol spelen bij de totstandkoming van het 
schooladvies en aan de afwegingen die daarbij komen kijken. Om deze handreiking nog 
beter voor het voetlicht te brengen bij onderwijsprofessionals heeft het Lerarencollectief 
5
video’s ontwikkeld over schooladvisering. In zowel de handreiking als de tutorials worden 
basisscholen gewezen op de mogelijkheid een dubbel schooladvies te geven. Daarnaast 
organiseert de Gelijke Kansen Alliantie regionale bijeenkomsten naar aanleiding van de 
documentaireserie Klassen, om het gesprek over kansengelijkheid verder te voeren. 
Daarbij staat ook de overgang van po naar vo centraal. Deze bewustwordings- en 
communicatiecampagnes brengen het gesprek op gang, zowel op school als daarbuiten, 
over schooladvisering en de afwegingen die daarbij komen kijken. 
 
                                        
4
 Raadpleegbaar via https://www.slo.nl/thema/meer/handreiking-schooladvisering/  
5
 Raadpleegbaar via https://lerarencollectief.nl/dossiers/dossier-kansrijk-adviseren/videos-kansrijk-adviseren/  
 
7 

het aandeel bijstellingen ten opzichte van de heroverwegingen in deze jaren gelijk bleef 
(23 procent) nam het aandeel bijstellingen ten opzichte van alle schooladviezen toe: van 
7,8 naar 9,4 procent. Deze toename gaf meer kinderen de kans om zich te bewijzen op 
een hoger niveau. 
Op het voortgezet onderwijs kunnen brede brugklassen leerlingen helpen om het voordeel 
van de twijfel te krijgen. Het aanbod van brede brugklassen is na enkele jaren van daling 
7
recent gestabiliseerd. Mede ingegeven door de situatie rondom COVID-19 overwegen nu 
8
nog meer scholen om een heterogene en verlengde brugklas in te richten. Dat betekent 
dat meer leerlingen kunnen instromen in een brede brugklas. Zo krijgen leerlingen met 
een dubbel advies in een heterogene brugklas langer de tijd om te ontdekken wat bij hen 
past. 
 
De leden van de CDA-fractie vragen op welke wijze de regering blijft monitoren dat 
scholen een passend schooladvies geven. Ook vraagt zij of de regering maatregelen wil 
nemen als het nieuwe systeem kansenongelijkheid niet verkleint en of de regering hierin 
mee wil nemen dat vo-scholen leerlingen op het laagste van hun dubbele advies plaatsen 
omdat zij bang zijn te worden afgerekend door de Inspectie van het Onderwijs (hierna: 
inspectie) bij afstroom in het derde jaar van de vo-school?  
De schooladviezen, eindtoetsscores, heroverwegingen en bijstellingen worden jaarlijks 
9
gemonitord door DUO. Deze gegevens zijn terug te vinden op Onderwijs in Cijfers. 
Gegeven het wegvallen van de eindtoets in schooljaar 2019/2020 als gevolg van de 
COVID-19 epidemie en eventuele leerachterstanden die in die periode zijn opgelopen, is 
de monitoring door DUO uitgebreid. DUO kijkt hiervoor in ieder geval in de schooljaren 
2020/21 en 2021/22 naast bovenstaande gegevens ook naar plaatsing in het vo en 
relateert deze gegevens aan indicatoren voor sociaaleconomische status en stedelijkheid. 
10
Het eerste rapport is in december 2020 aan uw Kamer verstuurd. Daarnaast ontvangen 
po-scholen automatisch een terugkoppeling vanuit het Basisregister Onderwijs (BRON) 
over de positie van hun oud-leerlingen in leerjaar 1, 2 en 3 van het vo. Po-scholen 
kunnen deze informatie gebruiken om hun schooladviezen en schooladviseringsprocedure 
te evalueren. 
Voor wat betreft de manier waarop de inspectie de onderwijsresultaten beoordeelt, is 
geen sprake van een negatieve beoordeling bij uitstroom naar het onderste niveau van 
een dubbel advies. Het toezichtskader is hier in schooljaar 2016/17 op aangepast. Indien 
een leerling een dubbel schooladvies ontvangt, geldt uitstroom naar het onderste van de 
twee adviezen als neutraal en uitstroom naar het bovenste van de twee adviezen als 
positief. Bovendien kijkt de inspectie in de beoordeling van de leerresultaten naar de 
positie van de leerling in leerjaar 3 van het vo ten opzichte van het initiële schooladvies. 
Het bijgestelde schooladvies (waardoor leerlingen hoger geplaatst kunnen worden) dan 
wel het definitieve schooladvies heeft hier dus geen invloed op. 
De bredere aanpak van kansengelijkheid heeft de aandacht van de regering. Naast dit 
wetsvoorstel dat beoogt knelpunten in de procedure rond de totstandkoming van het 
                                        
7
 Raadpleegbaar via 
https://public.tableau.com/profile/dienst.uitvoering.onderwijs.duo#!/vizhome/Brugklasaanbod20192020/Story1 
8
 Raadpleegbaar via https://www.nu.nl/coronavirus/6118332/veel-middelbare-scholen-weten-volgens-vo-raad-
nog-niet-hoe-ze-open-moeten.html 
9
 Raadpleegbaar via https://www.onderwijsincijfers.nl/kengetallen/po/leerlingen-po 
10
 Raadpleegbaar via https://www.rijksoverheid.nl/documenten/kamerstukken/2020/12/10/bijlage-1-rapport-
wegvallen-eindtoets 
 
9 

schooladvisering en kansengelijkheid worden jaarlijks gepubliceerd op 
onderwijsincijfers.nl. Hier wordt o.a. het aandeel brede adviezen, heroverwegingen, 
11
bijstellingen en hoogte van de schooladviezen bijgehouden.  
 
De leden van de CDA-fractie vragen of voortaan ook verplicht moet worden opgenomen 
in de schoolgids wat ouders kunnen doen als zij het niet eens zijn met het voorlopige 
en/of definitieve schooladvies en welke stappen zij dan kunnen volgen. 
In artikel 13 WPO, artikel 22 WEC en artikel 16 WPO BES staat beschreven waar de 
schoolgids in ieder geval informatie over dient te bevatten. Aan deze artikelen worden 
onderdelen toegevoegd die voorschrijven dat scholen in hun schoolgids informatie 
moeten verstrekken over de wijze van totstandkoming van het schooladvies en het 
definitieve schooladvies. Ook bepaalt het wetsvoorstel dat het bevoegd gezag in de 
schoolgids moet beschrijven op welke wijze ouders en leerlingen over de totstandkoming 
van het schooladvies worden geïnformeerd. Om explicieter tot uitdrukking te brengen dat 
het hier gaat om een actieve informatieverplichting is dit in de bij deze nota naar 
aanleiding van het verslag gevoegde nota van wijziging verduidelijkt door een zelfstandig 
onderdeel aan bovenstaande artikelen toe te voegen. In artikel 13, eerste lid, onderdeel 
f, WPO, artikel 22, eerste lid, onderdeel e, WEC en artikel 16, eerste lid, onderdeel f, WPO 
BES is reeds opgenomen dat de schoolgids ook informatie dient te bevatten over de 
rechten en plichten van de ouders, de verzorgers, de leerlingen en het bevoegd gezag, 
waaronder de informatie over de klachtenregeling bedoeld in artikel 14 WPO, artikel 23 
WEC en artikel 17 WPO BES. Het bevoegd gezag is op grond van deze artikelen gehouden 
een regeling voor de behandeling van klachten op te stellen, waarin de stappen worden 
omschreven. Deze klachtenregeling kan ook gebruikt worden door ouders die het oneens 
zijn met het voorlopige en/of definitieve schooladvies.  
 
De leden van de GroenLinks-fractie vragen of de regering voornemens is iets aan de 
relatief vroege selectie in de overgang van het vo te doen, bijvoorbeeld door het invoeren 
van een latere selectie of bredere brugklassen. Zij vragen of het selectiemoment 
uitstellen geen effectievere manier is en of de naamswijziging naar doorstroomtoets niet 
meer een logistieke verandering is dan een echte stap naar de ambitie naar 
kansengelijkheid. 
De leden van de SP-fractie stellen een soortgelijke vraag: zij vragen hoe de regering 
aankijkt tegen uitstel van het selectiemoment, bijvoorbeeld pas na de tweede klas op de 
middelbare school. Ook vragen zij welke maatregelen de regering heeft genomen om 
later te selecteren. De leden van de SP-fractie vragen daarnaast hoe de regering aankijkt 
tegen het uitbreiden van het aantal brede scholengemeenschappen, waardoor leerlingen 
op de school zelf kunnen switchen van niveau en vakken op een hoger niveau kunnen 
volgen. 
De leden van de CDA-fractie stellen een vraag die ook betrekking heeft op het 
selectiemoment. Zij vragen of de regering tevens bereid is bij het vo het belang van 
voldoende brede en verlengde brugklassen bij vo-scholen in een gemeente onder de 
aandacht te brengen omdat dit ook een goed middel is tegen kansenongelijkheid en de 
gevolgen van vroegselectie kan verzachten. 
                                        
11
 Raadpleegbaar via https://www.onderwijsincijfers.nl/kengetallen/po/leerlingen-po/eindtoets1819 
 
11 

subsidieregelingen die in het kader van het Actieplan Gelijke Kansen 2017-2021 zijn 
ingezet, worden gemonitord en geëvalueerd. In de Staat van het Onderwijs schetst de 
Inspectie van het Onderwijs een aantal ontwikkelingen en cijfers, die gezamenlijk een 
16
beeld geven van de actuele kansengelijkheid. Sommige zijn hoopgevend, andere zijn 
zorgwekkend. Zo zien we dat de schoolloopbanen van leerlingen nog altijd in sterke mate 
worden voorspeld door het opleidingsniveau van hun ouders. Wel zien we ook dat 
leerlingen met een niet-westerse migratieachtergrond vaker hogere onderwijsniveaus 
volgen dan een aantal jaar geleden. De verschillen in basisschooladviezen tussen 
leerlingen met hoger en lager opgeleide ouders, bij gelijke capaciteiten, zijn nog altijd 
groot, maar nemen niet meer toe. Om te voorkomen dat corona een negatief effect heeft 
op deze trend, investeren we met het Nationaal Programma Onderwijs extra in leerlingen 
met een hoog risico op onderwijsachterstanden, om zo hun kansen te vergroten. 
 
2.3 Volgorde schooladvies-doorstroomtoets 
De vraag van de leden van de CDA-fractie over het belang van het gecombineerde 
schooladvies en de vraag over de verlengde brugklassen is, in het belang van de 
leesbaarheid, in de voorgaande paragraaf reeds beantwoord. Hetzelfde geldt voor de 
vraag van de SP-fractie over het uitstellen van het selectiemoment. 
 
De leden van de CDA-fractie vragen of de regering kan aangeven wat voor haar de 
doorslaggevende reden is geweest om vast te houden aan de huidige volgorde van 
schooladvies-eindtoets voor de doorstroomtoets. 
De leden van de SGP-fractie vragen, in ogenschouw nemende dat er verschillende visies 
op de wenselijke volgorde zijn, hoe de regering de organisatorische aspecten gewogen 
heeft. Zij vragen waarom het idee dat scholen op basis van een toetsuitslag overzichtelijk 
en makkelijk een deskundig en transparant oordeel kunnen geven en ouders daarna een 
termijn bieden om hierop reageren niet de doorslag heeft kunnen geven. De leden van de 
SGP-fractie vragen daarnaast waarom de regering uitgaat van in de memorie van 
toelichting beschreven peilingen in plaats van de opvatting van de Onderwijsraad, de PO-
Raad en het CPB te volgen. 
De leden van de VVD-fractie vragen waarop de PO-Raad, de Onderwijsraad en het CPB 
hun standpunt baseren dat de eindtoets weer voorafgaand aan het schooladvies moet 
worden afgenomen en waarom de regering deze adviezen zo gemakkelijk naast zich 
neerlegt. 
De adviezen van de Onderwijsraad, PO-Raad en het CPB waar de fracties naar verwijzen 
zijn expliciet meegenomen in de afwegingen die bij dit wetsvoorstel zijn gemaakt. 
Volgens de PO-Raad, Onderwijsraad en CPB is een schooladvies het sterkst wanneer daar 
alle beschikbare informatie in meegenomen is. Volgens deze organisaties is het dan ook 
wenselijk dat de doorstroomtoets wordt afgenomen voordat het schooladvies wordt 
gegeven. De memorie van toelichting bij dit wetsvoorstel beschrijft dat onderzoek niet 
eenduidig uitwijst dat het omdraaien van de volgorde (naar eerst doorstroomtoets en dan 
schooladvies) leidt tot grotere kansengelijkheid. Deze conclusie is ook terug te vinden in 
het onderzoek van het CPB, waar de leden naar verwijzen. Zo schrijft het CPB in zijn 
rapport: “Wel zorgt de belangrijkere rol van de eindtoets ervoor dat alle kinderen weer 
                                        
16
 Raadpleegbaar via https://www.onderwijsinspectie.nl/documenten/rapporten/2021/04/14/de-staat-van-het-
onderwijs-2021 
 
13 

Ongelijke keuzevrijheid met effect op Vaststellen definitief schooladvies na 
kansengelijkheid bij aanmelding vo voor afname doorstroomtoets en één 
leerlingen met een bijgesteld schooladvies aanmeldmoment in het vo 
Afname eindtoets volgt te lang na de Periode tussen schooladvies en afname 
afgifte van het schooladvies om te kunnen eindtoets wettelijk regelen 
dienen als objectief tweede gegeven 
Procedure opstellen schooladvies niet altijd De procedure voor het opstellen van het 
duidelijk voor ouders schooladvies wordt opgenomen in de 
schoolgids 
Naam «eindtoets» suggereert onterecht De naam van de eindtoets wordt gewijzigd 
het einde van een leerontwikkeling in «doorstroomtoets» en drukt daarmee de 
positie van de leerling in de doorlopende 
leerlijn van po naar vo beter uit 
 
Bij het eerste knelpunt is ook overwogen om vast te houden aan het inschrijven op basis 
van het voorlopig schooladvies. Juist vanuit het oogpunt van kansengelijkheid is gekozen 
voor een gezamenlijk aanmeldmoment op basis van het definitieve schooladvies. 
Bij het tweede knelpunt zijn verschillende periodes overwogen tussen het afgeven van 
het schooladvies en het maken van de doorstroomtoets. Vanwege afhankelijkheden in het 
tijdpad (toetsaanbieders hebben een maand nodig om de resultaten van de 
doorstroomtoets op te stellen en scholen hebben twee weken nodig om de 
doorstroomtoets af te nemen) is ervoor gekozen het opstellen van het schooladvies plaats 
te laten vinden in de periode van 10 januari tot en met 31 januari. Na deze periode wordt 
in de eerste of tweede volledige week van februari de doorstroomtoets afgenomen. Op 
deze manier wordt enerzijds geregeld dat scholen het schooladvies niet te vroeg afgeven 
en anderzijds dat de periode tussen het opstellen van het schooladvies en de afname van 
de doorstroomtoets zo kort mogelijk is. Om scholen wel de mogelijkheid te geven het 
schooladvies op zorgvuldige wijze op te stellen, krijgen zij daar een periode van drie 
weken voor. De afname van de doorstroomtoets volgt dan binnen enkele dagen tot 
maximaal twee weken op die periode. 
Bij het derde knelpunt is gezocht naar verschillende centrale informatievoorzieningen 
voor ouders. Hier is geconcludeerd dat de schoolgids het meest passend is. Omdat er 
wettelijke eisen gesteld worden aan de schoolgids verzekeren we dat alle ouders op 
gelijke manier de informatie ontvangen. Er wordt daarnaast, middels de nota van 
wijziging, geëxpliciteerd dat er sprake is van een actieve informatieverplichting. Bij 
andere informatievoorzieningen zonder een wettelijke component zou dit niet 
gegarandeerd kunnen worden. 
Bij het vierde knelpunt is ook overwogen om de naam van de eindtoets niet te wijzigen. 
De voorgenomen naamswijziging is bij de sociale partners gepeild en kon hier op veel 
draagvlak rekenen. 
 
De leden van de SP-fractie vragen hoe het staat met de pilot 10-14 onderwijs. 
De leden van de PvdA-fractie vragen hoe de regering denkt over de gedachte van een 
‘tienerschool’ waar 10- tot 14-jarigen langzaam worden klaargestoomd voor het ‘echte 
 
15 

schooladvies bepalend is in hun overgang van po naar vo en niet de doorstroomtoets. 
Daarmee wordt voorkomen dat het gewicht van de doorstroomtoets toeneemt.   
 
De leden van de SGP-fractie vragen de regering om een nadere onderbouwing van de 
stelling dat de druk op de doorstroomtoets zou toenemen indien deze reeds betrokken 
wordt bij het schooladvies. Daarnaast vragen zij of de regering onderkent dat door de 
doorstroomtoets te positioneren na de vaststelling van het voorlopige advies de toets 
juist meer als negatieve factor tegenover het oordeel van de school gezien kan worden, 
waardoor polarisatie tussen het advies van de school en het resultaat van de toets kan 
worden gevoed. 
De doorstroomtoets afnemen voordat het schooladvies is afgegeven kan leiden tot 
toetsstress bij leerlingen. Als zij nog geen schooladvies hebben ontvangen kan de 
doorstroomtoets al snel worden ervaren als een eindexamen van de basisschool, waar 
hun toekomst vanaf hangt. Gezien de waarde die basisscholen zelf hechten aan het 
vasthouden aan de huidige volgorde en het gebruik van de doorstroomtoets als objectief, 
tweede gegeven ligt het niet in de rede dat zij dit ervaren als een negatieve factor 
tegenover het eigen oordeel. 
 
3. Stelselinrichting 
 
3.1 Achtergrond van het voorstel 
 
De leden van de SGP-fractie vragen of de regering de problematiek erkent dat de toetsen 
uit het LVS volgens de regering een indicatie geven van de bereikte referentieniveaus 
terwijl de wettelijk vastgestelde referentieniveaus pas aanvangen bij eind groep 8, 
waardoor het niet mogelijk is om bijvoorbeeld voor de uitslag van een LVS-toets in groep 
4 te zeggen hoe deze zich verhoudt tot de referentieniveaus. Zij vragen waarom het 
wetsvoorstel dan dat niet alleen bepaalt dat de doorstroomtoets, maar ook de LVS-
toetsen gebaseerd moeten zijn op de referentieniveaus, terwijl dit onmogelijk en niet 
handhaafbaar is?  
De leden van de SGP-fractie vragen er daarnaast aandacht voor dat de koppeling met de 
referentieniveaus in het oorspronkelijke voorstel voor de invoering van het 
leerlingvolgsysteem niet aanwezig was en vragen waarom de regering er niet voor kiest 
om deze koppeling pas juridisch te borgen wanneer een helder discussie over 
tussenniveaus is gevoerd en deze ook in het officiële referentiekader worden opgenomen. 
Het huidig wettelijk kader stelt dat het LVS toetsen bevat op het terrein van Nederlandse 
taal en rekenen en wiskunde die de referentieniveaus in acht nemen. Dit wetsvoorstel 
wijzigt daar niets aan. De referentieniveaus Taal en Rekenen beschrijven wat leerlingen 
moeten kennen en kunnen aan het eind van groep 8. Toetsen verbonden aan het LVS die 
aan de referentieniveaus geijkt zijn, laten zien in hoeverre leerlingen op weg zijn dat 
einddoel te bereiken. Het is daarbij niet noodzakelijk om een tussenniveau vast te stellen. 
Het afnemen van meerdere toetsen brengt de ontwikkeling van leerlingen richting de 
referentieniveaus goed in beeld. Met inzicht in de vorderingen van de leerling gerelateerd 
aan het streefniveau kunnen leraren hun onderwijs zoveel mogelijk op het niveau van de 
leerling afstemmen. Scholen hebben de vrijheid om eigen keuzes te maken over hoe zij 
 
17 

observatie-instrumenten wordt daarmee de mogelijkheid gegeven tijdig input te leveren 
op het concept beoordelingskader.  
Dit wetsvoorstel wijzigt niets aan de vrijheid die scholen hebben om keuzes te maken ten 
aanzien van de instrumenten die zij inzetten binnen het LVS. Hoewel het ook in het 
nieuwe stelsel mogelijk blijft dat observatie-instrumenten beoordeeld worden op eisen 
rondom normering, betrouwbaarheid en validiteit, staat het scholen vrij om binnen het 
LVS, naast erkende instrumenten, andere instrumenten te gebruiken. Scholen kunnen er 
dus voor kiezen bijvoorbeeld in de kleuterperiode andere instrumenten in te zetten om de 
ontwikkeling van hun kleuters te volgen. Hiermee wordt recht gedaan aan de inhoudelijk 
onderscheidende kenmerken van instrumenten en de vrijheid van scholen om invulling te 
geven aan het wettelijk kader. Aanbieders van observatie-instrumenten (voor kleuters) 
worden daarmee tevens aan redelijke eisen gehouden: zij zijn niet verplicht hun 
instrument te laten erkennen. 
 
3.2 Knelpunten huidige stelselinrichting 
 
De leden van de CDA-fractie vragen de regering wat zij vindt van de kritiek van onder 
andere de AOb dat bij de toetsen het primaat aan de markt wordt gegeven en daarmee 
steeds meer publiek geld bestemd voor onderwijs bij private partijen met een 
winstoogmerk terecht komt. 
Ook de leden van de PvdA-fractie vragen de regering naar haar reactie op de kritiek van 
de AOb dat de overheid zich met de rol van private partijen mede afhankelijk maakt van 
private partijen, terwijl diezelfde overheid een grondwettelijke verantwoordelijkheid 
draagt voor kwalitatief goed onderwijs. Ook vragen de leden naar de twijfels van de AOb 
over de kosten, een mogelijke wildgroei aan aanbieders en de onderlinge 
vergelijkbaarheid van toetsen. 
De leden van de GroenLinks-fractie stellen een gelijksoortige vraag. Zij vragen of de 
regering het ermee eens is dat er nadelen zitten aan de ‘vermarkting’ van de eindtoets en 
dat dit past in een bredere ontwikkeling waarin het onderwijs wordt ‘vermarkt’. Zij vragen 
waarom dit gezien wordt als de betere optie. Omdat de overheid een grondwettelijke 
verantwoordelijkheid heeft om zorg te dragen voor kwalitatief goed onderwijs vragen zijn 
of het slim om deze taak uit te besteden aan private partijen. Ook vragen zij of publiek 
geld, bestemd voor onderwijs, op deze manier niet naar private partijen met een 
winstoogmerk gaat en wat het wetsvoorstel daarmee betekent voor de kosten. Kunnen 
private partijen op enig moment kiezen om hogere kosten te vragen. Ook vragen zij of de 
regering een risico ziet in een wildgroei van aanbieders en toetsen. 
De leden van de SP-fractie vragen of de regering kan toelichten waarom in het verleden 
besloten is tot de toelating van eindtoetsen van private aanbieders. Wat was hiervan de 
nut en noodzaak? Ook vragen de leden van de SP-fractie of de regering niet vindt dat met 
het toelaten van private eindtoetsaanbieders er een complex systeem is opgetuigd met 
allerlei controles en beoordelingen, terwijl met één goede eindtoets vanuit de overheid 
prima het niveau van leerlingen aan het eind van de basisschool getoetst kan worden. De 
leden vragen verder of het hebben van vrijheid van scholen voor het kiezen van een 
bepaalde eindtoets noodzakelijk is voor het bepalen van het niveau van een leerling aan 
het eind van de basisschool en of een systeem zonder eindtoets vanuit de overheid hierbij 
past.  
 
19 

Expertgroep Toetsen PO uit te breiden en verplicht te stellen bij ondersteuning van de 
marktaanbieders en in plaats daarvan kiest om voortaan het CvTE gebruik te laten maken 
van de deskundigen van stichting Cito op dit gebied. 
De leden van de CDA-fractie vragen daarnaast waarom de regering de 
verantwoordelijkheid voor het hebben van een oordeel over de kwaliteit van de 
eindtoetsen en LVS-toetsen bij het CvTE neerlegt en waarom zij er niet voor heeft 
gekozen om te stimuleren dat bijvoorbeeld de bezetting van de Expertgroep wordt 
vergroot zodat de kwetsbaarheid in capaciteit wordt verminderd en er een onafhankelijk 
toezicht komt op het functioneren van de Expertgroep.  
In het voorgestelde stelsel moet het CvTE gebruik kunnen maken van onderwijskundig en 
psychometrisch onderbouwde adviezen over de kwaliteit van de doorstroomtoetsen en 
toetsen verbonden aan een LVS. De grootste groep onderwijskundig psychometristen in 
Nederland is werkzaam bij Stichting Cito. Zij kunnen in het huidige stelsel niet de taken 
van de Expertgroep Toetsen PO vervullen, omdat zij reeds een functie vervullen bij de 
ontwikkeling van de Centrale Eindtoets. Nu de taak om de Centrale Eindtoets te 
ontwikkelen vervalt, ontstaat er ruimte om de expertise van Stichting Cito ten volle te 
benutten in het stelsel. Dit past ook in de wettelijke taken die Stichting Cito heeft. De 
uitbreiding van de Expertgroep Toetsen zou niet goed aansluiten bij de wijzigingen van 
het stelsel die dit wetsvoorstel beoogt. De overheid kan in het huidige stelsel niet goed 
zorg dragen voor de kwaliteit van de eindtoetsen en toetsen verbonden aan een LVS met 
een onafhankelijke Expertgroep en verschillende marktpartijen. Er wordt voor gekozen dit 
beter te organiseren door het CvTE op de kwaliteit van die toetsen toe te laten zien en 
daarmee de verantwoordelijkheid van de minister te onderstrepen. Onderdeel van deze 
wijziging vormt de wens de psychometrische en onderwijskundige expertise duurzaam te 
borgen. Om dit mogelijk te maken is het nodig de wettelijke taken van het CvTE en 
Stichting Cito uit te breiden en de Expertgroep PO op te heffen.  
 
De leden van de SGP-fractie vragen of de regering wil toelichten waarom het niet meer 
passend zou zijn om op bijzondere wijze een centrale eindtoets te faciliteren en te 
financieren, gelet op de wettelijke plicht om een doorstroomtoets af te nemen en de 
waarborgfunctie van de overheid. De voornoemde leden vragen waarom de 
verantwoordelijkheid voor het verzorgen van een calamiteitentoets niet duidelijk in het 
takenpakket wordt opgenomen. 
Tussen schooljaar 2014/15 en 2016/17 zijn vijf marktpartijen opgestaan die voldoen aan 
de door de overheid gestelde kwaliteitseisen voor eindtoetsing en die zijn toegelaten tot 
de markt. In schooljaar 2020/2021 bieden hiervan nog vier marktpartijen een eindtoets 
aan. De ervaring van de afgelopen jaren laat zien dat de scholen hun wettelijke plicht om 
een doorstroomtoets af te nemen kunnen vervullen met de door marktpartijen 
ontwikkelde doorstroomtoetsen. De regering heeft geconstateerd dat de markt op dit 
moment voorziet in kwalitatieve en met de Centrale Eindtoets vergelijkbare toetsen. 
Omdat de markt in gelijke mate in staat is te voorzien in de toetsen kan de overheid haar 
waarborgfunctie vervullen zonder zelf een toets aan te bieden. De noodzaak om als 
overheid een doorstroomtoets te blijven aanbieden vervalt dus. Aan de zorgen van de 
leden van de SGP-fractie komt de regering tegemoet door een calamiteitentoets te 
ontwikkelen en beschikbaar te stellen aan scholen indien de marktpartijen gezamenlijk 
 
21 

met een bijgesteld advies niet gemonitord wordt, is niet op leerlingniveau aan te geven 
om hoeveel leerlingen het gaat.  
 
De leden van de VVD-fractie vragen daarnaast wanneer het volgens de Raad van State 
wel verantwoord zou zijn om over te gaan tot aanpassing van toetsingsstelsel en het 
afschaffen van de centrale eindtoets. 
Blijkens het advies van de Afdeling advisering van de Raad van State is het volgens de 
Raad verantwoord om over te gaan tot aanpassing van het toetsingsstelsel en het 
afschaffen van de Centrale Eindtoets wanneer zeker is dat de markt voorziet in 
eindtoetsen van voldoende kwaliteit, transparantie en eenduidigheid. De regering heeft 
geconstateerd dat de markt op dit moment voorziet in kwalitatieve en met de Centrale 
Eindtoets vergelijkbare toetsen. Tussen schooljaar 2014/15 en 2016/17 zijn vijf 
marktpartijen opgestaan die voldoen aan de door de overheid gestelde kwaliteitseisen 
voor eindtoetsing en die na toetsing daarvan door de Expertgroep Toetsen PO zijn 
toegelaten tot de markt. In schooljaar 2020/21 bieden hiervan nog vier marktpartijen een 
eindtoets aan. De ervaring van de afgelopen jaren laat zien dat de scholen hun wettelijke 
plicht om een doorstroomtoets af te nemen kunnen vervullen met de door marktpartijen 
ontwikkelde doorstroomtoetsen. De toetsen zijn ook voldoende vergelijkbaar, zoals is 
28
gebleken uit de evaluatie van de Expertgroep Toetsen PO. Kortom: de markt is 
volwassen omdat het aanbod stabiel is, tot betrouwbare uitkomsten leidt en van gelijke 
kwaliteit is als het overheidsaanbod. De regering ziet geen reden om te wachten met het 
afschaffen van de Centrale Eindtoets. De kwaliteit van de eindtoetsen wordt in het nieuwe 
stelsel eenduidig gewaarborgd met een erkenning en beoordeling door het CvTE, dat 
daarbij gebruik maakt van adviezen van Stichting Cito. 
 
De leden van de CDA-fractie vragen hoe de regering de concentratie van taken bij het 
CvTE voor zich ziet en of zij daarmee ook wil reflecteren op de onafhankelijke zbo-status 
van het CvTE en de reikwijdte van de goedkeuringsmogelijkheid die de minister heeft. Zij 
vragen of de regering hierbij tevens wil reflecteren op het feit dat vanwege de door haar 
voorziene nieuwe stelselinrichting voortaan alle benodigde kennis ten aanzien van 
kwaliteit van toetsen, normering et cetera bij het CvTE is belegd. Zij vragen hoe de 
regering het voor zich ziet dat op dit punt waarborgen worden gecreëerd tegen een te 
machtige positie van het CvTE. Ook vragen zij hoe de regering borgt dat het 
eigenstandig, zonder afhankelijk te zijn van de kennis van het CvTE, kan oordelen over 
de kwaliteit en normering van de doorstroomtoets?  
Het CvTE is een zelfstandig bestuursorgaan (zbo) zonder rechtspersoonlijkheid. Bij het 
instellen van het College voor examens als zbo in 2009, met de Wet tot Instelling van een 
College voor examens, alsmede houdende wijziging van de Wet op het onderwijstoezicht 
en de Wet op het voortgezet onderwijs (Wet College voor examens), werd reeds 
uitgebreid in de memorie van toelichting aangegeven dat de minister te allen tijde 
verantwoordelijk is voor het (examen)stelsel en voor de kwaliteit en de inhoud van de 
29
examenprogramma’s. De inrichting die wordt voorgesteld sluit aan bij de huidige positie 
van het CvTE als zbo binnen het onderwijsstelsel.  
                                        
28
 Rapportage normering van eindtoetsen via een gezamenlijk anker, 2020, Expertgroep Toetsing PO, Ref. nr. 
20.04 
29
 Stb. 2009, 93. 
 
23 

niet zo zijn dat Cito B.V. voordeel heeft van de positie van Stichting Cito, terwijl andere 
marktpartijen dit voordeel niet ondervinden. Ten eerste zijn Stichting Cito en Cito B.V. 
organisatorisch duurzaam van elkaar gescheiden. Taken, personeel en bedrijfsvoering zijn 
strikt van elkaar gescheiden. Ten tweede geldt dat niet Stichting Cito, maar het CvTE 
besluit over de erkenning en toelating van doorstroomtoetsen. Iedere marktpartij dient 
de aanvraag voor erkenning en toelating in bij CvTE. Stichting Cito adviseert weliswaar 
op een onderdeel van het beoordelingsproces, maar doet dat aan de hand van een 
specifieke adviesvraag en binnen het beoordelingskader dat door het CvTE wordt 
opgesteld. Dat waarborgt een transparant en eerlijk advies over de erkenning en 
toelating van doorstroomtoetsen en toetsen verbonden aan het LVS. Het CvTE is steeds 
verantwoordelijk voor de besluitvorming en kan gemotiveerd afwijken van het advies van 
Stichting Cito. Ten derde kan elke toetsaanbieder op gelijke wijze een beroep doen op de 
expertise van Stichting Cito.  
 
De leden van de GroenLinks-fractie vragen in hoeverre de toetsen nog onderling goed te 
vergelijken zijn, ook op langere termijn. 
Een belangrijke eis bij de inzet van verschillende doorstroomtoetsen is de onderlinge 
vergelijkbaarheid. Uit evaluaties van de Expertgroep Toetsen PO blijkt dat de introductie 
van een gezamenlijk anker in 2018 ertoe heeft geleid dat de toegelaten eindtoetsen 
onderling voldoende vergelijkbaar zijn, zonder de vrijheid aan te tasten die 
30,31
toetsaanbieders hebben om hun eindtoets naar eigen inzicht vorm te geven. De inzet 
van een gezamenlijk anker betekent dat een deel van de opgaven in elk van de vijf 
eindtoetsen (incl. de Centrale Eindtoets) gelijk is. Daardoor kunnen de prestaties op de 
verschillende eindtoetsen in een normeringsprocedure aan elkaar gelinkt worden. Dit 
zorgt ervoor dat de keuze voor een bepaalde eindtoets geen verschil maakt voor het 
toetsadvies dat een leerling krijgt. Het gezamenlijk anker vormt daarmee ook voor 
toekomstige eindtoetsen een garantie voor een goede vergelijkbaarheid tussen de 
toetsen. Met de wijziging van het Toetsbesluit PO in augustus 2019 is het gebruik van de 
ankeropgaven bij de eindtoetsafname in 2018 en 2019 juridisch verankerd. Deze 
verplichting zal in de toekomst worden voortgezet.  
 
3.4 Keuzevrijheid en vergelijkbaarheid; overwogen alternatieven 
De vragen van de leden van de SP-fractie die betrekking hebben op de vermarkting van 
het onderwijs zijn, ter bevordering van de leesbaarheid, opgenomen in paragraaf 3.2.  
 
De leden van de SP-fractie vragen waarom de gemiddelde eindtoetsscores van 
basisscholen, de schooladviezen die gegeven zijn en waar oud-leerlingen in het 
voortgezet onderwijs zitten (op of onder hun schooladvies), te zien zijn op de website 
www.scholenopdekaart.nl. Zij vragen of de regering de mening deelt dat het onwenselijk 
is dat scholen op deze resultaten afgerekend kunnen worden door ouders en de media en 
dat deze gegevens in een bepaalde context moeten worden bezien, zoals enkel de 
inspectie kan met alle gegevens waarover zij beschikt. Zij vragen waarom de regering 
deze ranking-the-schools op de betreffende website in stand houdt.  
                                        
30
 Rapportage V ergelijkbaarheid eindtoetsen en invoering van gezamenlijk anker, 2018, Expertgroep Toetsing PO, 
Ref.nr. 18.01. 
31
 Rapportage Normering afname eindtoets 2019, Expertgroep Toetsen PO, ref. nr. 19.11. 
 
25 

door de overheid financiering worden verstrekt. Die doorstroomtoets moet voldoen aan 
de criteria van het CvTE en dient ook een erkenning te krijgen. Voor zowel de 
doorstroomtoets Bonaire als de genormeerde volgtoetsen geldt dat scholen enkel aan hun 
verplichting de toetsen af te nemen gehouden kunnen worden als deze beschikbaar zijn. 
 
De leden van de PvdA-fractie vragen of het enthousiasme over de aanscherping van de 
verplichtingen rondom LVS-toetsen en positieve reacties over de rol van het CvTE als 
kwaliteitsbewaker hierbij ook gelden voor de scholen op Saba en Sint Eustatius?  
In de consultatieronde is met de po en vo scholen op Bonaire, Saba en Sint Eustatius 
gesproken. De positieve reacties golden voor de scholen op alle drie de eilanden.  
 
De leden van de PvdA-fractie vragen wat de status is van de ontwikkeling van een nieuw 
Besluit CXC gezien de urgentie voor de scholieren in het voortgezet onderwijs die na 
diplomering in Europees Nederland hun opleiding willen voortzetten. Ook vragen zij of er 
alsnog een set aan profielen komt op het niveau van het Besluit CXC die de 
doorstromingsmogelijkheden waarborgt.  
Met het besluit om over te stappen op de onderwijsinrichting en examens van het 
Caribbean Examinations Council, wordt de onderwijsinrichting en examens van het 
Europees Nederlandse stelsel losgelaten. De CXC onderwijsinrichting kent geen profielen. 
32
In het Besluit CXC is dan ook geen set aan profielen opgenomen. Het Besluit CXC laat 
de scholen vrij om binnen de kaders van het besluit de vakken zodanig te clusteren dat 
deze overeen kunnen komen met de profielen. Het wordt niet verplicht gesteld. De 
aansluiting op vervolgonderwijs in Europees Nederland wordt echter in zijn algemeenheid 
wel gewaarborgd.  
 
5. Advies en consultatie 
5.1 Internetconsultatie 
De vraag van de leden van de VVD-fractie over de volgorde van de eindtoets en het 
schooladvies is, met het oog op de leesbaarheid, beantwoord in paragraaf 2.3. 
 
Pro en lwoo  
 
De leden van de GroenLinks-fractie vragen waarom de regering de risico’s erkent rondom 
het aanvragen van toelaatbaarheidsverklaringen voor leerlingen in het praktijkonderwijs 
en vmbo-scholen die leerwegondersteund onderwijs aanbieden, maar geen uitzondering 
wil maken voor deze twee groepen. Ook vragen zij wat er wordt gedaan om de risico’s 
voor deze toch al kwetsbare leerlingen en vaak ook ouders te verkleinen?  
In vervolg op het de impactanalyse van Oberon zijn nadere gesprekken gevoerd met 
vertegenwoordigers van het s(b)o, het praktijkonderwijs en scholen die intensieve 
leerwegondersteuning aanbieden. Uit deze gesprekken kwam naar voren dat de scholen 
zelf geen extra risico’s zien met betrekking tot het ene aanmeldmoment voor deze groep 
leerlingen ten opzichte van leerlingen in het reguliere onderwijs.  
 
De leden van de GroenLinks-fractie vragen welke ondersteuning scholen krijgen bij tijdige 
voorbereiding van een tlv zodat deze op tijd kan worden afgegeven. Zij vragen of de 
                                        
32
 Stb. 2021, 166. 
 
27 

De leden van de GroenLinks-fractie vragen of er geen risico is, door de doorstroomtoets 
zo vroeg te plannen, dat de resterende onderwijstijd minder intensief besteed wordt of 
dat leerlingen hun motivatie verliezen. Ook vragen zij of alle leerstof al voor de afname 
van de doorstroomtoets behandeld is en of de effecten van het vervroegen van de toets 
zijn onderzocht.  
De leden van de SP-fractie vragen de regering nader in te gaan op het voorkomen dat 
leerlingen niet alle lesstof op tijd beheersen voor de doorstroomtoets wordt afgenomen. 
Zij vragen welke andere opties dan eventueel de normering aanpassen er zijn om dit 
probleem te voorkomen en daardoor stress bij leraren en leerlingen te voorkomen. 
De leden van de SGP-fractie vragen of de regering in beeld heeft gebracht hoeveel 
scholen zorgen hebben over de onderwijstijd en waarom niet ten minste de hele maand 
januari beschikbaar kan blijven voor het onderwijs. 
De keuze voor het aanmeldmoment eind maart is gemaakt op basis van de impactanalyse 
33
die is opgesteld door onafhankelijk onderzoeksbureau Oberon. Deze impactanalyse is in 
34
december 2020 met uw Kamer gedeeld. Uit deze analyse blijkt dat een aanmelddatum 
later dan eind maart voor het vo voor diverse problemen zorgt. Het gaat dan met name 
om activiteiten rondom het opstellen van formatie, goedkeuring door de 
medezeggenschapsraad, het verlengen/beëindigen van contracten en vacaturevulling. Uit 
de analyse blijkt dat een aanmelddatum rond 1 april voor zowel het vo als het po wel 
uitvoerbaar is. Ook wordt in dit onderzoek gekeken naar de ontwikkeling van leerlingen. 
Het onderzoek concludeert dat het verlaten of vervroegen van het aanmeldmoment geen 
effecten heeft op de ontwikkeling van leerlingen, aangezien deze zich ook na aanmelding 
voor het vervolgonderwijs blijven ontwikkelen.  
Een aantal leraren maakt zich zorgen over de vraag of zij alle stof die in groep 8 wordt 
behandeld wel kunnen afronden voor de afname van de doorstroomtoets - vóór de eerste 
week van februari. Van het begin tot het eind van het schooljaar in groep 8 dient het 
onderwijs tot het leren van stof. Het afnemen van de doorstroomtoets betekent niet het 
einde van de ontwikkeling van een leerling in groep 8. Daarnaast is het voor de 
betrouwbaarheid van de doorstroomtoets niet noodzakelijk om alle stof uit elke 
lesmethode afgerond te hebben. Ook als dat niet het geval is kan de toets een goede 
inschatting maken van de capaciteiten van een leerling. Het toetsadvies dient als 
objectief, tweede gegeven bij het schooladvies. Het uitgangspunt is dat de potentie van 
leerlingen gelijk blijft, ook als zij de toets twee maanden eerder in het jaar afleggen. De 
doorstroomtoets kan dus ook wanneer nog niet alle lesstof van groep 8 is behandeld 
betrouwbare en valide toetsadviezen geven. Scholen zullen hier actief over worden 
geïnformeerd. Door het uitdragen van dit uitgangspunt hoop ik de zorgen bij leraren weg 
te kunnen nemen. Het is niet nodig dat zij alle lesstof voor afname voor de 
doorstroomtoets en eerder dan normaal aanbieden. Stress bij leerlingen en leraren wordt 
daarmee voorkomen.  
Andere zorgen die kunnen leven, zijn dat zij niet in staat zouden zijn om hun leerlingen 
nog te motiveren tot leren nadat de doorstroomtoets is afgenomen. Daarmee zou de 
onderwijstijd minder intensief worden besteed. Dit risico is echter verwaarloosbaar. Een 
recente peiling laat zien dat leraren de zorg delen dat het lastig kan zijn om leerlingen te 
                                        
33
 Kooij, V an der Ploeg, V an Stigt & Suijkerbuijk (2020). Nut, wenselijkheid en consequenties van één 
aanmeldmoment vo. Impactanalyse. Utrecht: O beron. P.29.  
34
 Kamerstukken II 2020/21, 31 293, nr. 568. 
 
29 

De leden van de SGP-fractie vragen of de regering kan bevestigen dat het wetsvoorstel 
de lijn continueert dat het aantal toetsen dat een leerlingvolgsysteem dient te bevatten 
niet wordt voorgeschreven en dat de vrijheid van scholen wordt gerespecteerd wat 
betekent dat enkel de eindtoets wordt voorgeschreven. Zij vragen vervolgens hoe het 
uitgangspunt om geen frequentie noch aantal voor te schrijven te verenigen is met de 
verplichting dat aan een leerling- en onderwijsvolgsysteem zijn door het College voor 
toetsen en examens erkende toetsen verbonden moeten zijn, waarmee indirect toch een 
aantal toetsen voorgeschreven lijkt te worden. Zij vragen waarom niet in algemene zin 
wordt verplicht dat het leerlingvolgsysteem toetsen en andere informatie bevat en dat 
daarin ook erkende toetsen opgenomen kunnen worden. 
Bij de invoering van de wettelijke verplichting van het LVS is er, gezien de functie van het 
LVS als diagnostisch hulpmiddel van de school om de onderwijspraktijk te verbeteren, 
voor gekozen om de inrichtingsvrijheid van scholen zo veel mogelijk te respecteren. Het 
wetsvoorstel doorstroomtoetsen sluit aan bij dit uitgangspunt. Het huidige wettelijk kader 
vooronderstelt al dat scholen in ieder geval goedgekeurde toetsen op de wettelijk 
voorgeschreven domeinen in het LVS opnemen. Scholen blijven verplicht tot het opnemen 
van (door het CvTE goedgekeurde) toetsen verbonden aan een LVS op de domeinen 
Nederlandse taal en rekenen en wiskunde. Het wetsvoorstel verbiedt scholen niet om – in 
lijn met de beoogde vrijheid – voor het volgen van leerlingen ook andere gegevens in het 
LVS op te nemen. 
 
Artikel 45c 
 
De leden van de SGP-fractie vragen waarom de regering gekozen heeft voor deze 
limitatieve opsomming om leerlingen te ontheffen van de doorstroomtoets. De 
voornoemde leden vragen in hoeverre de verwijzing naar de medische redenen in het 
eerste lid voldoet in situaties waarin de leerling te maken krijgt met ernstige 
gebeurtenissen in de privésfeer die het maken van de toets onwenselijk of soms zelfs 
onmogelijk maken. 
Er zijn geen wijzigingen in de voorwaarden voor het verkrijgen van een ontheffing van de 
doorstroomtoets ten opzichte van de ontheffing van de eindtoets. Hier wordt aan 
toegevoegd dat een leerling de doorstroomtoets op een later moment kan afleggen indien 
een leerling is verhinderd om de toets af te leggen. Dit kan binnen drie weken na het 
reguliere afnamemoment. Hierdoor komt er meer ruimte voor maatwerk. Kinderen die om 
medische redenen niet in staat zijn om de toets te maken, hoeven dit vanzelfsprekend 
niet te doen. Dit is ter beoordeling van het bevoegd gezag. De inspectie ziet erop toe dat 
er van deze mogelijkheid op een juiste wijze gebruik wordt gemaakt en vraagt – indien 
nodig – verantwoording van het schoolbestuur. 
 
Artikel 45d 
 
De leden van de SGP-fractie vragen waarom de regering in dit artikel geen 
minimumtermijn heeft voorgesteld tussen het vaststellen van het definitieve schooladvies 
en de vaste aanmelddatum, zodat ouders indien nodig nog een redelijke termijn hebben 
om met de school te spreken indien zich bijvoorbeeld omissies in het advies voordoen.  
 
31 

