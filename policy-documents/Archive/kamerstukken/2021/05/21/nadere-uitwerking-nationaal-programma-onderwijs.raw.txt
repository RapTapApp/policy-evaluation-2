 
 
 
 
>Retouradres Postbus 16375 2500 BJ Den Haag  
 
De voorzitter van de Tweede Kamer der Staten-Generaal 
Voortgezet onderwijs 
Postbus 20018 
Rijnstraat 50  
 
2500 EA DEN HAAG 
Den Haag 
 
Postbus 16375 
2500 BJ Den Haag 
www.rijksoverheid.nl 
 
 
Onze referentie 
 
28197785 
Datum 21 mei 2021 
Betreft Nadere uitwerking Nationaal Programma Onderwijs 
 
 
 
 
 
 
 
Het is inmiddels alweer ruim een jaar geleden dat de coronacrisis uitbrak die alles 
veranderde. Een jaar lang waren klaslokalen en collegezalen grotendeels leeg. Het 
onderwijspersoneel heeft zich in deze tijd bijzonder veerkrachtig getoond en alles 
op alles gezet om het onderwijs zo goed mogelijk doorgang te laten vinden. Hier 
hebben we grote bewondering voor.  
Ondanks deze grote inspanning is het onvermijdelijk dat de coronacrisis ook in 
het onderwijs sporen achterlaat. Daarom heeft het kabinet in februari dit jaar 
besloten tot een Nationaal Programma Onderwijs. Het Nationaal Programma 
Onderwijs neemt stevige maatregelen om verdere school- en studievertraging te 
voorkomen, opgelopen vertraging waar mogelijk zo snel mogelijk in te halen en 
het mentaal welzijn van leerlingen en studenten te herstellen.  
 
Leeswijzer 
In deze brief schetsen wij eerst in het kort de hoofdlijnen van het Nationaal 
Programma onderwijs. Vervolgens geven wij u een update van de ontwikkelingen 
1
sinds de lancering en gaan wij in op de plannen voor de rest van de looptijd van 
het programma. We beginnen bij het funderend onderwijs, en vervolgen met 
middelbaar beroepsonderwijs (mbo), hoger onderwijs (ho) en onderzoek. Tot slot 
gaan wij in op de monitoring en verantwoording van het programma. 
 
Nationaal Programma Onderwijs: herstel van vertragingen, duurzame 
impact 
Met het Nationaal Programma Onderwijs stelt het kabinet de komende 2,5 jaar € 
8,5 miljard beschikbaar voor het hele onderwijs, van funderend tot en met hoger 
onderwijs. Hoofddoel van deze ongekende investering is het herstellen van de 
door corona veroorzaakte vertragingen bij leerlingen/studenten op cognitief en 
sociaal-emotioneel gebied en op het gebied van welbevinden binnen de looptijd 
van het programma. Daarnaast biedt het programma, zoals het SCP schrijft in de 
adviesbrief Bouwstenen voor sociaal herstelbeleid, ook “een uitgelezen kans om 
zowel tijdelijke problemen als gevolg van corona op te lossen als structurele 
problemen aan te pakken die een langere adem vergen.” De coronacrisis heeft 
                                                 
1
 Kamerstukken II 2020/21, 35570-VIII, nr. 185 
 Pagina 1 van 18 
 

 
 
Onze referentie 
sectororganisaties en veldpartijen besproken en aan wetenschappers voorgelegd. 
28197785 
Veel van de interventies in de menukaart sluiten aan bij wat scholen al doen.  
 
Om scholen te ondersteunen met het aan de slag gaan met interventies, zijn 
meerdere praktijkkaarten ontwikkeld door Education Lab. Vertegenwoordigers van 
het Lerarencollectief hebben bijgedragen aan de praktijkkaarten. Via de 
kenniscommunity wordt bestaande kennis over het werken met de verschillende 
interventies beschikbaar gemaakt en nieuwe kennis ontsloten. Met deze 
werkwijze is gezocht naar het maximaal benutten van de aanwezige kennis op 
scholen zelf, zodat de maatregelen goed aansluiten bij wat er nodig is en aansluit 
op de dagelijkse onderwijspraktijk.  
 
De menukaart wordt tijdens het Nationaal Programma Onderwijs verder 
doorontwikkeld.  
 
Scholen moeten interventies kiezen uit de menukaart. Er is dus conform de motie 
2
Beertema geen ruimte voor interventies die geen bewezen effect hebben op 
leerwinst. Door de breedte van de menukaart is er voldoende ruimte voor de 
scholen om tot een schooleigen aanpak te komen. Het is cruciaal dat het maken 
van de plannen met alle betrokkenen in de school gebeurt. Zo is actieve 
betrokkenheid van leraren bij het opstellen van het schoolprogramma essentieel 
voor de beste aansluiting bij de situatie en behoefte van de school. We zien dat 
dit ook al bij veel scholen gebeurt. Samen met de sociale partners gaan wij goede 
voorbeelden op de website publiceren. Deze kunnen dienen als inspiratie voor 
scholen. Als docenten toch vragen of zorgen hebben over de wijze waarop ze 
betrokken worden bij de totstandkoming van het plan, kunnen zij terecht bij de 
helpdesk die we ingericht hebben. Samen met de sociale partners zullen we ons 
best doen om recht te doen aan deze vragen en zorgen, ieder vanuit zijn eigen 
verantwoordelijkheid. 
 
Ouders, leerlingen, gemeente, samenwerkingsverband, jeugdgezondheidszorg, 
jeugdhulp, schoolmaatschappelijk werk en andere (maatschappelijke) 
organisaties kunnen een waardevolle rol vervullen in het schoolprogramma. Zo 
zouden bijvoorbeeld pedagogische medewerkers vanuit de 
kinderdagopvangbranche ingezet kunnen worden, mits dit bijdraagt aan de 
uitvoering van de interventies van de menukaart. Een schoolbestuur kan ook in 
overleg met de scholen bovenschools aanbod realiseren en ook samenwerking 
tussen verschillende besturen is mogelijk, bijvoorbeeld bij het organiseren van 
zomerscholen. Het schoolprogramma wordt na instemming van de 
medezeggenschapsraad vastgesteld en bij voorkeur voor alle betrokkenen 
toegankelijk gemaakt op de website van de school.  
 
Wij zijn ervan overtuigd dat deze manier van werken, waarbij scholen ervaring 
opdoen met het gebruik van de menukaart en specifieke interventies daaruit, ook 
na de looptijd van het programma van grote meerwaarde zal zijn.  
 
Voor ondersteuning bij het opstellen en uitvoeren van het schoolprogramma is 
voor de gehele looptijd van het Nationaal Programma Onderwijs een helpdesk 
ingericht. Ook heeft de Stichting Leerplan Ontwikkeling (SLO) materiaal 
beschikbaar gesteld voor focus in het curriculum. Deze ondersteuning van SLO 
                                                 
2
 Kamerstukken II, 35570-VIII, nr. 186 
 
 Pagina 3 van 18 
 

 
 
Onze referentie 
implementatiemonitor en andere relevante onderzoeken de inzet en verdeling van 
28197785 
de beschikbare middelen over de scholen herijken.  
 
Caribisch Nederland sluit zoveel mogelijk aan bij de aanpak voor Europees 
Nederland, waarbij rekening wordt gehouden met de lokale context en de 
daarmee benodigde aanpassingen. Hierover wordt apart gecommuniceerd met de 
scholen in Caribisch Nederland. 
 
Aandacht voor basisvaardigheden 
Al voor de scholensluitingen door corona waren basisvaardigheden reden tot zorg, 
3
zo beschrijft de Staat van het Onderwijs. Bepaalde leerlingen halen om 
uiteenlopende redenen niet de streefniveaus behorende bij het referentiekader 
taal en rekenen, en daarbij zien we ook verschillen tussen scholen.  
4
Daarnaast blijkt uit het Nationaal Cohortonderzoek Onderwijs dat leerlingen in de 
eerste lockdown in het voorjaar van 2020 extra vertraging op het gebied van taal 
en rekenen hebben opgelopen. Natuurlijk zijn er sindsdien verschillende inhaal- 
en ondersteuningsprogramma’s uitgevoerd, maar het ligt in de rede dat uit de 
schoolscans dit voorjaar blijkt dat ook nu de basisvaardigheden van leerlingen 
extra aandacht nodig hebben, en dat dit een grote rol zal spelen in het vervolg 
van het Nationaal Programma Onderwijs. 
 
De inzet van het Nationaal Programma Onderwijs is weliswaar gericht op 
leervertragingen en een verminderde sociaalemotionele ontwikkeling of 
verminderd welbevinden als gevolg van corona, maar heeft wat ons betreft een 
duurzaam effect op de onderwijskwaliteit. Onze ambitie is dat het onderwijs in de 
basisvaardigheden rondom taal en rekenen blijvend versterkt wordt.  
 
Daarbij gaat in het bijzonder onze aandacht uit naar de kansen die er zijn om 
lesmethoden te verbeteren, zoals de Inspectie agendeert in de Staat van het 
Onderwijs. De motie van de leden Kwint en Peters, over wetenschappelijk 
bewezen effectieve leesmethoden, laat zien dat ook de Kamer hier belang aan 
5
hecht. De huidige aandacht voor bewezen effectieve interventies en methoden 
biedt een kans om te werken aan een cultuur en een infrastructuur waarmee de 
kwaliteit van het onderwijs op langere termijn een impuls krijgt. We werken 
momenteel aan een infrastructuur rondom de menukaart van het Nationaal 
Programma Onderwijs, die bijdraagt aan een duurzame ontwikkeling. 
   
In de tussentijd zorgen we ervoor dat er een passend ondersteuningsaanbod is 
voor verschillende doelgroepen leerlingen. Het Leesoffensief is hier een voorbeeld 
van. We kondigden het Leesoffensief eind 2019 aan, omdat leesvaardigheid en 
leesplezier toen al onze aandacht vroegen. Het Leesoffensief biedt een sterk 
netwerk van goedwerkende initiatieven en projecten, die scholen ondersteuning 
bieden voor leesvaardigheid en leesplezier. De komende tijd gaan we samen met 
scholen, overheden, bibliotheken en de leesbevorderingssector door met het 
Leesoffensief, als een actieprogramma met een concrete, langjarige actieagenda. 
We zorgen voor een stevige plek van het Leesoffensief in de kenniscommunity 
van het Nationaal Programma Onderwijs.  
 
                                                 
3
 Kamerstukken II 2020/21, 35570-VIII, nr. 215 
4
 https://www.nationaalcohortonderzoek.nl/factsheets/  
5
 Kamerstukken II 2020/21, 28760, nr. 110 
 
 Pagina 5 van 18 
 

 
 
Onze referentie 
Om studenten financiële ademruimte te geven in deze moeilijke tijd krijgen ze in 
28197785 
het volgende studiejaar 50% korting op het wettelijk tarief van het college-, les- 
of cursusgeld. Daarnaast krijgen studenten die hun recht dreigen te verliezen op 
hun basisbeurs (mbo) en aanvullende beurs (mbo en hoger onderwijs) een 
tegemoetkoming. Ook wordt het studentenreisproduct verlengd met maximaal 12 
maanden voor studenten in het hoger onderwijs als blijkt dat zij meer tijd nodig 
hebben om hun diploma te halen. Daarnaast had het kabinet al besloten dat alle 
studenten die studievertraging oplopen en van september 2020 tot eind januari 
2021 een mbo-, hbo- of masterdiploma in het wo halen eenmalig te 
compenseren. Het gaat om een bedrag van maximaal drie maanden les-, cursus- 
of collegegeld. Voor een bbl-student in het mbo betekent dat een eenmalige 
tegemoetkoming van € 150. Een bol-student in het mbo ontvangt € 300 en een 
ho-student € 535. Deze tijdelijke coronaregeling is begin dit jaar verlengd tot en 
met augustus 2021. Daarmee hebben alle studenten die in studiejaar 2020-2021 
zijn afgestudeerd een tegemoetkoming ontvangen. 
 
Begeleiding van studenten en voorkomen van studievertraging  
De instellingen worden door de gevolgen van de coronacrisis geconfronteerd met 
een forse groei in studentenaantallen. Deze groei is deels regulier, maar ontstaat 
ook door een hogere instroom vanuit het voortgezet onderwijs vanwege het niet 
doorgaan van de centrale eindexamens in 2020. Ook zijn er veel studenten die 
momenteel geen tussenjaar nemen en direct een opleiding starten. Daarnaast 
werden studenten voorwaardelijk toegelaten bij een vervolgopleiding als zij door 
de coronacrisis niet konden voldoen aan de vooropleidingseisen. Ook dit jaar zijn 
wij bereid deze voorwaardelijke toelating mogelijk te maken.  
 
Om de groei van het aantal studenten in het huidige studiejaar op te vangen, 
ontvangen instellingen in het mbo en hoger onderwijs in 2021 € 489 miljoen. 
Daarnaast ontvangen de instellingen in 2021 en 2022 extra middelen om de 
opgelopen studievertragingen weg te werken, te voorkomen dat de 
studievertragingen verder oplopen en om studenten te begeleiden. Op de 
besteding van de middelen voor begeleiding wordt later in de brief ingegaan.  
 
De extra middelen voor begeleiding van studenten worden aangevuld met 
middelen uit diverse regelingen. Voor het mbo zijn dit de regelingen ‘Inhaal en 
Ondersteuningsprogramma’s onderwijs’ (IOP), ‘Extra hulp voor de klas’, middelen 
voor devices en de Aanpak Jeugdwerkloosheid. Voor het hbo en wo betreft dit de 
regeling ‘Extra hulp voor de klas’. Het onderdeel nazorg door mbo-instellingen van 
de Aanpak Jeugdwerkloosheid blijft om uitvoeringstechnische redenen in de 
regeling ‘Extra begeleiding en nazorg mbo’ en vormt dus geen onderdeel van de 
opslag op de lumpsum.  
 
In de Aanpak Jeugdwerkloosheid, die met het Nationaal Programma Onderwijs 
wordt verlengd, werken scholen met gemeenten samen om kwetsbare 
schoolverlaters te ondersteunen naar vervolgonderwijs of werk. Om die reden 
ontvangen de centrumgemeenten van de arbeidsmarktregio’s en de 
contactgemeenten van RMC-regio’s middelen om in 2022 hun rol in de Aanpak 
Jeugdwerkloosheid voort te kunnen zetten. Deze middelen worden op eenzelfde 
wijze verstrekt als voor 2021 gedaan is.  
 
Met de middelen voor begeleiding van studenten en de middelen uit de 
bovenstaande regelingen krijgt het mbo in 2021 en 2022 € 224 miljoen, het hbo € 
 
 Pagina 7 van 18 
 

 
 
Onze referentie 
 
28197785 
De keuzelijst met acties is niet limitatief. Het kan voorkomen dat een instelling tot 
de conclusie komt dat een actie gewenst is die niet op de keuzelijst staat, maar 
die gelet op de situatie van die instelling wel effectief en doelmatig is. In dat geval 
heeft de instelling ruimte beargumenteerd af te wijken van de keuzelijst. Dit 
gebeurt in afstemming met de medezeggenschapsraad en hierover wordt 
verantwoord in het jaarverslag.  
 
Instellingen kunnen daarnaast gebruik maken van onder andere trainingen en 
lesbrieven vanuit het steunpakket Welzijn Jeugd, waarin extra aandacht wordt 
besteed aan de mentale weerbaarheid van studenten. 
  
Kennisontwikkeling en kennisdeling 
Instellingen krijgen, door de middelen die met het Nationaal Programma 
Onderwijs beschikbaar komen, een grote verantwoordelijkheid om deze middelen 
effectief en doelmatig te besteden. Het Nationaal Regie Orgaan (NRO) zal de 
opdracht krijgen om kennisontwikkeling en -deling te faciliteren en onderzoek te 
(laten) doen naar de effectiviteit van de ingezette acties van de instellingen. 
Daarnaast wordt gebruik gemaakt van bestaande netwerken van professionals in 
zowel het mbo als hoger onderwijs. Zo wordt gestimuleerd dat instellingen 
onderling kennis en goede voorbeelden uitwisselen via hun reeds bestaande 
kennisnetwerken over effectieve maatregelen. Hierdoor kunnen 
onderwijsinstellingen onderling van elkaar leren binnen de sector en over de 
onderwijssectoren heen. Het NRO verzamelt goede voorbeelden, lessen uit de 
praktijk en wetenschappelijke reflecties en verspreidt deze via de website 
Onderwijskennis.nl. 
 
Aanpak stagetekorten en leerwerkplekken 
Een groot knelpunt in deze coronacrisis zijn de tekorten aan stages en 
leerwerkplekken. Om deze tekorten bij stages te verlichten, verhogen we het 
budget voor de subsidieregeling praktijkleren voor de jaren 2021 en 2022. Per 
leerwerkplek is er, op basis van de huidige ramingen, weer € 2700 beschikbaar. 
In juni worden de wijzigingen in deze subsidieregeling gepubliceerd. De 
verhoogde subsidies kunnen vanaf juni 2021 worden aangevraagd en worden in 
december 2021 voor het eerst uitgekeerd aan het bedrijfsleven. Ook wordt de 
subsidieregeling aangepast zodat de aanvullende subsidie in het hbo (voor de 
sectoren techniek (+ ICT) en gezondheidszorg) na afloop van het collegejaar 
2020-2021 en 2021-2022 kan worden toegekend. 
 
Daarnaast verlengen we voor het mbo het bestaande Actieplan stages en 
leerbanen een jaar. Voor 2020 en 2021 had het kabinet al € 4 miljoen per jaar 
beschikbaar gesteld. Met het Nationaal Programma Onderwijs komt daar € 4 
miljoen bij voor 2022. Daarmee kunnen de werkzaamheden gericht op stage- en 
leerbaantekorten in het mbo die door de coronacrisis zijn verveelvoudigd, worden 
voortgezet.  
 
Het hbo krijgt in 2021 € 10 miljoen om de stageproblematiek aan te pakken en € 
6 miljoen voor 2022. Voor het wo wordt er eenmalig € 8 miljoen vrijgemaakt voor 
stages en coschappen bij de opleidingen geneeskunde en tandheelkunde. De 
middelen voor het hbo en wo zijn onderdeel van de corona enveloppe. Met dit 
aanvullende pakket aan maatregelen wordt een belangrijke impuls gegeven aan 
het behoud van leerwerkplekken in de door Corona getroffen bedrijvigheid en de 
 
 Pagina 9 van 18 
 

 
 
Onze referentie 
Net zoals bij de middelen voor het middelbaar beroepsonderwijs en het hoger 
28197785 
onderwijs, hebben de instellingen een grote verantwoordelijkheid om de middelen 
effectief en doelmatig te besteden. De monitoring via het Nationaal Regieorgaan 
Onderwijsonderzoek is daarbij een hulpmiddel voor kennisontwikkeling en -deling. 
 
Monitoring en verantwoording  
Van het basisonderwijs tot de wetenschap komen er middels het Nationaal 
Programma Onderwijs middelen beschikbaar om de gevolgen van de coronacrisis 
het hoofd te bieden. Gezien het belang van onderwijs voor het welzijn van 
kinderen en jongeren nu en in hun toekomst is deze ongekende meerjarige 
incidentele investering in onderwijs op zijn plaats, maar deze investering brengt 
ook verantwoordelijkheid met zich mee voor alle betrokken partijen, zoals ook de 
9
Algemene Rekenkamer signaleert. Naast een gedegen aanpak om de 
vertragingen van leerlingen en studenten goed in kaart te brengen, is een 
gedegen monitoring, evaluatie en verantwoording onderdeel van deze uitwerking. 
Alles is erop gericht om met deze middelen daadwerkelijk het verschil te maken 
voor leerlingen en studenten die geraakt zijn door de coronacrisis. Dit betekent 
een open, lerende manier van werken, die de komende 2,5 jaar gevolgd wordt en 
waarvan elementen ook worden ingezet voor een duurzame kwaliteitsverbetering 
in het onderwijs.  
 
Voor het programma worden verantwoordingsafspraken ingericht. Gedurende de 
looptijd van het programma wordt twee maal per jaar een voortgangsbrief aan de 
Tweede Kamer gestuurd waarin inzicht in de voortgang van het programma wordt 
gegeven en indien nodig wordt benoemd waarop wordt bijgestuurd. Op basis 
hiervan, en van de actuele ontwikkeling van de achterstanden, zal volgend jaar 
worden besloten over het definitieve bedrag per leerling voor het schooljaar 
2022/23. Na afloop van het programma zal bekeken moet worden of het doel is 
behaald, of dat er meer en langduriger inzet nodig is. Die beslissing is aan een 
nieuw kabinet.  
 
Primair en voortgezet onderwijs  
Parallel aan de uitvoering van en verantwoording over de schoolprogramma’s op 
schoolniveau en de verantwoording op bestuursniveau in het jaarverslag wordt op 
landelijk niveau de uitvoering en ontwikkeling van het Programma gemonitord en 
geëvalueerd. Gedurende de looptijd van het programma monitoren we de 
implementatie van het programma op scholen en door gemeenten 
(implementatiemonitor). We brengen daarbij in kaart welke interventies worden 
gekozen en welke uitvoeringsproblematiek wordt ervaren. We vragen scholen 
daarom om rond het begin van het nieuwe schooljaar een aantal korte vragen te 
beantwoorden over de uitvoering van het programma. Bij een steekproef aan 
scholen doen we verdiepend onderzoek. Dit onderzoek geeft ons de mogelijkheid 
om tussentijds bij te sturen en scholen en gemeenten gerichter te kunnen 
ondersteunen. Ook zullen we de effectiviteit onderzoeken van een aantal 
interventies. 
 
Een landelijk beeld van de vertraging die leerlingen hebben opgelopen en het 
herstel daarvan wordt met resultaatonderzoek in beeld gebracht 
(resultatenmonitor). We kijken daarbij naar schoolloopbanen, cognitieve 
opbrengsten en de sociaal-emotionele ontwikkeling van leerlingen. Om goed zicht 
te krijgen op de cognitieve vertragingen (kernvakken) wordt onder andere 
                                                 
9
 A lgemene Rekenkamer, Aandachtspunten bij het Nationaal Programma Onderwijs, 31 maart 2021.  
 
 Pagina 11 van 18 
 

 
 
Onze referentie 
Daarnaast is er een ‘implementatiemonitor’ die zich richt op het in kaart brengen 
28197785 
van de acties die instellingen, al dan niet gezamenlijk, opzetten. Met deze 
implementatiemonitor verkrijgen we inzicht in het door instellingen opgestelde 
actieplan, het proces, de maatregelen en de bereikte voortgang van de plannen 
door de instellingen. Deze monitor gebruikt de informatie uit de jaarstukken van 
de instellingen en van de bevraging van (een deel) van de instellingen. In het 
bestuursakkoord is opgenomen dat instellingen hieraan voluit hun medewerking 
zullen verlenen. Naast dat instellingen hiermee inzicht geven in de door hun 
ingezette acties kan de implementatiemonitor als input dienen voor het delen van 
ervaringen en kennis over acties en wat deze opleveren. De besturen gaan in het 
bestuursverslag een aparte paragraaf opnemen met informatie over de inzet van 
deze middelen. De inspanningen worden door de instellingen waar mogelijk 
geduid in concrete indicatoren. Beide monitoring- en 
verantwoordingsinstrumenten zijn input voor de halfjaarlijkse 
voortgangsrapportage aan de Tweede Kamer. 
 
Beschikbaarheid van middelen 
Voor het po en vo komen vanaf schooljaar 2021/2022 middelen beschikbaar voor 
de scholen voor de uitvoering van de door de scholen opgestelde 
schoolprogramma’s. Voor mbo- en ho-instellingen worden in de bekostigingsbrief 
in juli de middelen van de corona enveloppe voor 2021 beschikbaar gesteld. De 
middelen voor 2022 worden voor het mbo uiterlijk in september 2021 opgenomen 
in de beschikkingen over de bekostiging 2022. Voor het ho zullen de middelen 
voor 2022 worden opgenomen in de beschikking van oktober 2021. 
 
Tot slot 
De huidige generatie leerlingen en studenten verdient, ondanks de coronacrisis, 
alle kansen op volwaardig onderwijs en een goede toekomst. Terwijl de 
coronacrisis en bijbehorende maatregelen voortduren, werken scholen en 
instellingen hard aan de uitvoering van de maatregelen van het Nationaal 
Programma Onderwijs. Voor het herfstreces zal uw kamer een brief over de 
voortgang van het Nationaal Programma Onderwijs ontvangen.  
 
Fysiek onderwijs is inmiddels gedeeltelijk weer mogelijk, mede dankzij de 
sneltesten die ook in het onderwijs worden ingezet. Het streven blijft om zo snel 
mogelijk volledig fysiek onderwijs plaats te laten vinden. Zodat alle leerlingen in 
het land gewoon weer naar school kunnen en dat studenten hun studentenkamers 
weer kunnen inruilen voor de collegebanken. Dat is waar wij ons onverminderd 
voor in blijven zetten. Zoals gezegd: “Het land zat het afgelopen jaar misschien 
wel op slot, meer met dit Nationaal Programma houden we de toekomst van de 
kinderen en jongeren in Nederland open.” 
 
  
 
 Pagina 13 van 18 
 

 
 
Onze referentie 
Bijlage 1 - Overige voortgang sinds lancering programma 
28197785 
 
Verlenging subsidieregelingen  
Dit jaar wordt, net als afgelopen jaar, scholen in het po, vo en mbo de 
mogelijkheid geboden om inhaal- en ondersteuningsprogramma’s (IOP) te 
realiseren. De wijzigingsregeling waarmee hiervoor € 151 miljoen beschikbaar 
10
komt, is op 15 april gepubliceerd. De subsidie is bedoeld voor programma’s voor 
kwetsbare leerlingen en studenten in aanvulling op het reguliere 
onderwijsprogramma en voor studenten met vertraging in de 
beroepspraktijkvorming. De regeling kan scholen helpen om al vóór of in de 
zomer te starten met extra ondersteuning aan leerlingen in het kader van het 
Nationaal Programma Onderwijs. Zij kunnen dit vormgeven door het organiseren 
van extra aanbod, programma’s in de zomervakantie, in de weekenden of in de 
herfstvakantie, of extra begeleiding bij de beroepspraktijkvorming. Zoals we u 
eerder informeerden, hebben we afgesproken dat scholen een aanbod doen voor 
extra onderwijs en begeleiding aan leerlingen die dit nodig hebben. Om scholen 
op weg te helpen bij het maken van de juiste keuze voor een bepaald 
inhaalprogramma, werd op 23 april een Webinar georganiseerd door deskundigen 
van onderzoeksinstituut LEARN! (Vrije Universiteit Amsterdam en KBA Nijmegen). 
LEARN! evalueert de uitvoering van de eerste tranche inhaal- en 
ondersteuningsprogramma’s. Het webinar ging in op de vraag welke 
overwegingen belangrijk zijn bij de keuze voor een bepaald inhaalprogramma.  
 
Ook voor de regeling voor voorschoolse educatie is inmiddels een nieuw tijdvak 
11
opengesteld met een budget van € 10,7 miljoen. Met deze subsidie voor 
voorschoolse educatie kunnen kindcentra met doelgroeppeuters extra 
ondersteuning bieden, vanwege vertragingen veroorzaakt door de sluiting van 
kindcentra door COVID-19.  
 
Als onderdeel van het Nationaal Programma Onderwijs is per 1 mei de regeling 
Extra hulp voor de klas opnieuw opengesteld. In 2020 hebben scholen en mbo-
instellingen in regionaal verband subsidie kunnen aanvragen voor het organiseren 
van extra personele inzet in de periode 1 januari 2021 tot en met 31 juli 2021 
vanwege COVID-19. Het budget van de regeling was uitgeput, met de verlenging 
tot eind 2021 komt hier € 240 miljoen extra beschikbaar voor de gehele 
onderwijssector. Deze regeling kan ook worden gebruikt om studenten in te 
zetten.  
 
Caribisch Nederland 
Caribisch Nederland sluit zoveel mogelijk aan bij de aanpak voor Europees 
Nederland. Waar nodig wordt het proces aangepast aan de lokale context en de 
ontwikkelingen in Caribisch Nederland. Voor de scholen in Caribisch Nederland zal 
tevens worden gekeken naar de benodigde aanpassingen in de probleem- en 
behoefteanalyse (schoolscan) en de menukaart in verband met de lokale context. 
Op 28 april jl. is hierover een brief verzonden aan de schoolbesturen in Caribisch 
Nederland. Het betreft een vergelijkbare brief zoals die in maart jl. aan de 
schoolbesturen in Europees Nederland is verzonden. Voor de leerlingen in 
Caribisch Nederland is ca. € 10 miljoen beschikbaar 
                                                 
10
 https://wetten.overheid.nl/BWBR0043564/2021-04-15 
11
 https://www.rijksoverheid.nl/onderwerpen/financiering-onderwijs/extra-geld-onderwijs-door-
coronacrisis/veelgestelde-vragen-subsidieregeling-inhaal--en-ondersteuningsprogramma%E2%80%99s-
voorschoolse-educatie 
 
 Pagina 15 van 18 
 

 
 
Onze referentie 
Bijlage 2 – Overzicht van voortgang op onderwerpen waar uw Kamer per 
28197785 
motie om heeft verzocht 
 
Motie-Beertema: Niet-effectieve interventies 
Naast de menukaart is een overzicht gepresenteerd van interventies die bewezen 
12
niet-effectief zijn, in lijn met de motie-Beertema. Daarover is uit onderzoek 
bekend dat ze geen effect hebben op leerwinst. Scholen mogen deze interventies 
niet inzetten met de middelen voor het Nationaal Programma Onderwijs. Er is dus 
keuzevrijheid voor scholen, binnen de kaders van wat wetenschappelijk bewezen 
effectief is.  
 
Motie-Van den Hul/Van Raan: Invloed lerarentekort op inlopen achterstanden 
Wij willen bij de uitvoering van het Nationaal Programma Onderwijs recht doen 
aan de verschillen in de mate waarin het lerarentekort het laten inlopen van 
13
opgelopen achterstanden bemoeilijkt, conform de motie-Van den Hul/Van Raan. 
De intentie is om invulling te geven aan deze motie door een arbeidsmarkttoelage 
voor onderwijspersoneel gericht in te zetten op scholen met relatief veel 
leerlingen met een risico op onderwijsachterstanden, hiervoor is € 375 miljoen 
beschikbaar. Scholen met extra uitdagingen hebben de meeste moeite met het 
lerarentekort: zij krijgen vacaturen moeilijker vervuld en het verloop is hoger. 
Daarmee is het de bedoeling dat de arbeidsmarkttoelage gericht naar die scholen 
gaat die voor een grotere opgave staan. Voor de uitvoering hiervan zijn afspraken 
door de sociale partners benodigd.   
 
Moties Westerveld en Futselaar: Thuiszitters in het Nationaal Programma 
Onderwijs 
De door de Kamerleden Westerveld en Futselaar ingediende moties over 
respectievelijk een plan om thuiszitters mee te nemen in het Nationaal Plan 
14
Onderwijs en het vrijmaken van ruimte voor thuiszitters in de verdere 
15
uitwerking van het plan zijn allebei aangenomen. Inmiddels hebben we ervoor 
16
gezorgd dat bij schoolbesturen expliciet aandacht is voor thuiszitters , zijn 
17
gemeenten hier tevens op gewezen , zijn de thuiszitters benoemd in het 
18
stappenplan bij scholen en is er in de menukaart expliciet aandacht voor het 
vergroten van aanwezigheid op de school. Tot slot wordt ook in de specifieke 
uitkering aan gemeenten deze groep benoemd door het op te nemen in de 
bestedingsdoelen voor gemeenten. Door in alle onderdelen van het Nationaal 
Programma Onderwijs aandacht te vragen voor thuiszitters en zowel scholen als 
gemeenten de mogelijkheid te bieden hier geld voor vrij te maken, voeren wij 
deze moties uit en komen deze middelen ook ten goede aan deze kinderen en 
jongeren. 
 
 
 
                                                 
12
 Kamerstukken II 2020/21, 35570-VIII, nr. 186 
13
 Kamerstukken II 2020/21, 35570-VIII, nr. 199 
14
 Kamerstukken II 2020/21, 35570-VIII, nr. 191 
15
 Kamerstukken II 2020/21, 35570-VIII, nr. 202 
16
 https://www.rijksoverheid.nl/documenten/brieven/2021/03/23/brief-aan-scholen-over-nationaal-programma-
onderwijs 
17
 https://www.rijksoverheid.nl/onderwerpen/coronavirus-covid-19/documenten/brieven/2021/04/23/brief-aan-
gemeenten-over-nationaal-programma-onderwijs 
18
 Kamerstukken II 2020/21, 2021Z07584; https://www.nponderwijs.nl/po-en-vo/menukaart  
 
 Pagina 17 van 18 
 

