 
 
 35 099 (R2114)  
Voorzieningen voor de behandeling van geschillen tussen het Koninkrijk 
en de landen (Rijkswet Koninkrijksgeschillen)   
 
  
Nr.  Nota naar aanleiding van het verslag 
   
 
 
 
Inleiding 
 
Met belangstelling heb ik kennisgenomen van het verslag van de vaste commissie 
voor Koninkrijksrelaties van de Eerste Kamer. Ik dank de leden van de fracties van 
de D66, de PVV, de PvdD en het CDA voor de door hen gestelde vragen en 
gemaakte opmerkingen. Hierop zal ik in deze nota ingaan. Vragen van gelijke 
strekking zijn waar mogelijk samengevoegd. Bij de beantwoording wordt de 
volgorde van het verslag aangehouden.  
 
 
1. Visie landen binnen het Koninkrijk op het voorstel van rijkswet 
 
De leden van de fractie van D66 refereren aan een passage in de memorie van 
antwoord, waarin wordt beschreven dat Aruba, Curaçao en Sint Maarten het niet-
bindende karakter betreuren van uitspraken van de Afdeling Koninkrijksgeschillen 
van de Raad van State van het Koninkrijk (hierna: de Afdeling 
1
Koninkrijksgeschillen). Hoe is de situatie, wensen deze leden te vernemen, als de 
drie Caribische landen stellen dat een oordeel van deze instantie gevolgd zou 
moeten worden en de Nederlandse regering dat niet vindt? 
De vraag of een oordeel van de Afdeling Koninkrijksgeschillen dient te worden 
gevolgd, ligt bij de Rijksministerraad, die daarbij uiteraard de grenzen die zijn 
opgenomen in artikel 8 van het voorstel in acht heeft te nemen. Mochten in de 
Rijksministerraad de meningen hierover tussen de Gevolmachtigde Ministers, die 
de Caribische landen vertegenwoordigen, en de Nederlandse ministers 
uiteenlopen, dan kan op verzoek van een of meer Gevolmachtigde Ministers over 
dit meningsverschil voortgezet overleg (artikel 12 Statuut) plaatsvinden. In dit 
voortgezet overleg zijn Nederlandse ministers in de meerderheid. Het is in de 
geschetste situatie dus denkbaar dat het oordeel van de Afdeling 
Koninkrijksgeschillen uiteindelijk niet wordt gevolgd. Deze uitkomst kan 
vervolgens op haar beurt niet in een geschil worden betrokken. Op grond van 
artikel 7 van het voorstel kan de Afdeling Koninkrijksgeschillen niet meer dan 
eenmaal worden gehoord over een geschil.  
 
De leden van de PVV-fractie stellen een viertal vragen naar aanleiding van een 
passage in de memorie van antwoord, waarin wordt beschreven hoe in Aruba, 
Curaçao en Sint Maarten werd gereageerd op het door de Tweede Kamer 
2
aangenomen gewijzigde voorstel van rijkswet.   
 
a. Allereerst wensen deze leden van de Koninkrijksregering te vernemen wat 
wordt bedoeld met de uitspraak dat het gewijzigde voorstel in de Caribische 
landen met ‘relatieve instemming’ werd onthaald. Dit gelet op het feit dat 
tegelijkertijd in de bewuste passage wordt geconstateerd dat er in deze landen 
 
1
 Kamerstukken I 2020/2021, 35 099, J, p.3. 
2
 Kamerstukken I 2020/2021, 35 099, J, p.2-3. 
5 

doet echter niet af aan het feit dat het voorstel zoals het is geamendeerd een 
goede eerste stap is om verder vorm te geven aan de gelijkwaardigheid van de 
landen van het Koninkrijk. 
 
2. Geschilinstantie, consultatiereactie Raad van State en reactie 
namens de Rijksministerraad ter zake 
 
De leden van de fracties van het CDA staan stil bij hetgeen in de memorie van 
antwoord naar voren wordt gebracht over de procedure voor benoeming en 
ontslag van de nieuw te benoemen staatsraden in buitengewone dienst in de 
3
Afdeling Koninkrijksgeschillen. Meer concreet willen deze leden weten of datgene 
wat in artikel 13 van het Statuut omtrent de overzeese staatsraden is geregeld 
ook voor deze nieuwe staatsraden geldt. Kunnen deze staatsraden in 
buitengewone dienst evenals de reeds bestaande overzeese staatsraden, 
ontslagen worden of geldt hun aanstelling voor het leven, zoals bij de andere 
staatsraden?  
Uit artikel 10 onderdeel B van het gewijzigde voorstel van rijkswet blijkt dat artikel 
3 van de Wet op de Raad van State van overeenkomstige toepassing is op de 
staatsraden in buitengewone dienst binnen de Afdeling Koninkrijksgeschillen. Dit 
betekent dat op deze staatsraden dezelfde ontslagbepaling van toepassing is als 
de bepaling die geldt voor andere staatsraden in buitengewone dienst en leden 
van de Raad van State. Ontslag van deze staatsraden vindt derhalve in beginsel 
bij koninklijk besluit plaats, ofwel op eigen verzoek ofwel omdat zij de leeftijd van 
zeventig jaar hebben bereikt (de benoeming voor het leven), en kan voorts door 
de Raad zelf worden bewerkstelligd indien sprake is van een wettelijke grond 
(bijvoorbeeld langdurige ziekte of bepaalde misdrijven). Deze regeling wijkt 
overigens niet wezenlijk af van de regeling die krachtens artikel 13 Statuut geldt 
voor de vaste staatsraden van Aruba, Curaçao en Sint Maarten. Ook de vaste 
4
overzeese staatsraden worden benoemd voor het leven. Enig verschil is dat, in 
het geval er wettelijke grond bestaat om een dergelijke staatsraad te ontslaan, de 
bevoegde instantie, de Raad van State, gehouden is hierover in overleg te treden 
met de regering van het Caribische land dat de staatsraad in kwestie 
vertegenwoordigt. 
 
Ook de leden van de D66-fractie gaan in hun bijdrage in op de procedure van 
benoeming en ontslag van de nieuw te benoemen staatsraden in buitengewone 
dienst in de Afdeling Koninkrijksgeschillen. Hierbij verwijzen zij naar mijn 
suggestie om de ter zake van deze procedure door de vice-president van de Raad 
van State geformuleerde bezwaren mee te nemen in de evaluatie van de Rijkswet 
Koninkrijksgeschillen. Had het niet voor de hand gelegen, willen de D66-leden 
graag weten, om op dit onderdeel met een novelle te komen? Daarnaast hebben 
deze leden aandacht voor de zorg van de vice-president over de onafhankelijkheid 
van de Caribische staatsraden in buitengewone dienst. Hoe is de situatie, wensen 
zij te vernemen, als het vermeende gebrek aan onafhankelijkheid bij een 
staatsraad in buitengewone dienst zich pas manifesteert nadat deze persoon is 
benoemd en aan het werk is. Zijn er dan mogelijkheden om dit te redresseren, 
mocht zich dit onverhoopt voordoen? Zo ja, welke?  
Wat allereerst de vraag over een novelle betreft: deze weg ligt volgens de 
Koninkrijksregering niet voor de hand. Het gewijzigde voorstel dat in juli 2019 
door de Tweede Kamer is aangenomen en door haar aan de Eerste Kamer is 
gezonden, vormt het resultaat van een intensieve parlementaire behandeling, 
waaraan ook door bijzondere gedelegeerden uit de Caribische landen actief is 
deelgenomen. De Koninkrijksregering acht het niet opportuun, of althans geen 
recht doen aan constitutionele verhoudingen, om dit resultaat open te breken, 
 
3
 Kamerstukken I 2020/2021, 35 099, J, p.7. 
4
 Artikel 2 Besluit staatsraden voor Aruba, Curaçao en Sint Maarten. 
5 

wordt dat vertrouwen onderling regelmatig getest. Spanningen in de relaties binnen het 
Koninkrijk staan normaliter echter niet in de weg aan de naleving van rijksregelgeving. 
Mocht het onderhavige voorstel door de Eerste Kamer worden aangenomen en daarna tot 
rijkswet worden verheven, dan vertrouwt de Koninkrijksregering er dan ook op dat alle 
daarin genoemde actoren in overeenstemming met de regeling zullen handelen, gelijk het 
geval is bij alle overige rijkswetgeving. Leidend hierbij zijn de kaders, zoals neergelegd in 
de toelichting bij artikel 12a Statuut en deze rijkswet, inclusief de aangenomen 
amendementen.  
 
Daarnaast staan de leden van de D66-fractie, evenals in het voorlopig verslag, stil bij het 
bepaalde in artikel 1, tweede lid, van het voorstel van rijkswet. Meer in het bijzonder 
plaatsen zij kanttekeningen bij de redenering van de Koninkrijksregering, in de memorie 
van antwoord, dat deze bepaling weliswaar geen directe gevolgen heeft voor het 
betreffende geschil, maar meerwaarde voor de toekomst, in de zin dat voor vergelijkbare 
8
gevallen juridische helderheid wordt geschapen. Louter een ‘meerwaarde voor de 
toekomst’ komt de leden van de D66-fractie te mager voor. Wie zegt dat een dergelijke 
spoedeisende situatie zich de volgende keer niet opnieuw zal kunnen voordoen? Hoe leert 
de voorzitter van de raad van ministers van het Koninkrijk van de eerdere verkeerde 
beslissing? 
De garantie dat de in artikel 1, tweede lid, neergelegde heroverwegingsprocedure te allen 
tijde preventief zal werken, valt niet te geven. Het amendement Drost, waarmee 
genoemde procedure aan het voorstel is toegevoegd, beoogt echter een dergelijke 
werking wel zo veel mogelijk te bevorderen. De bepaling biedt de mogelijkheid tot het 
opbouwen van jurisprudentie ten aanzien van de hierin neergelegde bevoegdheid van de 
minister-president om een verzoek tot geschilbeslechting af te wijzen. Deze 
jurisprudentie kan vervolgens de minister-president een richtsnoer – en de Caribische 
landen een houvast – bieden in vergelijkbare situaties in de toekomst.  
 
De leden van de PVV-fractie verzoeken de Koninkrijksregering om aan te geven hoe de 
Caribische landen (regeringen én parlementen) thans afwegen dat het voorstel van 
rijkswet voorziet in een finale beslisrol voor de Rijksministerraad. Hoe verhoudt deze 
omstandigheid zich tot hun finale oordeel over het voorstel, wensen deze leden te 
vernemen? 
Het Statuut voor het Koninkrijk voorziet in mogelijkheden voor de regeringen en de 
parlementen van de Caribische landen om tijdens de behandeling van een voorstel van 
rijkswet voorlichting te geven in beide Kamers van de Staten-Generaal. Ook kunnen bij 
de behandeling van een voorstel van rijkswet door de Tweede Kamer, amendementen 
worden ingediend. Dit is in casu ook gebeurd. Deze bevoegdheden kunnen geheel naar 
eigen inzicht door deze organen worden toegepast. De Koninkrijksregering kan dan ook 
niet vooruitlopen op de afwegingen die de regeringen en parlementen met betrekking tot 
de hun toekomende bevoegdheden zullen maken tijdens de behandeling in de Eerste 
Kamer. Wel kan gezegd worden dat de finale beslisrol voor de Rijksministerraad de 
Caribische landen op voorhand niet geruststelt. De Koninkrijksregering neemt hier, gelet 
op het belang van vertrouwen tussen de partners in het Koninkrijk, goede nota van. 
 
De leden van de PvdD-fractie hebben een serie van vragen met een expliciet juridisch 
karakter, om te beginnen naar aanleiding van het standpunt van de Koninkrijksregering 
dat de in artikel 8 van het voorstel geboden mogelijkheid tot afwijken heel nadrukkelijk is 
bedoeld als uitzondering op de hoofdregel.  
 
a. Volgt uit het bepaalde in artikel 8 – waarin een principeverplichting is neergelegd 
om het oordeel van de Afdeling Koninkrijksgeschillen te volgen – dat de in de 
 
8
 Kamerstukken I 2020/2021, 35 099, J, p.9. 
5 

niet in een termijn. Dat betekent dat het handelen van de Rijksministerraad in casu 
wordt beheerst door algemene beginselen van behoorlijk bestuur. Een van deze 
beginselen is dat een bestuursorgaan gehouden is tot tijdige besluitvorming en binnen 
een redelijke termijn een beslissing moet nemen, indien zo’n beslissing van het orgaan 
wordt verlangd, zoals het geval is in artikel 8 van het voorstel. Wat als redelijk valt aan 
te merken, zal afhangen van de omstandigheden van het geval. Ik kan dan ook op deze 
plek geen exacte termijn noemen. Normaliter zal een periode van acht weken echter 
ruimschoots voldoende moeten zijn voor de Koninkrijksregering om tot een besluit te 
komen, gelet op het belang voor het Koninkrijk om het geschil zo snel mogelijk te 
beslechten.  
 
Ad b: 
In algemene zin kan men veronderstellen dat hoe korter de periode is tussen het oordeel 
van de Afdeling Koninkrijksgeschillen en de besluitvorming door de Rijksministerraad, 
hoe kleiner de kans is dat zich relevante nieuwe feiten en omstandigheden voordoen die 
een afwijken van het eerstgenoemde oordeel rechtvaardigen. Of het aannemelijk is dat 
zulke feiten en omstandigheden zich in de betreffende periode voordoen, valt op 
voorhand echter niet te zeggen. Dat geldt ook voor een antwoord op de vraag welke 
relevante nieuwe feiten en omstandigheden genoemd afwijken zouden rechtvaardigen. 
Zo’n feit of omstandigheid moet er in ieder geval toe noodzaken dat de Rijksministerraad 
een ander standpunt inneemt dan de Afdeling Koninkrijksgeschillen. Te denken valt dus 
aan een feit of omstandigheid waardoor een bepaald arrangement of een bepaalde 
toestand onhoudbaar wordt, bijvoorbeeld in financiële of geopolitieke zin. In een dergelijk 
geval kan het oordeel van de Afdeling Koninkrijksgeschillen overigens wel toekomstige 
situaties juridisch inkaderen en van een precedent voorzien.  
 
Door de leden van de PvdD-fractie worden voorts een reeks van vragen gesteld over de 
wijze waarop in artikel 1, eerste lid, van het onderhavige voorstel geschillen worden 
afgebakend; namelijk, tot geschillen ‘ter zake van de interpretatie van het bepaalde bij of 
krachtens het Statuut’. 
 
a. Is de Koninkrijksregering het met de leden van de PvdD-fractie eens dat in het 
Statuut voorschriften zijn vervat en dat “het bepaalde” krachtens het Statuut 
verwijst naar voorschriften die ter uitvoering van het Statuut zijn vastgesteld? 
b. Kan de Koninkrijksregering aangeven waarom het interpreteren van een 
rechtsvoorschrift iets anders zou kunnen zijn dan wat in de rechtstheorie wordt 
gevat onder ‘rechtsvinding’?  
c. Hoe kan interpretatie van een voorschrift – dat wil zeggen het in algemene zin 
uitleggen welke betekenis aan een voorschrift toekomt – in de visie van de 
Koninkrijksregering ertoe leiden dat de instantie die tot die interpretatie geroepen 
wordt, in een concreet geschil de in dat geschil betrokken belangen van partijen 
als zodanig zou mogen afwegen?  
d. Als zo’n belangenafweging aan de orde zou mogen komen en dus de Afdeling 
Koninkrijksgeschillen in de visie van de regering daartoe zou mogen overgaan , 
waarin verschilt dan de aard van die afweging door de Afdeling 
Koninkrijksgeschillen van die door de raad van ministers van het Koninkrijk als 
die voor de keuze staat of het oordeel van de Afdeling Koninkrijksgeschillen zal 
worden gevolgd? 
e. Als dat verschil er niet is, waarom is dan de constatering van de fractieleden van 
D66 dat de facto de rijksministerraad in ‘hoger beroep’ de uitspraak weer van 
tafel veegt, of de constatering van de leden van de PVV-fractie dat het optuigen 
van een regeling met een ‘oordeel’ van de Afdeling Koninkrijksgeschillen niet van 
enige toegevoegde waarde is, onjuist?  
   
Ad a: 
5 

b. Zo nee, moet dan niet worden geconcludeerd dat het weldegelijk uitmaakt dat als 
criterium in de rijkswet wordt gekozen voor “zeer zwaarwegend belang” in plaats 
van voor het criterium “zwaarwegend belang”? 
c. Kan de Koninkrijksregering voorbeelden geven van de “bestaande wetgeving” 
waarop wordt gedoeld in de zinsnede: “Naar mijn oordeel sluit de maatstaf 
‘zwaarwegend’ beter aan bij bestaande wetgeving”. Waarom zijn die voorbeelden 
beter dan het voorbeeld van artikel 26, tiende lid, van de Rft dat nota bene op 
een vergelijkbare situatie betrekking heeft als die welke bij de onderhavige 
geschillenregeling aan de orde is? 
  
Ad a-b: 
In abstracto valt niet met precisie aan te geven op welke wijze het criterium 
‘zwaarwegend belang’ in artikel 8, eerste lid, onder a, dient te worden ingevuld. Dat zal 
afhangen van de context van een concreet geval. De Koninkrijksregering blijft echter bij 
haar standpunt dat het voorvoegsel ‘zeer’ niet zoveel toevoegt aan dit criterium. Zij deelt 
dan ook niet de conclusie van de leden van de PvdD-fractie dat dit verschil met artikel 
26, tiende lid, Rijkswet financieel toezicht wel degelijk uitmaakt. Overigens heeft de 
Koninkrijksregering nog nooit van haar afwijkingsbevoegdheid in laatstgenoemde 
bepaling gebruik gemaakt. Er is dus geen precedent waarop bij de beantwoording van 
deze vraag kan worden teruggevallen.  
 
Ad c: 
Het criterium ‘zwaarwegend belang’ is in verschillende wetten te vinden. Denk 
bijvoorbeeld aan de Wet rechtspositie rechterlijke ambtenaren (art. 46 kb) en aan de 
Vreemdelingenwet 2000 (art. 59b). Deze voorbeelden illustreren dat met artikel 8, eerste 
lid, onder a, van het onderhavige voorstel wordt aangesloten op de wetgevingspraktijk.  
 
4. Overig 
De leden van de CDA-fractie refereren aan een recent advies van de Adviesraad 
11
Internationale Vraagstukken (AIV). In dit advies beveelt de AIV een ruimere 
interpretatie aan van artikel 43, lid 2, van het Statuut. Sluit de Koninkrijksregering 
zich aan bij voornoemde aanbeveling van de AIV, vragen de CDA-leden, en zo ja, 
heeft een ruimere interpretatie van artikel 43, tweede lid, Statuut gevolgen voor 
de uitvoering van het voorstel Rijkswet Koninkrijksgeschillen? 
In lijn met het genoemde advies van de AIV, is de Koninkrijksregering van mening 
dat de in de betreffende bepaling neergelegde waarborgfunctie van het Koninkrijk 
in een breder perspectief kan worden geplaatst dan alleen het perspectief van 
12
bestuurlijke toezicht door de Koninkrijksregering. Of daarmee een ruimere 
interpretatie aan artikel 43, tweede lid, Statuut wordt gegeven, is de vraag. Het 
staat de Landen van het Koninkrijk immers altijd vrij om door middel van 
samenwerking vorm te geven aan de waarden die het Koninkrijk op grond van de 
betreffende bepaling dient te waarborgen. Deze zienswijze heeft dan ook niet 
direct gevolgen voor de uitvoering van het voorstel Rijkswet Koninkrijksgeschillen.  
 
De leden van de fractie van de PvdD trekken een vergelijking tussen de 
geschillenregeling in het voorstel van rijkswet en de mogelijkheid voor provinciale 
organen om in beroep te gaan tegen het besluit van een minister tot een 
 
11
 AIV-advies nr.116 d.d. 10 september 2020, getiteld: Veiligheid en rechtsorde in het Caribisch gebied, Noodzakelijke stappen 
voor een toekomstbestendig Koninkrijksverband. 
12
 Zie in deze zin ook de reactie van het kabinet op het betreffende AIV-advies: 
https://www.rijksoverheid.nl/documenten/kamerstukken/2021/02/26/kamerbrief-inzake-reactie-rijksministerraad-op-aiv-
advies-veiligheid-en-rechtsorde-in-het-caribisch-gebied, p. 2-3. 
5 

