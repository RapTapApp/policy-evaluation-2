 
 
 
 
> Retouradres Postbus 20350 2500 EJ  Den Haag 
  
Bezoekadres:
De Voorzitter van de Tweede Kamer  
Parnassusplein 5
der Staten-Generaal 
2511 VX  Den Haag
T 070 340 79 11
Postbus 20018 
F 070 340 78 34
2500 EA  DEN HAAG  
www.rijksoverheid.nl
 
 
Ons kenmerk
 
2368092-1009680-DMO
 
Bijlage(n)
 
1
 
Uw kenmerk
Datum            27 september 2021  
33826
Betreft   Beantwoording vragen Schriftelijk overleg inzake stand van zaken 
besluitvorming facultatief protocol VN-verdrag handicap 
Correspondentie uitsluitend 
 
richten aan het retouradres 
 
met vermelding van de datum 
Geachte voorzitter, 
en het kenmerk van deze 
brief.
 
Hierbij stuur ik u mede namens de ministers van Buitenlandse Zaken, 
Binnenlandse Zaken en Koninkrijksrelaties en Sociale Zaken en Werkgelegenheid, 
de antwoorden op de vragen die op 25 mei 2021 zijn gesteld door de leden van de 
vaste commissie voor Volksgezondheid, Welzijn en Sport naar aanleiding van de 
brief van de minister voor Medische Zaken en Sport over de stand van zaken in de 
besluitvorming over het facultatief protocol bij het Verdrag inzake de rechten van 
1
personen met een handicap (VN-verdrag handicap) d.d. 17 maart 2021. In het 
verlengde daarvan komt in de beantwoording ook de stand van zaken in de 
besluitvorming ten aanzien van het facultatief protocol bij het Internationaal 
Verdrag inzake Economische, Sociale en Culturele Rechten (IVESCR) en het derde 
facultatief protocol bij het Internationaal Verdrag inzake de Rechten van het Kind 
(IVRK) aan de orde. 
 
Ik bied mijn excuses aan voor het gegeven dat de beantwoording van uw vragen 
enige tijd op zich heeft laat wachten. De reactie op uw vragen vroeg om 
interdepartementale afstemming met mijn ambtscollega’s, die voor deze 
verdragen en het vraagstuk rond de facultatieve protocollen van deze verdragen 
(mede) verantwoordelijkheid dragen. 
In de beantwoording hieronder wordt de volgorde van het verslag aangehouden. 
 
Hoogachtend, 
 
de staatssecretaris van Volksgezondheid, 
Welzijn en Sport, 
 
 
 
 
 
 
Paul Blokhuis 
 
 Pagina 1 van 28
1
 Kamerstukken 2021/21, 33 826, nr. 37 

 
Inhoudsopgave        
            
           blz.  
 
I. Vragen en opmerkingen vanuit de fracties 
 
-VVD-fractie 
-D66-fractie 
-CDA-fractie 
-SP-fractie 
-GroenLinks-fractie 
-ChristenUnie-fractie 
 
II. Reactie van de regering     
 
 
 
I. Vragen en opmerkingen vanuit de fracties 
 
Vragen en opmerkingen van de VVD-fractie 
 
De leden van de VVD-fractie hebben kennisgenomen van de brief van de minister 
voor Medische Zorg over de stand van zaken rond het Facultatief Protocol bij het 
Verdrag inzake de rechten van personen met een handicap (VN-verdrag 
Handicap). Genoemde leden hebben hierover enkele vragen.  
De leden van de VVD-fractie lezen in de onderhavige brief dat het Facultatief 
Protocol aan het Comité voor de Rechten van Personen met een Handicap (hierna: 
het Comité) de bevoegdheid verleent om, indien de nationale rechtsmiddelen zijn 
uitgeput, klachten te behandelen van personen of groepen die menen het 
slachtoffer te zijn van schending van het VN-verdrag Handicap door de staat. 
Voorts lezen deze leden dat de regering pas tot besluitvorming over ratificering 
van dit protocol wil overgaan als de uitkomsten van de bredere evaluatie van het 
functioneren van verdragscomités van de Verenigde Naties (VN) bekend zijn. 
Welke concrete gevolgen voor gehandicapte personen in Nederland heeft het 
uitstel van deze besluitvorming? Vindt de regering dat de rechtsbescherming van 
deze groep mensen op dit moment voldoende is geborgd? Bestaan er andere 
manieren waarop zij hun recht kunnen behalen, indien zij in conflict komen met 
de staat over het VN-verdrag Handicap? Tevens vragen de leden van de VVD-
fractie of de regering signalen heeft ontvangen dat er op dit moment in Nederland 
personen met een handicap zijn die menen dat zij door de staat in hun recht zijn 
geschonden.   
Daarnaast vragen de leden van de VVD-fractie of de regering kan toelichten 
waarom ervoor is gekozen het tijdpad rondom de besluitvorming over het 
Facultatief Protocol te koppelen aan de uitkomst van de evaluatie van de VN-
comités in bredere zin. Op welke manier kan de uitkomst van de evaluatie invloed 
hebben op het besluitvormingsproces rondom het Facultatief Protocol?  
Voorts lezen de leden van de VVD-fractie in de brief dat naast de gevolgen van 
COVID-19, onder meer de politieke gevoeligheid rondom het herzieningsproces en 
de mandaten van de comités een rol spelen in de oplopende vertraging. Kan de 
regering toelichten wat precies wordt bedoeld met deze politieke gevoeligheid? 
Vindt de regering het in dat kader nog steeds verantwoord om het tijdpad van 
Pagina 2 van 28
besluitvorming rondom het Facultatief Protocol te koppelen aan de evaluatie?  

 
tijdens het plenaire debat over de voortgang van de implementatie van het  
VN-verdrag inzake de rechten van personen met een handicap d.d. 19 december 
2019, waarin hij aangaf de ratificeringsprocedure van het Facultatief Protocol aan 
te houden om de financiële en organisatorische consequenties daarvan beter in 
kaart te kunnen brengen.  Deze reden werd in het desbetreffende Kamerdebat 
gelijktijdig genoemd met de algemene evaluatie van de VN-verdragscomités. 
Klopt het dat deze redenen inderdaad losstaan van elkaar? Is deze opdracht om 
de financiële en organisatorische consequenties in kaart te brengen voltooid? Zo 
ja, kan de regering de resultaten daarvan uiteenzetten? Zo nee, waarom niet, 
aangezien de minister van VWS in genoemd debat heeft toegezegd dat hierop in 
2020 zou worden teruggekomen?  
 
De leden van de D66-fractie merken daarnaast op dat het VN-verdrag Handicap 
niet voor het hele Koninkrijk der Nederlanden is geratificeerd maar alleen voor 
Europees Nederland. In het voorgestelde stappenplan voor ratificering van het 
Facultatief Protocol is daarentegen wel uitgegaan van ondertekening namens het 
gehele Koninkrijk. Moet in dat geval ook niet eerst het VN-verdrag Handicap zelf 
geratificeerd worden voor het Caribisch deel van het Koninkrijk? Waarom is dat in 
2016 niet gedaan en gelden die argumenten nog steeds? 
 
 
Vragen en opmerkingen van de CDA-fractie 
 
De leden van de CDA-fractie hebben kennisgenomen van de brief van de regering 
aangaande de stand van zaken over de besluitvorming rondom het Facultatief 
Protocol. Genoemde leden maken graag van de gelegenheid gebruik enkele 
aanvullende c.q. verduidelijkende vragen te stellen.  Mede gezien de aangehouden 
motie van de leden Van den Berg, Bergkamp en Dik-Faber   en de toezegging bij 
de begrotingsbehandeling VWS op 3 december 2020.   
 
Er zijn in Nederland twee miljoen mensen met een beperking. Deelt de regering 
de zienswijze van de leden van de CDA-fractie dat een persoon met een handicap 
pas volwaardig kan meedoen in onze samenleving als het Facultatief Protocol 
geratificeerd is? Zo ja, waarom? Zo nee, waarom niet? Denkt de regering dat het 
Facultatief Protocol kan bijdragen aan de verdere emancipatie van mensen met 
een beperking? 
 
In de brief van de regering lezen de leden van de CDA-fractie dat in VN-verband 
momenteel een uitgebreide evaluatie plaatsvindt over het functioneren van de 
verdragscomités. Kan de regering uitgebreid toelichten wat de evaluatie van de 
verdragscomités precies behelst, omdat in de brief verderop wordt gerept over de 
politieke gevoeligheid rondom het herzieningsproces?  
Is dit een evaluatie die om de zoveel jaar plaatsvindt? Of is dit een evaluatie naar 
aanleiding van incidenten en/of eerder benoemde problemen? Worden de 
werkzaamheid van de protocollen ter discussie gesteld? Is bij de regering 
inmiddels bekend hoe de evaluatieprocedure verloopt en wat een mogelijke 
einddatum is? Kan de regering aangeven wat de specifieke redenen voor de 
Nederlandse regering zijn om de uitkomsten van de evaluatie af te wachten?  
 
In de Jaarlijkse monitor over de naleving van het VN-verdrag Handicap in 
Nederland, die op 3 december 2020 gepresenteerd werd door het College voor de 
Pagina 2 van 28
Rechten van de Mens, is te lezen dat ondanks het feit dat Nederland het  

 
Vragen en opmerkingen van de GroenLinks-fractie 
 
De leden van de GroenLinks-fractie hebben kennisgenomen van de brief van de 
regering over de stand van zaken inzake de besluitvorming van het Facultatief 
Protocol VN-verdrag Handicap. Genoemde leden hebben hier echter nog wel een 
aantal vragen over.  
De leden van de GroenLinks-fractie hebben kennisgenomen van het feit dat 
mensen met een beperking op dit moment geen individueel klachtrecht hebben 
onder het internationale recht. Deelt de regering de mening van genoemde leden 
dat het een juridische noodzaak is om mensen met een beperking het recht toe te 
kennen om een klacht te laten behandelen door het Comité? Deelt de regering de 
mening van deze leden dat, in verband met de nieuwe bestuurscultuur, door het 
ratificeren van het Facultatief Protocol VN-verdrag Handicap de overheid haar 
burgers een betere bestaanszekerheid garandeert?  
 
De leden van de GroenLinks-fractie maken zich zorgen over de ontwikkelingen 
rond het ratificatieproces van het Facultatief Protocol bij het VN-verdrag Handicap. 
In de vorige kabinetsperiode was de ratificatie al overgelaten aan het huidige 
kabinet en nu lijkt dit weer te gebeuren. Ondertussen hebben al 22 landen in 
Europa het Facultatief Protocol geratificeerd, waardoor Nederland in de ogen van 
de fractie van GroenLinks achterloopt. Kan de regering aan de Kamer melden 
welke ervaringen andere Europese landen hebben gehad met het ratificeren van 
het Facultatief Protocol en wat de effecten daarvan waren voor mensen met een 
beperking? Kan de regering aan deze leden garanderen dat na de vorming van 
een nieuw kabinet er geen verdere vertraging optreedt in het ratificeren van het 
Facultatief Protocol bij het VN-verdrag Handicap, door bijvoorbeeld alvast 
voorbereidingen te treffen voor het wetsvoorstel om het Facultatief Protocol bij 
het VN-verdrag Handicap in werking te laten treden? Kan de regering tevens 
uiteenzetten welke stappen verder nog gezet moeten worden voordat het 
Facultatief Protocol kan worden geratificeerd? 
 
De leden van de GroenLinks-fractie hebben er kennis van genomen dat in andere 
Europese landen, de ratificatie van het Facultatief Protocol bij het VN-verdrag 
Handicap niet afhankelijk was van de ratificatie van facultatieve protocollen bij het 
Internationaal Verdrag inzake Economische, Sociale en Culturele Rechten 
(IVESCR). Genoemde leden vragen waarom dit in Nederland wel afhankelijk is 
gemaakt van elkaar. Deze leden vragen wat de nauw verbonden overwegingen 
zijn waarom de ratificatie van de facultatieve protocollen afhankelijk zijn gemaakt 
van elkaar. 
 
De leden van de GroenLinks-fractie maken zich zorgen over het feit dat het advies 
van de Raad van State over het ratificeren van het Facultatief Protocol niet 
openbaar is gemaakt. Genoemde leden vragen wat daarvan de reden is. Is de 
regering bereid om het advies alsnog openbaar te maken? 
 
De regering geeft in haar brief aan dat voordat verdere stappen genomen worden, 
de evaluatie door de VN wordt afgewacht. De leden van de GroenLinks-fractie 
hebben kennisgenomen van de vertraging van de evaluatie in VN-verband van het 
functioneren van de verdragscomités. Genoemde leden vragen echter wel of een 
nieuwe datum of tijdpad bekend zijn waarop de evaluatie zal zijn afgerond. Deze 
leden vragen tenslotte of er, buiten de evaluatie door de VN, andere 
Pagina 2 van 28
belemmeringen zijn om het Facultatief Protocol te ratificeren.  

 
II. Reactie van de regering   
 
Vragen en opmerkingen van de VVD-fractie 
 
Vraag 
De leden van de VVD-fractie vragen welke concrete gevolgen uitstel van 
besluitvorming heeft voor gehandicapte personen in Nederland? Vindt de regering 
dat de rechtsbescherming van deze groep mensen op dit moment voldoende is 
geborgd? Bestaan er andere manieren waarop zij hun recht kunnen behalen, 
indien zij in conflict komen met de staat over het VN-verdrag Handicap? Tevens 
vragen de leden van de VVD-fractie of de regering signalen heeft ontvangen dat er 
op dit moment in Nederland personen met een handicap zijn die menen dat zij 
door de staat in hun recht zijn geschonden.   
 
Antwoord 
Het kabinet heeft in de afgelopen jaren met het programma Onbeperkt meedoen! 
actief aan de diverse thema’s uit het VN-verdrag inzake de rechten van personen 
met een handicap (hierna: VN-verdrag handicap) gewerkt. Vanuit de ambitie om 
toe te werken naar een samenleving die steeds inclusiever en toegankelijker 
wordt. En zodoende mensen met een beperking steeds betere mogelijkheden te 
bieden om naar eigen wens en vermogen deel te kunnen nemen aan de 
samenleving, net als ieder ander. Mensen met een beperking mogen dus rekenen 
op de inspanningen van overheden, bedrijven en maatschappelijke organisaties 
om het VN-verdrag handicap te implementeren. 
 
2
Diverse bepalingen van het VN-verdrag handicap hebben rechtstreekse werking. 
Zij kunnen dus worden ingeroepen voor de Nederlandse rechter. Andere 
bepalingen van het VN-verdrag handicap hebben een sterk programmatisch 
karakter, waarbij de staat ruimte heeft om geleidelijk te werken aan de 
verwezenlijking van deze rechten. Dit betekent dat deze bepalingen geen 
rechtstreekse werking hebben en niet voor de Nederlandse rechter kunnen worden 
ingeroepen. Wel moet de Nederlandse rechter bestaande wettelijke bepalingen 
verdragsconform uitleggen en daarbij dus ook de bepalingen van het VN-verdrag 
3
handicap die geen rechtstreekse werking hebben betrekken. Bovendien kunnen 
personen met een handicap of chronische ziekte die stellen dat zij in het kader 
van arbeid, de aanbieding van goederen en diensten, wonen of openbaar vervoer 
zijn gediscrimineerd op grond van handicap of chronische ziekte, een klacht 
4
indienen bij het College voor de Rechten van de Mens. Het is ook mogelijk voor 
een verzoeker om zijn of haar zaak eerst door het College te laten onderzoeken en 
5
daarna de rechter om een uitspraak te vragen. De rechter kan dan eventueel een 
schadevergoeding toekennen. 
 
 
2
 Dit betreft naar het oordeel van de regering in ieder geval artikel 5 leden 1 en 2 (recht op 
gelijke behandeling en verbod op discriminatie); artikel 15 (Vrijwaring van foltering en 
andere wrede, onmenselijke of vernederende behandeling of bestraffing); artikel 17 (recht 
op eerbiediging van de lichamelijke en geestelijke integriteit); artikel 18 lid 2 eerste 
zinsnede (het recht op registratie en op naam); artikel 21, aanhef onder 1 (recht op vrijheid 
van meningsuiting); artikel 22, eerste lid (recht op eerbiediging van de privacy). Zie ook 
Kamerstukken II 2014/15, 33992, nr. 6, p. 4-5. 
3
 Vgl. Rechtbank Midden-Nederland 3 maart 2020, ECLI:NL:RBMNE:2020:805. 
4
 Artikel 12 Wet gelijke behandeling handicap of chronische ziekte (Wgbh/cz). Pagina 2 van 28
5
 Zie bijvoorbeeld Centrale Raad van Beroep, 10 maart 2016, ECLI:NL:RBZWB:2014:7819. 

 
Vraag 
Voorts lezen de leden van de VVD-fractie in de brief dat naast de gevolgen van 
COVID-19, onder meer de politieke gevoeligheid rondom het herzieningsproces en 
de mandaten van de comités een rol spelen in de oplopende vertraging. Kan de 
regering toelichten wat precies wordt bedoeld met deze politieke gevoeligheid? 
Vindt de regering het in dat kader nog steeds verantwoord om het tijdpad van 
besluitvorming rondom het Facultatief Protocol te koppelen aan de evaluatie?  
Antwoord 
De VN-evaluatie is gesitueerd in een internationale en politieke context waarin 
mensenrechten toenemend onder druk staan. Het is voor Nederland en 
gelijkgestemden van belang dat de evaluatie leidt tot constructief kritische 
versterking van het systeem van verdragscomités. Andere VN-lidstaten zien de 
evaluatie echter als een middel om de rol van de verdragscomités terug te dringen 
en het internationale toezicht op mensenrechten te verminderen. In deze 
gepolitiseerde context is de conclusie van de evaluatie nog niet in zicht. In de 
komende periode zullen derhalve voornamelijk nationale overwegingen omtrent de 
ondertekening en ratificering van de facultatieve protocollen bij het VN-verdrag 
handicap en het IVESCR en het derde protocol IVRK leidend zijn in de afweging 
tussen het wel of juist niet ondertekenen en/of ratificeren van de desbetreffende 
facultatieve protocollen. Mede daarom vraag ik nu de Raad van State – op grond 
van artikel 21a, eerste lid, van de Wet op de Raad van State – om voorlichting 
rond de facultatieve protocollen. 
 
Vraag 
De leden van de VVD-fractie danken de regering voor het overzicht van de te 
zetten stappen tot ratificatie. Heeft de regering er inzicht in wanneer duidelijkheid 
wordt verschaft over het tijdpad rondom de evaluatie en daarmee over de vraag 
wanneer deze stappen in gang kunnen worden gezet? Worden hiervoor, om 
verdere vertraging te voorkomen, al voorbereidende werkzaamheden verricht?  
 
Antwoord 
In 2020 is het VN-evaluatieproces na vertraging van start gegaan onder leiding 
van twee co-facilitatoren (Zwitserland en Marokko). De co-facilitatoren hebben 
gedurende drie maanden consultaties verzorgd met als doel te schetsen wat kan 
worden ondernomen om verbeteringen in het systeem door te voeren. Nederland 
heeft hier in EU-verband aan deelgenomen. Op 14 september 2020 hebben de co-
facilitatoren hun aanbevelingen over het versterken en het verbeteren van het 
functioneren van de verdragscomités in een rapport aangeboden aan de voorzitter 
9
van de Algemene Vergadering van de Verenigde Naties. Het is nog niet duidelijk 
hoe de voorzitter van de Algemene Vergadering van de Verenigde Naties het 
aanbevolen vervolgtraject zal vormgeven en/of er voorbereidende 
werkzaamheden worden verricht. In oktober 2020 heeft de Derde Commissie van 
de Algemene Vergadering van de Verenigde Naties tevens een resolutie 
aangenomen waarin de Secretaris Generaal van de Verenigde Naties gevraagd 
wordt in 2022 over de status van de verdragscomités te rapporteren.  
 
Zoals aangegeven betreur ik dat de VN-evaluatie een vertraging met onbekende 
tijd heeft opgelopen. Ik acht het ondertussen wel van belang dat er meer inzicht 
in de financiële en juridische implicaties van de eventuele ratificatie van de 
 
9
 Dit rapport is raadpleegbaar op: https://www.un.org/pga/74/wp- Pagina 2 van 28
content/uploads/sites/99/2020/09/2HRTB-Summary-report.pdf 

 
Deze leden wijzen daarbij tevens op de lange aanlooptijd van Nederland om het 
VN-verdrag Handicap in de eerste plaats te ratificeren. Op basis waarvan heeft de 
Nederlandse regering in het verleden besloten wel of niet een facultatief protocol 
te ratificeren? Welke voorbeelden ter zake zijn vergelijkbaar met dit VN-verdrag 
Handicap? Zijn er voorbeelden van slechte ervaringen van Nederland met zulke 
verdragscomités, behalve dat zij soms de vinger op de zere plek kunnen leggen? 
Welke conclusies uit de evaluatie zouden volgens de regering ertoe kunnen leiden 
dat Nederland alsnog niet het Facultatief Protocol zou moeten ratificeren? 
 
Antwoord 
De afweging over het facultatief protocol bij het VN-verdrag handicap is nauw 
verbonden met de afwegingen over de facultatieve protocollen bij het IVESCR en 
het derde protocol IVRK. Zoals genoemd in de Kamerbrief van 13 maart 2019 is 
er, in het kader van goedkeuring van het facultatief protocol bij het IVESCR, 
11
eerder advies gevraagd aan de Raad van State. Dit eerdere advies riep 
vervolgvragen op over de mogelijke financiële en juridische gevolgen van 
ratificatie. Gelet hierop is toen besloten de voortgang van de ratificatieprocedure 
bij dit protocol aan te houden. Om dezelfde reden heeft het kabinet besloten 
besluitvorming over ondertekening en ratificatie van de facultatieve protocollen bij 
het VN-Verdrag Handicap en het derde protocol IVRK aan te houden totdat een 
evaluatie van de VN-comités heeft plaatsgevonden.  
 
Zoals ik in antwoord op uw vorige vraag aangaf, vraag ik nu de Raad van State – 
op grond van artikel 21a, eerste lid, van de Wet op de Raad van State – om 
voorlichting over de facultatieve protocollen bij het VN-verdrag handicap, bij het 
IVESCR en het derde protocol IVRK. Mede op basis van de verkregen inzichten uit 
deze voorlichtingsvraag kan een volgend missionair kabinet de afwegingen rond 
het facultatief protocol meer geïnformeerd in beschouwing nemen. 
 
Vraag 
De leden van de D66-fractie constateren dat de regering stelt dat de afweging 
betreffende het Facultatief Protocol bij het VN-verdrag Handicap nauw verbonden 
is met afwegingen over andere facultatieve protocollen. Kan de regering dat nader 
toelichten? Staat het de Nederlandse regering volledig vrij het ene facultatieve 
protocol wél te ratificeren en het andere niet? Indien dat het geval is, waarom zijn 
deze afwegingen volgens de regering dan zo nauw met elkaar verbonden? 
 
Antwoord 
Besluitvorming over de facultatieve protocollen vraagt om meer inzicht in de 
financiële en juridische implicaties. Bij de financiële implicaties gaat het 
bijvoorbeeld om kosten verbonden aan het in behandeling nemen van klachten en 
de financiële gevolgen van het aanpassen van wetgeving of beleid n.a.v. een 
zienswijze. Bij de juridische implicaties gaat het bijvoorbeeld om de verwachte 
doorwerking in de Nederlandse rechtsorde. Zo verleent het facultatief protocol bij 
het VN-verdrag handicap bij ratificatie het Comité voor de Rechten van Personen 
met een Handicap (hierna: het Comité) de bevoegdheid om, na uitputting van de 
nationale rechtsmiddelen, klachten te behandelen van personen of groepen 
personen die menen slachtoffer te zijn van een schending van het verdrag  
 Pagina 2 van 28
11
 Kamerstuk 33 826, nr. 27. 

 
verwijzen, een aantal zaken in samenhang benoemd. De minister van VWS is 
ingegaan op de achterliggende reden voor het aanhouden van besluitvorming rond 
het facultatief protocol bij het IVESCR, waarover de minister van Buitenlandse 
Zaken uw Kamer destijds eerder dat jaar schriftelijk had geïnformeerd. De 
minister van VWS heeft vervolgens in het debat zowel de wens van het kabinet tot 
het in kaart brengen van financiële en organisatorische consequenties rond de 
facultatieve protocollen als de lopende VN-evaluatie van het systeem van 
toezichthoudende organen op een aantal internationale verdragen benoemd. Die 
twee zaken hangen met elkaar samen. Het was op dat moment de verwachting 
van het kabinet dat de VN-evaluatie op een aantal punten inzicht zou gaan geven 
in financiële en organisatorische consequenties. Echter, zoals ik u op 17 maart 
2021 informeerde, heeft deze evaluatie vertraging opgelopen.  
 
Zoals ik in antwoord op uw eerdere vraag aangaf, ik acht het ondertussen wel van 
belang dat er meer inzicht in de juridische, organisatorische en financiële 
implicaties gaat ontstaan. Om dit inzicht te verkrijgen vraagt het kabinet de Raad 
van State - op grond van artikel 21a, eerste lid, van de Wet op de Raad van State 
– om voorlichting over de facultatieve protocollen bij het VN-verdrag handicap, bij 
het IVESCR en het derde protocol IVRK in de Nederlandse rechtsorde. 
 
Vraag 
De leden van de D66-fractie merken daarnaast op dat het VN-verdrag Handicap 
niet voor het hele Koninkrijk der Nederlanden is geratificeerd maar alleen voor 
Europees Nederland. In het voorgestelde stappenplan voor ratificering van het 
Facultatief Protocol is daarentegen wel uitgegaan van ondertekening namens het 
gehele Koninkrijk. Moet in dat geval ook niet eerst het VN-verdrag Handicap zelf 
geratificeerd worden voor het Caribisch deel van het Koninkrijk? Waarom is dat in 
2016 niet gedaan en gelden die argumenten nog steeds? 
 
Antwoord 
Het Koninkrijk der Nederlanden is het subject van het volkenrecht. Verdragen 
worden dan ook zoals gebruikelijk voor het Koninkrijk ondertekend. Dit is ook het 
geval geweest bij het VN-verdrag handicap. Het VN-verdrag handicap is 
vervolgens parlementair goedgekeurd voor het gehele Koninkrijk. Na de 
parlementaire goedkeuring ervan is het verdrag echter alleen geratificeerd voor 
het Europese deel van Nederland, omdat Aruba, Curaçao en Sint Maarten de 
medegelding nog in beraad hadden en in Caribisch Nederland de wetgeving om 
het verdrag te kunnen uitvoeren nog niet gereed was. Met betrekking tot beide 
situaties is niets veranderd.  
 
Wanneer het facultatief protocol bij het VN-verdrag handicap wordt ondertekend 
dan zal het een ondertekening zijn voor het Koninkrijk. Vervolgens zal, evenals bij 
het verdrag, dit facultatief protocol worden goedgekeurd voor het gehele 
Koninkrijk. Na de goedkeuring zal het facultatief protocol vooralsnog uitsluitend 
kunnen worden geratificeerd voor het Europese deel van Nederland, omdat 
momenteel het VN-verdrag handicap alleen voor dat deel geldt. Pas wanneer het 
VN-verdrag handicap ook geratificeerd is voor een Caribisch Land  
van het Koninkrijk, omdat dat Land medegelding wenselijk acht en de 
uitvoeringswetgeving gereed heeft, of voor Caribisch Nederland, omdat de 
uitvoeringswetgeving gereed is, zal een ratificatie van het facultatief protocol voor 
die delen van het Koninkrijk kunnen plaatsvinden.  
Pagina 2 van 28
 

 
In 2020 is het VN-evaluatieproces na vertraging van start gegaan onder leiding 
van twee co-facilitatoren (Zwitserland en Marokko). De co-facilitatoren hebben 
gedurende drie maanden consultaties verzorgd met als doel te schetsen wat kan 
worden ondernomen om verbeteringen in het systeem door te voeren. Nederland 
heeft hier via de band van de EU aan deelgenomen. Op 14 september 2020 
hebben de co-facilitatoren hun aanbevelingen over het versterken en het 
verbeteren van het functioneren van de verdragscomités in een rapport 
aangeboden aan de voorzitter van de Algemene Vergadering van de Verenigde 
15
Naties. Het is nog niet duidelijk hoe de voorzitter van de Algemene Vergadering 
van de Verenigde Naties het aanbevolen vervolgtraject zal vormgeven. In oktober 
2020 heeft de Derde Commissie van de Algemene Vergadering van de Verenigde 
Naties tevens een resolutie aangenomen waarin de Secretaris Generaal van de 
Verenigde Naties gevraagd wordt in 2022 over de status van de verdragscomités 
te rapporteren. 
 
Ik betreur dat de VN-evaluatie een vertraging met onbekende tijd heeft 
opgelopen. Ik acht het ondertussen wel van belang dat er meer inzicht in de 
financiële en juridische implicaties van de eventuele ratificatie van de facultatieve 
protocollen gaat ontstaan. Om dit inzicht te verkrijgen vraag ik nu de Raad van 
State – op grond van artikel 21a, eerste lid, van de Wet op de Raad van State – 
om voorlichting over de facultatieve protocollen bij het VN-verdrag handicap, bij 
het IVESCR en het derde protocol IVRK. Op basis van dit inzicht kan een volgend 
missionair kabinet de te zetten stappen die de minister voor Medische Zorg en 
Sport in haar brief van 17 maart 2021 heeft beschreven in overweging nemen. 
 
Vraag 
In de Jaarlijkse monitor over de naleving van het VN-verdrag Handicap in 
Nederland, die op 3 december 2020 gepresenteerd werd door het College voor de 
Rechten van de Mens, is te lezen dat ondanks het feit dat Nederland het VN-
verdrag Handicap heeft ondertekend, de participatie van mensen met een 
16
handicap niet vooruit is gegaan. Het niet ratificeren van het Facultatief Protocol 
is hier een onderdeel van. Kan de regering eens reflecteren op de zienswijze van 
het College voor de rechten van de Mens?   
 
Antwoord 
Het College voor de Rechten van de Mens is toezichthouder op de uitvoering van 
het VN-verdrag handicap in Nederland. De jaarlijkse monitor van het College is 
dan ook elk jaar een relevante toetssteen voor de aanpak van het kabinet om 
Nederland samen met medeoverheden, bedrijfsleven, maatschappelijke 
organiseren én ervaringsdeskundigen toegankelijker en inclusiever te maken. 
Over de beweging naar meer toegankelijkheid heeft de minister voor Medische 
Zorg en Sport rond het verschijnen van de voortgangsrapportage van het 
programma Onbeperkt meedoen! in 2020 aangegeven dat er in de afgelopen twee 
17
jaar op meerdere thema’s betekenisvolle stappen zijn gezet. Tegelijkertijd is het 
zaak om de betrokkenheid die is opgebouwd ook de komende jaren vast te 
houden en op de ingeslagen weg voort te gaan.  
 
15
 Dit rapport is raadpleegbaar op: https://www.un.org/pga/74/wp-
content/uploads/sites/99/2020/09/2HRTB-Summary-report.pdf 
16
 College voor de Rechten van de Mens, 3 december 2020, ‘Brief aan de voorzitter van de 
Tweede Kamer, Dr. K. Arib, naar aanleiding van de jaarlijkse monitor over de naleving van 
het VN-verdrag handicap in Nederland’ Pagina 2 van 28
17
 Kamerstukken 2020/21, 24 170, nr. 237. Pagina 2 Kamerbrief. 

 
20
165 oordelen (26%) over de grondslag handicap en chronische ziekte. Van deze 
165 aangevraagde oordelen hadden 52 oordelen te maken met arbeid en 63 
oordelen te maken met goederen en diensten, wat enige indicatie geeft van de 
21
aard van de aangevraagde oordelen. 
 
Daarnaast hebben mensen ook de mogelijkheid om een klacht te melden of advies 
te vragen bij het antidiscriminatiebureau in hun gemeente. Het 
antidiscriminatiebureau is gespecialiseerd in discriminatieklachten en kan mensen 
meer vertellen over hun mogelijkheden. Op www.discriminatie.nl kunnen mensen 
22
meer informatie vinden over het antidiscriminatiebureau bij hun in de buurt. Uit 
23
het rapport discriminatiecijfers 2020 blijkt dat mensen 810 keer de stap 
maakten naar een antidiscriminatiebureau om discriminatie op grond van 
handicap te melden (13 procent van alle meldingen). Deze meldingen gingen met 
name over commerciële dienstverlening (37 procent), collectieve voorzieningen 
(20 procent) en arbeidsmarkt (12 procent). De politie registreerde 96 incidenten 
van discriminatie op grond van handicap in 2020. Bij het Openbaar Ministerie had 
in 2020 3% van het aantal specifieke discriminatiefeiten dat in behandeling is 
24
genomen betrekking op een handicap. 
 
Vraag 
De leden van de SP-fractie vragen welke andere landen het Facultatief Protocol 
wel hebben geratificeerd en of de regering kan aangeven welke argumenten deze 
landen hiervoor hebben gebruikt. 
 
Antwoord 
Op dit moment hebben ruim 90 landen het facultatief protocol bij het VN-verdrag 
handicap geratificeerd. De regering heeft geen inzicht in de argumentatie van 
deze landen. 
 
Vraag 
De leden van de SP-fractie vragen de regering waarom zij het besluit over het 
ratificeren van het Facultatief Protocol doorgeeft aan een volgend kabinet, terwijl 
het juist zo belangrijk is dat slachtoffers zo snel mogelijk geholpen worden. Heeft 
de regering dan niets geleerd van de toeslagenaffaire, waarbij slachtoffers door de 
regering keer op keer gedupeerd werden? Waarom wordt een protocol dat 
schendingen van een VN-verdrag onderzoekt en aanpakt, tegengehouden? 
 
Antwoord 
Het facultatief protocol bij het VN-verdrag handicap heeft ook in deze 
kabinetsperiode op de agenda gestaan, nauw verbonden met het facultatief 
protocol bij het IVESCR en het derde protocol bij het IVRK. Op 13 maart 2019 
heeft de minister van Buitenlandse Zaken uw Kamer geïnformeerd over het 
afwegingskader dat dit kabinet heeft gehanteerd voor besluitvorming over 
facultatieve protocollen bij mensenrechtenverdragen, waaronder dat bij het VN-
 
20
 Jaarverslag en monitor Discriminatiezaken 2020 | Mensenrechten. Onderdeel: Tabellen. 
Tabel 3, pagina 6. 
21
 Jaarverslag en monitor Discriminatiezaken 2020 | Mensenrechten. Onderdeel: Tabellen. 
Tabel 5, pagina 8. 
22
 Discriminatie | home 
23
 Discriminatiecijfers in 2020 | Rapport | Rijksoverheid.nl, pagina 34. 
24
 Cijfers in Beeld 2020 discriminatiecijfers Openbaar Ministerie | Publicatie | Openbaar Pagina 2 van 28
Ministerie (om.nl), pagina 13 tabel 2. 

 
Rijksministerraad duurt enkele maanden. Na de ondertekening van het 
desbetreffende protocol volgt de parlementaire goedkeuringsprocedure. Wanneer 
er sprake is van een uitdrukkelijke goedkeuringsprocedure van een verdrag bij 
rijkswet, bedraagt de termijn tussen het moment van het aanvragen van het 
advies van de Raad van State van het Koninkrijk en het moment van het 
ratificeren van het verdrag doorgaans ongeveer een jaar. 
 
 
Vragen en opmerkingen van de GroenLinks-fractie 
 
Vraag 
De leden van de GroenLinks-fractie hebben kennisgenomen van het feit dat 
mensen met een beperking op dit moment geen individueel klachtrecht hebben 
onder het internationale recht. Deelt de regering de mening van genoemde leden 
dat het een juridische noodzaak is om mensen met een beperking het recht toe te 
kennen om een klacht te laten behandelen door het Comité? Deelt de regering de 
mening van deze leden dat, in verband met de nieuwe bestuurscultuur, door het 
ratificeren van het Facultatief Protocol VN-verdrag Handicap de overheid haar 
burgers een betere bestaanszekerheid garandeert?  
 
Antwoord 
Het kabinet heeft in de afgelopen jaren met het programma Onbeperkt meedoen! 
actief aan de diverse thema’s uit het VN-verdrag handicap gewerkt. Vanuit de 
ambitie om toe te werken naar een samenleving die steeds inclusiever en 
toegankelijker wordt. Om zodoende mensen met een beperking steeds betere 
mogelijkheden te bieden om naar eigen wens en vermogen deel te kunnen nemen 
aan de samenleving, net als ieder ander. Mensen met een beperking mogen dus 
rekenen op de inspanningen van overheden, bedrijven en maatschappelijke 
organisaties om dit VN-verdrag te implementeren. 
 
26
Diverse bepalingen van het VN-verdrag handicap hebben rechtstreekse werking. 
Zij kunnen dus worden ingeroepen voor de Nederlandse rechter. Andere 
bepalingen van het VN-verdrag handicap hebben een sterk programmatisch 
karakter, waarbij de staat ruimte heeft om geleidelijk te werken aan de 
verwezenlijking van deze rechten. Dit betekent dat deze bepalingen geen 
rechtstreekse werking hebben en niet voor de Nederlandse rechter kunnen worden 
ingeroepen. Wel moet de Nederlandse rechter bestaande wettelijke bepalingen 
verdragsconform uitleggen en daarbij dus ook de bepalingen van het VN-verdrag 
27
handicap die geen rechtstreekse werking hebben betrekken. Bovendien kunnen 
personen met een handicap of chronische ziekte die stellen dat zij in het kader 
van arbeid, de aanbieding van goederen en diensten, wonen of openbaar vervoer 
zijn gediscrimineerd op grond van handicap of chronische ziekte, een klacht 
 
26
 Dit betreft naar het oordeel van de regering in ieder geval artikel 5 leden 1 en 2 (recht op 
gelijke behandeling en verbod op discriminatie); artikel 15 (Vrijwaring van foltering en 
andere wrede, onmenselijke of vernederende behandeling of bestraffing); artikel 17 (recht 
op eerbiediging van de lichamelijke en geestelijke integriteit); artikel 18 lid 2 eerste 
zinsnede (het recht op registratie en op naam); artikel 21, aanhef onder 1 (recht op vrijheid 
van meningsuiting); artikel 22, eerste lid (recht op eerbiediging van de privacy). Zie ook 
Kamerstukken II 2014/15, 33992, nr. 6, p. 4-5. 
Pagina 2 van 28
27
 Vgl. Rechtbank Midden-Nederland 3 maart 2020, ECLI:NL:RBMNE:2020:805. 

 
Antwoord 
Zoals eerder aangegeven in deze beantwoording vraag ik nu de Raad van State – 
op grond van artikel 21a, eerste lid, van de Wet op de Raad van State – om 
voorlichting over de facultatieve protocollen bij het VN-verdrag handicap, bij het 
IVESCR en het derde protocol IVRK. Op basis van dit inzicht kan een volgend 
missionair kabinet de te zetten stappen die de minister voor Medische Zorg en 
Sport in haar brief van 17 maart 2021 heeft beschreven in overweging nemen. Ik 
laat het aan een volgend kabinet en uw Kamer over om hier een afweging over te 
maken, na bestudering van de voorlichting die bij de Raad van State verkregen is. 
 
Zoals de minister voor Medische Zorg en Sport in haar brief van 17 maart 2021 
aangaf, moeten na het afwegings- en besluitvormingsproces over de facultatieve 
protocollen goedkeuringsstukken worden opgesteld. Wanneer zij gereed zijn, zal 
de Rijksministerraad worden gevraagd in te stemmen met de ondertekening van 
het desbetreffende protocol en met het opstarten van de parlementaire 
goedkeuringsprocedure. De voorbereiding voor een behandeling in de 
Rijksministerraad duurt enkele maanden. Na de ondertekening van het 
desbetreffende protocol volgt de parlementaire goedkeuringsprocedure. Wanneer 
er sprake is van een uitdrukkelijke goedkeuringsprocedure van een verdrag bij 
rijkswet, bedraagt de termijn tussen het moment van het aanvragen van het 
advies van de Raad van State van het Koninkrijk en het moment van het 
ratificeren van het verdrag doorgaans ongeveer een jaar. 
Vraag 
De leden van de GroenLinks-fractie hebben er kennis van genomen dat in andere 
Europese landen, de ratificatie van het Facultatief Protocol bij het VN-verdrag 
Handicap niet afhankelijk was van de ratificatie van facultatieve protocollen bij het 
Internationaal Verdrag inzake Economische, Sociale en Culturele Rechten 
(IVESCR). Genoemde leden vragen waarom dit in Nederland wel afhankelijk is 
gemaakt van elkaar. Deze leden vragen wat de nauw verbonden overwegingen 
zijn waarom de ratificatie van de facultatieve protocollen afhankelijk zijn gemaakt 
van elkaar. 
 
Antwoord 
Het facultatief protocol bij het VN-verdrag handicap verleent bij ratificatie het 
Comité voor de Rechten van Personen met een Handicap (hierna: het Comité) de 
bevoegdheid om, na uitputting van de nationale rechtsmiddelen, klachten te 
behandelen van personen of groepen personen die menen slachtoffer te zijn van 
32
een schending van het verdrag door een staat. Deze mogelijkheid tot dit zgn. 
individueel klachtrecht is ook aan de orde in het soortgelijke facultatieve protocol 
bij het IVESCR en het derde protocol bij het IVRK. Bij deze drie facultatieve 
protocollen zou het wellicht mogelijk kunnen worden dat ondanks een gebrek aan 
rechtstreekse werking via het individuele klachtrecht er toch een (rechtstreeks) 
beroep ontstaat op verdragsbepalingen. Bij alle drie de verdragen kan dus door 
een facultatief protocol een individueel klachtrecht worden geïntroduceerd. Bij alle 
drie de verdragen is dit facultatief protocol nog niet geratificeerd. 
 
Bovenstaande kenmerken waren voor het kabinet de aanleiding om in 2019 vanuit 
eenzelfde afwegingskader de facultatieve protocollen te beoordelen en 
besluitvorming voor alle drie de facultatieve protocollen aan te houden. Vanwege 
deze gelijksoortigheid vraag ik nu de Raad van State ook om voorlichting over alle 
 Pagina 2 van 28
32
 https://wetten.overheid.nl/BWBV0003559/2006-12-13 

 
Ik betreur dat de VN-evaluatie een vertraging met onbekende tijd heeft 
opgelopen. Ik acht het ondertussen wel van belang dat er meer inzicht in de 
financiële en juridische implicaties van de eventuele ratificatie van de facultatieve 
protocollen gaat ontstaan. Om dit inzicht te verkrijgen vraag ik nu de Raad van 
State – op grond van artikel 21a, eerste lid, van de Wet op de Raad van State – 
om voorlichting over de facultatieve protocollen bij het VN-verdrag handicap, bij 
het IVESCR en het derde protocol IVRK. Op basis van dit inzicht kan een volgend 
missionair kabinet de te zetten stappen die de minister voor Medische Zorg en 
Sport in haar brief van 17 maart 2021 heeft beschreven in overweging nemen. 
 
 
Vragen en opmerkingen van de ChristenUnie-fractie 
 
Vraag 
De leden van de ChristenUnie-fractie vragen de regering hoe zij de waarde van 
het Facultatief Protocol duidt.  
 
Antwoord 
Het facultatief protocol verleent het Comité voor de Rechten van Personen met 
een Handicap (hierna: het Comité), na uitputting van de nationale rechtsmiddelen, 
de bevoegdheid klachten te behandelen van personen of groepen personen die 
menen slachtoffer te zijn van een schending van het verdrag door een staat. 
Zienswijzen van het comité zijn niet juridisch bindende beslissingen, maar wel 
gezaghebbend. Nederland hecht waarde aan het systeem van de Verdragscomités. 
 
Vraag 
Is de regering het met de leden van de ChristenUnie-fractie eens dat het niet 
ratificeren van het Facultatief Protocol de indruk kan wekken dat de Nederlandse 
staat zich niet ten volle wil committeren aan het VN-verdrag Handicap en daar 
geen volledige verantwoording over wil afleggen? Kan de regering de hoop van 
deze leden bevestigen dat deze indruk niet strookt met de werkelijkheid? Kan de 
regering dit onderbouwen? 
Antwoord 
Mijn inzet is erop gericht om die indruk niet te laten ontstaan. Het 
afwegingsproces over de juridische, organisatorische en financiële vraagstukken 
rond ondertekening en ratificatie van het facultatief protocol staat volledig los van 
de ambitie en doelstelling van het kabinet rond de verdere implementatie het VN-
verdrag handicap in Nederland. De stappen die het kabinet hiertoe samen met 
gemeenten, bedrijfsleven, maatschappelijke organisaties en ervaringsdeskundigen 
zet, zijn de afgelopen jaren weergegeven in het programma Onbeperkt meedoen!, 
34
de bijbehorende voortgangsrapportages en de landenrapportage van Nederland 
35
aan het VN-comité.  
 
Op meerdere terreinen zijn in de afgelopen twee jaar betekenisvolle stappen gezet 
richting meer toegankelijkheid en inclusie. Maar ik realiseer me ook dat lang niet 
alle drempels die mensen met een beperking in het dagelijks leven ervaren in de 
afgelopen periode zijn weggenomen. Het is zaak om de betrokkenheid die is 
opgebouwd ook de komende jaren vast te houden en op de ingeslagen weg voort 
te gaan. 
 
34
 Kamerstukken 2020/21, 24 170, nr. 237 en Kamerstukken 2018/19, 24 170, nr. 192. Pagina 2 van 28
35
 Kamerstukken 2017/18, 33990, nr. 65. 

 
Op basis van dit inzicht kan een volgend missionair kabinet de te zetten stappen 
die de minister voor Medische Zorg en Sport in haar brief van 17 maart 2021 
heeft beschreven in overweging nemen. 
 
Vraag 
De leden van de ChristenUnie-fractie vragen of de regering kan aangeven 
wanneer besluitvorming over de drie facultatieve protocollen plaatsvindt.   
 
Antwoord 
Zoals eerder aangegeven in de beantwoording vraag ik nu de Raad van State – op 
grond van artikel 21a, eerste lid, van de Wet op de Raad van State – om 
voorlichting over de facultatieve protocollen bij het VN-verdrag handicap, bij het 
IVESCR en het derde protocol IVRK. Op basis van dit inzicht kan een volgend 
missionair kabinet de te zetten stappen die de minister voor Medische Zorg en 
Sport in haar brief van 17 maart 2021 heeft beschreven in overweging nemen. 
 
Vraag 
Deze leden vragen tevens of de regering duidelijkheid kan geven waarom het 
advies van de Raad van State over het Facultatief Protocol IVESCR uit 2017 nog 
niet openbaar gemaakt is. Is zij bereid dit advies alsnog openbaar te maken? 
Antwoord 
Het advies van de Afdeling advisering van de Raad van State uit 2017 heeft 
betrekking op een goedkeuringswet van het facultatief protocol bij het IVESCR-
verdrag. Dit advies kan, op grond van artikel 26 van de Wet op de Raad van 
State, pas openbaar worden door middel van een nader rapport. Met zo’n nader 
rapport zou worden besloten tot indiening/voorzetting van de goedkeuringswet 
dan wel tot intrekking ervan. Besluitvorming over dat nader rapport is echter 
aangehouden, zoals u bekend. Zelfstandige openbaarmaking van een 
wetgevingsadvies zonder nader rapport is niet mogelijk.  
 
De voorlichting die nu op grond van artikel 21 Wet op de raad van State wordt 
gevraagd zal ik u, zodra gereed, wel doen toekomen. Bij een verzoek om 
voorlichting vanuit deze rechtsgrond geldt deze wettelijke beperking niet. 
 
Vraag 
De leden van de ChristenUnie-fractie vragen hoe lang het naar verwachting zal 
duren om de geschetste stappen te doorlopen.  
 
Antwoord 
Zoals de minister voor Medische Zorg en Sport in haar brief van 17 maart 2021 
aangaf, moeten na het afwegings- en besluitvormingsproces over de facultatieve 
protocollen goedkeuringsstukken worden opgesteld. Wanneer zij gereed zijn, zal 
de Rijksministerraad worden gevraagd in te stemmen met de ondertekening van 
het desbetreffende protocol en met het opstarten van de parlementaire 
goedkeuringsprocedure. De voorbereiding voor een behandeling in de 
Rijksministerraad duurt enkele maanden. Na de ondertekening van het 
desbetreffende protocol volgt de parlementaire goedkeuringsprocedure. Wanneer 
er sprake is van een uitdrukkelijke goedkeuringsprocedure van een verdrag bij 
rijkswet, bedraagt de termijn tussen het moment van het aanvragen van het 
advies van de Raad van State van het Koninkrijk en het moment van het 
ratificeren van het verdrag doorgaans ongeveer een jaar. Pagina 2 van 28

