Wijziging van enkele wetten van het Ministerie van Sociale Zaken en Werkgelegenheid 
en enkele andere ministeries (Verzamelwet SZW 2022) 
Nota van wijziging 
Het voorstel van wet wordt als volgt gewijzigd: 
1.  
 
Voor artikel I wordt een artikel ingevoegd, luidende:  
 
ARTIKEL 0I AANBESTEDINGSWET 2012  
 
In artikel 2.81a van de Aanbestedingswet 2012 wordt “Inspectie SZW” vervangen door 
“Nederlandse Arbeidsinspectie”. 
 
2.   
 
Artikel IV wordt als volgt gewijzigd: 
 
1. Voor onderdeel A wordt een onderdeel ingevoegd, luidende: 
 
aA 
Artikel 10d, twaalfde lid, vervalt. 
 
2. Er wordt een onderdeel toegevoegd, luidende: 
 
D 
Aan hoofdstuk 7 wordt een artikel toegevoegd, luidende: 
 
Artikel 78dd. Overgangsrecht in verband met de Verzamelwet SZW 2022 
Artikel 10d, twaalfde lid, zoals dat luidde voor het tijdstip van inwerkingtreding van artikel IV, 
onderdeel aA, van de Verzamelwet SZW 2022, blijft van toepassing indien de ziekmelding, bedoeld 
in artikel 38a, derde lid, van de Ziektewet voor dat tijdstip is gedaan. 
 
3. 
 
Artikel VII komt als volgt te luiden: 
 
ARTIKEL VII WET ARBEID EN ZORG 
 
De Wet arbeid en zorg wordt als volgt gewijzigd: 
 
A 
In artikel 3:13 komen het zesde, zevende en achtste lid te luiden: 
6. Indien het gaat om een werknemer waarvoor de werkgever loonkostensubsidie als bedoeld in 
artikel 10d, eerste of tweede lid, van de Participatiewet ontvangt en de werknemer recht heeft op 
een uitkering als bedoeld in artikel 3:7, eerste lid, wordt de uitkering vermenigvuldigd met de voor 
die werknemer vastgestelde loonwaarde, bedoeld in artikel 6, eerste lid, onderdeel g, van de 
Participatiewet.  
7. Voor de toepassing van het zesde lid wordt: 
a. indien de voor de werknemer vastgestelde loonwaarde lager is dan 30 procent, de loonwaarde 
gesteld op 30 procent;  
b. indien de loonkostensubsidie, met toepassing van artikel 10d, eerste lid, onderdeel b, van de 
Participatiewet wordt verstrekt zonder dat de loonwaarde is vastgesteld, de loonwaarde gesteld op 
50 procent. 
8. Bij ministeriële regeling kunnen nadere regels worden gesteld met betrekking tot het zesde en 
zevende lid. 

 
 
5.  
 
Na artikel IX worden twee artikelen ingevoegd, luidende: 
 
Artikel IXa WET BETAALD OUDERSCHAPSVERLOF 
Indien het bij koninklijke boodschap van 27 oktober 2020 ingediende voorstel van Wet betaald 
ouderschapsverlof (35613) tot wet is of wordt verheven, vervalt artikel XII van die wet. 
 
 
Artikel IXb WET BEVORDERING INTEGRITEITSBEOORDELINGEN DOOR HET OPENBAAR 
BESTUUR 
 
In artikel 27, eerste lid, onderdeel d, van de Wet bevordering integriteitsbeoordelingen door het 
openbaar bestuur, wordt “Inspectie SZW” vervangen door “Nederlandse Arbeidsinspectie”. 
 
 
6. 
 
In artikel X wordt voor onderdeel A  een onderdeel ingevoegd, luidende: 
 
aA 
Artikel 18 wordt als volgt gewijzigd: 
 
1. Het eerste lid wordt als volgt gewijzigd:  
a. “artikel 8, eerste lid, onderdeel c” wordt vervangen door “artikel 8, eerste lid, onderdeel a”. 
b. er wordt een zin toegevoegd, luidende: 
Voor de berekening van het herziene bedrag wordt de mate waarin het minimumloon wordt 
herzien, uitgedrukt in procenten en afgerond op twee decimalen. Het herziene bedrag wordt 
afgerond op het dichtstbijzijnde hogere veelvoud van € 2,61.  
2. Het vierde lid komt te luiden: 
4. Uitsluitend voor de berekening van het loon waarnaar de premies en de inkomensafhankelijke 
bijdrage uit de Zorgverzekeringswet worden geheven, wordt het bedrag, bedoeld in artikel 17, 
eerste lid, eerste volzin, naar beneden afgerond op hele euro’s. Voor de berekening van het loon 
waarnaar de premies en de inkomensafhankelijke bijdrage uit de Zorgverzekeringswet worden 
geheven blijft het bedrag, bedoeld in artikel 17, eerste lid, eerste volzin, zoals dat geldt per 1 
januari van een kalenderjaar gedurende dat hele kalenderjaar van kracht.  
 
7. 
 
Na artikel X wordt een artikel ingevoegd, luidende: 
 
Artikel Xa WET GEGEVENSVERWERKING DOOR SAMENWERKINGSVERBANDEN 
 
Indien het bij koninklijke boodschap van 24 april 2020 ingediende voorstel van Wet 
gegevensverwerking door samenwerkingsverbanden (35447) tot wet is of wordt verheven, wordt in 
artikel 2.19, eerste lid, onderdeel k, van die wet “Inspectie Sociale Zaken en Werkgelegenheid” 
vervangen door “Nederlandse Arbeidsinspectie”. 
 
8.  
 
Artikel XIII wordt als volgt gewijzigd: 
 
1. Na onderdeel B wordt een onderdeel ingevoegd, luidende: 
 
Ba  
Aan artikel 10, eerste zin, wordt toegevoegd “, alsmede over de financiering van dat aanbod”.  

4. Onze Minister betaalt de herziene uitkering bij de eerstvolgende uitkeringsbetaling nadat de 
herziening, bedoeld in het eerste lid, heeft plaatsgevonden. 
 
10. 
 
Na artikel XVI worden twee artikelen ingevoegd, luidende: 
 
ARTIKEL XVIa WET OP DE INLICHTINGEN- EN VEILIGHEIDSDIENSTEN 2017 
 
In artikel 91, eerste lid, van de Wet op de inlichtingen- en veiligheidsdiensten 2017, wordt 
“Inspectie SZW” vervangen door “Nederlandse Arbeidsinspectie”. 
 
ARTIKEL XVIb WET OP DE KANSSPELEN 
 
In artikel 33g, derde lid, van de Wet op de kansspelen, wordt “Inspectie SZW” vervangen door 
“Nederlandse Arbeidsinspectie”. 
 
 
11. 
 
Na artikel XX worden twee artikelen ingevoegd, luidende: 
 
ARTIKEL XXa WET STRUCTUUR UITVOERINGSORGANISATIE WERK EN INKOMEN 
 
De Wet structuur uitvoeringsorganisatie werk en inkomen wordt als volgt gewijzigd: 
A 
In de artikelen 1, eerste lid, onderdeel e, 37, eerste, tweede en derde lid, 38, eerste, tweede en 
derde lid, 39, eerste, tweede en derde lid, 40, eerste en tweede lid, 41, 42, eerste en tweede lid, 
54, eerste, tweede, derde en vijfde lid, en 77 wordt telkens “Inspectie SZW” vervangen door 
“Nederlandse Arbeidsinspectie”. In de opschriften van de artikelen 37, 38, 42 en 54 wordt telkens 
“Inspectie SZW” vervangen door “Nederlandse Arbeidsinspectie”. 
B 
Aan artikel 1, eerste lid, wordt onder vervanging van de punt aan het slot van onderdeel q door 
een puntkomma een onderdeel toegevoegd, luidende: 
r. ondersteunende instantie:  
1◦ een aanbieder als bedoeld in artikel 1.1.1., eerste lid, van de Wet maatschappelijke 
ondersteuning 2015; of 
2◦ partijen, bestaande uit publieke instellingen, als bedoeld in artikel 2.3.2, vierde lid, onderdeel f, 
van de Wet maatschappelijke ondersteuning 2015.  
C 
Artikel 73 wordt als volgt gewijzigd: 
1. Onder vernummering van het elfde lid tot het twaalfde lid, wordt een nieuw lid ingevoegd, 
luidende: 
11. Het Uitvoeringsinstituut werknemersverzekeringen verstrekt aan een ondersteunende instantie 
de gegevens die noodzakelijk zijn om contact met de uitkeringsgerechtigde op te nemen ten 
behoeve van hulpverlening. Dit geschiedt uitsluitend met instemming van de uitkeringsgerechtigde. 
2. In het twaalfde lid (nieuw) wordt “het negende en tiende lid” vervangen door “het negende tot 
en met elfde lid”. 
 
 

 
14. 
Na artikel XXII wordt een artikel ingevoegd, luidende: 
 
ARTIKEL XXIIa SAMENLOOP MET WETSVOORSTEL TOT WIJZIGING VAN DE 
PARTICIPATIEWET IN VERBAND MET HET UITSLUITEN VAN FRAUDEVORDERINGEN BIJ 
DE VERMOGENSTOETS EN HET BEPERKEN VAN HET VERBOD TOT MEDEWERKING AAN 
EEN SCHULDREGELING BIJ EEN FRAUDEVORDERING TOT GEVALLEN VAN OPZET OF 
GROVE SCHULD  
  
1. Indien het bij koninklijke boodschap van 15 januari 2020 ingediende voorstel van wet tot 
wijziging van de Participatiewet in verband met het uitsluiten van fraudevorderingen bij de 
vermogenstoets en het beperken van het verbod tot medewerking aan een schuldregeling bij een 
fraudevordering tot gevallen van opzet of grove schuld (Kamerstukken 35 374) tot wet wordt 
verheven, wordt in artikel II van die wet “Indien het bij koninklijke boodschap van 25 maart 2019 
ingediende voorstel van wet tot wijziging van de Participatiewet en enige andere wetten in verband 
met het opheffen van discriminatoir onderscheid tussen bloedverwanten in de tweede graad en 
anderen die een gezamenlijke huishouding voeren waarbij sprake is van zorgbehoefte 
(Kamerstukken 35 174) tot wet is of wordt verheven en artikel I, onderdeel C, van die wet eerder 
in werking is getreden of treedt” vervangen door “Indien het bij koninklijke boodschap van 27 
augustus 2021 ingediende voorstel van wet tot wijziging van enkele wetten van het Ministerie van 
Sociale Zaken en Werkgelegenheid (Verzamelwet SZW 2022; Kamerstukken 35897) tot wet is of 
wordt verheven en artikel IV, onderdeel aA, van die wet eerder in werking is getreden of treedt”. 
2. Indien het bij koninklijke boodschap van 15 januari ingediende voorstel van wet tot wijziging 
van de Participatiewet in verband met het uitsluiten van fraudevorderingen bij de vermogenstoets 
en het beperken van het verbod tot medewerking aan een schuldregeling bij een fraudevordering 
tot gevallen van opzet of grove schuld (Kamerstukken 35 374) tot wet is of wordt verheven en 
artikel I, onderdeel C, van die wet eerder in werking is getreden of treedt dan artikel IV, onderdeel 
D, van deze wet, komt artikel IV, onderdeel D, van deze wet als volgt te luiden: 
 
D 
Na artikel 78dd, wordt een artikel ingevoegd, luidende: 
 
Artikel 78ee. Overgangsrecht in verband met de Verzamelwet SZW 2022 
Artikel 10d, twaalfde lid, zoals dat luidde voor het tijdstip van inwerkingtreding van artikel IV, 
onderdeel aA, van de Verzamelwet SZW 2022, blijft van toepassing indien de ziekmelding, bedoeld 
in artikel 38a, derde lid, van de Ziektewet voor dat tijdstip is gedaan. 
 
 
TOELICHTING 
 
I. Algemeen 
 
§ 1. Inleiding 
 
Met deze nota van wijziging worden enkele kleine beleidsmatige wijzigingen en technische 
verbeteringen toegevoegd aan het wetsvoorstel Verzamelwet SZW 2022. De beleidsmatige 
wijzigingen worden in het algemeen deel van deze toelichting toegelicht. De overige wijzigingen 
komen in de artikelsgewijze toelichting aan de orde. De meeste wijzigingen hebben geen financiële 
consequenties. Bij de onderwerpen die wel beperkte financiële consequenties hebben, is dit nader 
beschreven in de toelichting. 
 
 

verklaren van het wetsvoorstel Breed Offensief niets te maken had met dit onderdeel van het 
wetsvoorstel. Dit onderdeel is technisch van aard en niet omstreden. De Raad van State heeft 
hierover bij het wetsvoorstel Breed Offensief geen opmerkingen gemaakt. UWV heeft in haar 
uitvoeringstoets van 30 januari 2020 aangegeven dat invoering per 1 januari 2022 uitvoerbaar is.  
 
Het wegnemen van administratieve knelpunten rond de no-riskpolis voor werkgevers is uitgebreid 
2
toegelicht in de memorie van toelichting van het wetsvoorstel Breed Offensief . Samengevat komt 
het voorstel op het volgende neer. Mensen uit de doelgroep banenafspraak of beschut werk die 
met loonkostensubsidie van de gemeente werken vallen thans al onder de no-riskpolis van UWV. 
Als zij ziek worden betaalt de werkgever het loon door en ontvangt de werkgever een 
ziektewetuitkering ter compensatie van UWV. De ziektewetuitkering is gebaseerd op het laatste 
loon. De loonkostensubsidie door de gemeente moet op grond van de Participatiewet bij ziekte 
stoppen en worden hervat bij herstel, om dubbele compensatie te voorkomen. 
In de huidige situatie doet zich een aantal knelpunten voor. Ten eerste is het lastig voor 
werkgevers dat ze een werknemer bij ziekte bij twee loketten moeten ziek- en betermelden: bij 
UWV (vanwege de no-riskpolis) en bij de gemeente (vanwege het stopzetten en hervatten van de 
loonkostensubsidie). Ten tweede leidt het systeem voor ziek- en betermelding tot allerlei 
verrekeningen tussen gemeenten en werkgevers omdat het werkproces bij de uitbetaling no-
riskpolis en het proces met loonkostensubsidie niet synchroon lopen. Het verrekenen van bedragen 
is voor werkgevers en gemeenten bewerkelijk, kost tijd en gaat niet altijd goed.  
Voor deze knelpunten heeft een extern adviseur (GIDSZ organisatieadvies) een oplossing 
gevonden: 
o Tijdens ziekte van een werknemer, waarvoor de no-riskpolis en loonkostensubsidie van 
toepassing is, loopt de loonkostensubsidie van gemeenten door.  
o De ziektewetuitkering (uitkering no-riskpolis) van UWV aan de werkgever wordt 
gebaseerd op het loonwaardepercentage dat door de gemeente wordt vastgesteld en 
geregistreerd en beschikbaar wordt gesteld aan UWV. UWV mag hierop afgaan.  
Deze oplossing kon op brede instemming van alle betrokken partijen (sociale partners, UWV, VNG, 
Inlichtingenbureau) rekenen en is verwerkt in het wetsvoorstel Breed Offensief. Op verzoek van 
UWV is deze nieuwe systematiek ook doorgetrokken naar andere vormen van samenloop tussen 
loonkostensubsidie en uitkeringen op grond van de Ziektewet en Wet arbeid en zorg.  
 
Met deze nota van wijziging worden de betreffende wijzigingen opgenomen in de Verzamelwet SZW 
2022. De loonkostensubsidie (die bij ziekte blijft doorlopen) biedt werkgevers een compensatie 
voor de verminderde productiviteit van de werknemer met een arbeidsbeperking. De ZW-uitkering 
no-riskpolis biedt werkgevers daarnaast een compensatie voor de loonkosten bij ziekte voor het 
productieve deel van de loonkosten (loonwaarde). Het voorstel voorkomt verrekeningen tussen 
gemeenten en werkgevers en tussen UWV en gemeenten, dubbele ziekmeldingen en scheelt veel 
tijd en energie. Een voorbeeld: als de loonwaarde wordt vastgesteld op 60% berekent de 
gemeente op basis daarvan de hoogte van de loonkostensubsidie aan de werkgever. Dat is dan 
40% verhoogd met werkgeverslasten. Dit verandert niet. De loonkostensubsidie blijft in de nieuwe 
situatie bij ziekte doorlopen en wordt dus, anders dan nu, niet stopgezet en hervat bij herstel. De 
uitkering no-riskpolis die UWV daarnaast aan de werkgever uitkeert is dan 60% van het laatste 
 
loon.3 De berekening van de no-riskpolis door UWV is dus anders dan nu.  
Voor lopende gevallen wordt overgangsrecht getroffen. Dit betekent dat UWV en gemeenten bij 
nieuwe ziektegevallen vanaf 1 januari 2022 de nieuwe werkwijze toepassen. Bij ziektegevallen die 
zijn aangevangen voor de datum van inwerkingtreding en die voortduren tot na deze datum 
hanteren UWV en gemeenten nog de oude werkwijze. Bij betermelding geeft UWV dit door aan de 
gemeente, wordt de ZW-betaling beëindigd en de loonkostensubsidiebetaling hervat door de 
gemeente. Omdat de meeste ziektegevallen kortdurend zijn zal de uitloop in de meeste gevallen 
beperkt zijn.  
 
Net als in het wetsvoorstel Breed Offensief werkt de nieuwe systematiek ook door naar uitkeringen 
zwangerschaps- en bevallingsverlof op grond van de Wet arbeid en zorg (Wazo). Dit is een 
 
2
 Kamerstukken 11, 2019/20, 35.394, nr. 3, hoofdstuk 6. 
3
 In aansluiting bij de huidige berekening van de no-riskpolis wordt deze ook in dit voorstel in het tweede ziektejaar gebaseerd op 70% van 
het laatste loon. In het tweede ziektejaar is de formule dus: 70% van het loonwaardepercentage maal het laatste loon. 

 
 
§ 2.3 Wet financiering sociale verzekeringen (onderdeel 6 – artikel X Verzamelwet SZW 
2022) 
 
Met deze wijzigingen wordt een aantal technisch onwenselijke uitkomsten van de huidige werkwijze 
bij de herziening van het maximumdagloon en het maximumpremieloon voorkomen, zonder dat er 
iets wijzigt aan het principe van de koppeling aan het minimumloon. Doel is te zorgen voor 
eenduidige regels over het indexeren van het maximumpremieloon en van het maximumdagloon 
voor de uitkeringen, waarbij het maximumpremieloon en het maximumdagloon op jaarbasis per 1 
januari van het jaar gelijk zijn aan elkaar. 
Op dit moment stijgt het maximumpremieloon (het loon tot waarover er maximaal premies 
werknemersverzekeringen en inkomensafhankelijke bijdrage Zorgverzekeringswet worden betaald) 
mee met het minimumloon per dag. De uitkeringen van de werknemersverzekeringen stijgen met 
het minimumloon per maand. Het maximumdagloon is op dit moment gedefinieerd als het 
e
maximumpremieloon, herleid naar een dag (1/261 ). Het maximumpremieloon wordt, om 
uitvoeringstechnische redenen, naar beneden afgerond op hele euro’s. Het maximumdagloon, en 
de daglonen die ten grondslag liggen aan een uitkering, worden afgerond op hele eurocenten. Dat 
zorgt in de praktijk voor een aantal problemen.  
Het eerste probleem is dat de stijging van het maximumdagloon niet exact gelijk is aan de stijging 
van de uitkeringen. Dat komt, naast de genoemde afrondingswijze, ook doordat de uitkeringen 
stijgen met het minimumloon per maand, terwijl het maximumdagloon (indirect) meestijgt met het 
minimumloon per dag. Hierdoor kan de stijging van het maximumdagloon afwijken van de stijging 
van een uitkering, wat verwarrend kan zijn voor de uitkeringsontvanger. 
Het tweede probleem is dat het maximumdagloon vanwege de verschillen in afronding niet gelijk is 
e
aan 1/261 van het maximumpremieloon. Dat maakt de herziening van beide bedragen lastig 
controleerbaar voor bijvoorbeeld private verzekeraars, die deze bedragen voor hun eigen 
producten ook gebruiken.  
Met de voorgestelde wijziging worden deze problemen voorkomen. Na de wijziging wordt het 
maximumpremieloon vastgesteld op een veelvoud van 2,61. Omdat het maximumdagloon gelijk is 
e
aan 1/261 van het maximumpremieloon, stijgen beide dan voortaan altijd in exact dezelfde mate. 
Voor de heffing van de premies werknemersverzekeringen wordt het maximumpremieloon op 
jaarbasis afgerond op hele euro’s. Dat gebeurt in de praktijk nu ook al. Deze afronding wordt nu 
opgenomen in het wetsartikel. Tot slot wordt, net als voor de uitkeringen in de praktijk al gebeurt, 
voortaan herzien met de stijging van het minimumloon per maand, in plaats van het minimumloon 
per dag. Dat heeft geen structureel effect op de uitkeringshoogtes, want het minimumloon per dag 
en het minimumloon per maand stijgen op langere termijn in dezelfde mate. Per halfjaarlijkse 
aanpassing kan het op dit moment echter zo zijn dat de stijging van het maximumdagloon en het 
dagloon van een uitkering een paar honderdste procent van elkaar afwijken. De bedragen 
verschillen dan eenmalig een paar cent van elkaar. Door alles te baseren op de stijging van het 
minimumloon per maand wordt dat voortaan voorkomen. 
Het verschil tussen de huidige werkwijze, en de werkwijze na de voorgestelde wetwijziging wordt 
geïllustreerd in onderstaande tabellen. Daarbij wordt verondersteld dat de contractloonstijging voor 
elke periode 1 procent is. Het minimumloon per maand, dat wordt afgerond op een veelvoud van 
60 cent, stijgt daardoor net iets meer of minder dan 1 procent. Het minimumloon per dag stijgt 
door afronding soms weer met een iets ander percentage. 
In de huidige situatie wordt het maximumpremieloon naar beneden afgerond. Het 
maximumdagloon wordt afgeleid van het afgeronde maximumpremieloon. De stijging van het 
maximumdagloon (het maximum voor loongerelateerde uitkeringen) is daardoor vaak niet gelijk 
aan de indexatie van de uitkering zelf (deze stijgen met het minimumloon per maand). 
 

implementeren. Daarmee is de wenselijkheid ervan – om koopkrachtverlies gedurende een lange 
periode van uitkeringsafhankelijkheid te voorkomen – blijven staan.  
 
Met het oog op de uitvoerbaarheid voorziet deze wijziging in vervanging van de bepalingen over 
een toeslag door introductie van indexering van het loon per dag waarnaar de uitkering is 
berekend. De grondslag voor de indexering is indirect de ontwikkeling van het 
consumentenprijsindexcijfer, doordat wordt aangesloten bij de ontwikkeling van het wettelijk 
minimumloon (WML). Immers het WML houdt gelijke tred met de ontwikkeling van het 
consumentenprijsindexcijfer, additionele verhogingen met een beleidsmatige achtergrond 
daargelaten. Indien dat laatste het geval is, ligt het voor de hand dat de uitkering die op grond van 
de Wet OV BES wordt verstrekt, deze beleidsmatige verhoging eveneens volgt. De OV-uitkering is 
immers een loongerelateerde uitkering.  
 
§ 2.5 Wet structuur uitvoeringsorganisatie werk en inkomen (onderdeel 11 - artikel XXa 
Verzamelwet SZW 2022) 
UWV ondersteunt, als onderdeel van de re-integratietaak zoals beschreven in artikel 30a van de 
Wet Suwi, kwetsbare uitkeringsgerechtigden. Het gaat om uitkeringsgerechtigden met een Wajong- 
of WIA-uitkering met arbeidsvermogen en andere uitkeringsgerechtigden met vergelijkbare 
problematiek. In hun activering naar werk wordt een deel van deze groep belemmerd door 
problemen en/of door een grote afstand tot de arbeidsmarkt. Deze uitkeringsgerechtigden hebben, 
naast een arbeidsbeperking, te maken met problemen op meerdere leefgebieden tegelijk. Deze 
problemen zijn vaak chronisch en met elkaar verweven. Dat maakt dat mensen zelf niet in staat 
zijn om hun problemen op te lossen en als het ware in een vicieuze cirkel terecht komen. Hierbij 
kan gedacht worden aan meerdere problemen tegelijk op het vlak van schulden, verslaving, 
psychische- en sociale problematiek. Vaak verkeren deze uitkeringsgerechtigden in een sociaal 
isolement en hebben ze een grote afstand tot de arbeidsmarkt. 
In de praktijk heeft UWV voor deze kwetsbare doelgroep de schakelfunctie ontwikkeld. De 
schakelfunctie houdt in dat UWV deze personen wijst op de juiste hulpverleningsinstanties. Een 
deel van de uitkeringsgerechtigden is in de praktijk niet in staat gebleken om zelf contact op te 
nemen met hulpverlening, ondanks dat zij hebben aangegeven hulp te willen bij het oplossen van 
6
zijn of haar problemen. Bij deze uitkeringsgerechtigden is sprake van een laag doenvermogen. 
UWV kan in deze gevallen, echter uitsluitend als de uitkeringsgerechtigde dit wenst, de 
contactgegevens van de betrokkene doorgeven aan instanties die de uitkeringsgerechtigde verder 
kunnen ondersteunen bij het verminderen of oplossen van de problemen, zodat deze instanties de 
betrokkene actief kunnen benaderen. Door problemen op deze andere gebieden op te lossen, 
worden drempels voor re-integratie weggenomen. Dit leidt ertoe dat kwetsbare personen snel de 
juiste hulp van daartoe bevoegde instanties krijgen waardoor ze meer ruimte krijgen om stappen 
te zetten naar een volwaardige deelname aan de samenleving en op termijn ook om te re-
integreren naar werk. 
De schakelfunctie wordt momenteel ingezet met toestemming van de uitkeringsgerechtigde. Het 
7
betreft, volgens een schatting van UWV , 15% van de mensen met een uitkering op grond van de 
Wet Wajong, en 5 à 10% van de mensen met een uitkering op grond van de Wet WIA. Gelet op de 
kwetsbare doelgroep, is deze grondslag, gelet op artikel 6 van de Algemene verordening 
gegevensbescherming en de vereisten die gelden voor rechtsgeldige toestemming als 
gegevensverwerkingsgrondslag, niet toereikend. Hiervoor is een wettelijke grondslag vereist. Deze 
wetswijziging dient als reparatie van deze lacune. Op grond hiervan kan UWV, indien de 
betrokkene expliciet heeft aangegeven open te staan voor hulp, maar zelf niet in staat is om 
contact op te nemen, contactgegevens van de betrokkene verstrekken aan de hulpverlenende 
instantie. Dit gebeurt echter uitsluitend indien de betrokkene dit wenst. De noodzakelijke gegevens 
 
6 Het lage doenvermogen van klanten die langdurig complexe problemen ervaren en waarbij zelfs sprake kan zijn van een tijdelijke daling 
van het IQ wordt bevestigd door diverse gedragswetenschappelijke onderzoeken, zie ook het rapport ‘Weten is nog geen doen’ van de 
Wetenschappelijke Raad voor het Regeringsbeleid (WRR, 2017). 
7 Schatting is gemaakt op basis van het aantal WIA- en WAJONG-uitkeringsgerechtigden dat UWV in 2020  in dienstverlening had. 

II. Artikelsgewijs 
Onderdeel 2 Participatiewet (Artikel IV Verzamelwet SZW 2022)  
 
Artikel 10d 
Het huidige twaalfde lid komt vanwege de wijzigingen in de uitbetaling van het ziekengeld op grond 
van de no-riskpolis en soortgelijke uitkeringen te vervallen. Hierdoor wordt de loonkostensubsidie, 
anders dan thans, doorbetaald aan de werkgever als de werknemer ziek wordt. Zie hiervoor het 
algemeen deel van de toelichting en de toelichting op de wijziging van de Ziektewet en Wet arbeid 
en zorg (Wazo).  
 
Artikel 78dd   
Dit artikel 78dd bevat overgangsrecht met betrekking tot het vervallen van artikel 10d, twaalfde 
lid. Indien er reeds recht was op een uitkering op grond van artikel 29b van de Ziektewet voor de 
inwerkingtreding van dit onderdeel van de Verzamelwet SZW 2022, blijft het oude regime van 
toepassing. Zie nader onderdeel B, onder artikel 6:11 Wazo. Bij het bepalen of het overgangsrecht 
van toepassing is, is het moment van ziekmelden door de werkgever relevant. 
 
Onderdeel 3 Wet arbeid en zorg (Artikel VII Verzamelwet SZW 2022) 
Artikel VII van de Verzamelwet SZW 2022, dat de Wet arbeid en zorg (Wazo) wijzigt, wordt 
opnieuw vastgesteld bij deze Nota van Wijziging, waarbij de onderdelen A en B een toevoeging zijn 
ten opzichte van artikel VII van de Verzamelwet SZW 2022 . Voor de toelichting bij het nieuwe 
onderdeel C van onderdeel 3 van deze Nota van Wijziging (dat gelijk is aan het huidige artikel VII 
van de Verzamelwet SZW 2022), wordt verwezen naar de memorie van toelichting ten aanzien van 
artikel VII van de Verzamelwet SZW 2022.  
 
Artikel 3:13 
Onderhavige wijzigingen van de Wazo en de Ziektewet hangen samen met het voorstel om het 
huidige twaalfde lid van artikel 10d van de Participatiewet te laten vervallen (onderdeel 2, 
onderdeel aA). Het vervallen van artikel 10d, twaalfde lid, van de Participatiewet maakt het 
noodzakelijk om in bepaalde gevallen waarin er samenloop bestaat tussen loonkostensubsidie met 
een uitkering vanwege zwangerschaps- of bevallingsverlof op grond van de Wazo, of ziekengeld op 
grond van een aantal artikelen van de Ziektewet (zie nader de toelichting bij onderdeel 2, 
onderdeel D) de hoogte van de uitkering op andere wijze vast te stellen, teneinde te voorkomen 
dat de werkgever meer dan het totaal te betalen loon en werkgeverslasten krijgt uitgekeerd.   
Hiertoe worden het zesde tot en met het achtste lid van artikel 3:13 van de Wazo gewijzigd. Deze 
leden bevatten thans materieel uitgewerkt overgangsrecht in verband met de inwerkingtreding van 
de Wet werk en zekerheid. 
In het voorgestelde nieuwe zesde lid wordt geregeld dat indien een werknemer waarvoor de 
werkgever loonkostensubsidie op grond van de Participatiewet ontvangt recht heeft op een 
uitkering in verband met zwangerschaps- of bevallingsverlof, de hoogte van de uitkering volgens 
de in dit lid omschreven wijze wordt vastgesteld. Dit gebeurt door het uitkeringsbedrag dat voor 
deze werknemer zou gelden indien geen loonkostensubsidie zou worden verkregen (100% van het 
toepasselijke dagloon) te vermenigvuldigen met de vastgestelde loonwaarde. De loonwaarde 
betreft een door het college vastgesteld percentage van het wettelijk minimumloon dat betrokkene 
8
ondanks de verminderde arbeidsprestatie nog kan verdienen. UWV gaat bij de vaststelling van de 
uitkering of ziekengeld uit van het door de gemeente aan UWV verstrekte percentage aan 
loonwaarde op het moment van aanvragen van de uitkering. 
Het zevende lid geeft rekenregels voor een tweetal bijzondere situaties. In onderdeel a is 
neergelegd dat wanneer de vastgestelde loonwaarde lager dan 30% is, er voor de berekening van 
de uitkering gerekend dient te worden als ware de loonwaarde 30%. De loonkostensubsidie wordt 
 
8
 Zie nader Kamerstukken II 2013/14, 33161, nr. 107, p. 62 e.v. 

werken met loondispensatie tenminste het functieloon voor gewerkte uren als totaalinkomen 
ontvangen. Andere inkomensbestanddelen worden niet gedeeld door een verminderde loonwaarde. 
Deze rekenregels zijn opgenomen in het nieuwe voorgestelde vierde lid van artikel 2:40 en 3:8. 
Met deze voorgestelde rekenregels wordt uitgegaan van de situatie van een gedispenseerd 
inkomensbestanddeel met niet gedispenseerde inkomensbestanddelen, zoals bijvoorbeeld een WW- 
of WIA-uitkering. Indien er twee of meer gedispenseerde inkomensbestanddelen met een 
verschillende loonwaarde zijn dan past UWV een gewogen gemiddelde loonwaarde, en een 
daarmee berekende compensatiefactor, op het gedispenseerde loon. Overige inkomsten worden in 
de rekenregels nog steeds zonder compensatiefactor of zonder te delen door de loonwaarde 
meegenomen. 
In de uitvoeringstoets heeft UWV aangegeven de voorliggende wijziging van de rekenregels 
conform de bedoeling van de Wet vereenvoudiging Wajong per 1 januari 2022 uit te kunnen voeren 
en niet eerder. De wijziging zal daarom per 1 januari 2022 inwerkingtreden. Te veel uitbetaalde 
uitkeringen tot 1 januari 2022 worden niet teruggevorderd. UWV start in 2021 met het begeleiden 
van Wajongers die tijdelijk een te hoge uitkering hebben omdat een hogere uitkering effect kan 
hebben om inkomensafhankelijke regelingen. De hogere uitkering moet tijdig worden doorgegeven 
aan de belastingdienst om terugbetaling te voorkomen.  
Onderdeel 5 Wet betaald ouderschapsverlof (artikel IXa Verzamelwet SZW 2022)  
Het wetsvoorstel betaald ouderschapsverlof bevat een samenloopbepaling met het wetsvoorstel 
uitvoeren breed offensief. Door het overhevelen naar de Verzamelwet van de wijzigingen in de 
Wazo die met uitvoeren breed offensief werden voorgesteld, verliest deze samenloopbepaling haar 
betekenis. Door verandering in de reikwijdte van de samenloop tussen Wazo-uitkeringen en de 
loonkostensubsidie, zoals in het algemeen deel van deze toelichting uiteengezet, is een nieuwe 
samenloop bepaling niet nodig. Daardoor kan de bepaling, indien het wetsvoorstel betaald 
ouderschapsverlof tot wet wordt verheven, vervallen.  
Onderdeel 8 Wet inburgering 2021 (artikel XIII Verzamelwet SZW 2022) 
De toevoeging van onderdeel Ba aan artikel XIII wijzigt artikel 10 van de Wet inburgering 2021. 
Het betreft een technische wijziging, waarmee wordt verduidelijkt dat bij of krachtens amvb regels 
kunnen worden gesteld over de financiering van het programma voorbereiding op de inburgering. 
In artikel 3.18 van het Besluit inburgering 2021 is in dat kader geregeld dat de Minister van SZW 
de voorbereiding op de inburgering bekostigt en de kosten voor de uitvoering van deze taak door 
de aangewezen instelling, bedoeld in artikel 3.17, eerste lid, van het Besluit inburgering 2021, ten 
laste komen van de begroting van het Ministerie van SZW. In artikel 3.19 van de Regeling 
inburgering 2021 is het COA aangewezen als instelling die dit programma aanbiedt.  
Met deze wijziging van artikel XIII, onderdeel D, wordt artikel 34, vijfde lid, van de Wet inburgering 
2021 gewijzigd. In deze bepaling wordt reeds verwezen naar de Minister van Onderwijs, Cultuur en 
Wetenschap, maar is verzuimd het College voor toetsen en examens (CvtE) op te nemen. Het CvTE 
is verantwoordelijk voor de afname van het staatsexamen Nederlands als tweede taal (zie de 
artikelen 2, derde en vijfde lid, van de Wet College voor toetsen en examens, en 4 en 9 van het 
Staatsexamenbesluit Nederlands als tweede taal). Dit examen maakt onderdeel uit van het 
inburgeringsexamen als bedoeld in artikel 7, eerste en tweede lid, van de Wet inburgering 2021 en 
het taalschakeltraject als bedoeld in artikel 8, tweede lid, van de Wet inburgering 2021. De 
(persoons)gegevens die het CvTE in dit kader verkrijgt, dienen, ten behoeve van de handhavende 
taak van de Minister van SZW op grond van artikel 25 van de Wet inburgering 2021, aan hem te 
worden verstrekt, nu deze ten behoeve van deze taak inzicht dient te hebben in onder meer het 
aantal afgenomen examens, de resultaten daarvan en eventuele onregelmatigheden. Het College 
wordt daarom met deze wijziging toegevoegd aan artikel 34, vijfde lid, van de Wet inburgering 
2021. Daarnaast wordt toegevoegd dat ook gegevens over de examinering door het CvTE aan de 
Minister van SZW worden verstrekt. Nu een deel van de examens wordt afgenomen door het CvTE, 
dienen onder meer gegevens over aangepaste examenomstandigheden te worden verstrekt aan de 
Minister van SZW, met het oog op de door hem af te nemen examens. Op grond van artikel 38 van 

verzoek van de betrokkene wordt een beschikking afgegeven, maar de specificatie volstaat al voor 
belanghebbende om op de gebruikelijke wijze bezwaar te kunnen maken en beroep in te stellen. 
 
Onderdeel 11 Wet structuur uitvoeringsorganisatie werk en inkomen (artikel XXa 
Verzamelwet SZW 2022) en Wet tot wijziging van de Wet arbeid vreemdelingen (artikel 
XXb) 
Wet structuur uitvoeringsorganisatie werk en inkomen 
De voorgestelde toevoeging aan artikel 1, eerste lid, en de voorgestelde wijzigingen van artikel 73 
van de Wet structuur uitvoeringsorganisatie werk en inkomen, maken het mogelijk dat het 
Uitvoeringsinstituut werknemersverzekeringen in het kader van zijn re-integratietaak, 
contactgegevens kan verstrekken van een uitkeringsgerechtigde aan de instanties bedoeld in het 
voorgestelde artikel 1, eerste lid, toegevoegde onderdeel, ten behoeve van hulpverlening aan de 
uitkeringsgerechtigde. Dit gebeurt uitsluitend met instemming van de uitkeringsgerechtigde. 
 
Onderdeel A 
In artikel I, onderdeel C, onder 3, staat per abuis een onjuiste verwijzing. Met deze wijziging wordt 
dit hersteld. 
Onderdeel B 
Als gevolg van amendering van het wetsvoorstel Wijziging van de Wet arbeid vreemdelingen in 
verband met het toekomstbestendig maken van de wetgeving op het terrein van 
arbeidsmigratie (Wijziging Wav) is de verwijzing in artikel III van de Wijziging Wav niet langer 
kloppend. Met deze wijziging wordt dit hersteld. 
Onderdeel 13 Ziektewet (artikel XXII Verzamelwet SZW 2022) 
 
Artikel 29e 
Voorgesteld wordt om voor het regelen van de nieuwe systematiek van samenloop tussen de 
hieronder genoemde ziektewetuitkeringen een artikel 29e in te voegen in de Ziektewet. In het 
eerste lid wordt allereerst de reikwijdte voor de aangepaste vaststelling van de hoogte van de 
uitkering vastgelegd. Het betreft de volgende uitkeringsgrondslagen uit de Ziektewet: 
  Artikel 29, tweede lid, onderdeel e: de uitkering wegens ongeschiktheid tot het verrichten 
van arbeid als gevolg van orgaandonatie; 
  Artikel 29a: de ongeschiktheid tot het verrichten van arbeid als gevolg van zwangerschap 
of bevalling; 
  Artikel 29b: de no-riskpolis; 
  Artikel 29d: de no-riskpolis oudere voormalig langdurig werkloze werknemers. 
Ten tweede wordt in het eerste lid de wijze van berekenen neergelegd. De hoogte van het 
ziekengeld wordt op dezelfde manier berekend als bij de uitkering vanwege zwangerschaps- of 
bevallingsverlof (zie de toelichting bij artikel 3:13 bij onderdeel 3 van deze nota van wijziging). Het 
moment van berekening komt eveneens overeen. Deze vindt plaats op het moment van 
ziekmelding op grond van de dan geldende loonwaarde.  
Opgemerkt wordt dat deze voorgestelde wijziging, behoudens de koppeling aan het 
loonwaardepercentage, geen verdere wijziging van de berekening van het ziekengeld beoogt zoals 
dat op grond van die wet wordt berekend of een wijziging van de berekening van de uitkering op 
grond van de Wet arbeid en zorg (Wazo) zoals berekend op grond van die wet. Wanneer het 
bijvoorbeeld gaat om een werknemer waarvoor een no-riskpolis van toepassing is op grond van 
artikel 29b van de Ziektewet, geldt dat op verzoek van de werkgever voor het eerste jaar de 
uitkering van het ziekengeld 100% van het dagloon bedraagt (artikel 29b, zesde lid, van de 
Ziektewet) en voor het tweede jaar 70% van het dagloon (artikel 29b, vijfde lid, van de 
Ziektewet). 
 
Het tweede en derde lid komen overeen met het voorgestelde nieuwe artikel 3:13, zevende en 
achtste lid, Wazo. 
 

