 
 
 
 
>Retouradres Postbus 16375 2500 BJ Den Haag  
 
Internationaal Beleid 
 
 
Rijnstraat 50  
Voorzitter van de Tweede Kamer der Staten Generaal 
 
Den Haag 
Postbus 20018 
Postbus 16375 
 
2500 BJ Den Haag 
2500 EA  DEN HAAG 
www.rijksoverheid.nl  
  
 
 
Onze referentie 
 
29279820 
 
 
 
  
Datum 7 september 2021  
Betreft Studiesucces en studie-aansluiting van studenten met een 
 vooropleiding in het Caribisch deel van het Koninkrijk 
 
 
 
 
 
In deze brief geef ik een beeld van nieuwe analyses, inzichten en 
beleidsontwikkeling met betrekking tot de studieprestaties van studenten met een 
vooropleiding in het Caribisch deel van het Koninkrijk die kiezen voor een 
vervolgopleiding in het (hoger) onderwijs in het Europese deel van Nederland (in 
het vervolg van de brief aangeduid als ”Caribische studenten“). 
Als bijlagen voeg ik bij de brief met onderzoeksrapport “Kopzorgen van Caribische 
studenten” van de Nationale Ombudsman, mijn reactie aan de Nationale 
Ombudsman daarop en het rapport “Studiesucces en -ervaringen van studenten 
uit de Caribische delen van het Koninkrijk” (eindrapport van onderzoek in 2020 in 
opdracht van de vier onderwijsministers in het Koninkrijk). 
 
1. Samenvatting 
Meerdere onderzoeken bevestigen dat voor wat betreft studiesucces veel 
Caribische studenten in het vervolgonderwijs in Nederland substantieel slechter 
scoren dan vergelijkingsgroepen van studenten. De onderzoeken laten zien dat de 
oorzaken daarvan in de hele keten van het voorbereidend onderwijs in het 
Caribisch deel van het Koninkrijk tot en met de vervolgopleiding in Nederland te 
vinden zijn. Dit ondanks het feit dat een veelheid aan betrokkenen aan beide 
zijden van de oceaan zich grote moeite getroost om (aanstaande) studenten te 
ondersteunen. Die ondersteuning schiet echter tekort doordat zij een groot deel 
van de (aanstaande) studenten niet bereikt en niet in samenhang wordt 
aangeboden. Dit beeld wordt gedeeld door de vier ministers van onderwijs in het 
Koninkrijk die gezamenlijk hebben besloten maatregelen te willen treffen om deze 
problemen aan te pakken. Zij hebben daartoe een regiegroep in het leven 
geroepen waarin zowel de onderwijspartijen als de overheden van de zes eilanden 
en Nederland participeren. Die regiegroep moet er voor zorgen dat de hele keten 
beter gaat functioneren. Deels doordat de betrokken partijen ieder voor zich maar 
ook in samenhang beter hun verantwoordelijkheid voor deze studenten gaan 
nemen en deels door voorstellen te formuleren om bij de voorbereiding meer 
studenten effectiever te bereiken en bijvoorbeeld een meer geleidelijke overgang 
mogelijk te maken. De regiegroep is recent van start gegaan en rapporteert eind 
2021 over hun voorstellen. 
 
 Pagina 1 van 5 
 

 
 
 
Nederland. De problematiek is weerbarstig en complex. Studenten kampen met 
  
meervoudige achterstanden en staan daarbij vaak onder erg hoge druk 
 
(studiedruk, druk van thuisfront). Doordat de groep afkomstig is van zes 
verschillende eilanden met eigen aanpakken en zich in het vervolgonderwijs 
verspreidt over een groot aantal instellingen, is er bijna onvermijdelijk een 
versnippering in de aanpak. In het rapport worden diverse oplossingsrichtingen 
aangereikt voor de drie fasen in de loopbaan van de studenten: betere 
voorbereiding in het Caribische deel van het Koninkrijk, betere opvang en 
begeleiding in de fase van de transitie naar Nederland en betere begeleiding en 
samenwerking in het vervolgonderwijs in Nederland. 
 
4. Onderzoek door de vereniging Levende Talen Papiaments 
Ook door de Vereniging Levende talen Papiaments is in 2020 een onderzoek 
uitgevoerd naar de problematiek van studie-aansluiting van Caribische 
4
studenten . Dat onderzoek richtte zich met name op studenten afkomstig van de 
Papiaments-talige ABC-eilanden (Aruba, Bonaire, Curaçao). De bevindingen in dit 
onderzoek bieden een vergelijkbaar beeld aan dat van de andere onderzoeken. 
Het onderzoek signaleert “talige, sociale en academische uitdagingen” en wijst op 
de bestaande behoefte aan trainingen en cursussen, onder andere gericht op het 
bijbrengen van studievaardigheden en het verbeteren van de Nederlandse 
taalbeheersing. De interviews geven extra inkleuring aan de problematiek zoals 
de studenten en professionals die percipiëren. Zij bepleiten er niet altijd van uit te 
gaan dat alleen de Caribisch-Nederlandse studenten moeten integreren, maar dat 
ook van de Europees-Nederlandse studenten én van docenten meer 
betrokkenheid en inzet verwacht zou mogen worden. Samenwerking is ook hier 
het sleutelwoord. Samenwerking tussen de verschillende onderwijsinstellingen in 
Nederland, tussen hogere onderwijsinstellingen in Nederland en middelbare 
scholen op de eilanden, tussen officiële instanties op de eilanden en instanties in 
Nederlands, maar ook samenwerking tussen de eilanden en tussen alle instanties 
die zich inzetten voor de Caribische studenten. De belangrijkste conclusie is dat 
men verder moet gaan dan het plegen van conventionele interventies en 
conventionele manieren van helpen en interveniëren. 
 
5. Onderzoek naar mobiliteit in het hoger onderwijs binnen het Koninkrijk 
In 2019 wees de Universiteit van Utrecht, mede namens acht andere 
universiteiten, erop dat uitwisseling van studenten en medewerkers van hoger-
onderwijsinstellingen tussen de verschillende landen binnen het Koninkrijk der 
Nederlanden niet ondersteund wordt, terwijl dat wel het geval is bij mobiliteit 
tussen Europese landen via het Erasmus programma. In opdracht van het 
Ministerie van Binnenlandse Zaken en Koninkrijksrelaties heeft de Universiteit 
Utrecht in 2020 een verkenning uitgevoerd naar de mogelijkheden van zo’n 
5
Koninkrijksmobiliteitsprogramma . Gewezen werd met name op een aantal 
voordelen die een dergelijk programma voor het Koninkrijk met zich mee zouden 
brengen waaronder het verbinden van de Caribische met de Nederlandse 
voorbereiding op beroepsuitoefening, het verminderen van de 'brain drain' vanaf 
de eilanden en het kunnen verkennen van vervolgopleidingen in Nederland, 
                                                 
4
 https://papiaments.levendetalen.nl/onderzoek-naar-studiesucces/het-studiesucces-van-
studenten-uit-de-abc-eilanden-geerman-leona-2020-2  
5
 
https://www.researchgate.net/publication/349624719_Towards_a_Kingdom_Mobility_Progr
am_in_Higher_Education_Proposal_for_a_three-
year_pilot_program_in_the_Kingdom_of_the_Netherlands 
 
 
 Pagina 3 van 5 
 

 
 
 
7. Gezamenlijke aanpak binnen het Koninkrijk 
  
In januari 2021 heb ik de resultaten van de genoemde onderzoeken besproken 
 
met mijn onderwijscollega’s van Aruba, Curaçao en Sint Maarten. Wij allen 
onderschrijven de conclusie dat voor verbetering van de onderwijsaansluiting 
meer en betere samenwerking een belangrijk deel van de sleutel vormt. We 
hebben het voornemen uitgesproken om de knelpunten gezamenlijk en 
gestructureerd aan te pakken en wij hebben besloten het in de vorige paragraaf 
genoemde aanbod van de Nederlandse Hogescholen te aanvaarden en de door 
hen voorgestelde regiegroep te verzoeken een plan van aanpak op te stellen met 
een integrale aanpak voor de gewenste betere aansluiting. Dat betekent 
uitwerken van verbetervoorstellen, met aandacht voor de praktische, juridische 
en financiële aspecten daarvan en rekening houdend met de individuele situatie 
van ieder land. De regiegroep wordt verzocht daarbij gebruik te maken van de 
aandachtspunten en suggesties die in de verschillende onderzoeken naar voren 
zijn gekomen. Deze afspraken ten aanzien van doorstroming zijn ook vastgelegd 
in de slotconclusies van het Vierlandenoverleg dd 7 januari 2021, zoals met u 
6
gedeeld als bijlage bij mijn brief aan uw Kamer van 8 juli 2021. 
 
De werkzaamheden van de regiegroep en de onderliggende projectstructuur zijn 
gestart. Er is gekozen voor een brede samenstelling. Juist met het oog op de in 
alle onderzoeken benadrukte noodzaak van samenhang en samenwerking is het 
van groot belang dat alle betrokken partijen aan beide zijden van de oceaan goed 
zijn aangesloten. In de komende maanden zal de regiegroep haar voorstellen 
uitwerken en aanbieden aan de vier onderwijsministers van het Koninkrijk. In het 
belang van de Caribische studenten zullen we spoedig tot stappen komen om hun 
studiesucces te vergroten. Over de voorstellen, de keuzes en besluitvorming in 
het Vierlandenoverleg en de eerste resultaten van deze aanpak wordt u in het 
voorjaar van 2022 geïnformeerd.  
 
de minister van Onderwijs, Cultuur en Wetenschap, 
 
 
 
 
Ingrid van Engelshoven 
 
                                                 
6
 Tweede Kamer, vergaderjaar 2020-2021, 35570-VIII, nr. 278 
 
 Pagina 5 van 5 
 

