 
 
 
 
>Retouradres Postbus 16375 2500 BJ Den Haag  
 
Erfgoed en Kunsten 
 
 
Rijnstraat 50  
De voorzitter van de Tweede Kamer der Staten-Generaal  
 
Den Haag 
Postbus 20018  
Postbus 16375 
 
2500 BJ Den Haag 
2500 EA  DEN HAAG 
www.rijksoverheid.nl 
 
Onze referentie 
29253844 
 
 
 
  
Datum 13 september 2021  
Betreft Beleidsreactie advies Nederlandse Unesco Commissie 'Een wapen in 
 vredestijd. De uitvoering van het Unesco Haags Verdrag en het gebruik 
 van het blauw-witte schildje'  
 
 
 
 
Hierbij stuur ik u mijn beleidsreactie op het adviesrapport ‘Een wapen in 
vredestijd’ van de Nederlandse Unesco Commissie (hierna: Unesco-commissie), 
uitgebracht op 22 juni 2020. Hiermee kom ik mijn toezegging na uit de 
beantwoording van vragen van uw Kamer over dit adviesrapport (referentie 
3468).  
 
In het adviesrapport heeft de Unesco-commissie onderzocht hoe het staat met de 
Nederlandse uitvoering van het Unesco-verdrag inzake de bescherming van 
culturele goederen in geval van gewapend conflict (hierna: het Haags Verdrag), 
dat op 14 mei 1954 is aangenomen. De Unesco-commissie heeft aan mij op basis 
van dit onderzoek een vijftal aanbevelingen uitgebracht: 
1. De Unesco-commissie beveelt aan consequent te zijn in het besluit of 
Nederland een passieve of actieve verdragsstaat wil zijn ter uitvoering 
van het Haags Verdrag.  
2. Er wordt door de Unesco-commissie geadviseerd een visie te formuleren 
op de bescherming van Nederlands cultureel erfgoed bij gewapend 
conflict en in samenspraak met belangengroepen meerjarig beleid te 
ontwikkelen.  
3. De Unesco-commissie vraagt de reële dreigingen voor het cultureel 
erfgoed in kaart te brengen en daarbij oog te hebben voor nieuwe 
dreigingen.  
4. Als vierde aanbeveling, stelt de Unesco-commissie voor orde op zaken te 
stellen in het register van blauw-witte schildjes en te voldoen aan de 
rapportageplicht richting Unesco over de nationale implementatie.  
5. Tot slot adviseert de Unesco-commissie nationale aansturing op een 
betere en coherente verankering van de bescherming van cultureel 
erfgoed in de regionale risicoprofielen en het beleid over 
omgevingsveiligheid. 
 
  
 
 Pagina 1 van 6 
 

 
 
werkzaamheden op het gebied van veilig erfgoed structureel geïntegreerd in de 
Onze referentie 
29253844 
organisatie van mijn ministerie. 
 
 
De vernietiging van cultureel erfgoed in Palmyra (Syrië) door ISIS in 2015 leidde 
voorts tot hernieuwde aandacht voor de veiligheid van erfgoed. Datzelfde jaar 
stuurde mijn voorganger, minister Bussemaker, een brief aan uw Kamer over de 
3
bescherming van erfgoed tijdens gewapend conflict . Hierin is uitgebreid 
uiteengezet op welke manieren actie is ondernomen op dit gebied.  
 
Rond die tijd zijn bovendien gesprekken gevoerd met het ministerie van Justitie 
en Veiligheid over de vraag of cultureel erfgoed moest worden opgenomen in de 
nationale crisisplannen. Deze verkenning leidde tot het gezamenlijke besluit om 
erfgoed niet als separaat vitaal belang op te nemen in de Strategie Nationale 
Veiligheid. De maatregel werd daarvoor door beide partijen te zwaar bevonden en 
bij een daadwerkelijke crisis ligt de prioriteit vaak niet eerst bij bescherming van 
het cultureel erfgoed, maar bij het redden van mensenlevens. Erfgoed is wel als 
zesde regionale vitale belang opgenomen in de regionale risicoprofielen.  
 
De basis van mijn huidige inzet op de bescherming van erfgoed wordt gevormd 
door wet- en regelgeving in ons land. De Erfgoedwet bevat regels over de 
omgang met verzamelingen als beschermde cultuurgoederen, rijkscollecties, 
rijksmonumenten, ensembles en archeologische vindplaatsen. Zo benoemt de 
Erfgoedwet de verantwoordelijkheid om diefstal, verlies, beschadiging of 
vernietiging van erfgoed te voorkomen en bevat de wet een instandhoudingsplicht 
voor rijksmonumenten. De Inspectie Overheidsinformatie en Erfgoed inspecteert 
collecties in eigendom van de Nederlandse Staat en de beschermde 
cultuurgoederen die veelal in particulier bezit zijn, ziet toe op de professionele 
organisaties voor monumentenbehoud en controleert de naleving van de regels 
uit de Erfgoedwet en de Archiefwet wat betreft de rijksarchieven. Zo is 
veiligheidszorg, waaronder de vraag of een instelling voldoende maatregelen 
heeft getroffen met het oog op calamiteiten, een standaard onderdeel van 
inspecties van musea. De Archiefwet, het Archiefbesluit en de Archiefregeling 
richten zich daarnaast op de zorgplicht voor archieven van het Rijk, gemeenten, 
provincies en waterschappen. Deze regelgeving wordt momenteel aangepast aan 
de digitale tijd. Wat betreft het roerende erfgoed, heb ik zoals eerder aan uw 
Kamer kenbaar gemaakt de Raad voor Cultuur gevraagd een advies op te stellen 
met een visie op de dynamiek van de Collectie Nederland ten aanzien van het 
4
beleid op de bescherming van belangwekkende cultuurgoederen voor Nederland . 
De Commissie Collectie Nederland heeft mij laten weten haar definitieve advies in 
december van dit jaar te overleggen. 
 
De expertfunctie veiligheidszorg voor erfgoed is belegd bij de RCE. De RCE deelt 
kennis en informatie over risico’s en preventie met beheerders, eigenaren en 
andere betrokkenen bij het erfgoed. Daarvoor organiseert de RCE (online) 
bijeenkomsten, maakt zij publicaties en instrumenten als handleidingen en 
databases en zet zij netwerken op rondom veiligheidsthema’s. Verder heeft de 
RCE een incidententeam dat paraat staat om eigenaren van rijksmonumenten en 
gemeenten bij calamiteiten van advies te voorzien, bijvoorbeeld bij plotselinge 
                                                 
3
 Kamerstuk 31 482, no. 95. 
4
 Adviesaanvraag minister inzake bescherming roerend erfgoed | Brief | Raad voor Cultuur 
 
 Pagina 3 van 6 
 

 
 
andere verdragen die in deze brief zijn benoemd. Dit in het licht van de eerste 
Onze referentie 
29253844 
aanbeveling uit het adviesrapport van de Unesco-commissie, waarin gevraagd 
 
wordt te kiezen of we een actieve of passieve verdragsstaat willen zijn. We nemen 
onze verantwoordelijkheden voor de bescherming van ons erfgoed serieus. Ik 
betreur dat het rapportageverzoek voor het Haags Verdrag over de periode 2013 
– 2016 mijn ministerie niet heeft bereikt. In de toekomst zal ik zorgdragen dat dit 
wordt voorkomen. Ik streef er naar om aan de rapportageplicht van Unesco-
verdragen te voldoen, zoals de Unesco-commissie in de vierde aanbeveling van 
haar rapport aanbeveelt. 
 
Verankering van de bescherming van het cultureel erfgoed (aanbeveling V) 
Conform de vijfde aanbeveling van de Unesco-commissie, zie ik meerwaarde in 
het inzetten op het delen van informatie over goede preventieve maatregelen en 
het vergroten van de zelfredzaamheid van erfgoed beherende instanties. Dit 
behoeft aandacht voor cultureel erfgoed op vooral regionaal en lokaal niveau. 
Erfgoedbeheerders, gemeenten, provincies en vooral de veiligheidsregio’s zijn 
belangrijke partners hierin. De veiligheidsregio’s zijn verantwoordelijk voor de 
eventuele inschakeling van hulpdiensten bij de bescherming van erfgoed in tijden 
van crisis. De RCE overlegt daarom regelmatig met een aantal veiligheidsregio’s 
over de specifieke dreigingen voor cultureel erfgoed en de bescherming hiertegen 
door bijvoorbeeld de opname ervan in de regionale crisisstructuur.  
 
Zoals de Unesco-commissie terecht opmerkt, kan de samenwerking met de 
veiligheidsregio’s op dit aspect nog verder worden versterkt. Mijn ministerie zal 
daarom in gesprek gaan met het ministerie van Veiligheid en Justitie over 
mogelijke versterking van bescherming van het cultureel erfgoed in de regionale 
crisisstructuur.  
 
Het blauw-witte schildje (aanbeveling IV) 
De Unesco-commissie adviseert in haar vierde aanbeveling orde op zaken te 
stellen in het register van blauw-witte schildjes. Het aanbrengen van blauw-witte 
schildjes op gevels van een selectie van rijksmonumenten, archieven en musea is 
een analoog systeem dat naar aanleiding van het Haags Verdrag in Nederland is 
ingevoerd. Doel van deze schildjes is om in tijden van gewapend conflict de 
beschermde status van een gebouw, cultuurgoed of collectie zichtbaar te maken 
in het straatbeeld. Vooral in de jaren zestig en zeventig zijn op grote schaal 
blauw-witte schildjes geplaatst op Nederlands erfgoed. 
 
De erfgoedzorg is de laatste jaren echter in vele opzichten verbreed en 
gemoderniseerd. Alles wat we doen, doen we voor ál het erfgoed. Daarnaast heeft 
er een verschuiving plaatsgevonden van analoge systemen naar digitale 
systemen. De Unesco-commissie merkt in haar rapport daarom ook terecht op dat 
de effectiviteit van een fysiek schildje in het licht van moderne oorlogvoering ter 
6
discussie staat . Het aanbrengen van blauw-witte schildje op gebouwen als 
manier om de beschermde status van gebouwen kenbaar te maken, acht ik om 
die reden niet meer van deze tijd.  
 
                                                 
6
 Unesco Adviesrapport ‘Een wapen in vredestijd’, 22 juni 2020, pagina 27. 
 
 Pagina 5 van 6 
 

