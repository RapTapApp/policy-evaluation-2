 
 
 
 
> Retouradres Postbus 20701 2500 ES Den Haag 
 
De Voorzitter van de Tweede Kamer 
Ministerie van Defensie 
der Staten-Generaal 
 
Plein 4 
Lange Poten 4 
MPC 58 B 
2511 CL Den Haag 
Postbus 20701 
2500 ES Den Haag 
www.defensie.nl 
 
 
 
 
 
 
 
Onze referentie 
BS2021019645 
Datum 21 september 2021 
Bij beantwoording datum, 
Betreft Inzetbaarheidsrapportage medio 2021 
onze referentie en betreft 
vermelden. 
 
Tweemaal per jaar, bij de begroting en het jaarverslag, informeert Defensie de 
Kamer met een rapportage over de inzet en de gereedheid van de krijgsmacht. 
Hierbij ontvangt u de inzetbaarheidsrapportage over de eerste zes maanden van 
2021.  
 
De Nederlandse krijgsmacht is er voor de nationale veiligheid en treedt ook op in 
internationale crisis- en conflictsituaties en bij rampen. Daartoe heeft de 
krijgsmacht drie hoofdtaken. Defensie is op dit moment niet adequaat toegerust 
om het Koninkrijk te beschermen tegen toekomstige (en sommige huidige) 
dreigingen. De taken die Defensie nodig acht om haar grondwettelijke taken 
volledig uit te voeren kunnen we onvoldoende waarmaken en afspraken met 
bondgenoten komen we onvoldoende na. Om dat wel te kunnen zijn stappen 
nodig. In de Defensievisie is uiteengezet welke stappen genomen kunnen worden. 
Veiligheid is namelijk niet vanzelfsprekend.Tegelijkertijd wordt er ook gewerkt 
aan de krijgsmacht van de toekomst. De Defensievisie 2035 maakt transparanter 
dan ooit duidelijk wat er op ons afkomt, wat we moeten doen en waar de 
behoeften liggen. De visie legt de basis voor herstel en zet de koers uit waarlangs 
Defensie zich kan ontwikkelen. Een volgend kabinet zal zich moeten buigen over 
eventuele vervolgstappen, maar Defensie zal waar mogelijk reeds de benodigde 
verandering in gang moeten zetten.  
 
Op Defensie wordt 24 uur per dag, 365 dagen per jaar een beroep gedaan. Dit 
betreft niet alleen internationale inzet en stand-by verplichtingen, maar ook 
nationale inzet zoals de 24/7 luchtruimbewaking, inzet in het Caribisch gebied en 
de inzet van de Explosieve Opruimingsdienst Defensie (EODD). Dagelijks maakt 
de EODD in Nederland explosieven onschadelijk en staat onder andere stand-by 
bij belangrijke evenementen waar grote groepen mensen bijeenkomen en 
hoogwaardigheidsbekleders aanwezig zijn. Een ander Defensieonderdeel dat 
dagelijks een bijdrage levert aan de veiligheid van Nederland is de Koninklijke 
Marechaussee, dat een groot deel van de taken onder het gezag van het 
ministerie van Veiligheid en Justitie uitvoert. Naast de grensbewaking op de 
internationale (lucht)havens, levert de Koninklijke Marechaussee 24/7 een 
bijdrage aan de bestrijding van terrorisme, georganiseerde misdaad en 
 
 Pagina 1 van 12 
 

 
 
Commitment aan NAVO en EU 
 
 
Hoewel de NAVO voor Nederland het belangrijkste bondgenootschap voor ons 
veiligheidsbeleid vormt en we van Europa verwachten dat het meer  
verantwoordelijkheid neemt voor de eigen veiligheid, dragen we voor deze 
 
gezamenlijke veiligheid niet zoveel bij als is afgesproken. Nederland presteert op 
dit moment onder de maat bij het nakomen van de bestaande afspraken en 
verplichtingen in EU- en NAVO-verband. Dit geldt voor cash en daardoor ook voor 
capabilities, voor militaire missies en operaties en de bijdrage aan de 
stafcapaciteit. Nederland bungelt in vergelijking met NAVO-bondgenoten en EU-
lidstaten onderaan de lijstjes: qua bijdrage aan NAVO-missies staan we op de 22e 
plaats (van 30). Nederland zou ook een ‘substantiële bijdrage’ moeten leveren 
aan EU- missies en operaties, zoals afgesproken in PESCO (permanent structured 
cooperation). Op basis van bevolkingsomvang zou Nederland 120 functies moeten 
leveren, terwijl nu slechts 13 functies worden vervuld. Daarmee staat Nederland 
op de 25e plaats van de 27 EU-lidstaten. Qua verwacht bbp-percentage voor 
defensie-uitgaven komt Nederland in 2024 op plaats 26 van de 30 NAVO-
bondgenoten. De EU, de NAVO en in het bijzonder de VS (dat circa 70 procent 
van de totale NAVO uitgaven doet) verwachten meer van Nederland: afspraak is 
afspraak. 
 
Als we onze verplichtingen niet volledig vervullen, dan kunnen we ook 
onvoldoende invulling geven aan de bescherming van het eigen en 
bondgenootschappelijk grondgebied. Bondgenoten moeten dat tekort dan 
opvullen. In de Defensievisie 2035 schetst het kabinet wat er nodig is voor een 
defensieorganisatie die wel alle drie de hoofdtaken succesvol kan invullen. Het is 
belangrijk dat we weer een betrouwbare partner en bondgenoot worden en dat 
wij als Nederland onze verantwoordelijkheid daarin weer nemen.  
 
Inzetbaarheidsdoelen 
De inzetbaarheidsdoelen (“Wat gaan wij kunnen”) uit de Defensienota 2018 zijn 
vertaald naar gereedstellingsopdrachten die de Commandant der Strijdkrachten 
aan de defensieonderdelen geeft. Deze inzetbaarheidsdoelen geven weer met 
welke capaciteiten Defensie, na uitvoering van de Defensienota, invulling kan 
geven aan deze hoofdtaken. Daadwerkelijke inzetmogelijkheden zijn mede 
afhankelijk van de mate van operationele gereedheid van een capaciteit, de 
geografische spreiding van Nederlandse inzet en de ondersteuningsmogelijkheden 
van partnerlanden. Specifieke inzet kan een impact hebben op de mate van 
gereedheid van deze eenheden voor de inzetbaarheidsdoelen. De 
inzetbaarheidsdoelen op basis van de Defensienota zijn hierna weergegeven:  
 
 
 Pagina 2 van 12 
 

 
 
 
 
 
 
  
 
 
 Pagina 2 van 12 
 

 
 
 
 
 
Inzet voor de drie hoofdtaken 
 
De veranderende veiligheidsomgeving en de toegenomen dreigingen vragen om 
meer inzet op de drie hoofdtaken van Defensie. In beginsel zijn alle capaciteiten 
 
inzetbaar voor alle drie de hoofdtaken. Echter, de inzet van een capaciteit voor de 
ene hoofdtaak heeft direct effect op de gereedheid en inzetmogelijkheden voor 
een van de andere hoofdtaken; de inzet wordt namelijk gerealiseerd vanuit een 
enkele set capaciteiten. Dit dwingt dus tot keuzes. In de vertrouwelijke bijlagen 
zijn voorbeelden van deze keuzes opgenomen.  
 
De krijgsmacht is in de eerste helft van 2021 voortdurend voor alle drie de 
hoofdtaken ingezet. Dat gebeurde ook achter de schermen en daarmee niet altijd 
voor iedereen zichtbaar. Daarnaast stonden bijna 5000 militairen stand-by voor 
NAVO- en EU-commitments en voor nationale taken. De vertrouwelijke bijlage 
gaat nader in op de grote mate waarin capaciteiten en inzetbare eenheden in de 
rapportageperiode gecommitteerd waren. Op het gebied van nationale inzet, 
zowel voor reguliere als COVID-19 gerelateerde inzet, ondersteunde Defensie 
veelvuldig de civiele autoriteiten. Onder nationale inzet horen ook structurele 
taken als Kustwacht, EODD en Luchtruimbewaking- en beveiliging. Ongeveer 200 
VTE personeel zijn dagelijks gecommitteerd met aansturing van en advies over 
deze nationale inzet. 
Hoewel de inzet van Defensie bij de watersnood in Limburg, bij de zeer 
gecompliceerde evacuatie uit Afghanistan, bij de noodhulpoperatie na de 
aardbeving in Haïti en bij de brandbestrijding in Albanië buiten deze 
rapportageperiode vielen, wil ik de ondersteuning bij deze indringende 
gebeurtenissen hier wel vermelden.  
In de strijd tegen het water ondersteunden in juli 300 militairen het Waterschap 
Limburg met zandzakken, evacuaties, transport, opruim- en 
herstelwerkzaamheden.  
Vanuit Afghanistan bracht Nederland meer dan 2.500 personen in veiligheid, van 
wie meer dan 1600 mensen met bestemming Nederland. Onder meer op 
defensielocaties in Zoutkamp, Zeist en Ede is tijdelijke noodopvang aan de 
evacués aangeboden. Ondanks alle inspanningen is Nederland er helaas nog niet 
in geslaagd iedereen die daarvoor in aanmerking komt te evacueren. Dit was een 
complexe opdracht onder steeds moeilijkere omstandigheden. Hoe reëel de 
dreiging was, bleek later uit de aanslagen vlakbij een van de toegangspoorten 
van het vliegveld in Kabul.  
Het marineschip Zr.Ms. Holland met aan boord een helikopter, snelle motorboten 
en militairen werd in augustus ingezet voor verkennings- en logistieke opdrachten 
voor de humanitaire hulpverleningsmissie van de Europese Unie in Haïti. 
Twee Chinook-transporthelikopters en een 40-koppig detachement bestreden in 
augustus met 493 drops, goed voor zo’n 3 miljoen liter water, verschillende 
branden in Albanië. De inzet in Albanië is gefinancierd door het ministerie van 
Buitenlandse Zaken en de Europese Unie.  
 
 Pagina 2 van 12 
 

 
 
Verschillende directies van Defensie, het ministerie van Justitie en Veiligheid en 
 
 
het Veiligheidsberaad onderzoeken op welke wijze een nieuw en toegesneden 
 
pakket aan capaciteiten zal worden vastgesteld. De verwachting is dat dit in 2022 
gereed zal zijn.  
 
 
Operationele gereedheid 
Operationele gereedheid bestaat uit drie elementen: personele gereedheid, 
materiële gereedheid en geoefendheid. De navolgende paragrafen bevatten 
toelichting op deze drie elementen.  
 
Personele gereedheid 
De personele gereedheid (PG) is de mate waarin het personeel van een eenheid 
beschikbaar en geschikt is voor het uitvoeren van de opgedragen opdracht.  
In de eerste helft van 2021 bleven de knelpunten bij de manschappen, in de 
onderbouw onderofficieren en officieren, en bij de specialistische arbeidsplaatsen 
onveranderd. Door kostbare tijdelijke oplossingen zoals inhuur en uitbesteding 
van werkzaamheden leidt personele onderbezetting niet tot onderbesteding van 
financiële middelen op personeel gebied. 
 
Naast deze kwantitatieve knelpunten is vooral het kwalitatieve aspect van belang 
voor personele gereedheid. Het project Kwaliteit in Beeld (KiB) zal zorgen voor 
verbeterd inzicht hierin. De implementatie van het project verloopt volgens 
planning.  
 
Door het aanmerken van initiële en functionele opleidingen als essentiële 
processen konden deze tijdens de COVID-19 crisis zoveel mogelijk doorgaan, 
maar waren er toch vertragingen en het bleek het niet altijd mogelijk voldoende 
mensen op te leiden. De druk op de opleidingscapaciteit zal daardoor ook in de 
tweede helft van 2021 hoog blijven.  
 
De huidige militaire personele capaciteit resulteert in onvoldoende personele 
gereedheid. Instroom van nieuw personeel kan niet op korte termijn de expertise 
en vakkennis van de uitstromende militairen vervangen. De realisatie van de 
aanstellingsopdracht blijft achter bij de behoefte aan militairen in het gegroeide 
formatieplan. Bij eenheden ontbreekt redundantie. De onvoldoende personele 
gereedheid heeft een negatief effect op de materiële gereedheid en de 
geoefendheid, en dus ook op de algehele operationele gereedheid. De paragrafen 
over materiële gereedheid en geoefendheid verduidelijken dit.  
 
Voor een betere personele gereedheid verlegt Defensie haar focus van 
kwantitatief ‘vullen’ van formatieplaatsen, naar het kwalitatief realiseren en 
borgen van de personele gereedheid met voldoende personele capaciteit dat 
beschikbaar en inzetbaar is, zowel op de korte als op de langere termijn. Deze 
sturing op personele gereedheid is integraal onderdeel van de HR-transitie die de 
komende jaren plaatsvindt. Deze transitie is het proces van de voorbereiding en 
stapsgewijze invoering van een nieuw en toekomstbestendig HR-model bij 
Defensie. Het nieuwe HR-model vervangt het huidige Flexibele 
Personeelssysteem. Het model omvat zowel de wijze waarop Defensie als goed 
werkgever in haar behoefte aan personeel voorziet en daarop stuurt, als ook hoe 
Defensie haar personeel beloont. De transitie zit in de opstartfase en vraagt niet 
 
 Pagina 2 van 12 
 

 
 
beoefend en daarvoor voldoende niveau van beheersing van de taken heeft 
 
 
getoond. Ondanks de COVID-19 beperkingen is er wel geoefend, maar met name 
 
in Nederland en in kleinere verbanden. De oefenruimte en de milieu- en 
geluidsnormen zijn in Nederland te gelimiteerd voor grootschalige oefeningen. 
 
Daarnaast konden juist grote internationale oefeningen op de hogere niveaus en 
oefeningen benodigd voor het optreden in het hoger niet doorgaan.  
 
Als de beperkingen van de COVID-19 maatregelen op het oefenprogramma 
vervallen, kan met hervatting van het programma de geoefendheid op het juiste 
niveau gebracht worden. Met name oefeningen op grotere schaal en deelname 
aan oefeningen op de hogere geweldniveaus en in grotere verbanden zijn dan 
noodzakelijk om de geoefendheid voor de eerste hoofdtaak op peil te brengen. 
Door het aantrekken van de oefenfrequentie en –mogelijkheden, zullen 
knelpunten in personele gereedheid en exploitatiebudget zich nadrukkelijker 
manifesteren en remmende factoren zijn op verbetering van de geoefendheid. In 
het bijzonder geldt voor geneeskundige eenheden dat zij door hun COVID-19 
ondersteuning minder zelf hebben kunnen oefenen. Deze eenheden moeten nu 
zowel hun eigen geoefendheid herstellen als ook ondersteuning leveren bij de 
oefeningen van andere eenheden. Dit zal dit vertragend werken bij het herstel 
van de geoefendheid en daarom wordt hiervoor een apart plan opgesteld. 
 
Inzetbepalende voorraden 
Ondanks belangrijke investeringen in onze inzetbepalende voorraden is er een 
disbalans tussen de behoefte en het budget voor voorraden. Hierdoor worden ook 
eenheden die volledig gereed zijn, beperkt in hun inzetbaarheid. De voorraden 
zijn niet toereikend om operaties voor langere tijd vol te houden. Het aanvullen 
van die voorraden zal tijd en geld kosten. We hebben nog minimaal tot en met 
2025 nodig om de acht operationele assortimenten (munitie, operationele 
rantsoenen en water, disposables en hygiëneartikelen, militaire kleding en 
uitrusting, geneeskundige verbruiksartikelen, operationele infrastructuur, bedrijfs- 
en brandstoffen, en systeem gebonden artikelen (reservedelen)) 
gedimensioneerd naar de tweede hoofdtaak en rekening houdend met de 
wettelijke verplichting derde hoofdtaak op de benodigde voorraadniveaus te 
brengen. Voor de eerste hoofdtaak heeft Defensie momenteel onvoldoende 
voorraden. In de Defensievisie 2035 is inzichtelijk gemaakt welke stappen 
Defensie zou kunnen zetten om de voorraden voor de eerste hoofdtaak aan te 
vullen. Ook zijn deze stappen op hoofdlijnen financieel gekwantificeerd inclusief 
tweede en derde orde effecten, zoals extra opslagcapaciteit voor munitie zoals 
genoemd in Kamerbrief (Kamerstuk 27 830, nr. 337 van 21 mei 2021). De 
investeringen in inzetvoorraden staan in beginsel los van het jaarlijks verbruik 
voor opleiding en training. Voor conventionele munitie voor opleiding en training 
heeft het kabinet besloten om structureel 60 miljoen beschikbaar te stellen.  
 
Totaalbeeld operationele gereedheid 
De operationele gereedstelling staat onder toenemende druk door de knelpunten 
in personele gereedheid, schaarse (gevechts-)ondersteuning, een laag blijvende 
materiële gereedheid en een afname van de geoefendheid door de beperkingen 
van de COVID-19 maatregelen. Deze knelpunten hebben geleid tot beperkingen 
die vooral het vermogen hebben aangetast om eenheden langdurig, gelijktijdig en 
in hogere dreigingsscenario’s in te zetten. De vertrouwelijke bijlage en de 
 
 Pagina 2 van 12 
 

