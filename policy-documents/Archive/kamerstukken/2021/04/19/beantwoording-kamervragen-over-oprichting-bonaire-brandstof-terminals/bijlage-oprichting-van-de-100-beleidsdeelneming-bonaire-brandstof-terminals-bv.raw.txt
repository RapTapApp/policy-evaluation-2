35 632-5 Oprichting van de 100% beleidsdeelneming Bonaire Brandstof 
Terminals B.V. 
Antwoord / Reactie van de minister 
Vragen en opmerkingen van de leden van de VVD-fractie  
De leden van de VVD-fractie hebben kennisgenomen van het voornemen tot oprichting van de 
beleidsdeelneming Bonaire Brandstof Terminals B.V.. Deze leden lezen dat de minister het belang 
en de urgentie van de oprichting van deze deelneming sterk benadrukt om de vitale voorzieningen 
op het eiland Bonaire in stand te houden. Zij lezen ook dat, naast de oprichting van deze 
beleidsdeelneming, de minister doorgaat met de verduurzaming van de energievoorziening van 
Bonaire. Deze leden zijn van mening dat er geen risico genomen mag worden met de veiligheid, de 
energievoorziening en de vitale infrastructuur van Bonaire. 
 
Vragen en opmerkingen van de leden van de D66-fractie  
De leden van de D66-fractie hebben met interesse kennisgenomen van de stukken ten behoeve 
van het schriftelijk overleg ‘Oprichting van de 100% beleidsdeelneming Bonaire Brandstof 
Terminals B.V.’. Deze leden willen benadrukken dat de energievoorziening op de eilanden geborgd 
dient te zijn. Tegelijkertijd willen zij benadrukken dat het noodzaak is dat de natuur wordt 
beschermd en de omslag richting een klimaatneutrale samenleving wordt gestart. De leden zien de 
noodzaak van het oprichten van de Bonaire Brandstof Terminals (BBT) maar hebben hier nog wel 
enkele vragen over. 
 
Veiligheidsrisico’s 
De leden van de D66-fractie vragen of nogmaals uiteengezet kan worden welke voordelen het 
opzetten van de BBT heeft voor Bonaire en de energievoorziening. Welke veiligheidsrisico’s worden 
met het opzetten van de BBT precies weggenomen en hoe verhoudt dit zich tot de Nederlandse 
situatie waarbij brandstof wordt vervoerd over de weg?  
 
Antwoord 
De bestaande brandstofinfrastructuur wordt gekenmerkt door jarenlang gebrek aan onderhoud. 
Brandstof ten behoeve van de elektriciteitsvoorziening werd tot aan mei 2020 opgeslagen bij 
BOPEC. Dit bedrijf is op 18 maart 2021 failliet verklaard en de locatie operationeel maken vergt 
zeer aanzienlijke investeringen. Opslag van brandstof voor de elektriciteitsvoorziening vindt nu 
tijdelijk plaats bij de Terminal Hato. In de regel zou in de milieuvergunning voor dit soort 
activiteiten de zogenoemde ¨Best Beschikbare Technieken¨ moeten worden voorgeschreven. Dit 
houdt in dat voor het bereiken van een hoog niveau van bescherming van het milieu en veiligheid 
de meest doeltreffende technieken worden toegepast om de emissies en andere nadelige gevolgen 
voor het milieu, die een inrichting kan veroorzaken, te voorkomen of, indien dat niet mogelijk is, 
zoveel mogelijk te beperken. Dit geldt ook op Bonaire gezien de ligging nabij het beschermde 
mariene park en woningen. Het voorschrijven van Best Beschikbare Technieken is niet verplicht, en 
in lokale omstandigheden kan hiervan tijdelijk worden afgezien. Deze omstandigheden doen zich 
hier voor omdat het toepassen van brandveiligheidseisen op Best Beschikbare Technieken niveau 
aanzienlijke consequenties voor het ontwerp en bediening van de bestaande terminal heeft, en 
nieuwbouw een betere oplossing biedt. Voor Hato is daarom een tijdelijke vergunning afgegeven 
met daarin brandveiligheidseisen die minder ver gaan dan Best Beschikbare Technieken niveau. Zo 
is op grond van de tijdelijke vergunning een brandweerauto geplaatst die afhankelijk is van 
bediening van het personeel in plaats van brandbestrijding door middel van automatische 
installaties. Deze situatie geldt eveneens voor de terminal op de luchthaven. Beide situaties worden 
weggenomen als de op te richten beleidsdeelneming Bonaire Brandstof Terminals B.V. een nieuwe 
infrastructuur realiseert die wel aan Best Beschikbare Technieken voldoet.  
 
Opgemerkt wordt dat bij de luchthaven de opslagen niet alleen niet voldoen aan Best Beschikbare 
Technieken, maar evenmin aan de eisen die gesteld worden in de tijdelijke vergunning. De 
Inspectie Leefomgeving en Transport (ILT) heeft op 17 december 2020 de inrichtinghouder een 
voorwaarschuwing last onder dwangsom gestuurd. 
 
Als de nieuwe opslagfaciliteiten zijn gerealiseerd door BBT, zal Terminal Hato worden opgeheven en 
de functie van die terminal naar de nieuwe luchthavenlocatie (Airport zuid) verhuizen. Dat geldt 
2

wegverkeer stil komt te liggen en vanaf augustus 2021 ook het luchtverkeer. Het is daarom van 
groot belang dat BBT op korte termijn wordt opgericht. 
 
Bonaire Brandstof Terminals B.V. 
De leden van de D66-fractie vragen of aan het opzetten van de BBT een milieurapportage ten 
grondslag ligt en of deze gedeeld kan worden met de Kamer? Wat staat er in de oprichtingsakte 
van de BBT? Kan deze gedeeld worden met de Kamer? Is er voldoende ruimte om de omschakeling 
te maken naar schone energievoorziening? Deze leden hebben vernomen dat bij het opzetten van 
de BBT een nieuwe stijger aangelegd zal worden maar dat hiervoor nog geen locatie bekend is. 
Klopt dat? Zo ja, welke milieu- en natuur rapportages liggen ten grondslag aan het aanleggen van 
de toekomstige stijger? Zijn er al specifieke locaties waaraan gedacht wordt? Wordt ook de oude 
locatie van het bedrijf BOPEC in acht genomen bij deze besluitvorming?  
 
Antwoord 
Er is nog geen milieurapportage opgesteld. BBT zal uiteraard de gebruikelijke stappen doorlopen en 
de benodigde milieu- en omgevingsonderzoeken laten verrichten. Voor de pier ten behoeve van de 
brandstofaanvoer voor de elektriciteitscentrale is nog geen definitieve locatie bepaald, maar deze 
zal in de nabijheid van de centrale zijn. Hier zal een MER aan voorafgaan en voorafgaand aan een 
MER de noodzakelijke (natuur) surveys. De locatie van de oude pier (de zgn. “material jetty”) van 
BOPEC wordt hier inderdaad ook in meegenomen.  
 
De oprichtingsakte van BBT is met de brief van 9 november 2020 ‘Oprichting Bonaire Brandstof 
Terminals B.V.’ (Kamerstuk 35632, nr. 1) met uw Kamer gedeeld. De oprichtingsakte bevat in feite 
de grondregels van BBT, waaronder naam, doel, kwaliteitseisen voor bestuurders, commissarissen 
en aandeelhouder(s), de bevoegdhedenverdeling tussen de algemene vergadering, het bestuur en 
de raad van commissarissen. Het in de oprichtingsakte geformuleerde doel van BBT is o.a. de 
realisatie, het beheer, het onderhoud en de exploitatie van veilige brandstofopslag- en 
overslagvoorzieningen en daarbij behorende infrastructuur op twee locaties op Bonaire gericht op 
de leveringszekerheid op lange termijn.  
 
De oprichting van BBT vormt geen rem op de verduurzamingsontwikkelingen, maar is een realiteit 
omdat Bonaire op dit moment grotendeels afhankelijk is van fossiele brandstof.  
 
De leden van de D66-fractie zijn van mening dat uiteindelijk de natuur erop vooruit dient te gaan 
en dat achteruitgang van de natuur ontoelaatbaar is. Is de minister het met deze leden eens? Zo 
nee, waarom niet en welke schade acht de minister toelaatbaar en waarom? Zo ja, wat gaat de 
minister doen om dit te waarborgen? 
 
Antwoord 
De achteruitgang van de natuur in de regio staat vast en is te wijten aan een groot aantal 
drukfactoren. Factoren zoals afval, afvalwaterlozingen en erosie spelen een belangrijke rol als het 
gaat om achteruitgang van het mariene milieu. De Kamer is over de stand van zaken op 18 
februari 2019 (Brief kenmerk 2019-0000050460) geïnformeerd in de aanloop naar de vaststelling 
van het Natuur en Milieubeleidsplan Caribisch Nederland. De uitvoering van dit plan is essentieel 
om de achteruitgang tegen te gaan en herstel en ontwikkeling in te zetten. Specifiek voor de bouw 
van de terminals worden de benodigde milieu- en omgevingsonderzoeken gedaan, juist ook om het 
effect op de natuur in kaart te brengen. Op basis van deze rapportages moeten keuzes en 
vervolgstappen, waaronder bijvoorbeeld de mogelijkheden voor eventuele natuurcompensatie, 
worden bepaald.  
 
Op Bonaire zijn nog twee andere olie-inlaatstijgers, namelijk op Hato en het vliegveld, welke ook 
gebruikt kunnen worden om olie op te slaan. Kan de minister uitleggen wat de specifieke reden is 
dat deze opslagplekken niet langer voldoen en dat een nieuwe opslagplek gevonden moet worden? 
Kan er uiteen worden gezet wat de huidige staat is van de opslagplaatsen? Is het thans niet 
mogelijk om de bestaande voorzieningen op te kalefateren? Kan een milieueffectenrapportage 
gemaakt worden betreffende de locatiekeuze voor de langere termijn? 
 
  
2

Over wat voor periode worden deze tanks afgeschreven, ofwel wordt er op deze manier niet een 
fossiele ‘lock-in’ gecreëerd? En in hoeverre wordt er bij de dimensionering van de opslagtanks 
rekening gehouden met een snelle verduurzaming van de energievoorziening op Bonaire? Heeft de 
minister de optie verkend om zo snel mogelijk Bonaire van de fossiele brandstoffen af te halen en 
duurzaam te maken? 
 
Antwoord 
Zoals toegelicht in het rapport ‘Duurzame en betaalbare energie in Caribisch Nederland’ uit 2017 
(Kamerstuk 34089, nr. 16) is energie een belangrijke voorziening die nodig is voor het 
functioneren van maatschappij en economie. Het energiebeleid in zowel Europees Nederland als 
Caribisch Nederland (Sint Eustatius, Saba en Bonaire) heeft tot doel een duurzame, veilige, 
betrouwbare en betaalbare energievoorziening en is gericht op de benodigde CO2-reductie conform 
het klimaatakkoord van Parijs. De doelstellingen van het energiebeleid zijn voor de verschillende 
delen van Nederland hetzelfde, de uitwerking is anders. Ieder deel heeft zijn eigen mogelijkheden 
en beperkingen. Op Bonaire speelt onder andere de financiering een rol. Momenteel wordt op 
Bonaire gemiddeld 30% van de elektriciteit middels windenergie opgewekt. Een andere maatregel 
in het kader van klimaatmitigatie is het tegengaan van verdere ontbossing en erosie door het 
vangen van loslopende dieren (m.n. geiten) en het op termijn herplanten van bomen.  
 
De oprichting van BBT moet evenwel niet bezien worden in de klimaatambities, maar in de urgentie 
om de benodigde toevoer voor de elektriciteits- en drinkwaterproductie en het weg- en 
luchtverkeer op veilige te kunnen garanderen. BBT heeft geen invloed op verbruik van de 
verschillende soorten brandstoffen, maar is bedoeld om veiligheid en leveringszekerheid te borgen. 
Verduurzaming is op korte en middellange termijn geen afdoende en sluitend alternatief voor de 
leveringszekerheid en veiligheid die BBT beoogt te borgen.  
 
Niettemin heeft de verduurzaming op Bonaire mijn aandacht, en worden er gesprekken gevoerd 
over de verdere verduurzaming van de elektriciteitsproductie met onder meer de producent 
Contour Global. Een eventuele ondersteuning vanuit de Rijksoverheid hierbij is aan een nieuw 
kabinet. De gezaghebber van Bonaire heeft uw commissie op 8 april jl. een brief gestuurd over 
haar standpunt ten aanzien van de oprichting van BBT en doet in die afweging ook een verzoek 
van Bonaire aan uw commissie om Bonaire te helpen de transitie naar duurzame energie te 
versnellen door steun te geven aan de plannen die er nu liggen en de oprichting van BBT te 
steunen. Een dergelijke ontwikkeling heeft evenwel eveneens tijd nodig. Voor een groot deel gaat 
BBT zich bovendien richten op het realiseren van opslag voor brandstof voor verkeer van, naar en 
op het eiland Bonaire. Het is onwaarschijnlijk dat op korte termijn gevlogen en getransporteerd kan 
worden op volledig duurzame wijze, zeker gelet op de grotendeels intercontinentale luchtvaart, die 
goed is voor ongeveer 30 à 40% van de brandstofopslag van de beleidsdeelneming.  
 
BBT zal twee terminals realiseren:  
- een opslagfaciliteit voor brandstof voor elektriciteitsproductie (circa 30%);  
- een opslagvoorziening voor diesel en kerosine voor weg- en luchtverkeer (circa 70%). 
 
De terminals worden afgeschreven over een periode van 30 jaar, wat bedrijfseconomisch een 
standaard termijn is voor dit soort activa. BBT onderkent ook het belang van de overgang naar 
duurzame energie, en houdt er rekening mee dat de terminals daardoor op een gegeven moment 
versneld moeten worden afgeschreven. Op dit moment kan BBT dit nog niet inschatten. De 
doelstelling van BBT is om nu vanuit de grootst mogelijke urgentie zo snel mogelijk twee nieuwe 
tankterminals neer te zetten, die het eiland op een betrouwbare en veilige wijze van brandstoffen 
kunnen voorzien. Deze tankoperatie moet gezien worden als een middel tot borging van levering 
van energie op het eiland en niet als doel op zich.  
 
In het ontwerp van de tanks is rekening gehouden met de toekomstige transitie naar duurzame 
elektriciteitsproductie en dat het gebruik van fossiele energie op een gegeven moment afneemt. De 
omvang van de tanks is daarom bewust kleiner ingeschaald ten opzichte van de huidige vraag, 
maar dit kan worden ondervangen door de frequentie van bevoorrading van de tanks op of af te 
schalen. De kerosinetanks worden mogelijk relatief groter gedimensioneerd, omdat de vraag naar 
kerosine, zo was althans de verwachting voor het uitbreken van de COVID-19-pandemie, het 
komende decennia blijft stijgen door bevolkingsgroei en groei van het toerisme.  
2

 
Antwoord 
Petróleos de Venezuela, S.A. (PdVSA), 100% staatsbedrijf van Venezuela, is de 
moedermaatschappij van BOPEC en de enige partij die hierbij betrokken is. De internationale 
sancties en de ernstige financiële problemen bij het moederbedrijf PdVSA en daarmee bij BOPEC 
spelen al langer en hebben ook al voor mei 2019 geleid tot ernstig achterstallig onderhoud. 
Daardoor moest BOPEC op last van de ILT ter bescherming van het milieu steeds meer opslagtanks 
buiten gebruik stellen en is in 2019 op last van Rijkswaterstaat een verbod opgelegd voor het 
gebruik van beide steigers. 
 
3 
Wat is de rol van de autoriteiten, zowel de Bonairiaanse als de Europees-Nederlandse, om private 
partijen aan hun verantwoordelijkheden te houden?  
 
Antwoord 
Grote overslagbedrijven als BOPEC, Terminal Hato en OTB op de luchthaven op Bonaire vallen 
onder het Besluit Grote Inrichtingen Milieubeheer (BGIM). Rol van de autoriteiten (hier specifiek de 
Europees-Nederlandse) is vergunningverlening en handhaving. 
Rijkswaterstaat verleent vergunningen en ILT en RWS houden toezicht. De ILT en RWS hebben in 
de loop der jaren veelvuldig moeten handhaven en bij niet nakoming van de 
vergunningsvoorschriften deels activiteiten stilgelegd zoals bij BOPEC. De op 9 maart 2021 
verleende surseance van betaling en het op 18 maart 2021 uitgesproken faillissement van BOPEC 
zijn uiteindelijk veroorzaakt door PdVSA/BOPEC zelf vanwege een ernstig tekort aan liquide 
middelen en het daardoor niet meer kunnen betalen van het personeel en een reeks aan andere 
(preferente) schuldeisers. 
 
De leden van de Partij voor de Dieren-fractie komen zodoende bij de vraag hoe de minister de 
afweging heeft gemaakt tussen de verschillende alternatieven die uit doelmatig- en 
doeltreffendheidsoverwegingen overwogen moeten worden, conform artikel 3.1 van de 
Comptabiliteitswet. 
  
4 
Welke mogelijkheden heeft de minister onderzocht en kunnen stukken hieromtrent met de Kamer 
worden gedeeld? 
 
5 
Maakt het beëindigen van grootschalige op- en overslag daar onderdeel vanuit? 
 
6 
Welke alternatieven heeft de minister overwogen om de energie- en drinkwatervoorziening te 
garanderen?  
 
Antwoorden op vragen 4, 5 en 6 
In het rapport van KPMG betreffende de business case zijn alternatieve scenario’s bekeken, in ieder 
geval voor de levering van brandstof voor de elektriciteitscentrale. Het rapport van KPMG 
betreffende de businesscase is al met de brief van 28 januari 2021 (Kamerstuk 35632, nr. 3) 
vertrouwelijk ter inzage gelegd aan de Tweede Kamer.  
  
Brandstoffen blijven in de komende decennia nodig om de beschikbaarheid van energie voor de 
verschillende toepassingen te garanderen en hier spitst het probleem zich op toe. Daarom lag de 
focus van de onderzoeken op brandstofsoorten, waarbij bovendien onderzocht is wat een toename 
van verduurzaming betekent voor de brandstofopslagen. De verschillende alternatieven qua 
brandstof die zijn onderzocht in de businesscase om de energievoorziening te garanderen zijn: HFO 
(stookolie), diesel en LNG. Voor de beoordeling is voor het Rijk allereerst zekerheid van 
beschikbare en betaalbare elektriciteit voor de eindgebruiker op Bonaire van belang en dat dit op 
een veilige manier geregeld is. Zo is diesellevering vanuit de opslag bij de luchthaven en toevoer 
naar de elektriciteitscentrale afgevallen vanwege de risico’s zoals eerder omschreven. LNG bleek 
een duur alternatief, zeker als het aandeel hernieuwbare elektriciteitsproductie toeneemt. In het 
2

financieringslasten (rente) en het tarief van het alternatief: voortgaan met productie op fossiele 
brandstof. Het tarief van deze ‘grijze’ elektriciteit hangt zeer sterk af van de volatiele 
wereldolieprijzen. Boven een aandeel van 80% in de totale productie wordt fluctuerende zonne- en 
windstroom snel duurder omdat onevenredig meer opslag nodig is. Het verduurzamen van de 
resterende 20% met wind en zon is technologisch ingewikkeld omdat er sprake moet zijn van 
gegarandeerde elektriciteitsproductie, ook wanneer de zon niet schijnt en de wind niet waait. De 
technologische ontwikkelingen geven wel perspectief op een hoger aandeel van duurzame 
elektriciteit. Het verduurzamen van de resterende 20% is evenwel financieel kostbaar en zou in 
relatie tot de betaalbaarheid van elektriciteit op Bonaire moeten worden bezien. De betaalbaarheid 
is immers eveneens een belangrijk uitgangspunt van de energievoorziening op Bonaire.  
 
Voor de helderheid: toekomstige verduurzaming neemt de noodzaak tot het oprichten van BBT niet 
weg, zoals ik hierboven heb uitgelegd o.a. in mijn antwoord op vragen 4, 5 en 6.  
 
9 
Met welke indicatoren is er precies rekening gehouden? Is hier ook rekening gehouden met de 
brede welvaart van Bonairianen, inclusief die van volgende generaties? 
 
Antwoord 
In de opzet van het ontwerp van de tanks en businesscase is rekening gehouden met 
vraagindicatoren, zoals bevolkingsgroei, toename van toerisme en groei van bedrijvigheid. Daarbij 
is ook rekening gehouden met prijsindicatoren zoals prijsindexcijfers, de inkomensgroei en de prijs 
van energie.  
 
Wat betreft brede welvaart: Ik wil hierbij benadrukken dat het niet bieden van een structurele 
oplossing voor de brandstofopslagproblematiek grote, negatieve maatschappelijke gevolgen met 
zich brengt en de structurele oplossing, met als eerste stap de oprichting van BBT, in die zin juist 
tegemoet komt aan de brede welvaart van Bonairianen. Ook de gezaghebber heeft in zijn brief 
aangegeven dat een op de kortst mogelijke termijn oprichting van BBT in het belang is van de 
Bonairiaanse gemeenschap. De betaalbaarheid van nutsvoorzieningen is immers eveneens een 
belangrijk uitgangspunt voor Bonaire in verband met de relatief hoge kosten voor levensonderhoud 
op het eiland in vergelijking met de kosten voor levensonderhoud in Europees Nederland. 
 
De leden hebben ook op onderstaande vragen geen antwoord gekregen:  
 
10 
Waarom gelden de klimaatdoelen niet voor Caribisch Nederland, waaronder Bonaire? Is de minister 
van mening dat het net zo belangrijk is om de inwoners van Caribisch Nederland te beschermen 
tegen klimaatverandering als om de inwoners van Nederland te beschermen?  
 
Antwoord 
De Europese reductieverplichtingen die voortvloeiden uit het VN Klimaatverdrag (UNFCCC), het 
Kyoto Protocol en de Overeenkomst van Parijs gelden alleen voor het Europese deel van het 
Koninkrijk. De eilanden van Caribisch Nederland zijn niet betrokken bij het Klimaatakkoord, waar 
aan de tafels onderhandeld wordt over de invulling van de reductiedoelstelling voor het Europese 
deel van het Koninkrijk. Zoals echter aangegeven in reactie op de vraag van de leden van de PvdA-
fractie heeft het energiebeleid voor Caribisch Nederland (Sint Eustatius, Saba en Bonaire) evenzeer 
tot doel een duurzame, veilige, betrouwbare en betaalbare energievoorziening en is het gericht op 
de benodigde CO2-reductie conform het klimaatakkoord van Parijs. De uitwerking van het 
energiebeleid is evenwel anders omdat de omstandigheden verschillen, zowel klimatologisch als in 
kostenopbouw.  
Eerder ben ik ingegaan op de verduurzamingsontwikkelingen. Een eventuele ondersteuning vanuit 
de Rijksoverheid specifiek voor Bonaire hierbij is aan een nieuw kabinet. 
 
11 
Hoe kijkt de minister in dit licht aan tegen zijn besluit om de fossiele industrie met belastinggeld in 
stand te houden op het eiland?  
 
 
2

14 
Wanneer zal deze terminal weer gesloten moeten worden om te voldoen aan de klimaatafspraken 
van Parijs?  
 
Antwoord 
De oprichting van BBT moet niet bezien worden in de klimaatambities, maar in de urgentie om de 
benodigde toevoer voor de elektriciteits- en waterproductie en het weg- en luchtverkeer op veilige 
wijze te kunnen garanderen. Verduurzaming is geen afdoende en sluitend alternatief voor de 
leveringszekerheid en veiligheid die BBT beoogt te borgen. Sluiting van de terminals is daarom niet 
op afzienbare termijn aan de orde. Zoals gezegd heeft de verduurzaming op Bonaire mijn aandacht 
en gelden de doelen van Parijs uiteraard ook voor Bonaire.  
 
15 
Zijn de duurzame alternatieven voor deze opslag terminal in kaart gebracht, onder andere 
investeringen in hernieuwbare energie, openbaar vervoer of elektrische voertuigen? Zo ja, zou 
deze analyse beschikbaar gemaakt kunnen worden?  
 
Antwoord 
Het scenario dat inzet van hernieuwbare energie toeneemt op Bonaire is meegenomen in de 
business case in het rapport van KPMG, die bij de brief van 28 januari 2021 (Kamerstuk 35632, 
nr. 3) in uw Kamer ter inzage is gelegd. Voor deze terminal zijn alternatieven aan de vervoerskant 
niet in kaart gebracht. Mocht in de toekomst blijken dat zich alternatieven aan de vervoerskant 
zoals door u omschreven voordoen, dan zal dit leiden tot aanpassingen in de benodigde volumes 
van de opslag, wat niet tot problemen leidt. 
 
16 
Is er als onderdeel van eerder genoemde analyse ook gekeken naar rapporten die concluderen dat 
hernieuwbare energie nu in veel delen van de wereld de meest goedkope en aantrekkelijke optie is 
voor het voorzien in energiebehoeften?  
 
Antwoord 
Het klopt dat hernieuwbare energie nu in veel delen van de wereld de meest goedkope en 
aantrekkelijke optie is voor het voorzien in energiebehoeften en dat verschillend onderzoek dit ook 
onderschrijft. Er zijn verduurzamingsstappen mogelijk in de energietransitie op Bonaire, zeker 
omdat daar gunstige omstandigheden zijn voor verduurzaming met elektriciteit uit zon en wind. 
Een dergelijke ontwikkeling heeft evenwel eveneens tijd nodig, en biedt geen soelaas voor de 
huidige noodsituatie, benodigde interventie en biedt bovendien geen volledige gegarandeerde 
voorzieningszekerheid, zoals ik ook heb aangegeven in mijn antwoord op de vraag hierover van 
PvdA. 
 
Op de onderstaande vragen is ook geen antwoord gekomen, omdat de minister verwijst naar de 
business case. De business case is alleen ter inzage gelegd voor Kamerleden, terwijl de leden 
denken dat niet alle onderdelen van de business casevertrouwelijk hoeven worden behandeld:  
 
17 
Wat is precies het effect van de fossiele beleidsdeelneming op de leveringszekerheid? Hoeveel olie 
bereikt het eiland per jaar?  
 
Antwoord 
Dergelijke cijfers over hoeveelheden olie die het eiland per jaar bereikt heb ik niet tot mijn 
beschikking. Cijfers over hoeveelheden olie die ik ter beschikking heb, hebben betrekking op de 
benodigde volumes voor de te bouwen brandstofopslagen van BBT en staan in de business case in 
het rapport van KPMG, die bij de brief van 28 januari 2021 (Kamerstuk 35632, nr. 3) in uw Kamer 
ter inzage is gelegd.  
 
18 
Hoeveel van deze olie blijft er per jaar op Bonaire voor eigen gebruik op het eiland? Hoeveel van 
deze olie wordt er per jaar door getransporteerd naar andere eilanden binnen het Koninkrijk voor 
2

23 
Waarom vindt de minister dat de businesscase wel levensvatbaar is? En waarom gaat de 
Nederlandse overheid het risico wel aan? Voldoet de businesscase aan het deelnemingenbeleid? 
Waarom wel of waarom niet? Denkt de minister van Financiën er net zo over? Wat vindt de 
minister van Financiën van de oprichting van de fossiele beleidsdeelneming? Hoe heeft de minister 
van Financiën de businesscase beoordeeld? 
 
Antwoord 
Het voornemen tot oprichting van BBT is een kabinetsbesluit en is positief beoordeeld in de 
Ministerraad van 6 november jl. In de nota Deelnemingenbeleid Rijksoverheid 2013 (Kamerstuk 
28165, nr. 165) is opgenomen dat aan vier criteria moet worden voldaan voordat een 
staatsdeelneming wordt aangegaan. Eén van de criteria betreft rendement: de deelneming moet op 
termijn rendement behalen passend bij de risico’s van de onderneming. Uit de door KPMG 
opgestelde businesscase blijkt dat het project levensvatbaar is, voldoende rendabel is om aan alle 
financiële verplichtingen te kunnen voldoen en voldoende financieel zelfredzaam is.  
 
Ook bij het beheer van BBT zal het beleid uit de nota Deelnemingenbeleid Rijksoverheid 2013 als 
uitgangspunt dienen. Een gezond rendement draagt bij aan de continuïteit van de onderneming en 
draagt daardoor bij aan het borgen van de publieke belangen. De Staat stuurt op doelmatigheid en 
rendement en heeft aandacht voor gezonde vermogensposities en goede risicobeheersing bij een 
deelneming. De businesscase voldoet aan de door het deelnemingenbeleid gestelde eisen op zowel 
financieel gebied als ook op het gebied van risicobeheersing. 
 
24 
Hoe lang is de minister van plan om de beleidsdeelneming voort te laten bestaan, gezien zijn 
1
bereidheid om de eigen bijdrage te verhogen?  
 
Antwoord 
Indien volledig veilige en betaalbare leveringszekerheid kan worden gegarandeerd zonder fossiele 
brandstoffen, valt de noodzaak om de beleidsdeelneming en de gebouwde opslagvoorzieningen en 
infrastructuur in stand te houden weg. Dan zou de beleidsdeelneming kunnen worden opgeheven 
en de opslagvoorzieningen kunnen worden ontmanteld. Er is geen concrete termijn aan te geven 
wanneer dit precies zal zijn. De eigen bijdrage van de Staat wordt alléén verhoogd als het 
aantrekken van vreemd vermogen onverhoopt niet gerealiseerd zou kunnen worden. De eigen 
bijdrage van de Staat komt dan in de plaats van het deel aan vreemd vermogen dat voor de 
financiering van BBT gereserveerd is. 
 
25 
Valt de eventuele verhoging van het eigen vermogen via een aanvullende kapitaalinjectie door EZK 
2
onder het budgetrecht van de Kamer?  
 
Antwoord 
Een eventuele kapitaalinjectie loopt via de (suppletoire) begroting van EZK. De begroting van EZK 
valt onder het budgetrecht van de Kamer. Hiermee valt ook een eventuele verhoging van het eigen 
vermogen onder het budgetrecht van uw Kamer. 
 
26 
Wat zijn redenen om te stoppen en wat gebeurt er dan met de mensen op het eiland die voor hun 
inkomen afhankelijk zijn geworden van de beleidsdeelneming?  
 
Antwoord 
Een reden om met BBT te stoppen is op het moment dat het aanbod van duurzame energie een 
voldoende betrouwbaar alternatief vormt om het gehele eiland daarvan te kunnen voorzien. Dit zou 
 
1
 In de brief over de oprichting van Bonaire Brandstof Terminals B.V. van 9 november 2020 (Kamerstuk 35632, nr. 1) staat: ‘Indien het 
aantrekken van vreemd vermogen niet of beperkt mogelijk blijkt, kan de aanvullende kapitaalinjectie van EZK mogelijk via een verhoogd 
eigen vermogen worden ingebracht.’ 
2
 Deze vraag is als aanvullende vraag toegevoegd door de leden van de Partij voor de Dieren voor het schriftelijk overleg van 15 april 
2021. Gezien het onderwerp en de aansluiting met de voorgaande vraag vonden zij dit de juiste plaats om deze vraag te stellen. 
2

Op uw vraag over veiligheidsincidenten is het antwoord ja. Het ILT heeft de inrichtinghouder van 
de luchthavenfaciliteiten op 17 december 2020 aangeschreven om te voldoen aan de eisen van de 
tijdelijke vergunning waarbij gesteld wordt dat de situatie waarin op de locatie Airport geen blus- of 
koelvoorziening aanwezig is uiterst zorgelijk is. Er is een voornemen geuit om een last onder 
dwangsom op te leggen gezien de situatie.  
 
Op de locatie Hato heeft zich op 15 april jl. een ongewoon voorval voorgedaan waarbij door een 
vulfout vanaf de barge diesel in de twee benzinetanks is gepompt en benzine in de dieseltank. Door 
het pompen van benzine in de dieseltank viel het product in een andere risicoklasse waardoor de 
risico’s onvoldoende werden afgedekt.  
 
Deze kwetsbare situatie wordt weggenomen als de op te richten beleidsdeelneming Bonaire 
Brandstof Terminals B.V. (BBT) een nieuwe infrastructuur realiseert die aan Best Beschikbare 
Technieken voldoet. 
 
32 
Heeft de minister bij deze als onveilige situatie gekwalificeerde tussenoplossing dan ook 
politiebegeleiding ingezet? Indien nee, waarom niet?  
 
Antwoord 
De inzet van politie heft de kwetsbaarheid niet op. Het gaat om drie tot vier transporten per dag 
van zuid naar noord Bonaire door de bebouwde kom en over slecht onderhouden wegen.  
 
33 
Zou dezelfde tussenoplossing in Nederland ook als een onveilige situatie gekwalificeerd worden? 
Indien nee, waarom niet? 
 
Antwoord 
De situatie is niet te vergelijken met Europees Nederland. Door de beperkte opslagmogelijkheid bij 
Terminal Hato dient brandstof vaker vanuit Curaçao over zee aangevoerd te worden en eenmaal 
aangekomen ook over slecht onderhouden wegen door de bebouwde kom. 
 
34 
Waarom is het risico groot dat de elektriciteit langdurig stilvalt en de drinkwaterproductie langdurig 
stil komt te liggen en geen wegverkeer meer mogelijk is, met alle maatschappelijke ontwrichting 
van dien, terwijl de minister ook zegt dat hij heeft gezorgd voor een goed functionerende 
noodoplossing met dieselleveringen? 
 
Antwoord 
Risico: Als de tijdelijke vergunningen voor de huidige opslagen niet worden verlengd, waarvoor 
oprichting van BBT een vereiste is, dan bestaat een groot risico dat vanaf medio juni 2021 het licht 
uit gaat op Bonaire, de drinkwaterproductie en het wegverkeer stil komt te liggen en vanaf 
augustus 2021 ook het luchtverkeer. Bij de noodoplossing wordt immers gebruik gemaakt van deze 
opslagen. Het is daarom van groot belang dat BBT op korte termijn wordt opgericht.  
 
Noodoplossing: De noodoplossing is een noodoplossing en geen structurele oplossing. De 
noodmaatregelen zijn als structurele oplossing onwenselijk vanuit veiligheidsoverwegingen, maar 
echter op korte termijn onvermijdelijk. 
 
Er moet concreet zicht zijn op een structurele oplossing (oprichting van BBT) voor de 
brandstofproblematiek als voorwaarde om de tijdelijke vergunningen te laten verlengen. Als BBT 
niet wordt opgericht, dan is er geen grond om de vergunningen te verlengen en ontstaat een 
ernstige situatie met ingang van medio juni 2021, omdat voor ILT een beginselplicht tot 
handhaving geldt met als gevolg dat opslag niet meer wordt toegestaan. Hierdoor komt de 
leveringszekerheid van brandstof in gevaar met alle gevolgen van maatschappelijke ontwrichting 
van dien. De vergunningen zijn immers nodig om de huidige noodmaatregelen te kunnen 
continueren.  
 
2

mogelijkheid de vele – deels lokale schuldeisers – alsnog (deels) te kunnen betalen. Het is niet 
mogelijk om extra tijd te nemen, gezien de urgentie in verband met het op korte termijn niet 
verlengen van de vergunningen van de huidige opslagen, als geen zicht is op een structurele 
oplossing. Die urgentie is in andere antwoorden hierboven uitgebreider beschreven en is de reden 
tot oprichting van BBT.  
 
De leden van de PvdD-fractie zijn van mening dat het faillissement van BOPEC een belangrijke niet 
te negeren nieuwe context vormt, die aanleiding geeft om opnieuw te bezien wat de beste 
oplossing is voor Bonaires energieprobleem.  
 
40 
Is de minister het ermee eens dat het faillissement van BOPEC niet genegeerd kan worden in de 
besluitvorming over de energievoorziening op Bonaire?  
 
Antwoord 
BOPEC speelt sinds medio 2019 vanwege het verlopen van zogenaamde OFAC-licenties van de 
Amerikaanse overheid al geen rol meer in de brandstoffenvoorziening van Bonaire. Voor medio 
2019 werd door BOPEC – feitelijk als beperkte nevenactiviteit - zware stookolie geleverd aan de 
elektriciteitscentrale voor energieopwekking en drinkwaterproductie. De primaire activiteiten van 
BOPEC waren gericht op overslag van Venezolaanse olie in bulk voor de markten in het verre 
oosten.  
 
Vanaf medio 2019 is daarom een noodmaatregel van kracht waarbij – zonder tussenkomst van 
BOPEC- via de opslagfaciliteit van Curoil Hato (Terminal Hato) met vrachtwagens diesel aan de 
elektriciteitscentrale wordt geleverd. De bestaande faciliteiten van BOPEC zijn in een zodanige 
ernstige staat van onderhoud dat de gehele locatie inclusief de door ILT en RWS buiten werking 
gestelde opslagtanks en de olieinfrastructuur als pijpleidingen en jetty’s gerenoveerd of vervangen 
moet worden. Hiermee zijn zeer grote investeringen (en veel tijd) mee gemoeid, waar het 
inmiddels failliet verklaarde bedrijf niet over beschikt. 
 
De situatie rondom Bopec is niet genegeerd in de besluitvorming. Gezien de al jarenlange ernstige 
staat van onderhoud, de complexe geopolitieke situatie en de ernstige financiële positie van Bopec 
is in het belang van de leveringszekerheid en de veiligheid gekozen voor een oplossing 
onafhankelijk van BOPEC/PdVSA. 
 
De leden van de PvdD-fractie vinden dat, zolang Bonaire afhankelijk is van fossiele brandstoffen, 
gebruik moet worden gemaakt van de bestaande faciliteiten op het BOPEC-terrein, die waar nodig 
gerenoveerd moeten worden zodat ze voldoen aan de veiligheids- en milieuvoorschriften. Immers, 
nieuwe infrastructuur aanleggen zonder de oude op te ruimen legt een groot beslag op de natuur 
en de leefomgeving. Terwijl het kabinet zich inzet voor duurzamere vormen van energieopwekking 
heeft het gebruik van de bestaande faciliteiten de minste impact op natuur, milieu en klimaat. 
  
41 
Kan het zijn dat het renoveren van alleen het benodigde gedeelte van de voormalige BOPEC-
faciliteiten voor olietransport naar de elektriciteitscentrale een goedkoper alternatief is? Indien ja, 
waarom wordt daar geen onderzoek naar gedaan? Indien nee, hoe komt de minister tot deze 
conclusie? Heeft de minister hier onderzoek naar gedaan? Kan hij dit onderzoek met de Kamer 
delen? 
 
42 
Is de minister van mening dat het hergebruiken van een gedeelte van voormalig BOPEC veel beter 
voor het milieu en het beschermde koraalrif zou zijn? Indien nee, waarom niet?  
 
43 
Zijn er volgens de minister aantoonbare redenen waarom hergebruik (na renovatie waar dat nodig 
is) van de voormalige BOPEC-faciliteiten in de komende jaren niet mogelijk zou zijn? Zijn hier 
stukken van die u met de Kamer kunt delen? 
 
Antwoorden op vragen 41, 42 en 43 
2

Kan de minister uitleggen waarom deze vergunningen tot respectievelijk 17 juni en 13 augustus 
lopen en aan welke belangrijke gebeurtenissen/criteria/argumenten deze specifieke data gekoppeld 
zijn?  
 
Antwoord 
Deze data zijn gekozen op basis van de toenmalige planning dat de nieuwe opslagfaciliteiten in 
gebruik zouden zijn genomen in 2021.  
 
48 
Kan de minister uitleggen welke onwenselijke situatie er zou ontstaan als deze vergunningen 
4
verlengd zouden worden?  
 
Antwoord 
De onwenselijke situatie is dat de tijdelijke vergunningen niet zullen worden verlengd. De redenen 
hiervoor heb ik u in eerdere antwoorden geschetst. Dit uiteraard voor zo’n kort mogelijke periode 
gezien het feit dat in de vergunning een verlaagde beschermingsniveau wordt voorgeschreven (zie 
uitgebreider eerdere vragen). Voor verlenging is noodzakelijk dat er concreet zicht is op een 
structurele oplossing, waarvoor oprichting BBT cruciaal is.  
 
Op vraag 33 uit de set Kamervragen over de bouwprojecten op Bonaire schrijft de minister: ‘Het 
OLB heeft de voorkeur uitgesproken voor een nieuwe doorstart van de terminal.’  
 
49 
Wat betekent dit precies?  
 
50 
Kan de minister in de beantwoording van deze vraag aangeven of het zo kan zijn dat er kan 
worden gekozen voor een doorstart van de terminal op het BOPEC-terrein, waardoor straks een 
nieuwe terminal van BBT in gebruik wordt genomen en daarnaast ook de BOPEC-terminal in 
gebruik wordt genomen? Zo nee, wat wordt hier dan mee bedoeld?  
 
51 
Indien ja, welke redenen zijn er dan nog dat BBT deze terminal dan niet in gebruik kan nemen?  
 
52 
Wat verklaart dat er zo veel fossiele opslagcapaciteit nodig is op het kleine eiland Bonaire?  
 
Antwoord op vragen 49, 50, 51, 52 
Het Bestuurscollege heeft een uitdrukkelijk voorkeur uitgesproken voor een doorstart van de 
(BOPEC) olieterminal door een derde, betrouwbare partij die kan bijdragen aan de lokale economie, 
structurele werkgelegenheid levert en die garandeert aan alle moderne eisen van veiligheid en 
milieu te voldoen. Tevens garandeert een doorstart van de terminal nog enige diversificatie van de 
Bonairiaanse economie voor een eiland dat verder vooral afhankelijk is van het toerisme. Anders 
dan BBT richt deze terminal zich op de grootschalige op- en overslag van olie voor markten in het 
Verre Oosten. Dat is de reden waarom er op Bonaire als strategisch gunstig gelegen locatie veel op 
doorvoer gerichte op- en overslagcapaciteit is gerealiseerd in de jaren ‘70 van de vorige eeuw. BBT 
zal zich als beleidsdeelneming enkel richten op de relatief kleine Bonairiaanse markt om de 
leveringszekerheid en de veiligheid van de brandstoffenvoorziening te garanderen. Het gaat hierbij 
dus om de voorkeur van OLB om naast BBT ook een oplossing te vinden voor het BOPEC-terrein.  
 
Op de vragen van 3 december 2020 over hoeveel olie er op het eiland aankomt, daar blijft, en 
wordt doorgevoerd heeft het kabinet gereageerd met een verwijzing naar de businesscase, die 
alleen voor Kamerleden ter inzage ligt. De leden van de PvdD-fractie zijn van mening dat deze 
 
4
 De minister schrijft namelijk: ‘De oprichting van BBT is nodig om een nieuwe tijdelijke vergunning te kunnen verkrijgen voor de 
brandstofvoorziening voor het wegverkeer en de tijdelijke noodmaatregel waarmee de publieke elektriciteitsvoorziening op dit moment is 
geborgd.’  
Dossier Koninkrijksrelaties, 1 april 2021 ‘Minister buigt voor Kamer: oprichting Bonaire Brandstof Terminals BV uitgesteld’ 
(https://dossierkoninkrijksrelaties.nl/2021/04/01/minister-buigt-voor-kamer-oprichting-bonaire-brandstof-terminals-bv-uitgesteld/) 
2

energie. Hierom is Bonaire verder gegaan met plannen voor wind- en zonne-energie, niet voor 
OTEC. 
 
57 
Is de minister van mening dat draagvlak in dit geval niet het belangrijkste is? 
 
Antwoord 
In de energietransitie is draagvlak zeker ook van belang. Omdat deze op Bonaire groter is voor 
wind- en zonne-energie dan voor OTEC is afgezien van een studie naar OTEC. Bonaire biedt 
overigens ook goede omstandigheden voor een verdere ontwikkeling van wind- en zonne-energie. 
Zie voorts het antwoord op voorgaande vragen. 
 
De leden van de PvdD-fractie vinden het een goed idee als de minister inzet op energieopwekking 
uit zon en wind. Zij zien alleen een probleem met de opslag en toevoer voor de momenten waarop 
de zon en wind er niet is.  
 
58 
Welke duurzame alternatieven zijn er nog meer?  
 
Antwoord 
Een duurzaam alternatief, om de momenten waarop de zon en wind er niet zijn te overbruggen, 
zijn elektriciteitsproductie op duurzame brandstof zoals biodiesel, groen gas of groene waterstof. 
Dit betreft opslag van energie in chemische vorm. Andere opslag is ook denkbaar zoals in 
batterijen. 
 
59 
Is de minister bereid om alsnog de haalbaarheidsstudie naar OTEC te doen? Zo nee, waarom niet? 
Zo ja, per wanneer?  
 
Antwoord 
De voorkeur van belanghebbenden op Bonaire ligt bij wind- en zonne-energie. Bonaire beslist 
uiteindelijk formeel zelf of het investeringen in verdere verduurzaming wil en welke investeringen 
dat precies zijn. Hiernaast hebben de afgelopen jaren de twee bedrijven in Europees Nederland 
met de grootste OTEC-activiteiten hun OTEC-activiteiten gestaakt. Ik acht het daarom niet 
opportuun om een dergelijk onderzoek te gaan verrichten. 
 
Deze leden krijgen signalen vanuit verschillende hoeken dat er breder getwijfeld wordt, ook op 
Bonaire, aan de noodzaak om nieuwe fossiele infrastructuur aan te leggen. De minister heeft ook 
geen groeipad gegeven om zo snel mogelijk naar een duurzame toekomst voor Bonaire te 
bewegen.  
 
60 
Welke visie heeft het kabinet voor Bonaire als het gaat om duurzame energievoorziening voor het 
eiland?  
 
Antwoord 
De visie Duurzame en betaalbare energie in Caribisch Nederland uit 2017 (Kamerstuk 34089, 
nr. 16), geldt voor het huidige kabinet nog steeds.  
 
61 
Is het aanleggen van nieuwe fossiele infrastructuur, binnen een groeipad naar een duurzame 
toekomst voor Bonaire, echt de beste overbruggingsmaatregel?  
 
62 
De leden zijn juist bezorgd over de verstorende werking die BBT kan hebben in de energietransitie 
van Bonaire. Is de minister bereid om een second opinion op dit punt te vragen bij een Europees-
Nederlandse instantie, bijvoorbeeld het Planbureau voor de Leefomgeving (PBL)? Zo nee, waarom 
niet?  
 
2

lengte van het onderzoeksgebied bedraagt 1.700 meter. De zuidelijke begrenzing is de 25 meter 
dieptelijn. Het meest westelijke punt van het gebied wordt gedefinieerd als het punt 250 meter 
westelijk van de terreingrens van BOPEC. Het meest oostelijke punt wordt gedefinieerd als het 
punt 250 meter oostelijk van de westelijke terreingrens van Contour Global. Een deel van het 
onderzoeksgebied valt binnen het Koning Willem Alexander Natuurreservaat. 
 
65 
Wat is de stand van zaken aangaande alle benodigde milieu- en omgevingsonderzoeken met 
betrekking tot de locatie voor de stookoliepier? 
 
Antwoord  
Er is opdracht verleend aan een onderzoeksbureau om onderzoek uit te voeren als input voor een 
Milieueffectrapportage (MER). Hiervoor dient de bestaande toestand van het milieu te worden 
beschreven en daarvoor is inzicht nodig in de aanwezige natuurwaarden. Om dit inzicht te 
verkrijgen worden drie onderzoeksfasen onderscheiden, te weten: literatuuronderzoek, indicatief 
onderzoek en gedetailleerd onderzoek. Op dit moment is literatuuronderzoek uitgevoerd en een 
gedeelte van het onderzoek op het land. Er is nog niet gestart met onderzoek naar mariene natuur, 
maar dit zal uiteraard ook worden afgerond voordat een besluit zal worden genomen. 
 
66 
Welke locaties worden/zijn onderzocht, wat zijn de resultaten en wat zijn de gevolgen voor het 
koraal en de natuur, graag per locatie uitgesplitst?  
 
Antwoord 
Er zullen twee locaties worden onderzocht. Het betreft het gebied tussen BOPEC en Contour Global 
en een zone in de omgeving van de bestaande pier bij de luchthaven. Er zijn nog geen resultaten 
beschikbaar.  
 
67 
Indien de onderzoeken nog niet voltooid zijn, wanneer zullen deze klaar zijn en kunnen de 
resultaten met de Kamer gedeeld worden?  
 
Antwoord 
De onderzoeksresultaten zullen naar verwachting eind juli 2021 gereed zijn. De resultaten zijn 
openbaar en worden gebruikt in vervolgprocedures, bijvoorbeeld de MER. 
 
68 
6
Beaamt de minister dat de Raad voor Rechtshandhaving stelt dat ‘bouwprojecten langs de kust 
van Bonaire negatieve gevolgen kunnen hebben voor het koraal in het Bonaire National Marine 
Park’ dat tussen de Karpata en Hato is gelegen?  
 
Antwoord 
Dat is juist. Het is mogelijk dat bouwprojecten langs de kust negatieve gevolgen kunnen hebben. 
Deze conclusie rechtvaardigt de noodzaak van adequate regels voor kustbebouwing en het 
optreden tegen illegale bouw dan wel bouw in strijd met deze regels. Dat is hier niet aan de orde. 
 
69 
Beaamt de minister dat wanneer gekozen wordt om de permanente stookoliepier te bouwen bij 
Karpata (in het Koning Willem Alexander Natuurreservaat) het koraal aangetast kan worden?  
 
Antwoord 
Zie het antwoord op vraag 64. Er zal eerst verkend moeten worden of en waar belangrijke 
natuurwaarden voorkomen. In een MER procedure zal vervolgens de aanvaardbaarheid worden 
getoetst.  
 
70 
 
6
 Raad voor de Rechtshandhaving, 19 mei 2020 ‘Handhaving natuur- en milieuwetgeving Caribisch Nederland onder de maat’ 
(https://www.raadrechtshandhaving.com/nl_NL/handhaving-natuur-en-milieuwetgeving-caribisch-nederland-onder-de-maat/) 
2

op de genoemde ecosystemen zullen hebben dan past dit ook in de opzet van de strategische 
doelen uit het plan. Kustbebouwing is namelijk op grond van het plan enkel toelaatbaar als de 
aanvaardbaarheid getoetst wordt in een MER. Het betreft hier vitale infrastructuur voor de 
gemeenschap van Bonaire.  
 
De problemen met de brandstofvoorziening van het eiland zijn mede veroorzaakt door de 
afhankelijkheid van de infrastructuur van BOPEC. Dit heeft de afgelopen twee jaar verschillende 
malen geleid tot situaties waarbij de openbare orde in gevaar werd gebracht omdat de 
infrastructuur van BOPEC niet gebruikt kon worden, bijvoorbeeld omdat de installaties onveilig 
waren of omdat de brandstof afkomstig van eigenaar PDvSA gesanctioneerd werd door het 
Amerikaanse Office of Foreign Assets Control. 
 
Gebruikmaken van de faciliteiten van BOPEC impliceert opnieuw een afhankelijkheid van een 
toekomstig nieuwe eigenaar. Dit zou, gezien de ervaringen, een risico voor de openbare orde met 
zich meebrengen. Overigens wordt wel gekeken naar mogelijk gebruik van een oude ¨material 
jetty¨ onmiddellijk ten zuiden van BOPEC. De andere twee pieren van BOPEC voor bulkoverslag 
zijn niet geschikt voor kleine schepen zoals gebruikt zullen worden voor brandstoftoelevering aan 
BBT. 
 
76 
Uit welke concrete acties en met welk resultaat blijkt dat de minister bescherming van koraal 
prioriteit geeft?  
 
Antwoord 
Dit blijkt uit het vaststellen van het Natuur- en Milieubeleidsplan Caribisch Nederland 2020-2030 
en de acties die op grond van dit plan worden uitgevoerd. Het betreft concreet het opstellen van 
uitvoeringsagenda’s en de lopende en nog te ondernemen acties op basis van deze agenda’s. 
 
77 
Beaamt de minister dat waar de meeste menselijke activiteiten plaatsvinden het rif nauwelijks 
 
groeit of zelfs af kavelt ? 
 
Antwoord 
Dat beaam ik. Menselijke activiteiten kunnen nadelige gevolgen hebben voor koraal ecosystemen. 
Deze activiteiten en met name de activiteiten die grote druk op deze systemen veroorzaken 
moeten gereguleerd worden. Dit is het uitgangspunt van Natuur- en Milieubeleidsplan Caribisch 
Nederland 2020-2030. 
 
78 
Is de minister het met de PvdD eens dat het niet bouwen van een nieuwe stookoliepier aantoont 
dat bescherming van koraal prioriteit geniet?  
 
Antwoord 
Nee, koraal kan ook prioriteit hebben naast het vinden van een oplossing voor 
brandstofvoorziening op Bonaire. De uitgangspunten en prioriteiten voor bescherming van koraal 
worden verwoord in het Natuur en Milieubeleidsplan Caribisch Nederland 2020-2030. 
 
79 
Klopt het dat de faciliteit (laad- en losfaciliteit voor olie/stookoliepier/verladingspier) nog in 
aanbouw is en naar verwachting in het voorjaar in gebruik genomen zal worden, zoals wordt 
7
aangeven in antwoord op vraag 23 van de PvdD? Zo ja, hoe strookt het in aanbouw zijn van de 
faciliteit met het verkennen van de locatie? 
 
Antwoord 
Het betreft hier de bestaande pier bij de luchthaven. Hier wordt in verband met de tijdelijke 
maatregelen een extra pijpleiding voor stookolie op de bestaande pier aangebracht. Deze leiding 
 
7
 PvdD, 14 April 2021 (https://www.partijvoordedieren.nl/vragen/vragen-van-raan-over-de-bouwprojecten-op-bonaire-die-
koraalvernietiging-ecocide-kunnen-veroorzaken) 
2

Antwoord 
Verwezen wordt naar het Natuur-, en Milieubeleidsplan Caribisch Nederland 2020-2030 en de staat 
van de natuur voor Caribisch Nederland. 
 
86 
Wat zijn de grootste drukfactoren voor het koraalrif, vissen, haaien, roggen, schildpadden en 
zeezoogdieren?  
 
 
 
Antwoord 
De grootste lokale drukfactoren voor het koraalrif en het mariene milieu betreffen Natuur-, en 
Milieuthema’s zoals genoemd in het Natuur- en Milieubeleidsplan Caribisch Nederland 2020-2030: 
afvalwaterlozingen, afval, erosie, overbevissing en kustbebouwing. 
 
87 
Hoe garandeert de minister dat er geen olie in de zee lekt vanaf de stookoliepier of brandstof 
terminal, welke negatieve gevolgen zal dat hebben voor het leven onder water?  
 
Antwoord 
Dit soort risico’s worden beheerst door maatregelen en voorschriften op grond van de milieu-, en 
maritiem beheer vergunningen.  
 
88 
Wat is de stand van zaken met betrekking tot monitoring van natuur en milieu in Bonaire op land 
en zee?  
 
Antwoord 
De Kamer ontvangt vijfjaarlijks een rapportage over de Stand van de Natuur in Caribisch 
Nederland. Naar aanleiding van dit rapport in 2018worden de monitoringsactiviteten in 
samenwerking met de eilanden geïntensiveerd. De Kamer wordt over de uitvoering van het Natuur 
en milieubeleidsplan jaarlijks geïnformeerd. Ook vinden er internationale rapportages plaats in het 
kader van de Conventie on Biological Diversity (CBD), Cartagena Conventie, Ramsar en de 
Interamerican Seaturtle Convention. 
 
89 
Hoe vaak wordt de stand van zaken gemonitord en door wie? Worden lokale natuurorganisaties bij 
het monitoren betrokken? Zo ja, wie en hoe vaak?  
 
Antwoord 
De monitoring betreft samenwerking tussen Rijk, beheerorganisaties van de natuurparken op de 
eilanden (STINAPA, STENAPA en SCF), Dutch Carribean Nature Alliance en andere 
natuurorganisaties en commerciële bedrijven zoals duikscholen. Op de eilanden Saba en Sint 
Eustatius zijn inmiddels data monitoring officers aangesteld. Voor Bonaire zal dit nog dit jaar 
plaatsvinden. Wageningen Universiteit heeft in opdracht van het Rijk een database opgezet voor de 
verzamelde informatie: Dutch Carribean Biodiversity Data base (www.dcbd.nl). Op basis van de 
verzamelde dat wordt iedere vijf jaar een staat van natuur opgesteld (2024). Deze dient ook als 
basis voor de rapportage aan de CBD die zes jaarlijks plaatsvindt (2025).  
 
90 
Beaamt de minister dat het aanleggen van een permanente pier voor stookolie, een fossiele 
brandstof, tegenstrijdig is aan het behalen van de klimaat- en biodiversiteitsdoelstellingen van de 
Nederlandse overheid?  
 
91 
Op basis van welk onderzoek vormt het verbranden van fossiele brandstoffen en de uitstoot van 
CO2 geen rem om de verduurzamingsontwikkelingen?  
 
Antwoord op vragen 90 en 91 
2

bedrijfsgevoelige informatie acht ik openbaarmaking van (delen van) de business case niet 
wenselijk.  
 
De leden van de PvdD-fractie vinden dat er te weinig inzicht is in de besluitvorming omtrent BBT.  
 
97 
Kan de minister, gelet op het voornemen geformuleerd in de kabinetsreactie op de parlementaire 
onderzoekscommissie kinderopvangtoeslag en vooruitlopend op 1 juli, de stukken van alle 
ministeries met de Kamer delen die ten grondslag liggen aan het kabinetsbesluit om BBT op te 
richten? 
 
Antwoord 
In mijn brieven en ook bij de beantwoording van de onderhavige Kamervragen betracht ik jegens 
de Kamerleden alle zorgvuldigheid en transparantie om de achtergrond van het kabinetsbesluit tot 
oprichting van BBT toe te lichten. Het kabinet heeft per brief van 15 januari jl. uw Kamer 
geïnformeerd over het delen van departementale nota’s met ingang van 1 juli aanstaande. De 
departementen treffen momenteel voorbereidingen om hieraan te kunnen gaan voldoen en de 
wijze om dat te realiseren in te richten. Ik wil daar nu niet op vooruitlopen. 
Tot slot hebben de leden van de PvdD-fractie vragen omtrent Curoil. 
 
98 
9
In het rapport ‘Kleinschaligheid vergt ondersteuning’ van ADBTOPConsult staat ‘De 
elektriciteitsvoorziening op Bonaire is grotendeels (70%) afhankelijk van het stoken van fossiele 
brandstof door Contour Global. De brandstof wordt geleverd via Curoil en Overheids-NV Oil Trading 
Bonaire (OTB). Deze overheids-NV functioneerde echter niet goed doordat voorwaarden in statuten 
niet werden nageleefd. Een probleem daarbij is het gebrek aan geschikte bestuurlijke capaciteit.’ 
Hoe kan de minister garanderen dat de bestuurlijke capaciteit nu wel aanwezig is en de statuten 
wel nageleefd worden? Hoeveel van het beoogde BBT-personeel is afkomstig van OTB?    
 
Antwoord 
OTB speelde in het verleden en speelt ook nu geen rol bij de levering van fossiele brandstoffen 
(eerst Heavy Fuel Olie, nu diesel) aan Contour Global. De brandstoffen voor Contour Global worden 
enkel door tussenkomst van Curoil geleverd aan Contour Global. OTB speelt daarin geen enkele 
rol. Van het beoogde BBT-personeel zal niemand afkomstig zijn van OTB. 
 
Een adequate corporate governance en een evenwichtige bevoegdhedenverdeling binnen BBT door 
onder meer de benoeming van (vak)kundige bestuurders die kennis hebben van de brandstofmarkt 
in brede zin, door instelling van een raad van commissarissen en door zeggenschap via het 
aandeelhouderschap in de algemene vergadering vormen een passende manier om de publieke 
belangen en naleving van de statuten te borgen. 
 
99 
In hetzelfde rapport staat ook: ‘Door het geconstateerde onvoldoende functioneren van OTB en de 
moeizame relatie met Curoil werden door de ILT gesignaleerde problemen niet opgelost en 
dreigden rampen.’ Waarom is het, hierop gelet, volgens u logisch om juist CurOil een 
monopoliepositie te geven voor alle brandstoffen op Bonaire? Klopt het dat OTB juist was opgezet 
om marktwerking te genereren? Wordt dat met BBT tenietgedaan? Kan de minister garanderen dat 
deze monopoliepositie niet gaat leiden tot te hoge prijzen en inferieure kwaliteit als er geen 
alternatieven meer mogelijk zijn? 
 
Antwoord 
Curoil wordt geen monopoliepositie “gegeven”. Bonaire biedt een potentieel oliebedrijf een 
afgelegen en zeer kleine afzetmarkt. Marktwerking in de zin van meerdere bedrijven die ieder voor 
zich per schip olie aanvoeren en met elkaar concurreren op de zeer kleine markt van Bonaire is niet 
 
9
 Rijksoverheid, 23 maart 2021 ‘Kleinschaligheid vergt ondersteuning - Naar een betere borging van vitale publieke voorzieningen op 
Caribisch Nederland’ (https://www.rijksoverheid.nl/documenten/rapporten/2021/03/23/kleinschaligheid-vergt-ondersteuning---naar-een-
betere-borging-van-vitale-publieke-voorzieningen-op-caribisch-nederland) 
2

