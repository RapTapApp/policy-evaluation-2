II  Reactie van de minister 
 
Ik heb met belangstelling kennis genomen van de vragen en opmerkingen van de leden van de 
fracties van de VVD, D66, PVV, CDA, SP en GroenLinks over de geannoteerde agenda van de 
voorjaarsvergadering van het IMF 2021. Bij de volgorde van de beantwoording is de volgorde van 
de inbreng van het schriftelijk overleg aangehouden. 
 
Vragen en opmerkingen van de leden van de fractie van de VVD 
De leden van de VVD-fractie hebben kennisgenomen van de geannoteerde agenda voor de inzet 
van het Koninkrijk der Nederlanden tijdens de IMF-voorjaarsvergadering van het International 
Monetary and Financial Committee (IMFC). Zij hebben hierbij nog enkele vragen.  
 
De leden van de VVD-fractie lezen dat de Nederlandse garantie inzake de allocatie van Special 
Drawings Rights (SDR) met ca. 18-22 miljard euro toeneemt. Hoe weegt de minister het risico 
voor de rijksbegroting van deze garantstelling? Welke maatregelen neemt de minister om 
mogelijke risico’s als gevolg van garantstellingen te mitigeren? En wanneer wordt de Kamer 
geïnformeerd over de uitkomst van de evaluatie van de overeenkomst inzake SDR-allocatie en 
garantstelling?  
Vanuit institutionele reden is een garantie voor gealloceerd SDR’s gebruikelijk en dient nu ook als 
basisoptie. De onderliggende overeenkomst tussen De Nederlandsche Bank en de Staat, die de 
juridische basis vormt voor de garantie, zal de komende maanden echter worden geëvalueerd op 
het punt van SDR allocatie en garantie. De Kamer zal voor formele instemming met een SDR 
allocatie door de Raad van Gouverneurs van het IMF over de uitkomst van de evaluatie op de 
hoogte worden gesteld. Wanneer uit de evaluatie een garantie zou volgen voor de nieuw 
gealloceerde SDR’s en de exacte hoogte duidelijk is (op basis van het onderhanden formele IMF-
voorstel), zal deze via het reguliere begrotingsproces aan de Kamer worden voorgelegd ter 
goedkeuring. Hierbij zou dan ook een toetsingskader worden gedeeld met de Kamer waarin op de 
risico’s en mitigatie van een garantie zal worden ingegaan. Pas na goedkeuring van de Kamer 
stemt Nederland formeel in met het aanpassen van garanties inzake het IMF aan DNB. 
 
Nederland heeft er bij het IMF op aangedrongen om de groep kredietwaardige landen te vragen 
om een bijdrage te leveren aan de Poverty Reduction and Growth Trust (PRGT)-leningenaccount 
1
en deze groep verder uit te breiden . De leden van de VVD-fractie hebben eerder al aangegeven 
het belangrijk te vinden dat meer landen meedoen aan de PRGT. Het IMF spant zich in om de 
groep landen te vergroten. Wat is de status tot nu toe van deze inspanningen? 
Nederland heeft er inderdaad bij het IMF op aangedrongen om de groep van kredietwaardige 
landen te benaderen om een bijdrage te leveren aan de PRGT-leningenaccount en deze groep 
verder uit te breiden. Voorafgaand aan de COVID-19 crisis werd de PRGT-leningenaccount van 
voldoende middelen voorzien door bijdragen van België, Brazilië, Canada, China, Denemarken, 
Frankrijk, Italië, Japan, Zuid-Korea, Nederland, Noorwegen, Saudi-Arabië, Spanje, Zweden, 
Zwitserland, en het Verenigd Koninkrijk. Sindsdien hebben ook Australië (SDR 500 mln.) en 
2
Duitsland (SDR 2.534 mln.) een bijdrage gedaan aan de PRGT-leningenaccount. De VS bekijken 
de mogelijkheden voor een bijdrage aan de PRGT.  
 
Ten aanzien van het Common Framework (CF) for Debt Treatment Beyond the Debt Service 
Suspension Initiative (DSSI) spreken de leden van de VVD-fractie hun steun uit voor de inzet dat 
statelijke en private crediteuren de lasten verdelen. Dat voorkomt ook dat private crediteuren die 
eigenlijk staatsbeleid uitvoeren niet hun aandeel hoeven te leveren, of dat de vrijgekomen 
financiële ruimte gebruikt wordt om bij deze entiteiten nieuwe schulden aan te gaan. De leden van 
de VVD-fractie vragen de minister daarom of deze lastenverdeling ook kan gelden voor een 
eventuele verlenging van het DSSI zelf. En als dit niet het geval is, kan de Multipronged Approach 
to Address Debt Vulnerabilities dan al inzichtelijk maken welke private schulden in feite onderdeel 
van een bilaterale statelijke relatie zijn, en dus bij de lastenverdeling van statelijke crediteuren 
mee zouden moeten tellen?  
De initiatiefnemers van het Debt Service Suspension Initiative (DSSI), te weten G20 en Club van 
Parijs (CvP) crediteuren, hebben in de beginfase van het DSSI een dringend beroep gedaan op 
private crediteuren om uitstel van schuldbetalingen onder vergelijkbare voorwaarden te bieden 
 
1
 Zie toetsingskader Garantie aan Poverty Reduction and Growth Trust; bijlage bij Kamerstuk 34485-IX, nr. 2 
2
 Poverty Reduction and Growth Trust— 2020-21 Borrowing Agreements with The Government of Australia, 
Danmarks Nationalbank, The Bank Of Italy, The German Federal Ministry Of Finance On Behalf Of The Federal 
Republic Of Germany, And The Swiss National Bank (imf.org) 

gedaan om de gevolgen van de coronacrisis te bestrijden, met name in lage-inkomenslanden en 
ontwikkelingslanden? Zijn er nog verdere maatregelen nodig, afgezien van de maatregelen die 
genoemd staan in de geannoteerde agenda? Hoe geeft het kabinet gevolg aan de constatering in 
de geannoteerde agenda dat een ongelijk herstel niet alleen gevolgen heeft voor opkomende 
economieën en lage-inkomenslanden, maar ook aanzienlijke implicaties zou hebben voor 
ontwikkelde economieën en het risico op nieuwe, meer resistente virusmutaties zou vergroten?  
Allereerst is een bespoediging van de mondiale uitrol van vaccins van essentieel belang, aangezien 
dit de enige manier is om de pandemie overal definitief achter ons te laten. Het IMF voorziet dat 
het later beschikbaar komen van voldoende betaalbare en effectieve vaccins een ongelijk herstel 
versterkt tussen opkomende economieën en lage-inkomenslanden enerzijds, en ontwikkelde 
economieën anderzijds. Vanwege economische verwevenheden heeft dit ook economische 
gevolgen voor landen die verder zijn in hun vaccinatieprogramma’s. Zo vormt een achterblijvend 
herstel in sommige regio’s een rem op de externe vraag en vergroot het uitblijven van een 
universele uitrol van vaccins het risico op het ontstaan van nieuwe, meer resistente virusmutaties 
5 
die zich mondiaal kunnen verspreiden. Het kabinet hecht waarde aan het bespoedigen van de 
mondiale uitrol van vaccins, aangezien dit in het bijzonder bijdraagt aan een meer breed gedragen 
herstel. Nederland draagt dan ook financieel bij aan multilaterale initiatieven die zich toeleggen op 
het bevorderen van toegang tot vaccins voor midden en lage-inkomenslanden, zoals het ACT-A 
initiatief met haar COVAX faciliteit. Nederland draagt hier - zowel direct als indirect via de EU –op 
e
een substantiële wijze aan bij en is met een bijdrage van USD 101 mln. de 12 publieke donor van 
het ACT-A initiatief.  
Daarnaast is het van belang dat kwetsbare landen voldoende financiële middelen hebben om de 
gezondheids- en economische gevolgen van de pandemie te bestrijden en een duurzaam 
economisch herstel te borgen. Het IMF publiceerde recent een rapport waaruit blijkt dat de 
financieringsbehoefte voor herstel uit de COVID-19-crisis voor lage inkomenslanden om terug te 
komen op het niveau van voor de crisis en in te blijven lopen op ontwikkelde economieën 
6
aanzienlijk zijn. Dit draagt immers ook bij aan hun herstelperspectief. Het IMF biedt daarbij via de 
zogeheten Poverty Reduction and Growth Trust (PRGT) lage-inkomenslanden toegang tot 
concessionele leningen. Nederland heeft ter ondersteuning van deze lage-inkomenslanden het 
afgelopen jaar de PRGT-leningenaccount met een lening van SDR 500 mln. aangevuld en de 
subsidieaccount met een gift vanuit de BHOS-begroting van EUR 8,5 mln. Het kabinet acht het van 
belang dat de PRGT over voldoende middelen beschikt om de meest kwetsbare landen te kunnen 
ondersteunen. Het IMF kent daarnaast met het oog op zorgen omtrent schuldhoudbaarheid het 
Catastrophe Containment and Relief Trust (CCRT), dat door middel van giften het IMF in staat stelt 
de schuldendienst van kwetsbare landen aan het IMF kwijt te schelden. Nederland heeft EUR 25 
mln. bijgedragen aan de CCRT. Dergelijke maatregelen in samenhang met andere mondiale 
initiatieven, zoals de Debt Service Suspension Initiative (DSSI), en mogelijke generale SDR 
allocatie bieden deze landen financiële ruimte die kan worden gebruikt voor binnenlandse 
crisisbestrijding. 
Bovendien heeft de Wereldbank in de periode van april 2020 tot en met december 2020 USD 19,5 
mld. aan nieuwe financiering verstrekt, waarvan USD 6,8 mld. in de vorm van giften aan landen 
die deelnemen aan het DSSI. De Wereldbank heeft eveneens een belangrijke rol in het monitoren 
van de door deelname aan het DSSI vrijgekomen gelden met als doel te volgen of deze worden 
ingezet ten behoeve van de crisisrespons. 
Tot slot is het van belang dat lage-inkomenslanden zelf beleidsmaatregelen nemen om de impact 
van de pandemie te mitigeren en hun economieën weerbaarder te maken. Dit laatste kan 
bijvoorbeeld door verdere ontwikkeling van lokale kapitaalmarkten, het verlengen van de looptijd 
van schulden (indien mogelijk) en door het ontwikkelen van transparantere en op regels 
gebaseerde monetaire en budgettaire kaders.  
 
Hoe wordt in het gebruik van het instrumentarium van het IMF rekening gehouden met dit risico 
op gevaarlijke mutaties van het coronavirus en kan de minister reflecteren op de vraag of dit 
voldoende is? 
Het IMF is als mondiale lender of last resort verantwoordelijk voor het waarborgen van mondiale 
financiële stabiliteit. Het instrumentarium van het IMF is in die zin niet gericht op het tegengaan 
virusmutaties, maar op het verstrekken van acute noodliquiditeit waar nodig en het bijdragen aan 
het economisch herstel na deze pandemie. Landen die kampen met acute liquiditeitsproblemen als 
gevolg van de COVID-19-crisis, worden ondersteund door middel van noodliquiditeit waardoor 
 
5
 Two-thirds of epidemiologists warn mutations could render current COVID vaccines ineffective in a year or 
less | Oxfam International 
6
 IMF (2021), Macro-economic developments and prospects in Low-Income Countries 

toegangslimieten? Onder welke voorwaarden zou verdere verlenging volgens de minister mogelijk 
of aan de orde zijn? 
De Rapid Credit Facility (RCF) en het Rapid Financing Instrument (RFI) zijn beide 
noodfinanciersfaciliteiten zonder ex-post conditionaliteit. Wel stellen landen een zogenaamde 
Letter of Intent op, waarin landen zich onder meer committeren aan het aanleveren van 
additionele begrotingen, het laten doen van audits door onafhankelijke derde partijen en het geven 
van transparantie over inkoopprocessen. Hiermee wordt geborgd dat steun vanuit het IMF ten 
goede komt aan bestrijding van COVID-19 en het in stand houden van vitale economische 
processen.  
Het kabinet is er in deze fase van de crisis voorstander van dat landen met diepere problematiek 
worden ondersteund via een Upper Credit Tranche quality (UCT) programma. Deze programma’s 
omvatten ex-post conditionaliteiten, waaronder beleidshervormingen om te zorgen voor macro-
economische stabiliteit en lange termijn groei. Mochten landen na december 2021 nog steeds 
afhankelijk zijn van de hogere toegangslimieten, is het kabinet van mening dat het belangrijk is 
dat deze landen zoveel mogelijk naar UCT-quality programma’s bewegen.  
 
De leden van de D66-fractie constateren dat het IMF een groei van de mondiale economie 
verwacht van 5,5 procent in 2021. Dit is een hogere groei dan door het Centraal Planbureau (CPB) 
wordt geraamd in de middellangetermijnraming die op 31 maart is gepubliceerd. Zou de minister 
kunnen ingaan op de achtergronden van dit verschil en welke consequenties dat heeft voor 
beleidskeuzes van het kabinet? 
Het kabinet baseert zich voor beleidskeuzes op de ramingen van het Centraal Planbureau. Het CPB 
verwacht mondiale groei van 4,8% voor 2021, terwijl het IMF in de meest recente WEO raming 
13
uitgaat van mondiale groei van 5,9% in 2021. Daarmee is het IMF voor dit jaar dus wat 
optimistischer over het mondiaal hersteltempo. Het CPB noch het IMF geven voor hun mondiale 
groeiverwachting een opsplitsing van de bijdrage van de verschillende bbp-componenten en het 
CPB ook niet van de bijdrage van verschillende regio’s, waardoor niet eenduidig is vast te stellen 
wat de achterliggende oorzaak is van de onderlinge verschillen. Wel geldt dat de mondiale 
economische herstelvooruitzichten de afgelopen maanden enigszins zijn verbeterd, getuige ook de 
positieve bijstellingen van zowel het CPB ten opzichte van de novemberraming als van het IMF ten 
opzichte van de januariraming. Daarbij geldt dat economische ramingen voor een belangrijk deel 
afhankelijk zijn van de beschikbare informatie op de sluitingsdatum van de raming, zoals tot op 
dat moment geloofwaardig aangekondigde beleidsmaatregelen alsook technische 
veronderstellingen over bijvoorbeeld energieprijzen, rente en wisselkoersen. Dergelijke zaken 
kunnen voor verschillende ramingen onderling afwijken en zo mogelijk een deel van de onderlinge 
verschillen verklaren.  
 
Daarnaast adresseert het IMF een vastlopende huizen- en kantorenmarkt als risico voor de 
wereldeconomie. Deelt de minister deze zorgen en welke actie wordt daarop ondernomen in de 
Nederlandse en Europese context?  
De woningmarkt is gedurende de COVID-19-crisis tot dusver crisisbestendig gebleken en partijen 
zoals DNB en Rabobank voorzien in hun meest recente raming voor de komende jaren geen daling 
van de huizenprijzen, al blijven dergelijke ramingen in het huidig economisch klimaat met relatief 
14
grote onzekerheid omgeven. Deze ontwikkeling contrasteert met die ten tijde van de grote 
financiële crisis van 2008, toen huizenprijzen in veel landen waaronder Nederland over enkele 
jaren daalden. Voorts zijn sinds de financiële crisis een aantal belangrijke maatregelen genomen 
om risico’s die hiermee gepaard kunnen gaan te mitigeren. Zo is sinds 2013 de maximale loan-to-
value (LTV)-ratio stapsgewijs verlaagd tot 100% in 2018, is sinds 2013 sprake van een fiscale 
aflossingsverplichting en wordt de maximale hypotheekrenteaftrek tot 2023 stapsgewijs 
afgebouwd tot het eerste schijftarief van de inkomstenbelasting. In respons op de COVID-19-crisis 
is bovendien de mogelijkheid gefaciliteerd om tot 1 juli 2021 een betaalpauze op 
hypotheekbetalingen aan te vragen met behoud van recht op hypotheekrenteaftrek voor een 
maximale termijn van twaalf maanden. Tot slot heeft DNB, in reactie op COVID-19, de 
implementatie van de toezichthouderregeling, die een minimumvloer voor de risicogewichten van 
hypotheekleningen op bankbalansen in Nederland introduceert, uitgesteld. Zo worden banken in 
staat gesteld kredietverlening op peil te houden. 
Tegelijkertijd wijst het IMF erop dat de COVID-19-crisis een aanzienlijke impact heeft op 
commercieel vastgoed door weggevallen vraag voor kantoorruimte en winkelgebruik. Structurele 
 
13
 IMF (2021), World Economic Outlook, World Economic Outlook, April 2021: Managing Divergent Recoveries 
(imf.org) 
14
 DNB (2020), Economische ontwikkelingen en vooruitzichten december 2020 

18
Nederlandsche Bank. Er is in december 2020 een tussentijds bezoek geweest (een zogeheten 
staff visit). In de conclusies van dat bezoek heeft het IMF aangestipt dat de energietransitie en 
klimaatverandering, en de gerelateerde veranderingen in technologie en beleid, een bron zijn van 
risico voor veel economische agenten. De stresstest van DNB voor dergelijke risico’s ziet het IMF 
als een tijdige innovatie. Uit een staff visit volgen echter geen concrete aanbevelingen. Nederland 
kijkt ernaar uit dat tijdens de volgende consultatie van het IMF in dit najaar klimaat als 
focusonderwerp wordt onderzocht. 
 
Is het daarnaast mogelijk om gebruik te maken van deze inspanningen vanuit het IMF ter 
verbetering van de processen rondom het Europese herstelfonds? 
Voor de invulling van het Europees herstelfonds door lidstaten zijn de criteria relevant die op 
Europees niveau zijn vastgelegd in de RRF-verordening. Daarbij is voor het klimaat relevant dat 
tenminste 37% van de uitgaven in een herstelplan aan klimaatdoelen moet worden besteed, en 
dat de investeringsprojecten in een herstelplan geen negatief effect mogen hebben op klimaat- of 
milieudoeleinden (het zogenaamde do-no-significant harm principe). Voor zover bekend is bij het 
opstellen van deze eisen uit de RRF-verordening geen gebruik gemaakt van de analyses van het 
IMF. 
 
Vragen en opmerkingen van de leden van de fractie van de PVV 
De leden van de PVV-fractie hebben kennisgenomen van de geannoteerde agenda voor de inzet 
tijdens de IMF-voorjaarsvergadering van 8 april. Naar aanleiding van het genoemde punt brengen 
de leden van de PVV-fractie het volgende naar voren.  
 
Allereerst merken de leden van de PVV-fractie op dat gesteld wordt dat voor sommige landen geldt 
dat de economische implicaties van de COVID-19-crisis de reeds bestaande schuldkwetsbaarheden 
dusdanig vergroten dat herstructurering van de schuld onvermijdelijk is. De leden van de PVV-
fractie willen weten om welke landen het hierbij gaat. Daarnaast willen de leden van de PVV-fractie 
weten wat hiermee wordt geïmpliceerd. Betekent dit dat sommige schulden zullen worden 
kwijtgescholden? Zo ja, kan de minister hier meer duidelijkheid over verschaffen? 
Drie lage inkomenslanden hebben sinds het uitbreken van de Covid-19 crisis een aanvraag voor 
herstructurering gedaan onder het Common Framework (CF) for Debt Treatments Beyond the 
DSSI, te weten Tsjaad, Ethiopië en Zambia. Daarnaast is een aantal middeninkomenslanden in 
moeilijkheden gekomen met het betalen van hun publieke schuld, zoals Libanon en Suriname.  
Landen met een onhoudbare schuld kunnen ervoor kiezen om hun crediteuren te benaderen om zo 
een schuldherstructurering overeen te komen. Mochten zij hiervoor naar de Club van Parijs (CvP) 
komen, waar Nederland en veel andere crediteuren onderdeel van uitmaken, dan zal het land 
tegelijk ook steun van het IMF moeten vragen voor een programma. Dit is een harde voorwaarde 
van de CvP. Het IMF - en de Wereldbank waar nodig – voert voor elk land dat een aanvraag voor 
een volledig IMF-programma doet een Debt Sustainability Analysis (DSA) uit waarmee wordt 
vastgesteld of de schuld houdbaar is. Zo niet, dan is het land verplicht eerst een herstructurering 
uit te onderhandelen met zijn crediteuren en levert het IMF de parameters waaraan de 
herstructurering moet voldoen om de schuld weer op een houdbaar pad te krijgen (in combinatie 
met beleidsaanpassingen en nieuwe financieringstoezeggingen). In het geval van lage 
inkomenslanden wordt voortaan gecoördineerd onderhandeld onder het Common Framework, 
waaraan ook G20 crediteuren van buiten de CvP deelnemen. In sommige gevallen betreft dit 
heronderhandeling van de looptijden, rentes en/of betalingstermijnen van de schuld. Een 
verdergaande schuldherstructurering waarbij een afschrijving op de schuld plaatsvindt kan onder 
het Common Framework alleen plaatsvinden als het IMF en de Wereldbank van mening zijn dat 
een afschrijving nodig is. Het Common Framework vereist dat landen die een Common Framework 
aanvraag doen tenminste een gelijke inspanning eisen van hun private crediteuren.  
 
Voorts willen de leden van de PVV-fractie weten in hoeverre de groene investeringen waar het 
Koninkrijk voor pleit bijdragen aan het wegnemen van klimaatverandering als bedreiging voor de 
mondiale economie. Daarnaast merken de leden van de PVV-fractie op dat het Koninkrijk het 
belang van groene investeringen en belastingen voor een duurzaam herstel zal benadrukken. De 
leden van de PVV-fractie willen weten op welke belastingen het Koninkrijk hierbij doelt. Hoeveel 
geld is er gemoeid met deze groene investeringen en belastingen? 
 
18
 The Kingdom of the Netherlands—Netherlands : 2019 Article IV Consultation-Press Release; Staff Report; 
and Statement by the Executive Director for The Kingdom of the Netherlands—Netherlands (imf.org) 

Colombia 12,3 3,8 
Mexico 44,6 - 
Panama 1,9 0,4 
Peru 8,0 - 
Noodliquiditeit 
Guatemala 0,4 - 
Paraguay 0,2 - 
Landen met afgelopen programma 
Totaal, waaronder:  53,2 
UCT-quality programma 
Argentinië  31,9 
Griekenland  4,3 
Marokko  1,5 
Overig  5,1 
Noodliquiditeit 
Nigeria  2,5 
Tunesië  0,6 
Zuid-Afrika  3,1 
Overig   4,4 
 
 
Tabel 2: PRGT programma’s 
 
 (mogelijk) nog op te nemen uit Uitstaand krediet In mld. 
programma in mld. SDR SDR 
Landen met een programma 
Totaal, waaronder: 2,9 2,3 
UCT-quality programma 
Afghanistan 0,3 0,3 
Centraal Afrikaanse Republiek 0,1 0,2 
Congo,  0,3 0,0 
Ethiopië 1,2 0,1 
Gambia 0,1 0,1 
Honduras 0,1 0,1 
Liberia 0,2 0,2 
Mali 0,1 0,4 
Mauritanië 0,1 0,2 
Sao Tomé en Principe 0,0 0,0 
Sierra Leone 0,1 0,4 
Somalië 0,3 0,2 
Landen met afgelopen programma 
Totaal, waaronder:  10,3 
UCT-quality programma 
Ghana  0,7 
Ivoorkust  0,6 
Kameroen  0,4 
Overig  2,8 
Noodliquiditeit 
DRC  0,5 
Ghana  0,7 
Kenia  0,5 
Overig  3,9 
 
 

ASEAN 5) wordt 8,4% (+0,1%) groei in 2021 en 6,0% (+0,1) groei 2022 verwacht door het IMF. 
Dit is als gevolg van een sterker herstel dan aanvankelijk verwacht, nadat de lockdowns in 
sommige grote landen (bijvoorbeeld India) waren versoepeld. In sommige grote landen (zoals 
Indonesië en Maleisië) nemen echter nieuwe COVID-19-gevallen toe, wat de groeivooruitzichten 
onder druk zal zetten volgens het IMF. In het Midden-Oosten en Centraal-Azië zijn de ramingen 
voor 2021 in grote lijnen ongewijzigd gebleven (3,8% groei in zowel 2021 en 2022). Tegelijkertijd 
is sprake van aanzienlijke verschillen tussen landen in deze regio. Voor de landen die al vroeg met 
vaccinaties zijn begonnen (bijvoorbeeld de Gulf Cooperation Council landen) is de groei naar boven 
bijgesteld, terwijl in fragiele en door conflicten getroffen staten, die meer afhankelijk zijn van 
COVAX, de groeiverwachtingen naar beneden zijn bijgesteld. 
Na een scherpe daling in 2020 wordt in 2021 een mild maar asymmetrisch herstel verwacht in 
Latijns-Amerika en het Caribisch gebied. Dankzij het wereldwijde herstel van de productie in de 
tweede helft van 2020 overtrof de groei de verwachtingen in enkele grote exporterende landen in 
de regio (b.v. Argentinië, Brazilië, Peru) waardoor de raming voor 2021 op 4,5% groei uitkomt 
(+0,9%). De vooruitzichten op langere termijn blijven echter afhangen van het verloop van de 
pandemie. Op enkele uitzonderingen na (bijvoorbeeld Chili, Costa Rica, Mexico), hebben de 
meeste landen niet genoeg vaccins verzameld om hun bevolking te dekken. Bovendien zijn de 
ramingen voor 2021 voor de van toerisme afhankelijke Caribische economieën met 1,5% naar 
beneden bijgesteld tot 2,4%. 
De pandemie eist nog steeds een hoge tol van Sub-Sahara Afrika (vooral Ethiopië, Ghana, Kenia, 
Nigeria, Zuid-Afrika). Na de grootste krimp ooit voor de regio (2,0% in 2020), zal de groei naar 
verwachting herstellen tot 3,3% in 2021, aanzienlijk lager dan de verwachte trend vóór de 
pandemie. Economieën die afhankelijk zijn van toerisme (bijvoorbeeld Mauritius en de Seychellen) 
en exporteurs van grondstoffen (Botswana, Nigeria, Zuid-Afrika) zullen waarschijnlijk het meest 
worden getroffen. 
 
Tabel 3: bbp-groei (%) in 2021 (bbp groei 2020) 
 
Regio Groei regio Kleinste Grootste 
2021 (2020) groeidifferentieel groeidifferentieel 
Europa Ontwikkeld  4,4 (-6,8) Finland  Spanje  
 
2,2 (-3,7)  6,4 (-11) 
  
Europa overig 4,4 (-2,0) Wit-Rusland Turkije & Roemenië 
-0,4 (-0,9) 6,0 (1,8 & -3,9) 
Azië ontwikkeld  3,9 (-3,1)  Japan  Macao SAR  
  3,3 (-4,8) 62,5 (-59,4) 
Azië overig 8,4 (-1,0) Thailand  India  
 2,3 (-6,1) 12,4 (-8,0) 
Noord-Amerika 6,1 (-4,1) Puerto Rico 1,5 (-7,5) VS  
 6,4 (-3,5) 
Zuid-Amerika 4,3 (-6,6) Venezuela  Peru  
 -10 (-30) 8,5 (-11,1) 
Midden-Oosten/ centraal 3,8 (-3,2) Sudan  Kirgizië & Tajikistan  
Azië 0,4 (-3,6) 6,0 (-8,0 & 4,5) 
 
Sub-Sahara Afrika  3,3 (-2,0) Angola Kenia  
 0,4 (-4) 7,6 (-0,1) 
Bron: World Economic Outlook April 2021. 
 
Voorts vragen de leden van de CDA-fractie waarom de eurozone achter zal lopen voor wat betreft 
herstel van het BBP op de VS, ondanks dat dit continent hard getroffen is door de 
coronapandemie.  
Het IMF noemt aan aantal mogelijke factoren die een rol spelen bij verschillen in de bbp-groei 
tussen landen. De verschillen in economisch herstel zijn niet alleen afhankelijk van de mate waarin 
landen zijn getroffen door de pandemie maar ook de mate waarin landen contactbeperkende 
maatregelen hebben genomen, de mate waarin economieën zich goed kunnen aanpassen aan de 
daling van de mobiliteit, de blootstelling aan getroffen sectoren als toerisme en verschillen in 
economische trends en structurele kwetsbaarheden voorafgaand aan de pandemie. Daarnaast is er 
sprake van verschillen in de begrotingsrespons tussen landen en de uitrol van vaccins. Al deze 
factoren kunnen een rol spelen bij verschillen in de herstelpaden uit de pandemie tussen de 
eurozone en de VS. Het IMF geeft geen decompositie van het relatieve belang van de verschillende 
factoren.  

 
 
De leden van de CDA-fractie vragen de minister op welke manier het IMF bijdraagt aan COVAX. 
Het IMF draagt niet direct financieel bij aan het ACT-A initiatief waar de COVAX faciliteit onderdeel 
van uitmaakt, maar wijst nadrukkelijk op het belang van vaccinaties om de COVID-19-crisis achter 
ons te laten en het belang van adequate financiering van ACT-A initiatief om de universele 
27
distributie van vaccins te bespoedigen. Een actuele lijst van donoren aan het ACT-A initiatief is te 
28
raadplegen op de website van de WHO. 
 
Voor sommige landen, waaronder Tsjaad, Zambia en Ethiopië, geldt dat de economische 
implicaties van de COVID-19-crisis de reeds bestaande schuldkwetsbaarheden dusdanig vergroten 
dat herstructurering van de schuld onvermijdelijk is, zo schrijft de minister. De leden van de CDA-
fractie vragen de minister om de schuldenpercentages gemeten naar BNI van deze landen te 
delen, wie de grootste investeerders in deze landen zijn en hoe ze deze onvermijdelijke 
herstructurering van schulden zou moeten plaatsvinden. Tevens vragen deze leden in welke mate 
China schuldeiser is, in hoeverre China betrokken wordt bij schuldenkwijtschelding en welke 
gevolgen dat heeft.  
De schulden van Tsjaad, Zambia en Ethiopië zullen worden behandeld onder het Common 
Framework (CF), dat door G20 en Club van Parijs crediteuren overeen is gekomen. China heeft 
zich gecommitteerd aan dit raamwerk en heeft daarmee toegezegd in onderlinge coördinatie en 
overleg op een case-by-case basis een herstructurering overeen te zullen komen. Uit het advies 
van het IMF over de maatregelen die nodig zijn om de schuld weer op een houdbaar pad te krijgen 
zal moeten blijken wat er nodig is van crediteuren. Onder het CF is afgesproken dat er in principe 
geen afschrijving van de schuld zal plaatsvinden, maar mocht dit in de moeilijke gevallen 
onvermijdelijk zijn (blijkend uit de IMF/WB schuldhoudbaarheidsanalyse en collectieve beoordeling 
van betrokken crediteuren) dan is besluitvorming hierover onderhevig aan binnenlandse 
procedures van crediteuren. Dit alles is op basis van eerlijke verdeling van lasten. Er zijn geen 
openbare recente cijfers beschikbaar van de schuldenlast van de drie genoemde landen, noch een 
openbare volledige lijst van crediteuren. Wel is bekend dat er in alle drie de gevallen zowel officiële 
als private schuldhouders zijn. In het geval van Tsjaad is er één grote private schuldeiser, te 
weten Glencore. In het geval van Ethiopië is een deel van de schuld uitgegeven als Eurobonds, 
schuld die is uitgegeven in een andere valuta dan die van het land dat ze uit heeft gegeven. Van 
private crediteuren wordt verwacht dat zij, conform het comparability of treatment principe van 
 
27
 IMF (2021), World Economic Outlook, World Economic Outlook, April 2021: Managing Divergent Recoveries 
(imf.org) 
28
 Access to COVID-19 tools funding commitment tracker (who.int) 

leden vragen de minister welke rol hij hier voor Nederland zelf ziet, en welk advies hij verwacht 
dat het IMF in deze context aan Nederland geeft. 
Het IMF geeft in de World Economic Outlook en het Global Financial Stability Report een aantal 
29
adviezen aan landen. Zo geeft het IMF het belang aan van gericht steunbeleid gericht en 
geleidelijke aanpassing aan de verschillende fasen van de crisis om plotselinge klifeffecten te 
vermijden. Het IMF beveelt tevens aan om insolventieraamwerken te versterken zodat 
bedrijfsschulden snel kunnen worden geherstructureerd.  
Nederland heeft ervoor gekozen om de steunmaatregelen waar mogelijk gericht vorm te geven. Zo 
is de NOW-steun gekoppeld aan het omzetverlies van bedrijven. Dit zorgt ervoor dat deze steun 
mee ademt met de economische ontwikkelingen. Ook heeft Nederland voor aanvang van de 
coronacrisis een hervorming van de faillissementswetgeving doorgevoerd die het makkelijker 
maakt voor ondernemingen om een akkoord te bereiken met schuldeisers en aandeelhouders over 
de herstructurering (Wet Homologatie Onderhands Akkoord).  
Het IMF zal volgend jaar zijnrapportage over de Nederlandse economie uitbrengen waarin 
specifiekere aanbevelingen voor de inrichting van de beleidssteun gedurende de herstelfase en het 
faciliteren van herstructureringen kunnen worden gegeven. 
 
De leden van de CDA-fractie steunen evenals het kabinet een generieke allocatie van SDR’s. De 
leden van de CDA-fractie vragen de minister of er aan de uitgave van de SDR’s ook voorwaarden 
worden verbonden omtrent sociaal economische hervormingen of groene investeringen. Tevens 
vragen deze leden waar de reeds uitgegeven SDR’s sinds het uitbreken van de huidige crisis vooral 
zijn uitgegeven. De leden van de CDA-fractie vragen de minister hoe de Kamer wordt 
geïnformeerd over het voorgenomen vergroten van de transparantie en verantwoording van de 
SDR’s.  
SDR’s kennen geen vorm van conditionaliteit, waardoor geen voorwaarden kunnen worden 
verbonden aan het gebruik van SDR’s. Wel geeft het IMF aan zich in te spannen om transparantie 
en verantwoording van het gebruik van SDR’s te bevorderen, waarbij het onconditionele karakter 
van SDRs zal worden gerespecteerd. Op dit moment worden de gealloceerde SDR’s in relatie tot 
30
hun gebruik (holdings) reeds maandelijks gerapporteerd op de website van het IMF. Daarbij 
wordt niet gespecificeerd waar SDR’s voor worden aangewend. Naar verwachting zal het IMF 
bezien of meer granulaire rapportage mogelijk is. Verder maakt het IMF een guidance note over 
het gebruik van gealloceerde SDR’s. Hierin gaat het IMF in op hoe over SDR’s dient te worden 
31
gerapporteerd en de te volgen governance standaarden. Daarnaast geeft het IMF advies hoe 
SDR’s kunnen worden gebruikt, onder andere in relatie tot de reservepositie, schuldhoudbaarheid 
en noden op de begroting.  
De Kamer zal over het formele voorstel voor een SDR-allocatie worden geïnformeerd wanneer 
deze door het IMF wordt gedaan (naar verwachting in juni). Daarin zullen ook de voorstellen voor 
verbetering van transparantie en verantwoording worden meegenomen.  
 
De huidige Nederlandse garantie bedraagt 200 procent van de gealloceerde SDR’s, namelijk ca. 12 
miljard euro. De leden van de CDA-fractie vragen in hoeverre SDR’s mogelijk onder 
schuldherstructurering kunnen vallen.  
Vanwege het feit dat SDR’s reserve-activa zijn en als zowel als activa als passiva op de balans van 
de centrale bank staan vallen ze niet binnen de reikwijdte van een herstructurering.  
 
Pas na goedkeuring van de Kamer kan Nederland formeel instemmen met eventuele budgettaire 
consequenties van een nieuwe generieke SDR-allocatie van het IMF. De leden van de CDA-fractie 
vragen de minister wanneer deze goedkeuring is voorzien. 
Vanuit institutionele reden is een garantie voor gealloceerde SDR’s gebruikelijk en dient nu ook als 
basisoptie. De institutionele overeenkomst tussen De Nederlandsche Bank en de Staat die de 
juridische basis vormt voor de garantie zal de komende maanden worden geëvalueerd op het punt 
van SDR allocatie en garantie. De Kamer zal voor formele instemming bij het IMF over een SDR-
allocatie over de uitkomst van de evaluatie op de hoogte worden gesteld.  
Het IMF zal een voorstel voor een SDR-allocatie naar verwachting aan de Raad van 
Bewindvoerders in juni doen. De Kamer zal, zodra het formele voorstel en de uitkomst van de 
evaluatie bekend zijn, van de budgettaire consequenties op de hoogte worden gesteld. Nederland 
 
29
 IMF (2021), World Economic Outlook, World Economic Outlook, April 2021: Managing Divergent Recoveries 
(imf.org) 
30
 SDR Allocations and Holdings for all members as of February 28, 2021 (imf.org) 
31
 Zie voor de 2009 guidance note https://www.imf.org/external/np/pp/eng/2009/082809.pdf  

Country Type programma Totaal (in USD miljoen) 
Malawi RCF 193 
Cameroon RCF 382 
Kenya RCF 739 
Nepal RCF 214 
Republic of Tajikistan RCF 190 
Uganda RCF 492 
Djibouti RCF 43 
Seychelles RFI 31 
Arab Republic of Egypt RFI 2.772 
Jamaica RFI 520 
Republic of Uzbekistan RFI/RCF 374 
Jordan RFI 396 
St. Vincent and the 
Grenadines RCF 16 
Bangladesh RFI/RCF 732 
Solomon Islands RFI/RCF 29 
The Bahamas RFI 250 
Mongolia RFI 99 
Sierra Leone RCF 193 
Liberia RCF 50 
Papua New Guinea RCF 364 
Guatemala RFI 594 
Rwanda RCF 220 
Guinea RCF 148 
Montenegro RFI 84 
Myanmar RFI/RCF 729 
Chad  RCF 184 
South Africa RFI 4.300 
Kingdom of Eswatini RFI 110 
Kingdom of Lesotho RFI/RCF 49 
Republic of Madagascar RCF 338 
Guinea Bissau RCF 20 
Tonga RCF 10 
Namibia RFI 271 
Benin RCF/RFI 178 
South Sudan RCF 52 
Nicaragua RFI/RCF 185 
Gabon RFI 299 
 
Vragen en opmerkingen van de leden van de fractie van de SP 
De leden van de SP-fractie hebben kennisgenomen van de geannoteerde agenda over de inzet van 
het Koninkrijk der Nederlanden tijdens de IMF-voorjaarsvergadering van het International 
Monetary and Financial Committee (IMFC) en hebben hierover de volgende vragen en 
opmerkingen. 
 
De leden van de SP-fractie zijn positief over het besluit van het kabinet om het IMF de 
mogelijkheden te geven om nu landen extra te kunnen ondersteunen tijdens de COVID-19-
pandemie. Wel vragen zij zich af hoe de houding van het kabinet en van het IMF zal zijn nadat 
deze crisis ten einde is. Wat de leden van de SP-fractie betreft moet er worden voorkomen dat het 
IMF dan grootschalige privatiseringen en bezuinigingen op de begroting van landen zal afdwingen 
vanwege de schulden die momenteel worden aangegaan. Hoe kijkt het kabinet hier tegenaan?  
Het IMF kijkt bij advisering en in programma’s ten aanzien van de herstelfase van de crisis naar 
gerichte oplossingen die aansluiten bij de situatie van individuele landen. Van het (ex ante) 
afdwingen van specifieke maatregelen is geen sprake omdat het IMF altijd in overleg met de 

de geannoteerde agenda, terwijl deze op andere punten wel expliciet de Nederlandse inzet 
beschrijft? 
Hoewel het DSSI een belangrijk instrument is in de context van wat het IMF kan betekenen voor 
landen in de Covid-19 respons, wordt een besluit over de verlenging van het DSSI niet genomen 
door het IMF lidmaatschap, maar door de G20 en de Club van Parijs in de marge van de 
Voorjaarsvergadering, te weten in de G20 meeting van ministers van financiën en centrale 
bankpresidenten die op 7 april aanstaande plaatsvindt. Nederland onderschrijft de bijdrage die 
voortzetting van het DSSI zou kunnen leveren aan het verruimen van liquiditeit voor veel lage 
inkomenslanden die nog steeds kampen met de sociale, economische en gezondheidsgevolgen van 
de Covid-19 crisis. Wel is Nederland van mening dat de verlenging tot eind 2021 de laatste 
verlenging van het DSSI zou moeten zijn, en dat landen in de loop van 2021 gebaat zijn bij 
overgang naar structurele oplossingen voor de resterende problematiek, vooral landen die kampen 
met hoge schuldkwetsbaarheden.  
 
De leden van de SP-fractie zijn positief over de steun van het kabinet aan de initiatieven van het 
IMF om de betrokkenheid van private crediteuren in debt resolution te vergroten. Zij zouden 
daarom graag een overzicht willen ontvangen van de initiatieven die op dit moment worden 
genomen. Ook zouden zij graag van de minister willen weten in hoeverre hij verwacht dat dit de 
betrokkenheid van private crediteuren daadwerkelijk zal verhogen.  
Welke aanvullende stappen zouden Nederland en/of het IMF kunnen zetten om de betrokkenheid 
van private crediteuren bij debt resolution verder te verhogen? 
Het IMF speelt een belangrijke rol in de advisering over hoe private crediteuren betrokken kunnen 
33
worden bij schuldherstructurering. Het heeft verschillende initiatieven geïdentificeerd die kunnen 
bijdragen aan betrokkenheid. Deze voorstellen verschillen in mate van haalbaarheid en 
wenselijkheid. In sommige gevallen moet nog verder onderzocht worden wat de bijdrage zou 
kunnen zijn. In andere gevallen is het instrument reeds een succes gebleken en ligt de focus op 
verdere implementatie, bijv. doorgaan met het toevoegen van collective action clauses in 
obligatiecontracten van sub-soevereine entiteiten zoals lagere overheden en staatsbedrijven. 
Daarnaast zijn er veelbelovende opties waarvan Nederland graag zou horen hoe deze verder 
gebracht kunnen worden, zoals het opnemen van majority restructuring provisions in 
leencontracten, het opnemen van clausules waarmee het lastiger wordt om onderpand af te 
spreken met andere crediteuren (zogeheten negative pledge clauses), het integreren van clausules 
die in geval van extreme externe gebeurtenissen (natuurrampen, pandemieën) automatisch uitstel 
van schuldbetalingen faciliteren en het koppelen van schuldendienst aan zogeheten state-
contingent features (bijv. de groei van het bbp). Onderliggend aan al deze voorstellen is het 
vergroten van schuldentransparantie van belang.  
 
Vragen en opmerkingen van de leden van de fractie van GroenLinks 
De leden van de GroenLinks-fractie danken het kabinet voor de geannoteerde agenda. Zij 
benadrukken nog maar eens, onder andere conform het advies van de Adviesraad Internationale 
Vraagstukken (zomer 2020), dat internationale solidariteit in een context van een wereldwijde 
pandemie en geïntegreerde wereldeconomie ook een kwestie is van het Nederlandse eigenbelang. 
Vanuit dit uitgangspunt hebben zij een aantal vragen.  
 
De leden van de GroenLinks-fractie wijzen erop dat de leenarrangementen van het IMF, die in 
34
totaal optellen tot 1.000 miljard dollar, voor slechts ongeveer 10 procent gebruikt zijn. De 
middelen van het IMF zijn ook substantieel minder gebruikt dan tijdens de wereldwijde financiële 
crisis van een decennium geleden. Wat vindt de minister hier eigenlijk van, zo vragen deze leden. 
Wat zegt dit over het IMF en de economieën die zij tracht te ondersteunen? Hoe kan het IMF 
ervoor zorgen dat zij het juk van haar eigen nalatenschap – met name de politieke kosten voor 
landen om bij het IMF aan te kloppen – van zich afschudt?  
Het IMF functioneert als een lender of last resort in het mondiale financiële vangnet. Zijn financiële 
capaciteit is essentieel in tijden van nood, en wordt dus alleen aangewend als hier noodzaak toe is 
en als andere financieringsbronnen niet toereikend zijn. Belangrijk hierbij is dat het IMF als 
onderdeel van het mondiale financiële vangnet functioneert, in samenhang met andere 
componenten van het vangnet en een specifieke rol vervult. Zo stond het IMF in de eerste schok 
van de Covid-19 crisis, toen markten bevroren en een groot aantal landen hun toegang tot 
 
33
 The International Architecture for Resolving Sovereign Debt Involving Private-Sector Creditors—Recent 
Developments, Challenges, And Reform Options (imf.org) 
34
 Zie Financial Times (28 februari 2021): “The IMF no longer functions as the world’s safety net”  
 

twee keer zo hoog was als in de eurozone. Dit kan er volgens de ECB op duiden dat de gerichte 
respons in de eurozone effectiever was in het dempen van de consumptiedaling. Het is dan ook 
belangrijk dat landen in de EU gerichte steunmaatregelen blijven nemen en deze aanpassen naar 
gelang het verloop van de pandemie. Daarnaast is het van belang dat publieke investeringen 
worden gedaan, gekoppeld aan structurele hervormingen die de weerbaarheid en het 
groeivermogen op lange termijn versterken. In dit verband is de recovery en resilience facility 
relevant waaruit landen met goedgekeurde hervormings- en investeringsplannen herstelsteun 
kunnen ontvangen.  
 
Hoe dient ten slotte wat de minister betreft voorkomen te worden dat het risico van internationale 
divergentie in hersteltempo’s, zoals ook het IMF deze signaleert, zich materialiseert?  
De divergentie in hersteltempo wordt gedreven door verschillende factoren als de beschikbaarheid 
van vaccins, de weerbaarheid van nationale economieën tegen nieuwe schokken tijdens de 
herstelfase en de beleidsruimte die landen hebben om de economische gevolgen van COVID-19 op 
te vangen.  
Het is daarom allereerst is belangrijk dat vaccins mondiaal beschikbaar komen omdat dit bijdraagt 
aan een meer gelijk mondiaal herstel. Het kabinet draagt deze boodschap dan ook actief uit in 
internationale gremia en draagt financieel bij aan multilaterale initiatieven die zich toeleggen op 
het bevorderen van toegang tot vaccins voor midden en lage-inkomenslanden, zoals het ACT-A 
initiatief met zijn COVAX faciliteit.  
Daarnaast is het van belang dat in landen zelf maatregelen nemen om de weerbaarheid van hun 
economieën en daarmee het herstelvermogen te versterken. Zo kunnen landen maatregelen 
nemen om lokale kapitaalmarkten te versterken en schuldlooptijden te verlengen. Dergelijke 
maatregelen dragen eraan bij dat landen minder gevoelig worden voor verkappingen van de 
financiële condities zoals in het voorjaar van 2020 die het herstel kunnen schaden. Ook het 
implementeren van transparante en op regels gebaseerde monetaire en budgettaire kaders kan er 
voor zorgen dat steunmaatregelen op de korte termijn gepaard blijven gaan met 
schuldhoudbaarheid op de lange termijn. Dit vergroot de beleidsruimte om nieuwe schokken 
tijdens de herstelfase op te vangen.  
Tenslotte is het van belang dat dat kwetsbare landen de financiële middelen hebben om de 
gezondheids- en economische gevolgen van de pandemie te bestrijden. Dit draagt immers ook bij 
aan hun herstelperspectief. Het IMF biedt via de zogeheten Poverty Reduction and Growth Trust 
(PRGT) lage-inkomenslanden toegang tot concessionele leningen en kan door middel van het 
Catastrophe Containment and Relief Trust (CCRT) de schuldendienst van kwetsbare landen aan het 
IMF kwijt te schelden. Dergelijke maatregelen bieden in samenhang met andere mondiale 
initiatieven, zoals de Debt Service Suspension Initiative (DSSI), en mogelijke generieke SDR 
allocatie financiële ruimte voor kwetsbare landen die kan worden gebruikt voor binnenlandse 
crisisbestrijding. Daarnaast kunnen ook de overige internationale financiële instellingen, bilaterale 
donoren en private financiers bijdragen aan het vervullen in de grote externe financieringsbehoefte 
van deze landen.  
 
De leden van de GroenLinks-fractie vragen naar de bijna onvermijdelijke schuldherstructurering in 
landen als Tsjaad, Zambia en Ethiopië. Zij vragen of de minister meer kan zeggen over welke 
soorten partijen in deze casussen crediteuren zijn en of hieraan grotere economische implicaties 
verbonden zijn – voor publieke entiteiten, dan wel voor markten.  
Op dit moment hebben Tsjaad, Zambia en Ethiopië aanvragen ingediend voor een 
schuldherstructurering onder het ‘Common Framework for Debt Treatment Beyond the DSSI’ (CF). 
Of de schulden van Tsjaad, Zambia en Ethiopië uiteindelijk geherstructureerd gaan worden is met 
name afhankelijk van of de afspraken die in het Common Framework zijn gemaakt over een 
eerlijke verdeling van lasten tussen crediteuren gehonoreerd zullen worden door de verschillende 
publieke crediteuren en private crediteuren (banken, institutionele investeerders etc.) van deze 
landen. Nederland zet net als veel andere Club van Parijs leden in op een volledige en 
transparante implementatie van het Common Framework met gelijke verdeling van lasten en 
verwacht van private crediteuren dat zij, conform het comparability of treatment principe van het 
Common Framework, meedoen aan een herstructurering op zijn minst onder vergelijkbare 
voorwaarden als officiële crediteuren.  
Als enkele crediteuren hier niet toe bereid zijn is het mogelijk dat een IMF programma doorgang 
vindt met steun van een meerderheid van crediteuren en dat de debiteur in default raakt bij niet 
meewerkende crediteuren. Dit verschaft een drukmiddel aan crediteuren om mee te doen omdat 
zij het risico lopen helemaal niet betaald te worden als een land in staat wordt gesteld in default te 
gaan bij een holdout crediteur en het IMF programma voort te zetten. Daarnaast geldt in het geval 
van obligatiehouders dat het laatste decennium is gewerkt aan de opname van collective action 
clauses in obligatiecontracten, een clausule in obligatiecontracten die ervoor zorgt dat de 

een hoge doeltreffendheid en doelmatigheid. Dat kan door IMF-advies bevorderd worden, maar 
ook door andersoortige inkadering.  
Het IMF geeft aan zich in te spannen om transparantie en verantwoording van het gebruik van 
SDR’s te bevorderen, waarbij het onconditionele karakter van SDR’s zal worden gerespecteerd. Op 
dit moment worden de gealloceerde SDR’s in relatie tot hun gebruik (holdings) reeds maandelijks 
36
gerapporteerd op de website van het IMF. Naar verwachting zal het IMF bezien of meer graduele 
rapportage mogelijk is. Verder maakt het IMF een guidance note over het gebruik van 
gealloceerde SDR’s. Hierin gaat het IMF in op hoe over SDR’s dient te worden gerapporteerd en de 
37
te volgen governance standaarden. Daarnaast geeft het IMF advies hoe SDR’s kunnen worden 
gebruikt, onder andere in relatie tot de reservepositie, schuldhoudbaarheid en noden op de 
begroting. Nederland hecht belang aan dat gealloceerde SDR’s op een verstandige manier worden 
gebruikt en steunt daarom ook het voornemen van het IMF om transparantie en verantwoording te 
vergroten, waarbij het reserve asset karakter van SDR’s zal worden gerespecteerd.  
 
Zij vragen vanuit dit uitgangspunt naar wat de regering ervan zou vinden als (delen van) de 
aanvullende SDR’s beschikbaar gesteld worden aan COVAX. Investeren in vaccinaties is immers 
verstandig maar kan snel een ondergeschoven prioriteit worden.  
Zowel het IMF als het kabinet wijzen nadrukkelijk op het belang van vaccinaties alsook adequate 
financiering van ACT-A initiatief om de universele distributie van vaccins te bespoedigen en het 
risico op een asynchroon herstel en voorkombare economische gevolgen van de pandemie te 
38
mitigeren. SDR’s kunnen alleen worden doorgeleend en niet als gift worden gegeven. Het is de 
bevoegdheid van landen om te besluiten hoe zij SDR’s eventueel doorlenen. Onder welke 
voorwaarden dit gebeurt, is vervolgens een bilaterale aangelegenheid tussen een land en het IMF.  
 
Ook vragen de leden van de GroenLinks-fractie of de minister bereid is ervoor te pleiten dat de 
extra liquiditeit gekoppeld wordt aan verstandige investeringen in klimaatadaptatie en -mitigatie, 
met inspiratie vanuit de gedegen adviezen die het IMF op dit punt reeds uitgebracht heeft, voorbij 
de meer negatief geformuleerde inzet van de minister nu dat er in steunprogramma’s “voldoende 
aandacht” moet zijn voor klimaatgerelateerde risico’s.  
Nederland onderschrijft de ambitieuze klimaat agenda van het IMF. Zoals omschreven in de 
geannoteerde agenda zal Nederland het belang van groene investeringen en belastingen voor een 
duurzaam herstel benadrukken en het nauwkeurig monitoren van klimaatrisico’s bepleiten. Het 
IMF kan bijvoorbeeld in zijn surveillance adviezen geven hoe te werken aan klimaatadaptatie en –
mitigatie. Echter, het is niet mogelijk om aan de extra liquiditeit die vrij komt door de nieuwe SDR 
allocatie conditionaliteiten te koppelen. SDR’s zijn enkel een reserve asset en kennen geen 
conditionaliteit.  
 
De leden van de GroenLinks-fractie vragen de minister of hij erkent dat er een politiek stigma 
hangt aan reguliere IMF-programma’s (denk bijv. aan de Aziatische financiële crisis van eind jaren 
’90 en Argentinië) en of hij vindt dat de aanvullende SDR’s eraan bijdragen dat dit stigma 
bestreden wordt. Kan dit toegelicht worden?  
Aan de keuze van een land om al dan niet naar het IMF te stappen kunnen veel verschillende 
factoren ten grondslag liggen. In enkele landen speelt hierbij mogelijk dat het politieke of sociale 
draagvlak onvoldoende is om een gang naar het IMF te rechtvaardigen. Daarbij geldt vanuit IMF 
perspectief dat politiek en sociaal draagvlak essentieel zijn voor het succes van een programma. 
Bij het ontwerp en de implementatie van een programma houdt het IMF daarom rekening met hoe 
het publiek draagvlak geborgd kan worden. Uit de grote rol die het IMF speelt voor landen die 
worden geraakt door een betalingsbalanscrisis en ook de hoeveelheid landen die een beroep 
hebben gedaan op noodliquiditeit van het IMF blijkt dat er van een politiek stigma nauwelijks meer 
sprake is, hoewel het in individuele landencasussen mogelijk een rol speelt. Hoewel de SDR’s 
bijdragen aan mondiale liquiditeit en deze steun onconditioneel is, is het niet de verwachting dat 
de SDR-allocatie van grote invloed zal zijn op het politieke of sociale draagvlak voor IMF steun. 
 
De leden van de GroenLinks-fractie vragen naar de positie van middeninkomenslanden. Deze 
groep landen heeft immers in toenemende mate wel last van krappe financieringscondities, maar 
heeft geen toegang tot faciliteiten zoals de PGRT. Herkent de minister de signalen dat deze groep 
 
36
 SDR Allocations and Holdings for all members as of February 28, 2021 (imf.org) 
37
 Zie voor de 2009 guidance note https://www.imf.org/external/np/pp/eng/2009/082809.pdf  
38
 IMF (2021), World Economic Outlook, World Economic Outlook, April 2021: Managing Divergent Recoveries 
(imf.org) 

