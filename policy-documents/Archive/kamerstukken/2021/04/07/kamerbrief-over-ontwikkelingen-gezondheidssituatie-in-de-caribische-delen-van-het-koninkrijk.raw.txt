Bezoekadres:
De Voorzitter van de Tweede Kamer
Parnassusplein 5
der Staten-Generaal
2511 VX  Den Haag
Postbus 20018
www.rijksoverheid.nl
2500 EA DEN HAAG
Kenmerk 
1006105-ZJCN
Uw brief
Bijlage(n)
Correspondentie uitsluitend 
richten aan het retouradres 
met vermelding van de datum 
en het kenmerk van deze 
Datum 7 april 2021 brief.
Betreft Ontwikkelingen gezondheidssituatie in de Caribische 
delen van het Koninkrijk
 
Geachte voorzitter, 
De afgelopen maanden is het aandeel van de Britse variant van het Coronavirus 
(B.1.1.7) op de benedenwindse eilanden sterk toegenomen. Uit kiemsurveillance 
blijkt op Curaçao inmiddels 96% van de besmettingen met de Britse variant te 
zijn. Mede als gevolg daarvan is er momenteel sprake van een sterk verhoogde 
incidentie van infecties met SARS-CoV 2 op voornamelijk Curaçao en Bonaire. Zie 
voor het verloop van de incidentiewaarden ook de grafiek hieronder. Op Aruba 
gaat de stijging iets minder hard, maar ook daar is de epidemiologische situatie 
volgens het Caribische afwegingskader van het RIVM te kwalificeren als “zeer 
ernstig”, gezien de 7-daagse incidentie die ruim boven de norm ligt. Op Sint 
Maarten wordt de situatie gekwalificeerd als “zorgelijk”, wegens een licht 
oplopende incidentie. Er zijn aan de Nederlandse kant van dit eiland nog geen 
gemuteerde varianten aangetoond met een verhoogde besmettelijkheid en/of een 
ernstiger klinisch beloop, maar gezien het deels nog doorgaande reizigersverkeer 
en de aanwezigheid van de Britse variant op de Franse zijde van het eiland, is het 
ondanks de voorzorgen te verwachten dat deze varianten ook daar de 
epidemiologische situatie op korte termijn negatief zullen beïnvloeden. Op Saba en 
Sint Eustatius is momenteel geen sprake van circulatie van het virus.  
 
Als gevolg van de sterk verhoogde circulatie van het virus vindt een razendsnelle 
stijging plaats in hospitalisaties op Curaçao en Bonaire, en in mindere mate op 
Aruba. Hierdoor wordt de curatieve sector op de benedenwindse eilanden 
momenteel ernstig overbelast. Modellering van de te verwachten infecties en 
ziekenhuisopnamen door het RIVM laat zien dat het einde van de golf nog niet in 
zicht is, en dat bij ongewijzigd beleid de klinische zorg op Curaçao op korte 
termijn niet meer kan worden gegarandeerd. Op advies van het RIVM wordt 
daarom momenteel langs drie lijnen gewerkt om de ernstige situatie te 
reverseren: 1) het maximaal treffen van maatregelen om verspreiding van het 
virus tegen te gaan, 2) het versterken van de zorgcapaciteit en 3) het versnellen 
van het vaccinatietraject op de eilanden. In deze brief zet ik, mede namens de 
minister van Volksgezondheid, Welzijn en Sport, uiteen welke acties in dit kader 
de afgelopen dagen zijn ondernomen. 
 
Pagina 1 van 5

Het ministerie van Buitenlandse Zaken heeft het reisadvies voor de eilanden de 
Kenmerk 
afgelopen periode aangescherpt, waardoor reisbeperkingen gelden van de 
1006105-ZJCN
eilanden richting Nederland. Reizigers worden dringend opgeroepen om alleen 
noodzakelijke reizen te maken. Daarnaast wordt sinds afgelopen week het 
interinsulaire reisverkeer verder ingeperkt en heeft de Nederlandse 
Vertegenwoordiging op Curaçao Nederlandse ingezeten opgeroepen om Curaçao 
zo snel mogelijk te verlaten, indien een verblijf op het eiland niet strikt 
noodzakelijk is.  
 
Versterken capaciteit curatieve zorg 
Het afgelopen jaar is in gezamenlijkheid met de landen en Caribisch Nederland 
gewerkt aan het versterken van de zorg voor Covid-patiënten. Zo is het aantal 
bedden van de intensive care van alle ziekenhuizen uitgebreid door het sturen van 
apparatuur en het inzetten van extra personeel via Nederlandse en Amerikaanse 
medische uitzendbureaus. Ook wordt de voorraad persoonlijke 
beschermingsmiddelen voor de zorg via LCH geborgd. Op Sint Maarten is de 
capaciteit uitgebreid door het opzetten van een Covid paviljoen met 16 bedden, 
waarvan 6 IC. Op Sint Eustatius staat eenzelfde soort paviljoen voor de opvang 
van laag complexe patiënten en palliatieve zorg voor ingezetenen van Sint 
Eustatius en Saba. Recent is de Dutch Carribean Hospital Alliance (DCHA) 
opgericht, een samenwerkingsverband van de vier ziekenhuizen in het Caribisch 
deel van het Koninkrijk. Het Amsterdam UMC heeft in opdracht van de DCHA en 
VWS een online scholingsplatform ontwikkeld, waarop onder andere taakgerichte 
scholing wordt aangeboden aan de IC-buddy’s. 
 
Vanwege de hoge incidentie neemt ook het aantal ziekenhuis- en intensive care 
opnames snel toe. De ziekenhuizen beschikken vanwege het insulaire karakter 
over beperkte (personele) capaciteit en geven aan dat de huidige opgeschaalde 
capaciteit nauwelijks opgewassen blijkt tegen de grote hoeveelheid opnames. De 
druk op de zorg is momenteel dan ook zeer hoog. De electieve zorg is op alle 
benedenwindse eilanden afgeschaald en op Curaçao en Bonaire is deze zelfs 
volledig gestopt. Afgelopen weekend zijn 4 patiënten uit Curaçao naar Aruba 
overgeplaatst vanwege plaatsgebrek. Gezien de beperkte faciliteiten op het gebied 
van intensive care is Bonaire afhankelijk van de ziekenhuiszorg op Curaçao en 
Aruba. Het is gezien de noodzakelijke import van medicinale zuurstof op Bonaire 
niet mogelijk om de IC capaciteit daar verder uit te breiden dan de huidige IC-
capaciteit van 6 bedden. In de afgelopen weken zijn 5 IC-patiënten met Covid-19 
van Bonaire overgeplaatst naar Aruba en Curaçao, wegens plaatsgebrek moesten 
er ook 5 patiënten overgeplaatst worden naar Colombia. Ook hierom is het 
noodzakelijk om extra personeel in te zetten om de IC capaciteit van Aruba en 
Curaçao verder op te schalen.  
 
Vanuit de DCHA wordt op dit moment ook de planning van de crisiscapaciteit van 
de 4 ziekenhuizen in de regio georganiseerd. Personeel wordt in onderling overleg 
ingezet in het ziekenhuis waar de druk het hoogst is. Het Landelijk 
Coördinatiecentrum Patiënten Spreiding (LCPS) zal vanaf deze week ook de 
Caribische regio in het capaciteitsoverzicht opnemen. Extra personeel wordt 
momenteel geworven in Nederland en de VS. Afgelopen week is met behulp van 
Nederlandse uitzendbureaus op zeer korte termijn medisch personeel voor een 
periode van vier weken geworven. Dit weekend zijn 16 algemeen 
verpleegkundigen en 5 basisartsen vertrokken naar de Caribische eilanden. Deze 
week zullen nog eens 4 verpleegkundigen en 5 artsen vanuit Nederland reizen om 
de ziekenhuizen te ondersteunen. Ook heeft ‘Extra Handen voor de Zorg’ in het 
Pagina 5 van 5

Gezien de huidige epidemiologische situatie en de beperkte curatieve faciliteiten, 
Kenmerk 
is, op advies van het RIVM en de vaccinatiegezant voor de Caribische delen van 
1006105-ZJCN
het Koninkrijk besloten tot het versneld uitvoeren van het vaccinatietraject op de 
eilanden. In de overleggen tussen de staatssecretaris en de ministers van 
gezondheid van de Landen is besproken hoe Nederland kan helpen met de verdere 
opschaling van de vaccinatiecampagne, zodat alle volwassen inwoners die dat 
willen vóór 1 mei een eerste prik kunnen ontvangen. Vanaf komende week kan 
iedere volwassene zich daarom registreren, waarbij uiteraard extra aandacht 
wordt gegeven aan ouderen en risicogroepen. 
 
Om de huidige uitbraak op Curaçao zo snel mogelijk in te dammen en de druk op 
de zorg te verminderen is het nodig de vaccinatiecampagne aanzienlijk te 
versnellen. Uitgangspunt is om alle volwassen inwoners die dat willen binnen 10 
dagen na de start van de opgeschaalde campagne op 8 april de eerste prik te 
geven. Hiertoe heeft Nederland op 2 april 30.000 extra vaccins naar Aruba en 
Curaçao verstuurd en zullen benodigde aanvullende zendingen volgen. Er is 
dagelijks contact tussen de eilanden, de vaccinatiegezant voor de Caribische delen 
van het Koninkrijk, VWS en RIVM om te overleggen of de vaccinvoorraad 
toereikend is. Ook zijn er via een lokaal uitzendbureau extra prikkers en via 
Nederland extra artsen voor toezicht geworven. Zij zullen de lokale GGD 
ondersteunen in de vaccinatiecampagne. Daarnaast wordt er specifieke logistieke 
expertise beschikbaar gesteld door GGD West-Brabant. Twee logistieke experts 
die nauw betrokken waren bij de inrichting van de XL-priklocatie Breepark Breda 
zullen deze week Curaçao bezoeken om te ondersteunen bij het fors opschalen 
van het vaccinatieprogramma.   
 
Tot slot 
Aan de hand van de hierboven geschetste lijnen werken de Landen, Bonaire, het 
RIVM, het ministerie van VWS en andere betrokken partijen aan het terugdringen 
van de druk op de zorg en het stoppen van de uitbraak met de Britse variant op 
de benedenwindse eilanden en Sint Maarten. Naast acute ondersteuning aan de 
ziekenhuizen en in de vaccinatiecampagne wordt hierbij ook op andere vlakken 
steun geleverd, ook door collega departementen. Zo trekt de handhaving van het 
straatverbod, de avondklok en andere maatregelen, een zware wissel op de 
capaciteit van het politiekorps en andere inspecties op de Landen en Bonaire. 
Vanuit onder meer de Curmil (dienstplichtigen) en het Vrijwilligerskorps wordt 
reeds versterking geboden, maar door de aard van de maatregelen is ook op dit 
punt ondersteuning gevraagd door Curaçao en Bonaire. Deze steun aan de 
Caribische delen van het Koninkrijk zal met behulp van de andere departementen 
worden geleverd.  
Hoogachtend, 
 
de staatssecretaris van Volksgezondheid, 
Welzijn en Sport, 
 
 
 
 
 
 
Paul Blokhuis
Pagina 5 van 5

