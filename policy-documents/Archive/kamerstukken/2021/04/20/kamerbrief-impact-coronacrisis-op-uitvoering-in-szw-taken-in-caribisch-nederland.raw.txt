> Retouradres Postbus 90801 2509 LV  Den Haag
De voorzitter van de Tweede Kamer 
Postbus 90801
der Staten-Generaal
2509 LV  Den Haag
Parnassusplein 5
Binnenhof 1A
T   070 333 44 44
2513 AA  Den Haag
www.rijksoverheid.nl
2513AA1XA
Onze referentie
2021-0000065594
Bijlage(n)
Afschrift brief aan openbaar 
lichaam Bonaire d.d. 1 april 
2021
Datum 20-4-2021
Betreft Impact coronacrisis op uitvoering in SZW-taken in 
Caribisch Nederland
 
De in de achterliggende periode sterk verslechterende situatie met betrekking tot 
besmettingen met Covid-19 op Bonaire, heeft vanzelfsprekend impact gehad op 
de economie van het eiland. Deze situatie beïnvloedt ook de uitvoering van de 
socialezekerheidsregelingen in Caribisch Nederland. Oplopende werkvoorraden en 
beperkte bezetting hebben noodgedwongen op onderdelen tot aanpassingen van 
de uitvoering geleid. Aanpassingen zijn onvermijdelijk om de grote(re) volumes 
aan te kunnen en om burgers en bedrijven niet de dupe te laten worden van 
uitdagingen in capaciteit. Voorrang heeft dat de uitkeringen op tijd uitbetaald 
worden. De hiermee gepaard gaande mogelijke rechtmatigheidsrisico’s acht ik 
onvermijdelijk.  
 
Context 
De RCN-unit SZW, die onderdeel is van de departementale organisatie, is namens 
de minister belast met de uitvoeringstaken van SZW in Caribisch Nederland. De 
RCN-unit SZW heeft een vaste formatie van circa 40 fte. De taken van de RCN-
unit SZW betreffen in hoofdzaak uitkeringsverstrekking (sociale verzekeringen en 
werknemersregelingen), verstrekken van kinderbijslag, vergunningverlening (voor 
arbeid vreemdelingen en voor ontslag) en arbeidsinspectie. Sinds het begin van 
2020 is de RCN-unit SZW tevens belast met de uitvoering van de Tijdelijke 
subsidieregeling loonkosten en inkomensverlies CN, alsmede (in opdracht van het 
ministerie van Economische Zaken en Klimaat) met de voor Caribisch Nederland 
ontworpen TVL-regeling voor tegemoetkoming in de vaste lasten van bedrijven.  
 
Bij de opzet van de Tijdelijke subsidieregeling loonkosten en inkomensverlies CN is 
in hoge mate rekening gehouden met het belang van uitvoerbaarheid. Dit ook 
tegen de achtergrond van de beperkingen in de ICT-voorziening van de RCN-unit 
SZW, waarvoor overigens een meerjarig verbetertraject loopt. In verband met de 
uitvoerbaarheid is de controlelast voorafgaand aan toekenning van de subsidie op 
grond van de subsidieregeling beperkt gehouden. Marginale toetsing was en is een 
harde voorwaarde om binnen de vereiste korte termijn belanghebbenden (op 
1
aanvraag) te kunnen ondersteunen met de subsidie . Bovendien biedt de in de  
 
 
1
 De Tweede Kamer is over deze benadering reeds geïnformeerd bij brief van 31 maart 
2020, Kamerstukken 2019-2020, 35 420, nr. 9, p. 3. 
Pagina 1 van 4

 
 
Datum 
Bij de uitvoering van de Wet algemene ouderdomsverzekering BES (AOV) wordt 
20-4-2021
tijdelijk coulance toegepast met betrekking tot het halfjaarlijks inzenden van een 
bewijs van leven door AOV-gerechtigden die buiten Caribisch Nederland wonen. 
Door de wereldwijde pandemie en lockdowns, zijn de AOV-gerechtigden niet altijd 
Onze referentie
in staat (geweest) om het bewijs van leven (tijdig) in te leveren.  2021-0000065594
 
Bij het beoordelen van arbeidsongeschiktheid voor de Wet ziekteverzekering BES 
(ZV) vinden fysieke controles door de controlerend geneesheer van RCN-unit SZW 
momenteel beperkt plaats. Telefonisch consult is door de coronasituatie regel 
geworden. Melding bij de huisarts op de eerste ziektedag is wel een vereiste.  
De uitkering wordt tijdelijk op aanvraag betaald ongeacht de beschikbaarheid van 
de laatste salarisstrook voor de actuele loongegevens. De betaling wordt (binnen 
de begrenzing van het maximum dagloon) zondermeer op de in de administratie 
aanwezige salarisgegevens gebaseerd, zonder verificatie van de actualiteit ervan.  
 
Bij de onderstand is enige tijd minder streng gehandhaafd op de inschrijving voor 
arbeidsbemiddeling als onderdeel van de activeringsverplichtingen. Verder worden 
gedurende de volledige lockdown op Bonaire geen fysieke keuringen die 
noodzakelijk zijn om arbeidsongeschiktheid vast te stellen uitgevoerd. De 
controlerend geneesheer oordeelt op basis van telefonisch verkregen informatie. 
Bij herkeuring wordt de uitkering niet stopgezet in afwachting van fysieke keuring. 
 
Voor de arbeidsongeschiktheidsbeoordelingen en keuringen op grond van de Wet 
ongevallenverzekeringen BES geldt hetzelfde als is vermeld ten aanzien van 
respectievelijk de arbeidsongeschiktheidsbeoordeling ZV en de keuringen bij de 
onderstand. 
 
Slotsom rechtmatigheidsrisico 
Het rechtmatigheidsrisico als gevolg van deze afwijkingen wordt beperkt geacht. 
In voorkomende gevallen kan er sprake zijn van een onrechtmatige betaling (of 
onzekerheid over de rechtmatigheid), maar door controle en herstel achteraf zal 
deze naar verwachting overwegend tijdelijk van aard zijn. De RCN-unit SZW past 
de reguliere (administratieve) controle weer toe zodra de situatie dit toelaat, 
waarna bij gebleken onjuiste betalingen correctie plaatsvindt. Bovendien treedt de 
RCN-unit SZW onverminderd actief op in situaties waarin misbruik of oneigenlijk 
gebruik wordt gesignaleerd.  
Vanuit het kerndepartement wordt erop toegezien dat de afwijkende uitvoering 
niet langer duurt dan noodzakelijk en wordt de RCN-unit SZW waar mogelijk extra 
ondersteuning geboden, ook op het personele vlak.  
 
 
 
 
 
 
 
 
 
 
 
 
 
Pagina 2 van 4

