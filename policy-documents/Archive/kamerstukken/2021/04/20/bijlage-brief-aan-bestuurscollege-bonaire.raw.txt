Ministerie van Sociale Zaken en 
Werkgelegenheid 
> Retouradres Postbus 90801 2509 LV Den Haag 
Bestuurscollege Bonaire 
Kaya Grandi 51 
Kralendijk 
Bonaire, CN 
Onze referentie 
Datum 	1 april 2021 
2021.0000057003 
Betreft 	Handvatten inzet middelen eilandelijk beleid 
Bijiage(n) 
Notitie handvatten inzet 
Geachte bestuurscollege, 
steunpakketmiddelen eilandelijk 
beleid sociaal domein 
Bij de start van de coronacrisis zijn aanvullend op de Tijdelijke subsidieregeling 
loonkosten en inkomensverlies CN middelen beschikbaar gesteld voor eilandelijk 
beleid. Aanvankelijk zou dit voor drie maanden zijn, maar door opeenvolgende 
verlengingen lopen deze middelen nu door tot en met het tweede kwartaal 2021. 
Onlangs is het budget nog verhoogd in lijn met de Tijdelijke ondersteuning 
noodzakelijke kosten (TONK) in Europees Nederland. Met deze extra middelen is 
meer mogelijk en kunnen er waar gewenst andere accenten worden gelegd. 
Het totale budget voor aanvullend eilandelijk beleid bedraagt in totaal € 3 miljoen 
voor het eerste en tweede kwartaal 2021. Voor Bonaire is dit een bedrag van USD 
1.881.000. Deze middelen worden zo spoedig mogelijk toegevoegd aan de vrije 
uitkering. Uit dit bedrag dienen tevens de uitvoeringskosten te worden voldaan. 
Eilandelijk maatwerk 
Uit contact op ambtelijk niveau is gebleken dat er behoefte is aan handvatten voor 
de inzet van deze eilandelijke middelen. Dit vormt de aanleiding voor deze brief. 
Overigens staat de eilandelijke beleidsvrijheid voorop. De essentie van de 
eilandelijke middelen is dat er ruimte is voor maatwerk, met het oog op de 
specifieke behoeften in de lokale omstandigheden. De handvatten die ik u aanreik 
- en die nader worden uiteengezet in bijgevoegde notitie - kunnen dienen als 
hulpmiddel bij te maken afwegingen. De enige beperking is dat eilandelijk 
inkomensbeleid is uitgesloten, omdat dat aan de rijksoverheid is voorbehouden. 
Het openbaar lichaam is zelf verantwoordelijk voor het vaststellen van de 
voorwaarden en de toetsing daarvan. Om zeker te stellen dat de ondersteuning 
terechtkomt bij burgers en bedrijven die het nodig hebben, moet steeds worden 
nagegaan of te vergoeden kosten noodzakelijk zijn en zich daadwerkelijk 
voordoen. Daarnaast is toetsing van de (bijzondere) omstandigheden en 
draagkracht van belanghebbende van belang. Op deze en andere vraagstukken, 
zoals over samenloop met de andere maatregelen uit het steunpakket en de 
bijzondere onderstand, wordt in de als bijlage opgenomen notitie "Handvatten 
inzet steunpakketmiddelen eilandelijk beleid sociaal domein" nader ingegaan. 
Pagina 1 van 6 

Bijlage: Notitie 
Handvatten inzet steunpakketmiddelen eilandelijk beleid sociaal domein 
Deze notitie heeft primair tot doel handvatten aan te reiken voor het eilandelijk 
Datum 
beleid ter zake van de middelen die aanvullend op de Tijdelijke subsidieregeling 
1 april 2021 
loonkosten en inkomensverlies CN beschikbaar zijn gesteld en waarvan het budget 
Onze referentie 
onlangs is verhoogd in lijn met de Tijdelijke ondersteuning noodzakelijke kosten 
2021-0000057003 
(TONK) in Europees Nederland. Met deze notitie wordt aangesloten op de 
Handreiking die voor de'gemeentelijke uitvoering van de TONK is opgesteld 
 bestanden/handreiking tonk  
(https://www.divosa.ni/sites/default/files/onderwero 
v3 def.pdf). 
Doel aanvullende eilandelijke middelen 
Over de middelen voor eilandelijk beleid is vanaf maart 2020 gecommuniceerd dat 
deze bedoeld zijn om aanvullend op de Tijdelijke subsidieregeling loonkosten en 
inkomensverlies CN een bijdrage te kunnen leveren. Hierop is geen beperking 
aangebracht, anders dan het basisprincipe dat de openbare lichamen geen 
inkomensbeleid voeren (waarop ik verderop in deze brief nog terugkom). Naar 
eigen inzicht kunnen de openbare lichamen de middelen inzetten om tegemoet te 
komen aan de situatie van door de coronacrisis getroffen burgers of ondernemers. 
Met de toevoeging van extra middelen in het verlengde van de TONK is - indien 
het openbaar lichaam daarvoor kiest - een accentverschuiving ten opzichte van de 
aanwending zoals die tot dusver heeft plaatsgevonden denkbaar, aansluitend op 
het doel van de TONK. Een tegemoetkoming in het kader van de TONK is bedoeld 
voor huishoudens die: 
• door de huidige omstandigheden vanwege COVID-19 te maken hebben 
met een onvoorzienbare en onvermijdelijke terugval in hun inkomen, 
• daardoor noodzakelijke kosten zoals woonlasten niet meer kunnen 
voldoen, en waarin andere regelingen niet of onvoldoende voorzien. 
Dit kan in Caribisch Nederland bijvoorbeeld gelden voor werknemers die hun baan 
verliezen en geen recht (meer) hebben op de subsidie voor gewezen werknemers 
van de Tijdelijke subsidieregeling loonkosten en inkomensverlies CN, of voor 
zelfstandigen die vanwege de coronamaatregelen hun opdrachten hebben zien 
verdwijnen. Ook burgers die al in 2020 zijn ingestroomd in de onderstand 
vanwege de coronacrisis, maar waarvan de hoogte van de uitkering onvoldoende 
is om de vaste lasten te kunnen betalen, kunnen afhankelijk van het eilandelijk 
beleid voor tegemoetkoming voor noodzakelijke kosten in aanmerking komen. 
Echter anders dan de TONK, die ziet op tegemoetkoming van huishoudens, 
kunnen de openbare lichamen met de middelen voor eilandelijk beleid, net zoals in 
2020 het gevat was, de middelen ook inzetten om bedrijven te ondersteunen. Dit 
kan bijvoorbeeld in de vorm van het (tijdelijk) verlagen van heffingen en tarieven. 
De openbare lichamen bepalen de doelgroep van de eilandelijk middelen zelf. 
Bestedingstijdvak 
De lopende middelen voor eilandelijk beleid zien op het eerste en tweede kwartaal 
2021. Dit houdt echter geen begrenzing in het tijdvak van besteding van deze 
middelen in. Bestedingsvrijheid is inherent aan het karakter van de vrije uitkering. 
De voor het eerste en tweede kwartaal 2021 beschikbaar gestelde middelen 
kunnen dus ook na 30 juni 2021 nog besteed worden. 
Pagina 3 van 6 

Het openbaar lichaam heeft de beleidsruimte om het instrumentarium toe te 
spitsen op nader te omschrijven kwetsbare doelgroepen. Het openbaar lichaam 
kan bijvoorbeeld besluiten bepaalde kosten alleen voor ouderen te vergoeden. Dat 
is toegestaan, mits er geen sprake is van een ongerichte toepassing maar van 
verstrekking op basis van individuele beoordeling, waarvan in elk geval een 
Datum 
middelentoets onderdeel uitmaakt (bijvoorbeeld: doelgroep beperkt tot ouderen 
1 april 2021 
met onvolledige AOV). 
Onze referentie 
Het generiek verstrekken van geldelijke uitkeringen of het individueel verstrekken 
2021-0000057003 
van een geldelijke uitkering anders dan ter dekking van specifieke kosten is niet 
toegestaan. Onder geldelijke uitkering dient hier eveneens begrepen te worden 
een voorziening die een zekere economische waarde vertegenwoordigt, 
bijvoorbeeld een eindejaarsgeschenk. 
Aard te vergoeden kosten en vorm tegemoetkoming 
De TONK is met name bedoeld voor woonkosten. Onder woonkosten wordt in 
ieder geval verstaan huur, aflossing hypotheek, hypotheekrente en kosten voor 
nutsvoorzieningen (gas, water en licht). Dit impliceert voor de toepassing van de 
eilandelijke middelen geen beperking, aangezien er zoals reeds is opgemerkt 
bestedingsvrijheid is. Anders dan gemeenten op grond van de TONK kan het 
openbaar lichaam bijvoorbeeld besluiten om een financiële tegemoetkoming te 
verstrekken voor huurkosten van een kantoor aan huis van een door de 
coronacrisis getroffen zelfstandig ondernemer. 
Het concept van middelen voor aanvullend eilandelijk beleid zoals dit vanaf vorig 
jaar maart geldt, is breed. De middelen kunnen zowel ten behoeve van burgers als 
ten behoeve van bedrijven worden aangewend. 
Uit een in de zomer van 2020 gehouden ambtelijke inventarisatie komt naar voren 
dat de aanvullende middelen tot dan toe waren aangewend voor onder meer het 
betalen van (achterstallige) energiekosten en kosten van huur, kosten die gepaard 
gaan met voorzieningen om in quarantaine te gaan, het opvangen van gederfde 
huurinkomsten als gevolg van vertrek van studenten aan de University School of 
Medicine en het schrappen van een 'business license fee'. Verder zijn de middelen 
aangewend voor benodigdheden voor kinderen in voorschoolse educatie (tas, 
schoeisel), schoolbenodigdheden voor kinderen in het basisonderwijs (uitbreiding 
van staand beleid voor minderbedeelden naar brede groep die te maken heeft met 
inkomensverlies vanwege coronacrisis) en hygiënische pakketten voor ouderen. 
Het uitgangspunt is dat de tegemoetkoming om niet wordt verstrekt. Het is ter 
beoordeling aan het openbaar lichaam of de tegemoetkoming in voorkomende 
gevallen in de vorm van een lening wordt verstrekt als betrokkene op korte 
termijn over voldoende middelen zal beschikken om de kosten zelf te dragen of als 
de noodzaak voor het vertrekken van een tegemoetkoming het gevolg is van een 
tekortschietend besef van verantwoordelijkheid. 
Toetsing voorwaarden 
Het openbaar lichaam is zelf verantwoordelijk voor het vaststellen van de 
voorwaarden en de toetsing daarvan. Naar analogie van de bijzondere onderstand 
is het wel vanzelfsprekend dat de volgende vragen bij de beoordeling van 
aanvragen een rol spelen: 
• Doen de kosten zich daadwerkelijk voor? 
• Zijn de kosten noodzakelijk? 
• 
Is er sprake van bijzondere omstandigheden? 
• Heeft de betrokkene onvoldoende draagkracht? 
Pagina 5 van 6 

