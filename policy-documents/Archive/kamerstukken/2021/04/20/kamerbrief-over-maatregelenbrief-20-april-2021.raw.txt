> Retouradres Postbus 20350 2500 EJ  Den Haag
De Voorzitter van de Tweede Kamer
Bezoekadres
der Staten-Generaal Parnassusplein 5
2511 VX Den Haag
Postbus 20018
www.rijksoverheid.nl
2500 EA  DEN HAAG
Kenmerk
2348324-1007268-PDC19
Bijlage(n)
3
 
Correspondentie uitsluitend 
richten aan het retouradres 
Datum 20 april 2021 met vermelding van de 
datum en het kenmerk van 
Betreft Maatregelenbrief 20 april 2021
deze brief.
 
 
 
 
Geachte voorzitter, 
 
1
In mijn stand van zakenbrief van 13 april jl. , heb ik aangegeven dat het kabinet 
op 20 april 2021 opnieuw een besluit zou nemen ten aanzien van mogelijke 
voortzetting of aanpassing van de maatregelen op basis van het openingsplan. 
Daarbij heeft het kabinet benadrukt dat een eerste stap in het versoepelen van de 
maatregelen kan worden gezet als we zien dat we over de piek van de derde golf 
in de ziekenhuizen heen raken. Op basis van het aantal meldingen constateert het 
OMT dat de epidemie zich op een plateau of nabij de piek bevindt. Ook het aantal 
ziekenhuisopnamen lijken op een plateau te zijn beland. Er liggen op dit moment 
circa 800 personen met COVID-19 op de IC en circa 1800 patiënten op een 
gewoon ziekenhuisbed.  
 
De druk in de ziekenhuizen is daarmee nog steeds hoog. De afgelopen dagen is er  
sprake van een stabilisering van het aantal ziekenhuisopnamen. Het kabinet 
verwacht op basis van prognoses van het RIVM dat de daling over een week zal 
worden ingezet. Gelet op deze prognose en dankzij de oplopende vaccinatiegraad, 
de snelheid waarmee de komende weken nog wordt gevaccineerd en de 
opgebouwde immuniteit door besmettingen, acht het kabinet het verantwoord om 
eind april tot uitvoering van stap 1 uit het openingsplan, die immers behoedzaam 
en gereguleerd is, over te gaan.  
 
Hierbij zal extra aandacht zijn voor toezicht en handhaving, omdat we de risico’s 
zo veel mogelijk willen beheersen en de prognoses nog een onzekerheidsmarge 
hebben. 
 
Voor de volgende stappen van het openingsplan, geldt dat deze steeds opnieuw 
worden gewogen. Het zou kunnen zijn dat we stap 2 over twee weken zetten, 
maar het is ook mogelijk dat we deze stap bijvoorbeeld pas over 3 weken zetten. 
We moeten kijken of de praktijk overeenkomt met de modellering en de 
 
1
 2344542-1006170-PDC19 
 
Pagina 16 van 16

109e OMT-advies  
Het OMT is 16 april jl. bijeen geweest om te adviseren over de situatie rondom de 
Kenmerk
e
COVID-19-uitbraak. Het 109 OMT-advies is opgenomen in de bijlage. Hieronder 2348324-1007268-PDC19 
wordt eerst een feitelijke weergave van het advies gegeven, waarna de reactie 
van het kabinet op het advies volgt. 
 
Het advies behelst de volgende onderwerpen: 
1. Verloop van de epidemie 
2. Stand van zaken diverse virusmutanten 
3. Openingsplan 
4. Onderwijs 
5. Testen 
 
Ad1) Verloop van de epidemie 
In de week van 8 tot 15 april is het aantal meldingen van SARS-CoV-2-positieve 
personen met 9% toegenomen, in vergelijking met de week ervoor. Het aantal 
testen bij de GGD-testlocaties nam met 5% toe. Deze toename is te verklaren 
door een tijdelijke dip in aantal testen, en daardoor aantal meldingen, tijdens het 
lange paasweekend. De toename van het aantal meldingen per 100.000 inwoners 
was in de afgelopen week te zien bij alle leeftijdsgroepen tussen 13 en 59 jaar. De 
toename was het sterkst bij 13-17-jarigen. Het totaal aantal besmettelijke 
personen in Nederland werd op 8 april geschat op 161.823. 
 
Het gemiddelde percentage positieve testen van door de GGD geteste personen is 
met 9,9% nog steeds hoog en licht toegenomen t.o.v.de week ervoor. Sinds een 
week wordt in Infectieradar nagevraagd of deelnemers die getest zijn (7% van het 
totale aantal deelnemers) van tevoren een zelftest hebben gedaan. Van de 
deelnemers die getest zijn in de afgelopen week, had 15% (ook) een zelftest 
gedaan. Een nadere analyse van het percentage positieve uitslagen laat zien dat 
het waargenomen afgenomen verschil in percentage positieve uitslagen tussen 
antigeentesten en PCR-testen te verklaren is door veranderingen in testpopulaties, 
waarbij deze vooral is veranderd voor de antigeentest. Bijvoorbeeld door het 
gebruik van de antigeentest door nauwe contacten in een BCO, zonder klachten. 
 
De ziekenhuis- en IC-data van de stichting NICE laten een afvlakking zien van de 
IC-opnames en de bezetting van de IC’s. Er waren de afgelopen week gemiddeld 
55 nieuwe IC-opnames per dag en de IC- bezetting is binnen een week gestegen 
van ongeveer 750 naar ruim 800 patiënten. Op de verpleegafdelingen is de 
instroom nog steeds hoog met ongeveer 250 opnames per dag, en lijkt de 
bezetting te stabiliseren rond 1900 patiënten (bron: Stichting NICE, cijfers tot 15 
april). Het aantal ziekenhuis- en IC-opnames lijken op een plateau te zijn beland. 
Op basis van de huidige getallen is het onduidelijk of we al over de piek zijn. 
Zowel op basis van NICE- als LCPS-data is nu nog geen daling zichtbaar in het 
lopend gemiddelde over de afgelopen week t.o.v. de week daarvoor. 
 
In vergelijking met de nog niet of nauwelijks gevaccineerde leeftijdsgroep 65-74 
jaar, neemt het aantal meldingen bij alle deels gevaccineerde thuiswonende 
leeftijdsgroepen en de verpleeghuisbewoners af na start van het 
vaccinatieprogramma. Voor gemelde sterfte is dit effect al statistisch significant bij 
de verpleeghuisbewoners. 
 
 
 
PaginaPagina 16  16 vavan 16n 16

Vanwege de aannames die onderliggend zijn aan de prognoses, adviseert het OMT 
met klem om de Stap 1-versoepelingen pas uit te voeren nadat vast is komen te 
Kenmerk
2348324-1007268-PDC19 
staan dat de piek inderdaad achter ons ligt, en niet op het plateau al door te 
voeren. Dit geeft de garantie dat de gunstige onderliggende aannames (en 
modellering) inderdaad correct zijn, en niet een te rooskleurig beeld hebben 
geschetst. Het OMT heeft gediscussieerd over de criteria om vast te kunnen 
stellen dat de piek van de huidige golf blijvend voorbij is, en kwam in de 
bestaande context tot het volgende voorstel: een daling kan gedefinieerd worden 
als een afname van ten minste 10% over het lopende 7-daagsgemiddelde van het 
aantal nieuwe IC- en ziekenhuisopnames. Een nader evaluatiepunt van de 
epidemiologische situatie is daarmee vanaf nu wekelijks gewenst. 
 
Ad 4) Onderwijs 
Het OMT is van mening dat de basisregel van 1,5 m afstand tussen leerlingen en 
studenten onderling in het voortgezet en hoger onderwijs nog niet losgelaten kan 
worden. Een dergelijke versoepeling sluit naar opvatting van het OMT 
waarschijnlijk het best aan bij Stap 3, waarin bijvoorbeeld ook voorwaarden voor 
sporten binnen en buiten verruimd zijn opgenomen. Maar veel hangt af van in 
welke mate en met welke snelheid het aantal besmettingen gaat teruglopen, 
naarmate we verder komen. Het OMT stelt dan ook voor het advies voor deze 
specifieke versoepeling enige tijd na Stap 1 te heroverwegen, met medeneming 
van de dan bestaande epidemiologische situatie en kennis en ervaringen over de 
bijdrage aan de transmissie door deze leeftijdsgroepen op de epidemie. 
 
Ad 5) Testen 
De validatiestudies voor gorgelen of mondspoelen zijn in het OMT besproken.  
In vergelijking met bemonstering door een diepe keelneuswat is er na gorgelen 
een lagere testsensitiviteit, maar de specificiteit is goed. Het OMT adviseert 
daarom deze afnamemethode niet te gebruiken bij (ernstig) zieke personen, 
risicogroepen en medewerkers in de zorg. Voor routinematige toepassing voor de 
overige testdoelgroepen in GGD-teststraten, is deze afnamemethode geschikt, 
mits de implementatie bij zowel laboratoria als GGD-testlocaties geregeld is. 
Omdat niet duidelijk is of de testbereidheid met deze door sommigen als minder 
onprettig ervaren afnamemethode voldoende vergroot wordt – de validatiestudies 
vonden plaats in GGD-testlocaties en kinderen worden inmiddels met een keel en 
ondiepe neuswat bemonsterd – wordt geadviseerd om deze afnamemethode, of de 
zogenaamde ‘sabbelwat’, als alternatieve afnamemethode voor moeilijk te 
bemonsteren personen beschikbaar te hebben op GGD-testlocaties. Om beide uit 
te kunnen voeren, heeft waarschijnlijk weinig meerwaarde. 
 
Het OMT heeft naar de meest recente validatie- en andere gegevens van de LAMP-
test gekeken. De conclusie van deze herbeoordeling van de TNO-LAMP-test is dat 
deze test een aanvulling is op het testlandschap en een eigen plek in het SARS-
CoV-2-testbeleid verdient, als een minder sensitieve moleculaire test in 
vergelijking met de RT-PCR. Het is als test tussen de RT-PCR en de 
antigeensneltesten in het testbeleid te plaatsen, als een test met een snellere 
uitslag. In vergelijking met antigeensneltesten is wel complexere apparatuur en 
expertise nodig. Gebruik van de TNO-LAMP-test kan worden aanbevolen voor 
testsituaties waarbij ook antigeensneltesten kunnen worden gebruikt. Voor ernstig 
zieke mensen, risicogroepen en zorgpersoneel blijft RT-PCR de voorkeurstest. 
Deze herbeoordeling is uitgewerkt in de testtabel die op de betreffende RIVM-
webpagina wordt gepubliceerd. 
 
PaginaPagina 16  16 vavan 16n 16

 
Maatschappelijk beeld en reflectie SCP Kenmerk
2348324-1007268-PDC19 
De reflectie op de maatregelen van het SCP wijkt niet af van de reflectie op de 
maatregelen voor het besluitvormingsmoment van 13 april 2021. Dit door de 
korte tijd tussen beide besluitvormingsmomenten en het feit dat de voorgelegde 
maatregelen grotendeels overeenkomen met het pakket waarop destijds is 
gereflecteerd. Daarbij bouwt het SCP voort op de reeds bekende nadelige 
gevolgen van het maatregelenpakket, waaronder de avondklok, zoals die ook in 
eerdere adviezen door het SCP zijn geschetst en bij eerdere wijzigingen van de 
Tijdelijke regeling maatregelen COVID-19 (Trm) zijn toegelicht. 
  
De maatregelen die zijn ingezet om het coronavirus te bestrijden, vragen al 
gedurende lange tijd heel veel van mensen, waarbij de mentale aspecten steeds 
zwaarder gaan wegen. Hoe langer de crisis duurt, des te moeilijker het wordt. Het 
draagvlak neemt zichtbaar af in de samenleving en het kabinet ziet de 
toenemende behoefte aan versoepelingen en het krijgen van meer ruimte. Echter, 
door versoepelingen neemt het aantal bewegingen toe en daarmee ook de druk op 
de openbare ruimte. Gepaard met het afnemende draagvlak, kan dit leiden tot een 
hogere druk op de handhaving volgens de Nationale Politie.  
  
Uit zowel het beeld als de reflectie van het SCP komt het belang van zekerheid en 
voorspelbaarheid van versoepelingen van de maatregelen naar voren. Daarnaast 
moeten de versoepelingen op logica zijn gebaseerd, dit komt de uitlegbaarheid ten 
goede. Een jojobeleid moet worden voorkomen, omdat dit kan leiden tot 
verwarring en het vertrouwen doet schaden, hetgeen een negatief effect heeft op 
het maatschappelijk draagvlak en tevens de handhaving bemoeilijkt.  
 
De avondklok wordt als een zware maatregel ervaren. De avondklok heeft 
gevolgen voor het sociaal contact tussen mensen, met effect op het sociaal en 
psychisch welbevinden. Voor sommigen zijn deze effecten groot. Met name 
jongeren (15-24-jarigen) lijken te worden geraakt, omdat wij weten dat juist zij 
normaal gesproken veel dagelijks persoonlijk contact met vrienden hebben 
(ongeveer vier keer zoveel als 25+’ers). Onbekend is of dat vooral in de 
avonduren is, maar met school en werk overdag lijkt dat wel aannemelijk. Voor 
volwassenen met jonge kinderen, een drukke baan of beide is er overdag beperkt 
ruimte voor sport en ontspanning buiten de deur. Beide zijn belangrijk voor het 
psychisch welbevinden en de fysieke gezondheid.  
 
Ook de huidige bezoekersregeling trekt een zware wissel. Het beperkt het 
persoonlijke contact tussen mensen. De helft van de mensen mist vooral de 
intiemere sociale contacten erg: aanraking van mensen buiten hun huishouden 
(denk aan volwassen kinderen of bejaarde ouders) en kleine bijeenkomsten (zoals 
verjaardagen of koffieafspraken). Met name ouderen zijn vaak alleenstaand en 
voelen zich sinds corona vaker eenzaam dan ervoor. Bezoek van hun kinderen en 
hun partners is voor hen belangrijk. Vooral nu oude ouderen veelal gevaccineerd 
zijn, is het moeilijk te begrijpen als zij nog altijd het advies zouden krijgen om 
maar één bezoeker per dag te ontvangen. Gegeven de grote behoefte aan deze 
kleine ontmoetingen, adviseert het SCP er rekening mee te houden dat het voor 
veel mensen niet te begrijpen zal zijn als op allerlei plaatsen grotere hoeveelheden 
mensen samen mogen komen, maar men thuis slechts een of twee mensen uit 
familie of vriendenkring mag ontvangen. De behoefte aan contact is bovendien 
dusdanig groot dat het SCP verwacht dat mensen de bezoekbeperking steeds 
minder zullen naleven. Dit wordt al gedurende enige tijd bevestigd in het 
PaginaPagina 16  16 vavan 16n 16

Tot slot brengen zij naar voren dat het zo snel mogelijk heropenen zowel voor de 
maatschappij als geheel als voor door maatregelen geraakte individuen enorme 
Kenmerk
2348324-1007268-PDC19 
baten heeft. De economische baten van heropening zijn groot, de economische 
schade verdwijnt namelijk niet door steun. Alleen degene die de schade draagt 
verandert erdoor. Enkele weken open of dicht kunnen ook op individueel niveau 
een groot verschil maken. Veel ondernemers lopen op hun laatste benen, en elke 
week langer uitstel vergroot het risico op faillissementen en economische schade.  
 
Geleerde lessen en handhaving 
Een voorwaarde voor versoepelingen van de maatregelen is dat er afspraken met 
sectoren zijn gemaakt over de manier waarop de geldende maatregelen worden 
uitgevoerd. Zo is er met de detailhandel een ‘Afsprakenkader naleving en 
handhaving verantwoord winkelen’ inclusief oplegger overeengekomen en met de 
horecasector een ‘afsprakenkader heropening horeca’, waarbij ook door de sector 
zelf een protocol is opgesteld. Het implementeren van deze afspraken legt de 
basis voor naleving. Het is aan de sector zelf, met steun van hun 
koepelorganisaties, hier een goede invulling aan te geven. Doel is dat de 
bezoekers op een gemakkelijke en natuurlijke manier de corona regels kunnen 
naleven. Toezicht en handhaving op deze protocollen zal voor een belangrijk deel 
van gemeenten en de inspecties moeten komen. Het kabinet is hierover in 
gesprek met het Veiligheidsberaad en de toezichthouders. Op openbare orde 
problematiek, excessen en sluitingen zullen de boa’s en politie uiteraard blijven 
handhaven, waarbij de uiteindelijke keuze voor prioriteiten en in te zetten 
middelen aan de lokale driehoek is. 
 
In de zomer van 2020 hebben we ook al een aantal versoepelingen doorgevoerd. 
Toen is gebleken dat versoepelingen ervoor zorgen dat regels verder worden 
opgerekt en het steeds moeilijker wordt om de (basis)regels na te blijven leven. 
Ook was zichtbaar dat iedereen zich de eerste weken keurig aan de 
randvoorwaarden bij versoepelingen hield, maar dat die randvoorwaarden al snel 
steeds minder werden nageleefd. In de afsprakenkaders is overeengekomen dat 
er ook op langere termijn consequent zal worden blijven gekeken naar de naleving 
van de afspraken door de sectoren zelf. Hier zal ook overleg tussen het kabinet en 
de koepels over blijven plaatsvinden. 
Maatregelen 
Het kabinet heeft vandaag besloten om per 28 april 2021 behoedzaam en 
gereguleerd tot uitvoering van stap 1 uit het openingsplan over te gaan. Het OMT 
heeft de effecten doorgerekend van de versoepelingen van stap 1 met drie 
verschillende ingangsdata. Op basis hiervan geeft het OMT aan dat het tijdstip van 
de invoering van deze versoepelingen de hoogte en het tijdstip van de piek niet 
langer lijkt te beïnvloeden, maar hoe later deze versoepelingen worden 
doorgevoerd, hoe sneller en steiler de daling zal zijn conform de modellering. Het 
OMT adviseert daarom vanuit het oogpunt van epidemiologische zekerheid pas tot 
de eerste stap van versoepelingen over te gaan nadat is vast komen te staan dat 
de piek achter ons ligt.  
 
Daar staat tegenover dat de maatschappelijke en economische gevolgen van de 
ingrijpende maatregelen van de lockdown, die al een aanzienlijke tijd noodzakelijk 
zijn gebleken, steeds zwaarder wegen voor de samenleving en de economie. De 
behoefte aan versoepelingen is groot en neemt alleen maar toe en het draagvlak 
voor de maatregelen en de handhaving daarvan staan onder druk.  
 
PaginaPagina 16  16 vavan 16n 16

Per 28 april 2021 wordt het toegestaan voor alle onderwijssectoren om publieke 
plaatsen als externe locaties voor onderwijsactiviteiten te gebruiken. Hiermee 
Kenmerk
2348324-1007268-PDC19 
krijgen instellingen de gelegenheid om de onderwijscapaciteit met inachtneming 
van de 1,5m norm te laten groeien. Daarnaast mogen ook per 28 april 2021 
bibliotheken van onderwijsinstellingen voor zelfstudie geopend worden. 
 
Opening buitenterrassen 12:00u – 18:00u 
Het kabinet heeft besloten dat de buitenterrassen van eet- en drinkgelegenheden 
(m.u.v. sportkantines) vanaf 28 april 2021 tussen 12:00 uur en 18:00 uur weer 
kunnen worden geopend. Dit besluit gaat gepaard met een aantal voorwaarden, 
die maken dat deze stap veilig kan worden uitgevoerd. Terrassen moeten zich in 
de buitenlucht bevinden (niet in foodhall of overdekt winkelcentrum, dus aan de 
bovenzijde of aan drie zijden geopend). Ook mogen maximaal 50 gasten plaats 
nemen op het terras. Daarnaast dient het personeel een gezondheidscheck uit te 
voeren, dient het personeel bezoekers te vragen om contactgegevens beschikbaar 
te stellen ten behoeve van bron- en contactonderzoek, is er sprake van een 
verplichte zitplaats, mogen er geen zelfbediening of onnodige verplaatsingen 
plaatsvinden en is reservering verplicht. De reservering mag aan de deur gemaakt 
worden. Wel is de ondernemer verplicht het bezoek zo te organiseren dat er geen 
oploop van publiek ontstaat. Ondernemers mogen reserveringen aannemen voor 
maximaal twee personen, met uitzondering van kinderen t/m 12 jaar en personen 
woonachtig op hetzelfde adres. Tevens mogen zij maximaal twee personen per 
tafel op het terras plaatsen en dienen deze personen op anderhalve meter afstand 
van elkaar zitten. Daarbij kunnen kuchschermen tussen tafels dienen als 
alternatief voor de 1,5 meter norm. Bezoekers mogen wel binnen het toilet en de 
garderobe gebruiken en binnen betalen mits men een mondkapje draagt. Er mag 
geen entertainment op of rondom het terras plaatsvinden. 
 
Detailhandel en warenmarkten 
Per 28 april worden de maatregelen voor de niet- essentiële detailhandel en 
warenmarkten versoepeld. Voor toegang tot de detailhandel hoeft niet langer 
gereserveerd te worden, ook kan de warenmarkt voor non-food per 28 april 2021 
onder voorwaarden geopend worden. Bij de openstelling van de detailhandel en de 
warenmarkt moet rekening zijn gehouden met de 1,5m norm. Het maximum 
aantal personen wordt daarbij, in het geval van de niet-essentiële detailhandel, 
bepaald op basis van de winkelvloeroppervlakte: twee personen per verdieping of 
1 persoon per 25m2. De klant komt in beginsel alleen en in de winkel of op de 
markt is alleen de hoogstnodige bezetting aan personeel aanwezig. De niet 
essentiële detailhandel mag open tussen 06:00-20:00. Voor de essentiële 
detailhandel blijft de norm conform de protocollen 1 persoon per 10m2 en worden 
de reguliere openingstijden gevolgd, wel blijft het verbod voor verkoop van alcohol 
na 20:00 uur van kracht. 
 
Overige aanpassingen in maatregelenpakket 
Het kabinet heeft besloten om een aantal aanpassingen middels de regeling door 
te voeren: 
 
Openstelling van locaties voor alle theorie-examens voor het besturen van een 
vervoermiddel 
Het kabinet opent per 28 april 2021 locaties voor theorie-examens voor het 
besturen van een vervoermiddel. Door de voortschrijdende lockdown ontstaan 
knelpunten door het niet kunnen afronden van het theorie-examen voor de 
PaginaPagina 16  16 vavan 16n 16

mensen uit te nodigen voor een vaccinatie in één van de ruim honderd GGD-
vaccinatielocaties. De logistiek en de infrastructuur van de GGD’en maken het 
Kenmerk
2348324-1007268-PDC19 
mogelijk dat deze groep dan eerder gevaccineerd kan zijn. Tegelijkertijd 
vermindert dit de belasting op de reguliere zorg die de huisartsen leveren.  
 
Met de Landelijke Huisartsenvereniging (LHV), GGD GHOR Nederland en het RIVM 
heb ik bekeken welke werkwijze het meest efficiënt is en wat hiervoor nodig is. In 
onderling overleg zijn wij tot de conclusie gekomen dat huisartsen en GGD’en de 
vaccinatie van de 18- tot 60-jarigen met een medische indicatie gezamenlijk 
oppakken, waarbij ieder zijn eigen expertise inbrengt. De huisartsen zullen de 
benodigde selectie en het uitnodigen van de mensen doen, waarna men zich kan 
aanmelden voor een vaccinatie bij de GGD.  
 
Voor de GGD’en betekent deze afspraak een aanvullende opgave doordat zij een 
groep van ongeveer 1 miljoen mensen extra gaan vaccineren. In de komende 
periode zullen GGD’en ook starten met de grote groep 18- tot 60-jarigen zonder 
een medische indicatie. GGD’en gaan dus in dit tweede kwartaal flink opschalen. 
Ik vraag de GGD’en wat het vaccineren van deze aangevulde groep betekent voor 
de benodigde capaciteit bovenop de al ingezette opschaling naar 1,5 miljoen 
vaccinaties per week.  
De huisartsen vraag ik om zich aan te bieden voor een bijdrage aan het medisch 
toezicht op de vaccinatielocaties. Vanwege deze uitbreiding van de aantallen 
vaccinaties bij de GGD’en is aanvullend medisch toezicht immers nodig.   
 
Deze afspraak maakt het mogelijk het vaccineren van de groep 18- tot 60-jarigen 
met een medische indicatie te starten bij de eerstvolgende gelegenheid na de 
groep 60-plussers. Naar verwachting zal vanaf mei gestart worden met het maken 
van afspraken voor de hele groep van 59 jaar en jonger. De eerste mensen van de 
groep 18- tot 60-jarigen met een medische indicatie zullen in de loop van de 
eerste week van mei een uitnodiging ontvangen om een afspraak te maken voor 
vaccinatie op een GGD-locatie. Het naar voren halen van deze groep vergt een 
aanpassing van het uitnodigingsproces. Hierdoor is het mogelijk dat al enkele 59-
jarigen zonder medische indicatie een afspraak kunnen maken. Ik ben blij dat de 
huisartsen en de GGD’en samen de schouders eronder gaan zetten, waardoor de 
groep met een medische indicatie zo snel als mogelijk kan worden gevaccineerd.  
 
Uitkomst onderzoek EMA naar eventuele bijwerkingen Janssen-vaccin 
Op 14 april jl. heb ik u geïnformeerd dat ik het besluit over de inzet van het 
Janssen-vaccin aanhoud, totdat meer bekend is over het onderzoek van het 
Europees Medicijnagentschap (EMA). Vaccin-ontwikkelaar Janssen heeft Nederland 
immers, net als andere Europese landen, verzocht om de geleverde Janssen-
vaccins nog niet in te zetten. In de Verenigde Staten, waar het Janssen-vaccin al 
langer wordt gebruikt, loopt een onderzoek naar meldingen van ongewone 
bloedstollingen, in combinatie met een verlaagd aantal bloedplaatjes. Ook het EMA 
bestudeert de meldingen uit de VS.  
 
Vandaag heeft het geneesmiddelenbewakingscomité PRAC van het EMA 
geconcludeerd dat een waarschuwing over ongewone bloedstolsels met een 
verlaagd aantal bloedplaatjes zou moeten worden toegevoegd aan de 
productinformatie van het Janssen-vaccin. Daarnaast heeft het PRAC 
geconcludeerd dat deze gebeurtenissen geclassificeerd zouden moeten worden als 
zeer zeldzame bijwerkingen van het vaccin. 
PaginaPagina 16  16 vavan 16n 16

Op Saba en Sint Eustatius zijn er al een aantal maanden geen actieve casussen 
meer op de twee eilanden. Op Saba is momenteel 90% van de volwassen 
Kenmerk
2348324-1007268-PDC19 
bevolking tweemaal gevaccineerd. Op Sint Eustatius ligt dat aantal op ongeveer 
40% van alle volwassenen. Dit percentage zal in de komende periode verder 
toenemen. De afwezigheid van het virus, gecombineerd met de relatief hoge 
vaccinatiegraad op de beide eilanden maken dat zowel Saba als Sint Eustatius 
voorzichtig een aantal maatregelen versoepelen. Het inreisbeleid zal vooralsnog 
4
echter strikt blijven. In een brief aan uw Kamer op 20 januari 2021 is de 
verplichting om te beschikken over een negatieve testuitslag van een sneltest 
aangekondigd. Hierbij is aangegeven dat deze in werking trad vanaf 23 januari 
2021 voor reizigers per vliegtuig en schip. Deze maatregel geldt totdat verplichte 
quarantaine voor reizigers is ingeregeld. Wanneer er aanleiding toe is kan het 
kabinet de maatregel ook tussentijds heroverwegen. Omdat zowel Saba als Sint 
e
Eustatius een strikt quarantainebeleid voeren, zoals geadviseerd in het 96 OMT-
5
advies deel 2 , geeft het RIVM aan dat het verantwoord is de negatieve testuitslag 
van een sneltest niet langer te verplichten. De antigeentestverplichting wordt 
daarom uit de Tijdelijke regeling maatregelen COVID-19 Saba en Sint Eustatius 
gehaald. 
Publicatie Catshuisstukken 
6
In de brief van 8 december jl . heeft het kabinet aangegeven de presentaties die 
voorliggen in de informele overleggen over de coronacrisis in het Catshuis 
7
openbaar te maken. De stukken worden op de website van Rijksoverheid gedeeld 
8
voor zover daar geen zwaarwegende belangen in de weg staan. Hier zijn vanaf 
heden ook de stukken die besproken zijn in het Catshuis dd. 18 april 2021 
raadpleegbaar. 
Toezegging informeren per SMS 
In het Kamerdebat van donderdag 15 april heeft de heer Dassen gevraagd om te 
kijken of het kabinet naar Noors voorbeeld de burgers per sms kan informeren 
over de inhoud van de maatregelen. Het kabinet wil deze suggestie niet 
overnemen. Met de huidige inzet van de communicatie-instrumenten bereiken we 
het grootste deel van de samenleving. Op basis van recent campagne-effect blijkt 
dat zo’n 89% van de bevolking bereikt wordt met de campagne. Dat komt ook 
omdat het kabinet naast de algemene publieksvoorlichting ook veel inzet pleegt 
om specifieke doelgroepen van mensen te bereiken, zoals laaggeletterden en 
anderstaligen. Daarnaast is rijksoverheid.nl vanaf het begin van de crisis gebruikt 
als centrale website voor alle informatie over de maatregelen. Onderzoek maakt 
duidelijk dat de meeste Nederlanders goed op de hoogte zijn van de inhoud van 
de maatregelen. Een extra kanaal van informeren draagt naar verwachting 
nauwelijks bij aan een hoger kennisniveau van de maatregelen. Daarnaast ziet het 
kabinet ook een uitvoerings- en een privacy probleem. De Nederlandse overheid 
heeft niet de beschikking over de mobiele telefoonnummers van haar burgers. 
Zover de overheid deze nummers wel heeft omdat mensen daarvoor permissie 
hebben gegeven, kunnen deze nummers niet zonder meer worden ingezet voor 
andere doelen dan waarvoor ze zijn geregistreerd.  
 
 
4
 Kamerstuk 25 295, nr. 912. 
5
 Bijlage bij Kamerstuk 25 295, nr. 912. 
6
 Kamerstuk 25 295, nr. 771. 
7
 https://www.rijksoverheid.nl/onderwerpen/coronavirus-tijdlijn/uitgelicht-
catshuisstukken/openbaarmaking-catshuisstukken  
8
 Hierbij is onder meer te denken aan derden belang, het belang van de staat, de persoonlijke levenssfeer 
en de internationale betrekkingen.  
PaginaPagina 16  16 vavan 16n 16

