 
 
 
 35 099 (R2114)  
Voorzieningen voor de behandeling van geschillen tussen het Koninkrijk 
en de landen (Rijkswet Koninkrijksgeschillen)    
 
  
Nr.  Memorie van antwoord 
   
 
 
 
Inleiding 
 
Met belangstelling heb ik kennisgenomen van het voorlopig verslag van de vaste 
commissie voor Koninkrijksrelaties van de Eerste Kamer. Ik dank de leden van de 
fracties van de VVD, GroenLinks, D66, de PVV, de SP, de ChristenUnie en de SGP 
voor de door hen gestelde vragen en gemaakte opmerkingen. Hierop zal ik in deze 
memorie van antwoord ingaan. Vragen van gelijke strekking zijn waar mogelijk 
samengevoegd. Bij de beantwoording wordt de volgorde van het verslag 
aangehouden.  
 
 
 
1. Visie landen binnen het Koninkrijk op het voorstel van rijkswet 
 
De leden van de fractie van GroenLinks wensen te vernemen hoe het huidige 
voorstel van rijkswet zich verhoudt tot de contourafspraken die gemaakt zijn in 
het Interparlementair Koninkrijksoverleg (IPKO) van mei 2015. Waarom, willen 
deze leden weten, is de Koninkrijksregering afgeweken van de consensus die in 
het IPKO was bereikt? 
Tijdens het bewuste IPKO werden, in lijn met de eerder aangenomen motie-Van 
Laar, drie criteria afgesproken die bij het opstellen van een geschillenregeling als 
uitgangspunt zouden moeten gelden: 1) De Hoge Raad, dan wel een in te stellen 
onafhankelijk Gemeenschappelijk Hof voor Geschillenbeslechting, dan wel een 
Hoog College van Staat, zou als orgaan belast met de geschillenbeslechting 
moeten worden aangewezen; 2) De uitspraken van dit orgaan dienden een 
bindend karakter te hebben en; 3) zich beperken tot strikt juridische geschillen 
met betrekking tot Statutaire bepalingen.  
Zoals ik eerder in de nota naar aanleiding van de verslagen van de Tweede Kamer 
en de Staten van Aruba, Curaçao en Sint Maarten (Kamerstukken II 2018/19, 
35099 (R 2114), nr. 12) heb beargumenteerd, worden deze criteria in veel 
opzichten door de regering gerespecteerd met het onderhavige voorstel. Er ligt 
met dit voorstel een voorziening voor de beoordeling van juridische geschillen met 
betrekking tot Statutaire bepalingen. Deze beoordeling wordt opgedragen aan een 
instantie binnen een Hoog College van Staat, te weten de (Afdeling 
Koninkrijksgeschillen van de) Raad van State van het Koninkrijk. Formeel zijn de 
uitspraken van deze instantie niet bindend; het eindoordeel ligt bij de 
Rijksministerraad. Dit omdat zich in de praktijk binnen het Koninkrijk naar de 
mening van de regering ontwikkelingen kunnen voordoen die een breder 
perspectief rechtvaardigen dan dat van een enkel rechtsmatigheidsoordeel in een 
specifieke casus. Als uitgangspunt geldt echter dat de Rijksministerraad niet van 
de oordelen van de Afdeling Koninkrijksgeschillen van de Raad van State van het 
Koninkrijk zal afwijken. Dit uitgangspunt is neergelegd in 8 artikel van het voorstel 
van rijkswet en komt hierin na wijziging door het amendement Diertens-Kuiken 
nog sterker tot uitdrukking dan in het oorspronkelijke voorstel reeds het geval 
was. (Kamerstukken II 2018/19, 35099 (R 2114), nr. 26). Mocht zich in de 
1 
 

 
van de Raad van State van het Koninkrijk over de in het voorstel bedoelde 
geschillen. 
Er hebben zich na de behandeling in de Tweede Kamer, afgezien van het 
meningsverschil met de Raad van State, geen bijzondere ontwikkelingen 
voorgedaan met betrekking tot het onderhavige wetstraject. Zoals u weet, is er 
tussen de landen sinds enige maanden wel op een ander terrein sprake van de 
nodige wetgevingsactiviteit. Ik heb het uiteraard over het voorstel van rijkswet 
Caribisch orgaan voor hervorming en ontwikkeling (COHO). Dit voorstel, dat het 
karakter van consensusrijkwetgeving heeft, strekt ertoe een tijdelijk 
bestuursorgaan in het leven te roepen dat de Caribische landen gaat ondersteunen 
bij het verwezenlijken van noodzakelijke hervormingen, projecten en maatregelen. 
De Afdeling advisering van de Raad van State van het Koninkrijk heeft recent 
advies uitgebracht over dit voorstel.    
   
 
2. Aard van de geschillen en reikwijdte van de geschillenbepaling 
 
De leden van de fractie van de ChristenUnie vragen aandacht voor het belang van 
strikt juridische geschillenbeslechting. Zij wensen te vernemen of de 
Koninkrijksregering van mening is dat artikel 1 van het voorstel van rijkswet 
voldoende operationeel en afgebakend is om deze nadruk te borgen. Gelet op het 
feit dat de scheidslijn tussen recht en politiek soms dun is in relaties binnen het 
Koninkrijk, hoe kan de geschillenbeslechting zuiver blijven en worden voorkomen 
dat de regeling misbruikt wordt voor politieke doeleinden?   
Ik deel de opvatting van de leden van de ChristenUnie-fractie dat de scheidslijn 
tussen recht en politiek in relaties binnen het Koninkrijk soms dun is. Niettemin 
acht de Koninkrijksregering de Afdeling Koninkrijksgeschillen van de Raad van 
State van het Koninkrijk prima in staat om in een concrete casus te markeren welk 
onderdeel van een geschil in aanmerking komt voor juridische toetsing en welk 
onderdeel niet. Zoals ik reeds naar voren heb gebracht in de nota naar aanleiding 
van de verslagen van de Tweede Kamer en de Staten van Aruba, Curaçao en Sint 
Maarten en tijdens het debat in de Tweede Kamer, is het eigen aan het werk van 
een juridische geschilinstantie om te beoordelen in hoeverre politiek-bestuurlijk 
handelen wordt bestreken door een rechtsnorm. Dat de geschilinstantie in kwestie 
zich op het terrein van het Koninkrijksrecht begeeft, doet hier niet principieel aan 
af. Het Statuut en ander constitutioneel Koninkrijksrecht zoals de Reglementen 
voor de Gouverneurs van de Caribische landen bevatten goede handvatten voor 
juridische toetsing.  
 
   
 
3.  Geschilinstantie, consultatiereactie Raad van State en reactie 
namens de Rijksministerraad ter zake 
 
De leden van de GroenLinks-fractie vragen waarom ik er in mijn brief aan de 
Eerste Kamer met daarin de standpuntbepaling van de Rijksministerraad, voor heb 
gekozen te verwijzen naar de vicepresident van de Raad van State in plaats van 
naar het Hoge College van Staat zelf. Erkent de Koninkrijksregering, willen deze 
leden weten, dat het advies waarop wordt gereageerd een formeel advies is van 
de Raad van State en niet een persoonlijk schrijven van de vicepresident?  
Nee, de consultatiereactie van de vice-president van de Raad van State d.d. 19 
september 2019 vormt geen formeel advies in de zin van artikel 73 Grondwet en 
hoofdstuk II van de Wet op de Raad van State, maar is onderdeel van een 
correspondentie met de minister van Binnenlandse Zaken en Koninkrijksrelaties 
aangaande het amendement Thijsen c.s. In mijn bovengenoemde brief aan de 
Eerste Kamer lag het daarom in de rede om te refereren aan de vice-president in 
plaats van aan de Raad van State als zodanig. Dat de vice-president namens de 
3 
 

 
hun land. In lijn met de hierboven weergegeven opmerkingen van de leden van de 
SGP-fractie, is de regering van het Koninkrijk de mening toegedaan dat van deze 
staatsraden mag worden verwacht dat zij op een gewetensvolle en onafhankelijke 
wijze hun taak vervullen. Net zoals men er ook ten aanzien van de ‘Nederlandse’ 
leden van de Afdeling advisering op mag vertrouwen dat zij hun band met het land 
Nederland niet laten meewegen bij het bereiken van een oordeel.  
De regering sluit de ogen niet voor de mogelijkheid dat in kleinschalige 
gemeenschappen een zeker risico voor de waarborging van onafhankelijkheid kan 
bestaan. In de context van het voorstel is van belang, dat binnen (en buiten) 
Aruba, Curaçao en Sint Maarten evenwel voldoende personen zijn die beschikken 
over bekwaamheid en deskundigheid op het gebied van wetgeving, bestuur of 
rechtspraak. Bovendien vereist de Wet op de Raad van State dat staatsraden in 
buitengewone dienst deze kwaliteiten bezitten. Hier is de waarborg relevant die ik 
noem in mijn brief aan uw Kamer met daarin de standpuntbepaling van de 
Rijksministerraad. Mochten er binnen de Rijksministerraad, na het nodige 
vooroverleg, gegronde twijfels blijven bestaan over de geschiktheid van een door 
de regering van Aruba, Curaçao of Sint Maarten voorgedragen kandidaat, dan kan 
hij bewerkstelligen dat deze kandidaat niet in de Afdeling Koninkrijksgeschillen van 
de Raad van State wordt benoemd. Uit de aard der zaak past de Rijksministerraad 
hier terughoudendheid. Niettemin kan hierop met het oog op de bescherming van 
de onafhankelijke positie van de Raad van State wel een beroep worden gedaan. 
Ik debatteer graag met uw Kamer over de vraag hoe op een zinvolle wijze 
invulling kan worden gegeven aan deze bevoegdheid. Ten aanzien van het 
argument dat de frequentie waarmee op de Afdeling Koninkrijksgeschillen en 
daarmee de Caribische staatsraden in buitengewone dienst een beroep zal worden 
gedaan waarschijnlijk beperkt is, merk ik graag op dat het binnen het Koninkrijk 
niet ongebruikelijk is dat rechtscolleges en geschilinstanties bemenst worden door 
personen die hun functie in deeltijd vervullen. Denk in dit verband bijvoorbeeld 
aan de rechters- en raadsheren-plaatsvervangers bij de rechtbanken en 
gerechtshoven en aan de staatsraden in buitengewone dienst bij de Raad van 
State. Waar het bij deze personen om gaat, is dat zij expertise en ervaring van 
een andere of eerdere dienstbetrekking meenemen naar de colleges waarin zij zijn 
benoemd. Zolang dit ook het geval is bij de Caribische staatsraden in 
buitengewone dienst, acht de regering van het Koninkrijk het geen probleem dat 
zij uitsluitend betrokken worden bij de beslechting van geschillen in de zin van het 
rijkwetsvoorstel. Dit geldt ook voor het argument dat de staatsraden niet wettelijk 
verplicht worden in Nederland te wonen. Een dergelijke eis zou bovendien niet 
consequent zijn. Omgekeerd wordt aan (Europese) Nederlanders die als 
plaatsvervangende leden een functie bekleden binnen het Gemeenschappelijk Hof 
van Justitie van Aruba, Curaçao, Sint Maarten en van Bonaire, Sint Eustatius en 
Saba – zoals in voorkomende gevallen staatsraden van de Raad van State – ook 
niet de verplichting opgelegd dat zij in het Caribisch deel van het Koninkrijk 
woonachtig zijn. 
 
De leden van de fracties van de SP en de SGP vragen voorts aandacht voor de 
opmerking van de vice-president van de Raad van State dat de in het voorstel 
opgenomen procedure voor benoeming en ontslag voor de nieuw te benoemen 
staatsraden niet aansluit op die van andere staatsraden in buitengewone dienst en 
evenmin bij die voor de staatsraden van het Koninkrijk. Ook zou volgens de vice-
president geen rekening zijn gehouden met het feit dat voor de Caribische 
staatsraden in buitengewone dienst wettelijke aanpassingen nodig zijn voor onder 
meer de regeling omtrent de incompatibiliteiten en hun rechtspositie.  
In mijn brief aan uw Kamer inzake de standpuntbepaling van de Rijksministerraad 
heb ik bericht dat bovengenoemde bezwaren van de vice-president zouden kunnen 
worden meegenomen in de evaluatie van de Rijkswet Koninkrijksgeschillen. Op dit 
moment zie ik echter geen aanleiding om een separaat wetstraject te starten of 
het voorliggende voorstel te heroverwegen. Wat de vergelijking met de andere 
staatsraden in buitengewone dienst bij de Raad van State betreft, wijs ik erop dat 
5 
 

 
Vanzelfsprekend weegt het zwaar wanneer een gezaghebbende instelling als de 
Raad van State van het Koninkrijk kritisch oordeelt over een aanhangig 
wetsvoorstel en zeker als dit voorstel haar eigen functioneren betreft. Zoals ik 
hierboven heb toegelicht, ziet de regering van het Koninkrijk in de kritiek evenwel 
geen aanleiding het voorstel van rijkswet te heroverwegen. Dat neemt niet weg 
dat indien na de inwerkingtreding van het gewijzigde voorstel van rijkswet 
bepaalde knelpunten aan het licht komen, deze kunnen worden betrokken bij de 
evaluatie van de rijkswet. Hoe de afdeling precies wordt geïntegreerd in de 
bestaande structuren van de Raad, is een zaak van de Raad zelf. Dit geldt ook 
voor de werkwijze van de afdeling, uiteraard op voorwaarde dat het ter zake in het 
rijkswetsvoorstel bepaalde in acht wordt genomen. Ik kan me voorstellen dat de 
Raad in dit kader aansluiting zal zoeken bij het door de Afdeling advisering 
opgestelde Procesreglement rijksbestuursgeschillen Raad van State van het 
Koninkrijk. Dit reglement is van toepassing op de behandeling van andere 
Koninkrijksgeschillen die op grond van wetgeving aan de zorg van de Raad van 
State van het Koninkrijk is toevertrouwd.  
 
 
 
4. Verloop van de procedure  
 
De leden van de fractie van GroenLinks staan stil bij het feit dat een oordeel van 
de Afdeling Koninkrijksgeschillen zwaarwegend maar niet bindend is. Zij vragen 
welk effect de Koninkrijksregering verwacht op het vertrouwen in de 
geschillenregeling bij de verschillende landen binnen het Koninkrijk en de 
onafhankelijkheid van de staatsraden, nu niet alle partijen hun visie hierin 
herkennen.  
Zoals ik heb aangegeven tijdens de plenaire behandeling in de Tweede Kamer, is 
de Koninkrijksregering zich er terdege van bewust dat de Caribische landen liever 
een andere uitwerking van artikel 12a Statuut hadden gezien dan het voorstel van 
rijkswet dat nu voorligt. Bij gebreke aan consensus tussen de landen over deze 
uitwerking, hebben mijn ambtsvoorganger en ik het echter als onze politieke en 
constitutionele verantwoordelijkheid gezien om eigenstandig invulling en 
uitvoering te geven aan de door bovengenoemd artikel vereiste geschillenregeling. 
Daarbij zijn, zoals eerder benadrukt, zoveel mogelijk de uitgangspunten in de 
motie Van Laar gerespecteerd. In de Tweede Kamer heb ik over het uiteindelijke 
voorstel stevige maar tegelijkertijd vruchtbare debatten gevoerd met – onder 
meer – de Gevolmachtigde ministers en bijzondere gedelegeerden uit de 
Caribische landen. Deze debatten sterken mij in de overtuiging dat de 
teleurstelling van Aruba, Curaçao en Sint Maarten over sommige aspecten van het 
voorstel de werking hiervan niet negatief zal beïnvloeden. Dit temeer nu enkele 
amendementen zijn aangenomen die mede door de bijzondere gedelegeerden zijn 
ingediend en ondersteund.   
 
De leden van de GroenLinks-fractie merken verder op dat de inzet van de 
Nederlandse regering er vooral op gericht lijkt te zijn geweest te voorkomen dat er 
een regeling komt met bindende uitspraken. Waarom, wensen zij te vernemen, is 
er geen bezwaar tegen bindende uitspraken van de Raad van State in geschillen 
tussen overheden binnen Nederland en wel tegen bindende uitspraken binnen de 
Koninkrijksverhoudingen? 
Het klopt dat interbestuurlijke conflicten binnen het land Nederland veelal aan de 
rechter kunnen worden voorgelegd en dat ten aanzien van de decentrale 
overheden aldus is voorzien in bindende geschilbeslechting door een 
onafhankelijke derde. Voor het Nederlandse smaldeel binnen de 
Koninkrijksregering weegt echter zwaar mee dat de bestuurlijke dynamiek binnen 
Nederland – met inbegrip overigens van Caribisch Nederland – anders is dan de 
bestuurlijke dynamiek binnen het Koninkrijk. Door dit Nederlandse smaldeel wordt 
ervaren dat politiek-bestuurlijke kwesties binnen het Koninkrijk veel sneller 
7 
 

 
‘zwaarwegend’. Zonder deze toevoeging is al duidelijk dat de Rijksministerraad 
alleen in uitzonderingsgevallen kan afwijken van oordelen van de Afdeling 
Koninkrijksgeschillen. Ook hier geldt dat moeilijk in abstracto valt vast te stellen 
wanneer precies sprake is van een zwaarwegend belang zoals bedoeld in artikel 8. 
Zoals eerder aangegeven past in algemene zin hierbij terughoudendheid: 
uitgangspunt is dat de Rijksministerraad niet van de oordelen van de Afdeling 
Koninkrijksgeschillen van de Raad van State van het Koninkrijk zal afwijken.  
Verder is het in een dergelijke situatie in ieder geval inderdaad mogelijk dat 
dezelfde belangen al zijn afgewogen door de Afdeling. Ik zie in die mogelijkheid 
echter geen reden om de afwijkingsbevoegdheid in artikel 8 op te vatten als een 
de facto hoger beroep. Indien van deze bevoegdheid gebruik zal worden gemaakt, 
is dat omdat een meer bestuurlijke benadering van de gerezen problematiek 
voorrang krijgt boven een zuiver juridische. In een hoger beroep-procedure zal 
daarentegen centraal staan of een rechter op correcte wijze tot een bepaald 
juridisch oordeel is gekomen.   
In de toelichting van het amendement-Diertens en Kuiken staat dat hiermee 
sterker tot uitdrukking komt dat de mate waarin toepassing van de 
afwijkingsbevoegdheid mogelijk is, afhankelijk is van de aard en het gewicht van 
de door de Afdeling Koninkrijksgeschillen geconstateerde bezwaren. Aldus hebben 
de indieners van het amendement, in aansluiting op een toelichting door de 
regering op artikel 8 in de nota naar aanleiding van het verslag, een kader willen 
verschaffen waarbinnen het de Rijksministerraad is toegestaan om genoemde 
bevoegdheid in te zetten. Naar het oordeel van de Koninkrijksregering is dit een 
kader dat voldoende concreet en uitputtend is om in voorliggende gevallen te 
kunnen besluiten of een afwijken gerechtvaardigd is.  
 
De leden van de D66-fractie staan voorts stil bij het bepaalde in artikel 8, 
onderdeel b, waarin een afwijkingsbevoegdheid voor de Rijksministerraad wordt 
gecreëerd tegen de achtergrond van nieuwe relevante feiten en omstandigheden 
die zich na het verzoek om een oordeel hebben voorgedaan. Is deze formulering 
niet te open, willen deze leden weten? Dienen die feiten en omstandigheden niet 
alleen relevant te zijn, maar ook cruciaal om daarmee een afwijking van het 
oordeel van de Afdeling te rechtvaardigen? Is het niet logischer om die nieuwe 
feiten en omstandigheden onderdeel van de aanvraag bij de Afdeling te maken, 
zodat de Afdeling die in de beoordeling kan betrekken?  
Naar de inschatting van de Koninkrijksregering is de gekozen formulering in artikel 
8, onderdeel b, niet dusdanig open, dat hiermee de deur op een kier wordt gezet 
voor een lichtvaardige toepassing door de Rijksministerraad van diens 
afwijkingsbevoegdheid. Op grond van de bewuste bepaling dienen nieuwe 
relevante feiten en omstandigheden te ‘nopen’ tot een van de Afdeling 
Koninkrijksgeschillen afwijkend oordeel. In deze noodzakelijkheidseis ligt besloten 
dat nieuwe feiten en omstandigheden van cruciaal belang moeten zijn, willen zij 
een afwijking rechtvaardigen. De laatste vraag die de leden van de D66-fractie in 
dit verband stellen miskent tot slot dat de Afdeling Koninkrijksgeschillen geschillen 
ex nunc beoordeelt. Dit wil zeggen dat zij in een geschilprocedure reeds alle feiten 
en omstandigheden kan meewegen die zich gedurende de procedure nog 
voordoen. Alleen wanneer de Afdeling eenmaal een oordeel over een geschil heeft 
gegeven, zullen nieuwe feiten en ontwikkelingen niet meer door haar in de 
procedure kunnen worden betrokken.   
 
Tot slot wordt de Koninkrijksregering door de leden van de PVV-fractie verzocht 
om aan te geven in hoeverre de door toedoen van het amendement-Diertens en 
Kuiken in artikel 8 aangebrachte aanvulling van de motiveringsverplichting bij 
toepassing van de afwijkingsbevoegdheid tegemoetkomt aan het fundamentele 
bezwaar van onder andere Aruba dat een politiek orgaan nog steeds de 
eindbeslissing vaststelt? Kan de Koninkrijksregering duiden, vragen deze leden, 
hoe het vaststellen van ‘de aard en het gewicht’ van een door de Afdeling 
Koninkrijksgeschillen geconstateerd bezwaar niet nog steeds een politiek oordeel 
9 
 

 
In de evaluatie zou kunnen worden bezien of deze stapeling van procedures tot 
problemen leidt in de rechtspraktijk en in hoeverre zulke eventuele problemen 
gerelateerd zijn aan het feit dat binnen de Raad van State van het Koninkrijk 
verschillende afdelingen met de beoordeling van Koninkrijksgeschillen zijn belast.  
 
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops 
11 
 

