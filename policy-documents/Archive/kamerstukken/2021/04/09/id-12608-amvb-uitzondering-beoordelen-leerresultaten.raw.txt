 
Besluit van …  
tot wijziging van het Besluit bekostiging WPO in verband met het mogelijk 
maken van een generieke uitzondering voor de beoordeling van de 
leerresultaten wegens COVID-19 
 
 
 
 
Op de voordracht van Onze Minister voor Basis- en Voortgezet Onderwijs en Media, van 
xxx, nr. xxx directie Wetgeving en Juridische Zaken; 
 
Gelet op artikel 10a, vijfde lid, van de Wet op het primair onderwijs; 
 
De Afdeling advisering van de Raad van State gehoord (advies van xxx, nr. xxx); 
 
Gezien het nader rapport van Onze Minister voor Basis- en Voortgezet Onderwijs en 
Media, nr. xxx, directie Wetgeving en Juridische Zaken;  
 
Hebben goedgevonden en verstaan: 
 
 
Artikel I. Wijziging Besluit bekostiging WPO 
 
Artikel 34.6 van het Besluit bekostiging WPO wordt als volgt gewijzigd: 
  
1. Voor de tekst wordt de aanduiding “1.” geplaatst.  
2. Er wordt een lid toegevoegd, luidende:  
 
2. Indien er in verband met de uitbraak van COVID-19 geen of onvoldoende gegevens 
zijn voor een betrouwbaar oordeel over de meting van de leerresultaten, kan de 
inspectie, in afwijking van het eerste lid, het aanvullend onderzoek achterwege laten 
volgens bij ministeriële regeling te geven voorschriften. 
 
 
  
B<Kiwi-ID>.K-1 

 
 
Nota van toelichting  
 
I. Algemeen 
 
1. Inleiding 
 
In de Kamerbrief van 15 februari 2021 is aangekondigd dat de inspectie de 
1
leerresultaten in het schooljaar 2021/2022 niet zal beoordelen. De eindtoetsresultaten 
2021 – die de basis vormen voor dit oordeel – zijn als gevolg van de COVID-19-
pandemie geen betrouwbare indicator voor de beoordeling van de onderwijskwaliteit van 
de school. Hiertoe wordt de Regeling leerresultaten PO 2020 (hierna: Regeling 
leerresultaten) aangepast. Onderhavig besluit betreft de aanpassing van regels in de 
bovenliggende amvb, die nodig is om het niet beoordelen van de leerresultaten mogelijk 
te maken. Het betreft een wijziging van het Besluit bekostiging WPO, die ertoe strekt dat 
de inspectie geen aanvullend onderzoek hoeft te doen naar de leerresultaten, zoals tot 
nu werd voorgeschreven in deze situatie. 
 
2. Probleemschets 
 
Jaarlijks bezoekt en beoordeelt de inspectie een deel van de po-scholen. De beoordeling 
van de leerresultaten aan de hand van de eindtoetsresultaten van drie schooljaren is één 
aspect van het eindoordeel over de school. Artikel 10a van de Wet op het primair 
onderwijs (hierna: WPO) vormt de basis voor de beoordeling van de leerresultaten. 
Scholen die onvoldoende leerresultaten hebben en in verband daarmee een 
deugdelijkheidseis overtreden, krijgen het oordeel ‘zeer zwak’.   
 
Soms is het niet mogelijk om een (betrouwbaar) oordeel over de leerresultaten te 
2
geven. Het gaat bijvoorbeeld om zeer kleine scholen of gefuseerde scholen. De school 
krijgt dan ‘geen oordeel’ ten aanzien van de leerresultaten. In die situaties zijn de 
3
gegevens over de leerresultaten geen betrouwbare indicator voor de onderwijskwaliteit. 
Onder normale omstandigheden wordt een dergelijk ‘geen oordeel’ niet vaak gegeven. 
In de regel zijn er immers voldoende gegevens voor een betrouwbaar oordeel over de 
leerresultaten van de school.  
 
Vanwege de bijzondere omstandigheden die door de COVID-19-pandemie zijn ontstaan, 
ligt dat thans anders. De eindtoetsresultaten van 2021 zijn door deze pandemie geen 
betrouwbare indicator voor de beoordeling van de onderwijskwaliteit van de school. De 
eindtoetsresultaten zijn namelijk veel meer dan in ‘normale’ jaren beïnvloed door de 
omgeving rond de leerling en de mate waarin ouders en omgeving het afstandsonderwijs 
hebben weten te ondersteunen. De mate waarin die omgeving onder deze bijzondere 
omstandigheden het beeld vertekent, is onduidelijk. Scholen hebben recht op een fair 
oordeel en duidelijkheid over de wijze waarop de inspectie oordeelt. Dat laatste is juist 
nu van groot belang, omdat er veel onzekerheid is in het veld over de mate waarin de 
inspectie rekening houdt met de gevolgen van COVID-19.  
 
Daarom heeft de Minister voor Basis- en Voortgezet Onderwijs en Media, in 
samenspraak met de inspectie en na consultatie van de PO-Raad, besloten geen enkele 
school in het schooljaar 2021/2022 een oordeel te geven op de leerresultaten. Het 
onverkort blijven beoordelen van scholen aan de hand van de leerresultaten zou immers 
onterecht zijn, nu de gegevens over de leerresultaten in de huidige, door COVID-19 
ontstane situatie, vooral iets zeggen over omstandigheden die zich buiten de 
invloedssfeer van de scholen bevinden. Het gaat om een generieke maatregel. Zo weten 
scholen waar zij aan toe zijn. Dit is gecommuniceerd aan de scholen en de Tweede 
4
Kamer in de eerder genoemde Kamerbrief. 
 
                                                 
1
 Kamerstukken II 2020/21, 35570-VIII, nr. 183. 
2
 Zie artikel 2 Regeling leerresultaten PO 2020 jo. bijlage B bij diezelfde regeling. Zie overigens ook 
artikel 10a, vierde lid, WPO, dat aangeeft op welke wijze alsdan tot een oordeel ‘zeer zwak’ kan 
worden gekomen.  
3
 Stcr. 2020, 36719. De inspectie kijkt niet alleen naar de leerresultaten om tot een oordeel over de 
onderwijskwaliteit te komen. Het onderzoekskader legt vast naar welke onderdelen de inspectie nog 
meer kijkt en hoe die meewegen in de beoordeling. 
4
 Kamerstukken II 2020/21, 35570-VIII, nr. 183. 
 

 
 
bepaalde achtergrondkenmerken, kan de normering van de leerresultaten aangepast 
worden aan de omstandigheden.  
 
Voor de toepassing van de Beleidsregel financiële sancties bij bekostigde 
onderwijsinstellingen heeft deze wijziging geen gevolgen. De inspectie kan in gevallen 
waarin sprake is van niet te beoordelen leerresultaten nog steeds 
bekostigingsmaatregelen opleggen zoals opschorting (tot en met 100%) en inhouding 
(tot en met 15%) van de Rijksbekostiging. Maatregelen tot inhouding van de bekostiging 
boven de 15% kan de minister opleggen.  
 
Besturen en scholen 
De gevolgen voor besturen en scholen zijn niet belastend. Zij hoeven geen gegevens 
aan te leveren voor een aanvullend onderzoek. Een nadeel voor hen zou kunnen zijn dat 
scholen geen voldoende oordeel op de leerresultaten kunnen krijgen op basis van een 
aanvullend onderzoek. Omdat de inspectie bij een schoolbezoek nog steeds een oordeel 
over de kwaliteit van het onderwijs uitbrengt, is dat nauwelijks een bezwaar, want op 
andere punten kan de school laten zien dat sprake is van voldoende kwaliteit.  
 
5. Financiële gevolgen 
 
De wijziging heeft geen financiële consequenties. 
 
6. Regeldruk 
 
Het voorstel heeft geen negatieve gevolgen voor de regeldruk bij scholen en besturen. 
Omdat de inspectie geen aanvullend onderzoek doet, zal eerder sprake zijn van minder 
administratieve lasten. Er is ook geen sprake van extra regeldruk of een inhaalslag vanaf 
het moment dat de inspectie de leerresultaten weer gaat beoordelen. Scholen blijven de 
eindtoetsen immers afnemen en de resultaten daarvan op de gebruikelijke wijze 
vastleggen. 
 
Het Adviescollege toetsing regeldruk (ATR) heeft het dossier niet geselecteerd voor een 
formeel advies, omdat het geen omvangrijke gevolgen voor de regeldruk heeft. 
  
7. Advies en consultatie 
 
Uitvoeringstoets DUO 
DUO concludeert in de uitgebrachte uitvoeringstoets dat dit besluit geen 
uitvoeringsgevolgen heeft. De ADR en de inspectie hebben geen inhoudelijke 
opmerkingen. De tekstuele opmerkingen van DUO en de inspectie zijn verwerkt in de 
toelichting. 
 
Raden 
De PO-Raad is betrokken bij de initiële besluitvorming en ondersteunt de maatregel en 
dit bijbehorende besluit.  
 
Internetconsultatie 
Het besluit heeft van 8 tot en met 22 maart 2021 opengestaan voor internetconsultatie. 
Er is gekozen voor een termijn van twee weken, omdat het van belang is dat het besluit 
op 1 augustus 2021 in werking treedt. Hierdoor geldt de regeling daadwerkelijk bij de 
start van het nieuwe schooljaar en is er duidelijkheid bij de scholen over de beoordeling 
van de leerresultaten.  
 
Er is één reactie binnengekomen. In deze reactie wordt opgemerkt dat het juist nu van 
belang is om in kaart  te brengen wat de leerresultaten zijn en waar de grootste 
achterstanden dreigen of zijn opgelopen. De regering onderschrijft dit standpunt. De 
inspectie zal de leerresultaten dan ook blijven monitoren, door middel van een 
risicomonitor/prestatie-analyse. Alleen het beoordelen van scholen op grond van de 
leerresultaten zal achterwege blijven. 
 
 
 
 
 

