34 878 Bundeling en aanpassing van regels over de registers met 
betrekking tot onderwijsdeelnemers (Wet register 
onderwijsdeelnemers) 
 
Nr.    Verslag van een schriftelijk overleg 
 
Vastgesteld d.d. … 
 
Binnen de vaste commissie voor Onderwijs, Cultuur en Wetenschap 
hebben enkele fracties de behoefte om vragen en opmerkingen voor te 
leggen over de brief van de minister van Onderwijs, Cultuur en 
Wetenschap d.d. 22 januari 2021 inzake de voorhang van het 
ontwerpbesluit tot wijziging van het Besluit register 
onderwijsdeelnemers in verband met de uitbreiding van de 
gegevensverstrekking uit het register onderwijsdeelnemers ten behoeve 
van de uitvoering van wettelijke taken door bestuursorganen 
(Kamerstuk 34 878, nr. 15). Bij brief van ... heeft de minister deze 
beantwoord. Vragen en antwoorden zijn hierna afgedrukt.  
  
Voorzitter van de commissie 
Tellegen 
 
Adjunct-griffier van de commissie 
Bosnjakovic 
 
   Inhoud 
 
I Vragen en opmerkingen uit de fracties 
 Inbreng van de leden van de VVD-fractie 
 Inbreng van de leden van de D66-fractie 
II Reactie van de minister van Onderwijs, Cultuur en 
Wetenschap 
 
I Vragen en opmerkingen uit de fracties 
 
Inbreng van de leden van de VVD-fractie 
 
De leden van de VVD-fractie hebben kennisgenomen van de voorhang ontwerpbesluit tot 
wijziging van het Besluit register onderwijsdeelnemers in verband met de uitbreiding van de 
gegevensverstrekking uit het register onderwijsdeelnemers ten behoeve van de uitvoering van 
wettelijke taken door bestuursorganen en hebben daarover geen vragen. 
 
Inbreng van de leden van de D66-fractie 
 
De leden van de D66-fractie hebben kennisgenomen van het onderhavig ontwerpbesluit. 
Aangezien zij privacy en het borgen van een goede omgang van persoonsgegevens van belang 
achten, wensen zij enkele vragen aan de minister te stellen. 
 
De leden van de D66-fractie vragen de minister toe te lichten wat de nut en noodzaak is van 
het kunnen opnemen van het geboorteland van de onderwijsdeelnemer en het geboorteland 
1 
 

Het geboorteland van de onderwijsdeelnemer en dat van elk van diens ouders worden vanuit 
2
de basisregistratie personen (BRP) toegevoegd aan het register onderwijsdeelnemers. Deze 
gegevens worden door de minister van OCW gebruikt bij het bepalen van de 
migratieachtergrond van onderwijsdeelnemers (analoog aan de definitie die het CBS gebruikt 
in statistieken over het onderwijs). De migratieachtergrond van onderwijsdeelnemers speelt 
bijvoorbeeld een rol bij de vaststelling van de aanvullende bekostiging voor 
onderwijsachterstandenbestrijding in het speciaal basisonderwijs en speciaal onderwijs: de 
hoogte van die aanvullende bekostiging is afhankelijk van het aantal leerlingen met een niet-
Nederlandse culturele achtergrond. De minister gebruikt deze gegevens vervolgens ook in de 
communicatie met het bevoegd gezag over de bekostiging (artikel 24 van het Besluit). 
Daarnaast kan de minister deze gegevens (in gepseudonimiseerde vorm) gebruiken bij 
beleidsvoorbereiding, bijvoorbeeld op het terrein van doorstroom en kansengelijkheid (artikel 
23 van het Besluit). In gepseudonimiseerde vorm worden geboortelandgegevens tevens 
verstrekt aan de Inspectie van het onderwijs, ten behoeve van het toezicht (artikel 26 van het 
Besluit). 
Deze gegevens kunnen op grond van artikel 27 van het Besluit worden verstrekt aan het 
bestuur van de onderwijsinstelling waar de onderwijsdeelnemer staat ingeschreven, 
bijvoorbeeld ten behoeve van opname van geboorteplaats en -land op een uit te reiken 
diploma. Het bestuur van een onderwijsinstelling in het mbo of ho kan het geboorteland van 
de onderwijsdeelnemer (maar niet het geboorteland van diens ouders) gebruiken ten behoeve 
van inschrijvingsprocedures (artikel 28 van het Besluit). 
Het CBS krijgt ten behoeve van statistische analyses de beschikking over alle basisgegevens 
in het register onderwijsdeelnemers (artikel 34 van het Besluit). Strikt genomen vallen 
daaronder dus ook de geboortelandgegevens, voor zover die in het register 
onderwijsdeelnemers zijn opgenomen. Het CBS heeft echter al rechtstreeks toegang tot deze 
gegevens in de BRP. 
Op grond van het reeds geldende Besluit (artikel 38) worden gegevens over het geboorteland 
van onderwijsdeelnemers ook verstrekt aan het Samenwerkingsverband beroepsonderwijs 
bedrijfsleven (SBB). SBB kan deze gegevens bijvoorbeeld gebruiken bij onderzoek naar 
stagediscriminatie. Gebleken is echter dat bij de gegevensverstrekking aan SBB ook volstaan 
kan worden met geaggregeerde gegevens over de migratieachtergrond van 
onderwijsdeelnemers. Het is dus niet langer noodzakelijk om hiervoor het geboorteland van 
onderwijsdeelnemers aan SBB te blijven verstrekken. Het Besluit zal hierop worden 
aangepast. 
Er zijn verder geen andere bestuursorganen die geboortelandgegevens uit het register 
onderwijsdeelnemers verstrekt krijgen. 
 
De leden van de D66-fractie vragen de minister nader te motiveren welke noodzaak er is om 
gegevens in het register op te nemen betreffende het pedagogisch-didactisch 
onderwijsconcept, plaatsing in een internationale schakelklas, deelname aan tweetalig 
onderwijs en de aanduiding dat de deelnemer een talent is op het gebied van topsport, dans of 
muziek, en deelname aan een experiment.  
Bij de nieuw in het register onderwijsdeelnemers op te nemen opleidingsgegevens gaat het om 
gegevens die nu ook al in de eigen leerlingenadministratie van de scholen bijgehouden 
worden. De opname in het register komt mede voort uit verzoeken vanuit de 
onderwijsinstellingen zelf om deze gegevens centraal te kunnen registreren. Levering van 
deze gegevens door de scholen aan DUO ten behoeve van opname in het register 
                                                 
2
 Het bestuur van de onderwijsinstelling levert aan de minister geen geboortelandgegevens. Die gegevens maken dus alleen deel uit van het 
register onderwijsdeelnemers als de onderwijsdeelnemer ook is opgenomen in de BRP (zie artikel 18 van het Besluit register 
onderwijsdeelnemers in samenhang met artikel 13 van de Wet register onderwijsdeelnemers). 
3 
 

(persoons)gegevens gecombineerd moeten worden. Daarnaast is het ook belangrijk om te 
weten hoe deze leerlingen het in het onderwijs ‘doen’ t.o.v. andere leerlingen, en hier 
mogelijk gericht beleid op te maken.  
 
Experimenten en pilots: 
Bij experimenten en pilots moeten scholen meewerken aan onderzoeken om te zien of deze 
experimenten en pilots ook het verwachte resultaat hebben. Deze onderzoeken worden over 
het algemeen uitgevoerd door onderzoeksbureaus. Ook de Inspectie van het onderwijs heeft 
gegevens nodig, omdat bijvoorbeeld door het soort experiment gecorrigeerd moet worden 
voor het rendementscijfer of een ander kwaliteitskenmerk van de Inspectie. Ook hier speelt 
dat meestal slechts een deel van de leerlingen deelneemt aan het experiment of de pilot. Voor 
de scholen kost het veel tijd als het doorgeven van specifieke gegevens apart geregeld en 
verspreid moet worden.  
Ook het inwinnen van specifieke gegevens door de Inspectie en de onderzoeksbureaus kost bij 
deze organisaties extra tijd. Hierbij speelt dat hoe meer scholen mee doen aan een experiment 
of pilot hoe meer capaciteit het vraagt van de Inspectie van het onderwijs of het 
onderzoeksbureau om de gegevens op te vragen bij de scholen. Tot slot spelen ook hier 
aspecten als datalekken een rol. Indien de gegevens direct uit het register 
onderwijsdeelnemers kunnen worden gehaald, is de kans op een datalek kleiner dan als alle 
scholen los de informatie aanleveren bij een onderzoeksbureau.  
 
Pedagogisch-didactisch concept: 
Binnen een school kan sprake zijn van het geven van onderwijs volgens een pedagogisch-
didactische concept. Dat is echter niet altijd op alle leerlingen van de school van toepassing, 
of er zijn meerdere pedagogisch-didactische concepten van toepassing op verschillende delen 
van de school. Het besluit maakt het voor schoolbesturen mogelijk om, indien ze dat zelf 
wensen, gegevens over het pedagogisch-didactisch concept in het register 
onderwijsdeelnemers op te nemen. Signalen uit het veld hebben duidelijk gemaakt dat scholen 
het zelf fijn zouden vinden om dit gegeven te kunnen registreren. Door opname in het register 
wordt bovendien voorkomen dat de Inspectie deze gegevens zelf nog afzonderlijk op moet 
vragen ten behoeve van het toezicht. 
 
Heeft de Autoriteit Persoonsgegevens (AP) een nieuw advies of oordeel uitgebracht na de 
wijzigingen van de minister in het ontwerpbesluit, zo vragen de leden. 
De AP is niet gevraagd opnieuw advies uit te brengen. Zoals in de nota van toelichting bij het 
(ontwerp-)besluit is aangegeven, is het advies van de AP in het besluit verwerkt. Door de 
nieuwe gegevens in het besluit zelf te benoemen, in plaats van daarin een meer algemeen 
3
gegeven ‘opleidingskenmerk’ op te nemen, is uitvoering gegeven aan het advies van de AP. 
 
De leden van de D66-fractie vragen de minister toe te lichten waarom de Wet register 
onderwijsdeelnemers (hierna: wet) niet van toepassing is op Caribisch Nederland? Op welke 
termijn voorziet de minister invoering voor Caribisch Nederland?  
De scholen in Caribisch Nederland zijn nooit aangesloten op het basisregister 
onderwijsnummer (bron), de voorloper van het register onderwijsdeelnemers. De regelgeving 
ten aanzien van het register onderwijsdeelnemers is nu ook nog niet van toepassing op 
Caribisch Nederland. De Wet register onderwijsdeelnemers en het Besluit register 
                                                 
3
 https://autoriteitpersoonsgegevens.nl/sites/default/files/atoms/files/advies_wijziging_besluit_register_onderwijsdeelnemers.pdf. 
5 
 

6
operationeel is. De bepalingen met betrekking tot het lerarenportfolio, als onderdeel van het 
lerarenregister, zijn echter wel al in werking getreden. Voor de taken rondom het 
7
lerarenportfolio is ook nu al verwerking van diplomagegevens door de minister nodig. Met 
artikel 48, derde lid, van het Besluit wordt voorzien in een grondslag voor de verstrekking van 
diplomagegevens aan de minister voor deze gegevensverwerking. Als in de toekomst ook 
andere onderdelen van de Wet lerarenregister in werking zouden treden, dan is met dit 
artikellid voorzien in de daarbij benodigde grondslag voor verwerking van gegevens uit het 
register onderwijsdeelnemers door de minister. 
8
Op dit moment zijn er geen voornemens om het lerarenregister verder te operationaliseren. Ik 
ben me ervan bewust dat in de Tweede Kamer momenteel een initiatiefwetsvoorstel 
9
aanhangig is van de leden Bisschop en Kwint tot afschaffing van het lerarenregister. Als dat 
wetsvoorstel tot wet wordt verheven en in werking treedt, dan zal ook het Besluit register 
onderwijsdeelnemers daar zo nodig op aangepast worden. 
 
De leden van de D66-fractie vragen de minister of een evaluatie of doorlichting van de wet of 
het Besluit is voorzien om te bezien of het register niet meer gegevens blijkt te bevatten dan 
noodzakelijk en wenselijk is. 
In artikel 54 van de Wet register onderwijsdeelnemers is een evaluatiebepaling opgenomen. 
Op grond daarvan is uiterlijk in 2025 een evaluatie voorzien van de doeltreffendheid en de 
effecten van de wet in de praktijk. Bij die evaluatie zal vanzelfsprekend ook de nadere 
uitwerking van de wet in het Besluit register onderwijsdeelnemers worden betrokken. Wet en 
Besluit samen bepalen immers welke gegevens er voor welke doelen in het register worden 
opgenomen. 
Met het oog op dataminimalisatie en de bescherming van de privacy dient het register 
onderwijsdeelnemers niet meer gegevens te bevatten dan noodzakelijk. Zo zijn bij de 
totstandkoming van het Besluit register onderwijsdeelnemers (in 2019) gegevens met 
betrekking tot het gewicht van de leerling in het kader van het onderwijsachterstandenbeleid 
geschrapt uit het register. Door een aanpassing van de groeiregeling was de registratie van die 
gegevens niet langer noodzakelijk (er wordt nu gebruik gemaakt van geaggregeerde gegevens 
van het CBS, zodat in het kader van het onderwijsachterstandenbeleid geen persoonsgegevens 
meer nodig zijn). Doorlopend wordt door DUO en OCW bij toekomstige ontwikkelingen 
bezien of het nog steeds noodzakelijk is om bepaalde gegevens in het register te blijven 
registreren en of de verstrekking van die gegevens beperkt kan worden. Als uit de evaluatie 
blijkt dat registratie van bepaalde gegevens in het register niet meer noodzakelijk of wenselijk 
is, dan zal het besluit naar aanleiding daarvan opnieuw aangepast worden. 
In antwoord op uw vraag met betrekking tot het nut en de noodzaak van het opnemen van het 
geboorteland in het register onderwijsdeelnemers gaf ik al aan dat de verstrekking daarvan 
aan het SBB niet langer noodzakelijk is en daarom zal worden beëindigd. Uit het huidige 
artikel 38 van het Besluit volgt tevens dat bij de gegevensverstrekking aan het SBB gebruik 
zou worden gemaakt van het persoonsgebonden nummer. Dat is feitelijk onjuist, bij de 
verstrekking van gegevens aan SBB wordt gebruik gemaakt van een pseudoniem. Het nu 
voorliggende besluit zal ik op deze punten aanpassen. 
                                                 
6
 Wet van 22 februari 2017 tot wijziging van de Wet op het primair onderwijs, de Wet op de expertisecentra, de Wet op het voortgezet 
onderwijs en de Wet educatie en beroepsonderwijs in verband met de invoering van het lerarenregister en het registervoorportaal (Stb. 2017, 
85). 
7
 Met het online lerarenportfolio kunnen leraren hun professionele ontwikkeling, bijscholing en bekwaamheid bijhouden. Het gebr uik van het 
lerarenportfolio is vrijwillig. 
8
 Bij brief van 16 januari 2019 (Kamerstukken II 2018/19, 27923, nr. 345, p. 3) is door ons ten aanzien van het lerarenregister toegezegd 
“deze kabinetsperiode geen werk meer te maken van een verplicht register en de (her)registratie niet te zullen activeren”. 
9
 Voorstel van wet van de leden Bisschop en Kwint tot wijziging van de Wet op het primair onderwijs, de Wet op de expertisecentra, de Wet 
op het voortgezet onderwijs en de Wet educatie en beroepsonderwijs in verband met de afschaffing van het lerarenregister en het 
registervoorportaal (Kamerstukken 35145). 
7 
 

