  
 
 
Regeling van de Minister van Sociale Zaken en Werkgelegenheid  
van    , 2021-0000054735, houdende vaststelling van de 
Subsidieregeling leer- en ontwikkelbudget voor de stimulering van de 
arbeidsmarktpositie van natuurlijke personen met een band met de Nederlandse 
arbeidsmarkt (Subsidieregeling STAP-budget) 
 
 
De Minister van Sociale Zaken en Werkgelegenheid, 
 
Handelende, voor zover het scholing en het scholingsregister betreft, in 
overeenstemming met de Minister van Onderwijs, Cultuur en Wetenschap; 
 
Gelet op de artikelen 3, eerste en derde lid, en 5 van de Kaderwet SZW-subsidies 
en de artikelen 32d, tweede lid, en 32e, tweede lid, van de Wet structuur 
uitvoeringsorganisatie werk en inkomen; 
 
Besluit: 
 
Artikel 1. Begripsbepalingen 
In deze regeling wordt verstaan onder: 
aanvraagtijdvak: een tijdvak als bedoeld in artikel 8, waarin aanvragen voor 
subsidie op grond van deze regeling kunnen worden ingediend; 
aanwezigheids- of deelnemingspercentage: een percentage dat door de opleider 
wordt vastgesteld door middel van registratie van de fysieke aanwezigheid van de 
subsidieontvanger gedurende de scholing, dan wel, in geval van scholing die langs 
digitale weg wordt gegeven, deelname aan de scholing in digitale vorm; 
bewijs van deelname: een door de opleider, overeenkomstig een door het UWV 
vastgesteld format, opgesteld document waarop is aangegeven of de 
gesubsidieerde scholing is afgerond overeenkomstig artikel 14, tweede en derde 
lid; 
bijdrage van een derde: bijdrage die de subsidieaanvrager, dan wel 
subsidieontvanger, van een ander dan de minister voor de te subsidiëren of 
gesubsidieerde activiteit ontvangt en die de subsidieaanvrager, dan wel 
subsidieontvanger, aanwendt of behoort aan te wenden voor de te subsidiëren of 
gesubsidieerde activiteit;  
burgerservicenummer: het nummer, bedoeld in artikel 1, onderdeel b, van de Wet 
algemene bepalingen burgerservicenummer;  
diploma of certificaat: een schriftelijk bewijs van afronding van een scholing of 
deel van een scholing, te bereiken door het afleggen van een test, proef of 
examen; 
commissie: Adviescommissie STAP, bedoeld in artikel 22;  
DUO: de Dienst Uitvoering Onderwijs; 
einddatum van de scholing: de datum die in de beschikking tot subsidieverlening 
als datum van afronding van de scholing is vermeld; 

UWV: het Uitvoeringsinstituut werknemersverzekeringen, genoemd in hoofdstuk 5 
van de Wet structuur uitvoeringsorganisatie werk en inkomen; 
vervolgaanvraag: een subsidieaanvraag voor een volgend opleidingsjaar als 
bedoeld in artikel 5, tweede lid;  
volksverzekeringen: de verzekeringen op grond van de Algemene Ouderdomswet, 
de Algemene nabestaandenwet, de Algemene Kinderbijslagwet en de Wet 
langdurige zorg. 
 
Artikel 2. Toepasselijkheid Kaderregeling subsidies OCW, SZW en VWS 
Op subsidies verleend op grond van deze regeling is de Kaderregeling subsidies 
OCW, SZW en VWS niet van toepassing. 
 
Artikel 3. Doel van de subsidie  
Het doel van deze regeling is om personen die een band hebben met de 
Nederlandse arbeidsmarkt met financiële ondersteuning in staat te stellen om 
scholing te volgen, gericht op versterking van hun arbeidsmarktpositie.  
 
Artikel 4. Subsidiabele kosten 
Subsidiabele kosten zijn: 
a. les-, cursus-, college- of examengeld, alsmede kosten van door de opleider 
verplicht gestelde leermiddelen of beschermingsmiddelen voor zover deze 
middelen direct noodzakelijk zijn voor het volgen en afronden van de scholing, 
mits de kosten van deze middelen in rekening worden gebracht door de opleider;  
b. kosten voor een EVC-procedure die door de EVC-aanbieder in rekening worden 
gebracht, waarbij als er sprake is van leermiddelen of beschermingsmiddelen, 
onderdeel a van overeenkomstige toepassing is. 
 
Artikel 5. Aanvraaggerechtigde en subsidievoorwaarden scholing  
1. De minister kan subsidie verstrekken aan een persoon die een band heeft met 
de Nederlandse arbeidsmarkt ten behoeve van een door hem te volgen scholing 
die in het scholingsregister is vermeld. 
2. Er is sprake van een band met de Nederlandse arbeidsmarkt indien de 
subsidieaanvrager:  
a. ten tijde van de aanvraag achttien jaar of ouder is en de pensioengerechtigde 
leeftijd, bedoeld in artikel 7a van de Algemene Ouderdomswet, nog niet heeft 
bereikt;  
b. ten tijde van de aanvraag een burger van de Unie is of een familielid is als 
bedoeld in Richtlijn 2004/38/EG; en  
c. in de periode van twee jaar en drie maanden tot drie maanden voor de 
kalendermaand van zijn aanvraag gedurende ten minste zes maanden verzekerd 
is geweest voor de volksverzekeringen. 
3. De minister verstrekt uitsluitend subsidie voor een scholing die start na de 
datum van inwerkingtreding van deze regeling.  
4. De minister verstrekt uitsluitend subsidie voor een scholing die start binnen 
drie maanden na sluiting van het aanvraagtijdvak waarin de aanvraag is 
ingediend.  
5. De minister verstrekt geen subsidie voor een scholing, indien de 
subsidieaanvrager ten tijde van de aanvraag: 
a. de leeftijd van 30 jaren nog niet heeft bereikt en: 
1°. de te subsidiëren scholing kan worden aangemerkt als een onderwijssoort als 
bedoeld in de artikelen 2.4, 2.8, 2.10 en 2.11, van de Wet studiefinanciering 
2000; of  

onder vermelding van de bijdrage die de subsidieaanvrager heeft ontvangen of zal 
ontvangen.  
6. Indien indiening van een subsidieaanvraag door middel van een door de 
minister beschikbaar gesteld elektronisch formulier als bedoeld in het eerste lid 
voor een persoon die een aanvraag wil doen, niet mogelijk is, voorziet de minister 
op daartoe strekkend verzoek van die persoon in een zodanige faciliteit dat deze 
persoon een aanvraag als bedoeld in dit artikel kan doen. 
 
Artikel 9. Subsidieplafond en aanvraagtijdvakken  
1. De minister stelt voor elk kalenderjaar een subsidieplafond vast voor subsidies 
op grond van deze regeling en verdeelt het beschikbare bedrag over de 
aanvraagtijdvakken, genoemd in het tweede lid.  
2. Voor subsidies op grond van deze regeling is beschikbaar:  
a. van 1 januari tot en met 28 of 29 februari PM € PM; 
b. van 1 maart tot en met 30 april PM € PM; 
c. van 1 mei tot en met 30 juni PM € PM; 
d. van 1 juli tot en met 31 augustus PM € PM;  
e. van 1 september tot en met 31 oktober PM € PM;  
f. van 1 november tot en met 31 december PM € PM.  
3. De maximumgrens van het beschikbare bedrag in een aanvraagtijdvak als 
bedoeld in het tweede lid wordt bereikt op het moment dat het totaal aan 
verleende subsidiebedragen als bedoeld in artikel 10, derde lid, in het 
desbetreffende aanvraagtijdvak gelijk is aan of hoger wordt dan het in het 
desbetreffende aanvraagtijdvak beschikbare subsidiebedrag, bedoeld in het 
tweede lid. 
4. Indien een deel van het bedrag dat beschikbaar is in een aanvraagtijdvak op de 
laatste dag van dat aanvraagtijdvak niet is uitgeput, worden de resterende 
middelen toegevoegd aan de middelen van het volgende aanvraagtijdvak van 
hetzelfde kalenderjaar.  
 
Artikel 10. Behandeling van subsidieaanvragen en rangschikking  
1. Subsidieaanvragen die volledig zijn, worden behandeld op volgorde van 
ontvangst.  
2. Van een volledige subsidieaanvraag is sprake indien is voldaan aan artikel 8. 
3. Indien het bedrag dat beschikbaar is in een tijdvak op enig moment gedurende 
dat tijdvak is uitgeput, worden vervolgaanvragen die op dat moment reeds zijn 
ingediend en waarop nog niet is beslist geacht te zijn ingediend in het 
eerstvolgende tijdvak.  
 
Artikel 11. Beschikking tot subsidieverlening en beslistermijn 
1. De subsidie wordt op aanvraag verleend.  
2. De minister besluit binnen vier weken na ontvangst daarvan op de aanvraag tot 
subsidieverlening.  
3. De beschikking tot subsidieverlening vermeldt in ieder geval de scholing 
waarvoor subsidie wordt verleend, de opleider, het subsidiebedrag, de startdatum 
van de scholing, de datum waarop de scholing zal worden afgerond, de wijze 
waarop kan worden aangetoond dat de scholing is afgerond en de wijze van 
bevoorschotting en betaling.  
 
Artikel 12. Weigeringsgronden  
1. Onverminderd de artikelen 4:25, tweede lid, en 4:35, eerste lid en tweede lid, 
onderdeel a, van de Algemene wet bestuursrecht wordt de subsidie geweigerd, 
indien:  
a. de subsidieaanvraag niet voldoet aan de in deze regeling gestelde eisen; 
b. de aangevulde subsidieaanvraag niet binnen de gestelde termijn is ontvangen; 

 
Artikel 16. Verplichtingen opleider 
1. Nadat de opleider een STAP-aanmeldingsbewijs heeft verstrekt en de subsidie 
is verleend aan de subsidieaanvrager, zijn in verband met de betaling van het 
voorschot de navolgende verplichtingen van toepassing op de opleider. 
2. De opleider verstrekt aan de minister vanaf drie weken voor de startdatum van 
de scholing een elektronische factuur volgens een door UWV verstrekt format, 
waarbij tevens de datum waarop de opleiding daadwerkelijk start en het 
registratienummer van de beschikking tot subsidieverlening vermeld worden.  
3. Indien de subsidieontvanger na betaling van het voorschot, doch voor de 
startdatum van de scholing, de aanmelding bij de opleider tijdig heeft 
geannuleerd: 
a. meldt de opleider het niet starten van deze scholing onverwijld aan de 
minister; en  
b. betaalt de opleider het voorschot onverwijld terug aan de minister. 
4. Indien de gesubsidieerde scholing niet kan starten of niet kan worden afgerond 
vanwege een omstandigheid die op grond van de algemene voorwaarden van de 
opleider in de risicosfeer van de opleider ligt:  
a. meldt de opleider onverwijld aan de minister dat de scholing niet kan starten of 
niet kan worden afgerond onder vermelding van de reden daarvan; en  
b. betaalt de opleider het voorschot onverwijld terug aan de minister.  
5. Na de einddatum van de scholing verstrekt de opleider binnen drie maanden 
aan de minister een bewijs van deelname waaruit blijkt of de subsidieontvanger 
de scholing heeft afgerond. 
6. De opleider vermeldt op het bewijs van deelname een aanwezigheids- of 
deelnemingspercentage, of de scholing is afgerond met een diploma of certificaat, 
dan wel met de intekening, de deelname of de beoordelingen, bedoeld in artikel 
14, tweede lid. 
7. De opleider houdt voor de deelnemers en voor de minister zijn algemene 
voorwaarden beschikbaar en raadpleegbaar.  
 
Artikel 17. Beschikking tot subsidievaststelling  
1. De minister stelt de subsidie vast binnen acht maanden na de einddatum van 
de scholing waarvoor subsidie is verleend. 
2. De subsidie wordt vastgesteld op een bedrag tot ten hoogste het in de 
verleningsbeschikking genoemde bedrag. 
 
Artikel 18. Terugvordering  
1. De verstrekte subsidie kan geheel of gedeeltelijk worden teruggevorderd van 
de subsidieontvanger indien deze ten onrechte of voor een te hoog bedrag is 
verstrekt of indien niet aan de verplichtingen, bedoeld in de artikelen 14 of 15 is 
voldaan.  
2. Het aan de opleider betaalde voorschot kan geheel of gedeeltelijk van de 
opleider worden teruggevorderd, indien niet voldaan is aan een van de 
verplichtingen, genoemd in artikel 16, tweede tot en met zevende lid.  
 
Artikel 19. Verwijdering uit scholingsregister en uitsluiting van de 
regeling 
1. Indien een opleider naar het oordeel van de minister misbruik of verwijtbaar 
oneigenlijk gebruik maakt van deze regeling, beslist de minister over verwijdering 
van deze opleider uit het scholingsregister voor ten hoogste de resterende periode 
tot de vervaldatum van deze regeling. 
2. Onverminderd artikel 18, eerste lid, kan de subsidieaanvrager voor een door de 
minister te bepalen periode van ten hoogste twee jaren worden uitgesloten van 

6. Hoofdstuk 4 van het Organisatie-, mandaat- en volmachtbesluit SZW 2009 is 
van toepassing op de uitoefening van bevoegdheden op grond van deze regeling 
en tevens op de uitoefening van bevoegdheden die krachtens ondermandaat 
respectievelijk doorverlening van volmacht en machtiging worden uitgeoefend. 
 
Artikel 22. Adviescommissie STAP 
Er is een Adviescommissie STAP die, om te komen tot uitvoering van deze 
regeling op een blijvend goed niveau, een bijdrage daartoe levert door uitvoering 
van in elk geval de volgende taken:  
a. de commissie laat onderzoek uitvoeren naar aanleiding van signalen die zij 
ontvangt over mogelijk misbruik of oneigenlijk gebruik door opleiders van de 
regeling; 
b. de commissie adviseert de minister indien door haar verricht onderzoek naar 
aanleiding van de in onderdeel a bedoelde signalen daar aanleiding toe geeft; 
c. de commissie informeert UWV en DUO als zij onderzoek start naar een opleider 
in verband met een vermoeden dat de opleider niet voldoet aan voor hem 
geldende artikelen in deze regeling, en over naar aanleiding van dat onderzoek 
door haar uit te brengen advies aan de minister; 
d. de commissie laat onderzoek doen naar de prijs en prijsontwikkeling van 
scholingsactiviteiten en adviseert de minister op basis van zo’n onderzoek; 
e. de commissie volgt wijzigingen in de toepassing van kwaliteitscriteria door de 
verschillende vertegenwoordigers van opleiders en rapporteert aan de minister 
indien zij wijzigingen vaststelt in de toepassing van kwaliteitscriteria door 
vertegenwoordigers van opleiders.  
 
Artikel 23. Meldpunt M&O 
De minister draagt zorg voor een meldpunt en het beheer daarvan, waar signalen 
over misbruik en oneigenlijk gebruik van subsidie op grond van deze regeling 
kunnen worden gemeld.  
 
Artikel 24. Onvoorziene persoonlijke omstandigheden  
De artikelen 18, eerste lid, en 19, tweede lid, worden buiten toepassing gelaten 
indien de subsidieontvanger als gevolg van een onvoorziene persoonlijke 
omstandigheid die hem naar het oordeel van de minister redelijkerwijs niet te 
verwijten is, niet kan voldoen aan de verplichtingen die zijn verbonden aan de 
subsidie, mits de subsidieontvanger heeft voldaan aan de meldingsplicht, bedoeld 
in artikel 15.  
 
Artikel 25. Hardheidsclausule  
1. De minister kan een of meer bepalingen van deze regeling buiten toepassing 
laten of daarvan afwijken voor zover toepassing gelet op het belang dat de 
desbetreffende bepaling beoogt te beschermen, zal leiden tot een onbillijkheid van 
overwegende aard.  
2. Het eerste lid is niet van toepassing op de artikelen 20 en 21.  
 
Artikel 26. Verslag UWV  
Het UWV brengt aan de minister inhoudelijk en financieel verslag uit over de 
uitvoering van deze regeling overeenkomstig artikel 49 van de Wet structuur 
uitvoeringsorganisatie werk en inkomen.  
 
Artikel 27. Financiering  
1. Het Rijk voorziet in de middelen tot dekking van de uitgaven verbonden aan 
deze regeling.  

Toelichting 
 
Algemeen 
 
1. Aanleiding  
Leven Lang Ontwikkelen neemt grote vlucht 
Het belang van leven lang ontwikkelen (LLO) neemt de komende jaren alleen 
maar toe onder invloed van veranderingen op de arbeidsmarkt door snelle 
technologische ontwikkelingen, globalisering en de latere pensioenleeftijd. En 
recentelijk heeft de coronacrisis, en de gevolgen die deze gezondheidscrisis had 
voor de arbeidsmarkt, nog eens duidelijk gemaakt dat het van groot belang is om 
te blijven investeren in leren en ontwikkelen en duurzame inzetbaarheid. Niet 
alleen voor mensen zelf, maar ook voor bedrijven en instellingen en de 
samenleving en economie als geheel. Na het verlaten van het initieel onderwijs is 
gedurende de hele loopbaan aandacht nodig voor ontwikkeling en duurzame 
inzetbaarheid. Leren en werken gaan steeds meer samen. Als gevolg van 
technologische ontwikkelingen neemt de snelheid toe waarmee banen verdwijnen, 
maar ook de inhoud van banen verandert en er ontstaan nieuwe banen. Deze 
veranderingen treffen met name werkenden en werkzoekenden aan de onderkant 
en het middensegment van die arbeidsmarkt, in het bijzonder daar waar taken 
vooral bestaan uit routinematig werk.  
 
Investeren in de eigen duurzame inzetbaarheid maakt mensen minder kwetsbaar 
op de steeds veranderende arbeidsmarkt, het verkleint het risico op werkloosheid 
en het vergroot het aanpassingsvermogen. In het regeerakkoord ‘Vertrouwen in 
de toekomst’ wordt geconcludeerd dat een aantal specifieke groepen op de 
arbeidsmarkt weinig bijscholen, in het bijzonder praktisch opgeleiden en ouderen. 
Naast praktisch opgeleiden en ouderen blijkt uit onderzoek dat dit eveneens geldt 
1
voor mensen met een flexibel contract, mensen werkzaam in het mkb en zzp’ers.  
 
Sterke leercultuur bij mensen en bedrijven 
Een sterke en breed gedragen leercultuur is nodig om de Nederlandse 
maatschappelijke en economische ambities te realiseren en de huidige en 
komende uitdagingen op de arbeidsmarkt het hoofd te bieden. Een cultuur waarbij 
leren en ontwikkelen gedurende het leven een vanzelfsprekendheid is en er 
continue aandacht bestaat voor het op peil houden van kennis en vaardigheden. 
De belangrijkste verantwoordelijkheid voor zo’n cultuur ligt bij werkgevers en het 
individu, de Rijksoverheid zorgt voor goede randvoorwaarden en is daarvoor een 
2
meerjarig actiegericht programma gestart. In het mkb ontbreekt het vaak nog 
aan een leercultuur. Daarom stimuleert het kabinet de leercultuur in het mkb via 
het MKB-!dee en wordt sinds 2020 jaarlijks € 48 miljoen beschikbaar gesteld voor 
mkb-bedrijven via de Stimuleringsregeling voor leren en ontwikkelen in mkb-
ondernemingen en specifiek voor de grootbedrijven in de landbouw-, horeca- of 
3
recreatiesector (SLIM-regeling).  
 
In een stimulerende leercultuur kunnen mensen zich blijven ontwikkelen als zij 
weten wat hun mogelijkheden zijn en waar hun kansen liggen op de 
 
1
 Zie voor een recent overzicht het rapport van het SCP (2019) Grenzen aan Leven Lang 
Leren. 
2
 Kamerstukken II 2020/21, 30012, nr. 135 Brief Routekaart Leren en Ontwikkelen 13 
november 2020. 
3
 Regeling van de Minister van Sociale Zaken en Werkgelegenheid van 16 december 2019, 
Stcrt. 2019, 70088. 

9
ook was gevolgd zonder de extra subsidie. Een reden hiervoor kan mede zijn dat 
de huidige faciliteit veronderstelt dat de uitgave in eerste instantie door het 
individu volledig moet worden voorgeschoten en achteraf via de belastingaangifte 
gedeeltelijk kan worden teruggevraagd. Dat vormt een extra barrière voor met 
name lagere inkomens. Daarnaast geldt dat, afhankelijk van de belastingschijf 
waarbinnen het inkomen valt, een aanzienlijke eigen bijdrage nodig is. De fiscale 
aftrek van scholingsuitgaven wordt naar verhouding minder gebruikt door lagere 
inkomens en ouderen. 
 
Voor het kabinet is dit aanleiding om, conform de daarover in het Regeerakkoord 
gemaakte afspraak, de fiscale aftrek te vervangen door een publiek individueel 
10
leer- en ontwikkelbudget. Het STAP-budget is een uitgavenregeling die voor 
volwassenen met een band met de Nederlandse arbeidsmarkt financiering van 
scholingsactiviteiten beschikbaar maakt. Met het STAP-budget wordt de eigen 
regie gestimuleerd doordat het budget individueel en voor aanvang van de 
scholing kan worden aangevraagd. De eigen bijdrage is niet langer afhankelijk van 
het inkomen zoals bij de aftrek van scholingsuitgaven, maar afhankelijk van de 
prijs van de scholing. Voor scholing die niet duurder is dan het gestelde maximum 
subsidiebedrag (€ 1.000,-) is er geen eigen bijdrage. Post-initiële scholing wordt 
hiermee toegankelijk voor iedereen die daaraan behoefte heeft. De afschaffing 
van de fiscale aftrek van scholingsuitgaven en gelijktijdige invoering van het 
STAP-budget zal plaatsvinden per 1 januari 2022.  
 
3. Invulling van de regeling  
Doel en doelgroep 
Het doel van het leer- en ontwikkelbudget voor het STAP-budget is om, 
aanvullend aan andere inspanningen vanuit de overheid en private partijen, de 
beroepsbevolking duurzaam inzetbaar te houden op de arbeidsmarkt. Dit is 
mogelijk door gerichte post-initiële scholing te stimuleren en toegankelijk te 
maken door een financiële tegemoetkoming te bieden. Een uitgavenregeling 
moet, ten opzichte van de huidige fiscale aftrek van scholingsuitgaven, meer 
evenredig alle doelgroepen in de samenleving ondersteuning bieden door 
laagdrempelig te zijn voor zowel praktisch - als voor theoretisch opgeleiden en 
voor hogere en lagere inkomens. Het STAP-budget kan als succesvol worden 
beschouwd wanneer het beschikbare budget wordt besteed aan de in de regeling 
genoemde bestedingsdoelen, het STAP-budget wordt benut door alle genoemde 
doelgroepen en de afwenteling van private op publieke middelen beperkt blijft. 
 
Met de ontwikkeling van de regeling voor het STAP-budget wordt tevens een 
infrastructuur gecreëerd die geschikt is om in de toekomst mogelijk beschikbaar 
komende aanvullende publieke budgetten - voor bepaalde doelen of doelgroepen 
gericht op scholing en ontwikkeling door het individu - sneller en eenvoudiger in 
te kunnen zetten. Hiermee wordt bijgedragen aan verdere bundeling van publieke 
middelen en het terugdringen van versnippering van uitvoeringsmodaliteiten op 
het terrein van LLO. 
 
Met het STAP-budget wordt iedere volwassene met een band met de Nederlandse 
arbeidsmarkt de mogelijkheid geboden om in de eigen ontwikkeling te investeren 
en duurzaam inzetbaar te zijn en te blijven. De regeling omvat alle personen, 
ongeacht opleidingsniveau, van 18 jaar en ouder en jonger dan de leeftijd waarop 
 
9
 CPB (2016) Evaluatie aftrekpost scholingsuitgaven. 
10
 Dit heeft het kabinet eerder aangekondigd in de brief LLO van 27 september 2018. Zie 
ook de Wet afschaffing fiscale aftrek scholingsuitgaven, Stb. 2019, 514. 
5 

de aanvraag mededeling te doen van de ontvangst van bijdragen van derden die 
hij aanwendt voor de te subsidiëren scholing. In de evaluatie van het STAP-
budget zal in beeld worden gebracht of publieke financiering van scholing via het 
STAP-budget leidt tot substitutie van financiering uit alternatieve bronnen. 
 
Omvang van de subsidie 
De hoogte van de subsidie is afhankelijk van de kosten van de scholing en 
12
bedraagt maximaal € 1.000,- (inclusief btw). Indien de subsidiabele kosten van 
een scholing meer dan € 1.000,- bedragen, kan dus maximaal € 1.000,- aan 
subsidie worden verstrekt. Daaronder vallen alle kosten die door de opleider in 
rekening worden gebracht voor het volgen van de opleiding of training. Onder de 
subsidiabele kosten van de scholing worden les-, cursus- of collegegeld en, indien 
van toepassing, examengeld verstaan. Kosten voor door de opleider verplicht 
gestelde leermiddelen en beschermingsmiddelen zijn ook subsidiabel indien deze 
leermiddelen beslist nodig zijn voor het volgen van de opleiding en als de kosten 
van die middelen door de opleider in rekening worden gebracht. Leermiddelen die 
algemeen in het normale leven worden gebruikt en die daarnaast ook kunnen 
worden ingezet bij het volgen van scholing, zoals een telefoon en computer, maar 
die niet specifiek als noodzakelijk onderdeel van de te volgen scholing kunnen 
worden beschouwd, komen niet voor subsidie in aanmerking. Om 
uitvoeringstechnische redenen zijn overige kosten die niet door de opleider in 
rekening worden gebracht, voor rekening van de subsidieaanvrager. Als de kosten 
voor de scholing meer bedragen dan het maximale subsidiebedrag, zal de 
subsidieaanvrager een eigen bijdrage of een alternatieve financieringsbron 
moeten aanwenden om de volledige kosten te voldoen. De aanvullende 
financiering is de verantwoordelijkheid van de subsidieaanvrager. Ook hiervoor 
geldt een mededelingsplicht voor de subsidieaanvrager. Als het niet lukt om de 
aanvullende financiering te voldoen, is de subsidieaanvrager verplicht om dit 
onverwijld te melden bij de uitvoerder.  
 
Ten opzichte van onder andere de Tijdelijke regeling subsidie scholing richting een 
13
kansberoep is gekozen voor een lager maximum subsidiebedrag. Met een lager 
bedrag neemt het potentiële bereik van het STAP-budget toe tot in ieder geval 
200.000 toekenningen per jaar. Het potentiële bereik zal naar verwachting hoger 
liggen, omdat veel scholingsactiviteiten minder dan € 1.000,- kosten. Daarnaast 
kan er van een hoog maximum subsidiebedrag een groter prijsopdrijvend effect 
uitgaan. Bij een maximum van € 1.000,- is dit nog steeds mogelijk en daarom zal 
de ontwikkeling van de prijs van scholing die wordt gefinancierd vanuit het STAP-
budget worden gevolgd en geëvalueerd. 
 
De gemiddelde scholingskosten die worden opgevoerd bij de fiscale aftrek van 
scholingsuitgaven zijn € 1.700,-. Gezien de eigen bijdrage bij het huidige stelsel 
(afhankelijk van de betreffende belastingschijf) ligt het maximum bedrag van het 
STAP-budget hoger dan de gemiddelde subsidie bij de fiscale aftrek van 
14
scholingsuitgaven. 
 
 
12
 Volgens het onderzoek SCP (2018) Grenzen aan een leven lang leren is in meeste 
gevallen een bedrag van € 500,- tot € 2.000,- afdoende om de drempel van kosten voor het 
volgen van scholingen weg te nemen. Veel kortere scholing valt daarmee te bekostigen, en 
voor degenen die een uitgebreid scholingstraject willen volgen, wordt de eigen bijdrage 
daardoor voldoende verminderd om de kosten niet langer als een belemmering te ervaren.  
13
 De Tijdelijke regeling subsidie scholing richting een kansberoep liep van 1 mei 2016 tot en 
met 31 december 2017 en werd uitgevoerd door het UWV. Het maximum subsidiebedrag 
voor de scholingsvouchers was € 2.500,-. 
14
 CPB (2016) Evaluatie aftrekpost scholingsuitgaven.  
5 

uitwisselen van gegevens uit het scholingsregister met UWV, ten behoeve van de 
beoordeling van aanvragen voor een STAP-budget door UWV. Tot slot is DUO 
verantwoordelijk voor het effectueren van enig besluit van de minister van SZW 
ten aanzien van de uitsluiting of verwijdering van opleiders of scholingsactiviteiten 
uit het scholingsregister (zie verder onder paragraaf 5). 
 
Aanvraagprocedure en beschikking 
Een lage drempel om het STAP-budget te kunnen aanvragen is een belangrijk 
uitgangspunt. Een individu kan deze subsidie daarom online aanvragen via een 
eenvoudig in te vullen digitaal formulier, waarbij gelijk controle plaatsvindt op de 
verschillende voorwaarden voor het STAP-budget (zie hieronder). Voordat het 
STAP-budget kan worden aangevraagd is van belang dat de subsidieaanvrager 
uitkiest welke scholingsactiviteit hij of zij wil volgen en zich bij de opleider 
inschrijft voor het volgen van de scholingsactiviteit. De opleider zal de deelnemer 
vervolgens een STAP-aanmeldingsbewijs geven. Dit is een door de opleider 
opgesteld document waarop is aangegeven welke scholing de subsidieaanvrager 
zal gaan volgen, wat de voorziene start- en einddatum van de scholing is en in 
geval van meerjarige scholing de einddatum van het desbetreffende 
opleidingsjaar. Voor het bekostigd onderwijs kan hiervoor de aanmelding voor de 
gewenste opleiding worden gebruikt. Dit STAP-aanmeldingsbewijs moet bij de 
subsidieaanvraag worden bijgevoegd. Personen voor wie het niet mogelijk is om 
langs digitale weg het aanvraagproces te doorlopen, is bij UWV een voorziening 
waarbij deze personen worden ondersteund in het aanvraagproces. 
 
De subsidie kan jaarlijks gedurende zes tijdvakken worden aangevraagd. 
Toekenning van het STAP-budget – indien aan de voorwaarden van het STAP-
budget wordt voldaan – gebeurt op basis van het principe ‘wie het eerst komt, wie 
het eerst maalt’. Aanvragen die in een tijdvak niet in behandeling kunnen worden 
genomen in verband met uitputting van het budget, zullen opnieuw moeten 
worden ingediend in een volgend tijdvak (geen wachtlijst). Indien een aanvraag is 
afgewezen kan de indiener een andere aanvraag indienen. In het geval van 
onderuitputting van het beschikbare STAP-budget in enig tijdvak van het 
kalenderjaar wordt het resterende budget van dat tijdvak doorgeschoven naar het 
eerstvolgende tijdvak van dat kalenderjaar. In geval van onderuitputting van het 
budget in het laatste tijdvak van het kalenderjaar, zal het resterende budget niet 
doorschuiven naar het eerstvolgende tijdvak in het volgende kalenderjaar. 
Evenwel, nu de budgetvaststelling niet voor elk tijdvak gelijk hoeft te zijn, kan, 
als onderuitputting wordt verwacht, het budget voor dat laatste tijdvak lager 
worden gesteld, onder ophoging van de budgetten van eerdere tijdvakken. 
Gedurende het laatste tijdvak van ieder kalenderjaar wordt duidelijk wat het 
totale subsidieplafond zal zijn voor het komende kalenderjaar. De verdeling van 
de beschikbare middelen over de zes tijdvakken wordt per 1 januari van ieder 
kalenderjaar door middel van een wijziging van deze subsidieregeling vastgesteld 
en bekendgemaakt. 
 
Voor een meerjarige scholing met meerdere betaalmomenten kan bij de initiële 
aanvraag worden aangegeven dat het om een meerjarige opleiding gaat, waarbij 
voor elk opleidingsjaar een budget van maximaal € 1000 beschikbaar is. Als het 
initiële verzoek wordt toegekend, kan gedurende de looptijd van de meerjarige 
scholing voor ieder betaalmoment een vervolgaanvraag worden ingediend. 
Wanneer bij een vervolgaanvraag het beschikbare budget voor het betreffende 
tijdvak is uitgeput, wordt de beoordeling van vervolgaanvragen doorgeschoven 
naar het eerstvolgende tijdvak. Deze aanvragen zullen daardoor voorrang krijgen 
bij de beoordeling in dat eerstvolgende tijdvak. Deze systematiek zal niet direct 
vanaf 1 januari 2022 gereed zijn, maar op een later moment worden gerealiseerd. 
Het is overigens ook niet nodig dat deze systematiek op 1 januari 2022 gereed is, 
5 

  Er is geen sprake van een uitsluitingsgrond in verband met publieke 
16
individuele financiering van onderwijs, waaronder studiefinanciering , 
studievoorschotvouchers (gedeeltelijk), lerarenbeurs en tegemoetkoming 
schoolkosten voor meerderjarigen.  
  De scholing waarvoor financiering wordt aangevraagd, voldoet aan de 
hierboven gestelde criteria voor bestedingsdoelen. 
  De scholing waarvoor financiering wordt aangevraagd, is op de startdatum 
van het tijdvak waarin de aanvraag wordt ingediend opgenomen in het 
scholingsregister. 
  De scholing vangt aan binnen drie maanden na sluiting van het 
betreffende aanvraagtijdvak. 
 
Na toekenning van de aanvraag ontvangt de subsidieaanvrager een beschikking 
tot subsidieverlening. De opleider ontvangt ook een bericht van de 
subsidieverlening. De opleider kan vervolgens met het registratienummer van de 
beschikking door middel van een e-factuur de kosten declareren bij de uitvoerder, 
vanaf drie weken voor de aanvangsdatum van de scholing zoals vermeld in de 
beschikking. De e-factuur moet het bedrag van de subsidiabele kosten bevatten. 
De uitvoerder betaalt na ontvangst van voornoemde documenten een voorschot 
van 100% (tot het maximumbedrag) aan de opleider. Het eventueel resterende 
bedrag van de scholing wordt door de opleider in rekening gebracht bij de 
subsidieaanvrager.  
 
De subsidie wordt definitief vastgesteld na de einddatum van de scholing. Op 
grond van de definitiebepalingen in deze regeling geldt als einddatum de datum 
die in de verleningsbeschikking is opgenomen. In de praktijk zal die datum zijn 
ontleend aan wat de subsidieaanvrager in de aanvraag heeft aangegeven als 
verwachte datum van afronding. Indien de scholing op de voorgeschreven wijze is 
afgerond, wordt de subsidie vastgesteld op het bedrag dat genoemd is in de 
verleningsbeschikking. Wanneer de scholing niet is gestart, niet succesvol is 
afgerond dan wel niet is voldaan aan de voorwaarden van het bewijs van 
deelname (zie hieronder bij ‘controle achteraf’) dan kan de subsidie worden 
ingetrokken en kan een maatregel worden opgelegd aan of het subsidiebedrag 
worden teruggevorderd van de subsidieaanvrager of de opleider.  
 
Wanneer de subsidieaanvrager verwijtbaar zijn verplichtingen op grond van deze 
subsidieregeling niet nakomt (bijvoorbeeld door het niet succesvol afronden van 
de scholing en het niet voldoen aan de aanwezigheidseis), kan de deelnemer voor 
een periode van maximaal twee jaar worden uitgesloten van het indienen van een 
aanvraag voor een STAP-budget. De duur van de uitsluiting hangt af van de ernst 
van de overtreding. Daarnaast bestaat de mogelijkheid voor de uitvoerder om het 
betaalde subsidiebedrag terug te vorderen bij de subsidieaanvrager. De richtlijn is 
dat terugvordering enkel zal gebeuren bij gevallen van evidente fraude. Dit hangt 
samen met het feit dat de subsidieaanvrager zelf nooit het geld heeft ontvangen 
en bij een terugvordering geconfronteerd zou kunnen worden met een 
aanzienlijke geldschuld. Dit is een dermate zware maatregel die afschrikkend zou 
kunnen werken en mensen zou kunnen weerhouden van deelname. Bovendien 
staat terugvorderen van het gehele subsidiebedrag in de meeste gevallen niet in 
verhouding tot de ernst van de overtreding door de subsidieaanvrager. Daarom is 
in eerste instantie de mogelijkheid in het leven geroepen om subsidieaanvragers 
voor een bepaalde periode uit te sluiten van het doen van een aanvraag en zal 
 
16
 Met uitzondering van het Levenlanglerenkrediet. 
5 

vanwege ziekte en andere persoonlijke omstandigheden, kan hierop een 
uitzondering worden gemaakt. De opleider vermeldt op het bewijs van deelname 
de reden van het niet succesvol afronden van de scholing.  
 
Flankerend beleid via ontwikkeladvies 
Om mensen op weg te helpen bij het bepalen van hun kansen en mogelijkheden 
wordt ondersteunend aan de uitgavenregeling de mogelijkheid voor een 
ontwikkeladviesgesprek geboden. Een ontwikkeladvies kan bijdragen aan het 
wegnemen van drempels voor groepen die weinig bijscholen, weinig 
scholingsmogelijkheden hebben of het meeste baat hebben bij scholing. In deze 
situaties zal de mogelijkheid worden geboden om door (digitaal) scholingsadvies 
te worden ondersteund bij het inzichtelijk maken van een persoonsprofiel (wie 
ben ik, wat kan ik en wat wil ik) en het in beeld brengen van de 
ontwikkelmogelijkheden voor het individu. Daarbij kan in het adviesgesprek 
aandacht zijn voor de keuze van passende scholing en het aanvragen van het 
publieke leerbudget. Daarnaast kan ontwikkeladvies bijdragen aan omscholing 
richting kansberoepen. Door te laten zien waar goede ontwikkelkansen liggen op 
de arbeidsmarkt en welke scholing daarvoor nodig en haalbaar is, kan een 
adviestraject een bijdrage leveren in de keuze voor arbeidsmarktrelevante 
scholing voor het betreffende individu. Het uitgangspunt van het ontwikkeladvies 
in relatie tot het STAP-budget is dat het ondersteunend moet zijn aan individuen 
die eigen regie willen nemen. Dat wil zeggen dat het ontwikkeladvies 
laagdrempelig is, uit vrije wil wordt gevolgd en geen voorwaarde is voor het 
aanvragen van het STAP-budget. Het ontwikkeladvies zal gedurende de 
implementatietermijn van het STAP-budget verder worden ingevuld. 
 
4. Toepassing in Caribisch Nederland 
Het STAP-budget is niet van toepassing in Caribisch Nederland. Bij het STAP-
budget is sprake van omzetting van bestaande wetgeving, namelijk de fiscale 
aftrek van scholingsuitgaven, in een uitgavenregeling. Voor Caribisch Nederland is 
de fiscale aftrekbaarheid van scholingsuitgaven geregeld in de Wet 
inkomstenbelasting BES. 
 
5. Uitvoering, handhaving en evaluatie 
Uitvoerbaarheid 
De regeling zal namens de minister worden uitgevoerd door UWV. UWV heeft op 
de conceptregeling een uitvoeringstoets uitgebracht. UWV acht de regeling 
uitvoerbaar en handhaafbaar onder een aantal voorwaarden. 
 
In de uitvoeringstoets benoemt UWV verschillende risico’s ten aanzien van 
implementatie en de uitvoering. Het gaat onder meer om risico’s van misbruik en 
oneigenlijk gebruik. De regeling is ter voorkoming van deze risico’s aangepast, zie 
ook hierna. 
 
Verder heeft UWV aangegeven dat een scholingsregister randvoorwaardelijk is 
voor de uitvoering van deze regeling per 1 januari 2022. DUO zal dit 
scholingsregister realiseren en zorgdragen voor het technisch beheer van het 
register. Dat houdt in dat DUO ervoor zorgt dat het register werkt, dat opleiders 
in staat zijn hun gegevens in het register op te (laten) nemen, dat gegevens uit 
het register verwijderd kunnen worden en dat de gegevens kunnen worden 
uitgewisseld met UWV ten behoeve van de afhandeling van subsidieaanvragen.  
 
5 

regeling tijdelijk scholingsbudget UWV en ook bij private leerrekeningen wordt 
over het algemeen deze werkwijze gevolgd.  
 
Binnen zes maanden na afronding van de scholing moet de opleider een bewijs 
van deelname indienen. Indien uit dat bewijs van deelname blijkt dat er niet 
wordt voldaan aan een van de gronden waarop een succesvol bewijs van 
deelname kan worden afgegeven (dat is het geval bij afronding van de 
scholingsactiviteit, ten minste een aanwezigheids- of deelnemingspercentage van 
80% heeft behaald, intekening en/of deelname aan het examen of ten minste één 
beoordeling, niet zijnde een vrijstelling, in het bekostigd onderwijs) kan het 
subsidiebedrag worden teruggevorderd bij de subsidieontvanger of kan deze (voor 
een periode) worden uitgesloten van deelname van het STAP-budget. Zoals 
vermeld onder het kopje “Voorwaarden voor toekenning” zal terugvordering bij de 
subsidieaanvrager enkel plaatsvinden bij evidente gevallen van fraude. In andere 
gevallen waarbij de deelnemer verwijtbaar zijn verplichtingen uit deze 
subsidieregeling niet nakomt, zal volstaan kunnen worden met een tijdelijke 
uitsluiting van het aanvragen van een STAP-budget. De uitvoerder zal het bewijs 
van deelname steekproefsgewijs controleren.  
Om het persoonlijke commitment van de subsidieaanvrager te stimuleren zal er 
op het aangegeven aanvangsmoment van de scholing door de uitvoerder een 
persoonlijke mail, sms of via een andere directe vorm van communicatie aan 
subsidieaanvrager en opleider worden verzonden waarin wordt gerefereerd aan de 
start van de scholing. 
 
Met bovenstaande maatregelen worden de voornaamste M&O-risico’s afgedekt, 
maar zal misbruik en oneigenlijk gebruik mogelijk niet volledig kunnen worden 
uitgesloten. Resterende risico’s zouden zich onder meer voor kunnen doen in het 
geval de subsidieaanvrager en opleider samenwerken bij het afgeven van een 
frauduleus bewijs van deelname of wanneer ten onrechte ziekte, persoonlijke 
omstandigheden of andere uitsluitingsgronden niet worden gemeld bij de 
uitvoerder.  
 
Opleiders die misbruik of oneigenlijk gebruik (proberen te) maken van het STAP-
budget of onevenredige prijsstijgingen doorvoeren kunnen, voor een periode van 
maximaal vijf jaar, worden uitgesloten uit het scholingsregister. Mogelijk misbruik 
of oneigenlijk gebruik door de opleider kan op verschillende manieren 
geconstateerd worden. Er zal een meldpunt worden ingericht waar gebruikers van 
het STAP-budget melding over mogelijke signalen van misbruik en oneigenlijk 
gebruik van de regeling door de opleider kunnen doen. Daarnaast kan UWV ook in 
de uitvoering ongebruikelijkheden constateren en hiervan melding doen. Er zal 
een commissie worden ingericht, bestaande uit onafhankelijke deskundigen. De 
exacte invulling van deze commissie wordt vormgegeven tijdens de implementatie 
van de STAP-regeling. Deze commissie zal signalen van misbruik en oneigenlijk 
gebruik kunnen onderzoeken en de minister van SZW adviseren over eventueel 
op te leggen sancties. Ook zal deze commissie steekproefsgewijs controleren of 
opleiders geen onevenredige prijsstijgingen doorvoeren. De minister van SZW 
neemt uiteindelijk een besluit over een eventuele uitsluiting (en de duur daarvan) 
van de opleider uit het scholingsregister. DUO zal verantwoordelijk zijn voor het 
uitvoeren en effectueren van dergelijke besluiten van de minister van SZW. 
 
In de eerste zes maanden dat het STAP-budget in werking treedt zal door de 
uitvoerder met extra aandacht het functioneren van het systeem worden 
gemonitord door steekproefsgewijs aanvragen te controleren om risico’s van 
misbruik en oneigenlijk gebruik.  
5 

Internetconsultatie 
De conceptregeling is zeven weken opengesteld voor internetconsultatie. Van 
deze gelegenheid hebben 53 particulieren, bedrijven en maatschappelijke 
organisaties gebruik gemaakt. Onderstaand wordt ingegaan op de meest 
voorkomende reacties. 
 
Naast een verscheidenheid aan suggesties, kanttekeningen en vragen voor 
verduidelijking is er een groot aantal positieve reacties binnengekomen. 
Verschillende particulieren verwelkomen de mogelijkheid om een subsidie aan te 
kunnen vragen voor het volgen van een opleiding of cursus en informeren naar de 
mogelijkheden voor het aanvragen van het STAP-budget en de termijn van 
inwerkingtreding. Ook het merendeel van de maatschappelijke organisaties heeft 
positief gereageerd dat de fiscale aftrek scholingsuitgaven door het STAP-budget, 
waaronder OVAL, VSNU, de MBO Raad, twee gemeenten en verschillende 
hogescholen. Het merendeel van deze reacties bevat aanvullende opmerkingen en 
aandachtspunten ten aanzien van de gekozen invulling van de regeling, het bereik 
van doelgroepen en de uitvoering. Gedurende de implementatie en tijdens de 
uitvoering van de regeling blijven we in gesprek met het onderwijsveld om ernaar 
te streven dat opleiders, zowel publiek als privaat, zo goed mogelijk in staat 
worden gesteld om aan te sluiten op het STAP-budget. 
 
Bij 14 reacties wordt ingegaan op de maximale hoogte van het STAP-budget. In 
verschillende reacties wordt gesteld dat € 1.000 niet voor alle scholingsactiviteiten 
voldoende is om de volledige kosten te dekken. Bij het vaststellen van de 
maximale hoogte van het STAP-budget is een afweging gemaakt tussen impact en 
bereik. Met een lager bedrag neemt het potentiële bereik van het STAP-budget 
toe tot in ieder geval 200.000 toekenningen per jaar. Het potentiële bereik zal 
naar verwachting hoger liggen omdat veel scholingsactiviteiten minder dan € 
1.000 kosten.  
 
Het maximale bedrag van € 1.000 is lager dan het maximale bedrag van € 15.000 
bij de fiscale aftrek van scholingsuitgaven. Maar hierbij dient opgemerkt te 
worden dat over het belastingjaar 2017 in 82 procent van alle gevallen 
scholingskosten van minder dan € 2.500 worden afgetrokken. In vergelijking met 
de fiscale aftrek komt de tegemoetkoming van € 1.000 vanuit het STAP-budget – 
uitgaande van de IB-tarieven 2023 en de beperking van het aftrektarief in de 
hoogste schijf in 2023, die in dat jaar het structurele niveau bereikt – overeen 
met een aftrek van ongeveer € 2.700. Voor scholing die niet duurder is dan € 
1.000 is er geen eigen bijdrage. 
 
Aanvullend zijn er nog enkele andere reacties binnengekomen gerelateerd aan de 
financiering. Ten aanzien van de samenloop met andere publieke of private 
middelen van scholing is in de regeling opgenomen dat cofinanciering vanuit het 
STAP mogelijk is (n.a.v. reactie van de Stichting van de Arbeid). De 
subsidieaanvrager is wel verplicht om in de aanvraag mededeling te doen van de 
ontvangst van bijdragen van derden die hij aanwendt voor de te subsidiëren 
scholing. Over de financiering van meerjarige opleidingen met een jaarlijks 
betaalmoment staat in de regeling dat bij de initiële aanvraag kan worden 
aangegeven dat het om een meerjarig opleiding gaat. Als het initiële verzoek 
wordt toegekend kan de subsidieaanvrager gedurende de looptijd van de 
meerjarige scholing voor ieder betaalmoment met voorrang het STAP-budget 
aanvragen. 
 
5 

MBO Raad en de Stichting van de Arbeid met aandacht voor de kwaliteit van het 
advies en de verantwoorde besteding van middelen. 
 
Verder zijn er enkele opmerkingen gemaakt ten aanzien van de toegankelijkheid 
van het STAP-budget voor subsidieaanvragers en de administratieve 
verplichtingen voor opleiders. Doordat het STAP-budget digitaal kan worden 
aangevraagd via een eenvoudig formulier en de beoordeling van de voorwaarden 
grotendeels geautomatiseerd verloopt, blijven de administratieve lasten voor de 
subsidieaanvrager beperkt. De subsidieaanvrager selecteert uit het 
scholingsregister de scholing, waardoor direct duidelijk is of de scholing onder het 
bereik van het STAP-budget valt. Voor opleiders nemen de administratieve lasten 
toe voor zover er bij opleiders nog geen aanwezigheid wordt bijgehouden en bij 
scholing boven de € 1.000,- omdat de opleider een gedeelte moet declareren bij 
het UWV en het resterende bedrag in rekening moet brengen bij de deelnemer. 
De inhoudelijke nalevingkosten hebben betrekking op het registreren en 
bijhouden van noodzakelijke informatie over scholing in het scholingsregister en 
het opstellen en verzenden van het bewijs van deelname per deelnemer door de 
opleider. Zie hoofdstuk 8: Budgettaire consequenties en regeldruk voor een 
verdere toelichting. 
 
Krapte sectoren 
19
Naar aanleiding van de motie Veldman is de conceptregeling van het STAP-
budget via de Stichting van de Arbeid voorgelegd aan specifiek de 
bedrijfssectoren waar de personeelstekorten groot zijn. Naar aanleiding daarvan 
zijn reacties ontvangen van de Metaalunie, de ondernemersorganisatie voor de 
technologische industrie FME, het Opleidings- en Ontwikkelingsfonds voor het 
Metaalbewerkingsbedrijf (OOM) en Transport en Logistiek Nederland (TLN). De 
sectoren waarderen het initiatief maar zijn van mening dat het beschikbare 
budget ontoereikend is om te voldoen aan de behoefte in Nederland.  
 
Een groot deel van de inhoudelijke opmerkingen van de krapte sectoren komt 
overeen met de reacties uit de internetconsultatie. Zo wordt door de vier sectoren 
verondersteld dat de regeling pas beschikbaar is voor iedereen die ouder is dan 
30 jaar. Naar aanleiding van deze opmerkingen is de regeling verduidelijkt en 
wordt aan de sectoren teruggekoppeld dat deze leeftijdsgrens alleen ziet op een 
risicogerichte uitsluiting van OCW-erkende voltijdsopleidingen om samenloop te 
voorkomen met studiefinanciering en de tegemoetkoming onderwijsbijdrage en 
schoolkosten voor voortgezet onderwijs. Voor de overige scholingsactiviteiten is 
het STAP-budget ook toegankelijk voor de groep van 18 tot 30 jaar. 
 
TLN merkt op dat scholing met een NRTO-keurmerk onvoldoende breed is voor 
specifieke scholing met praktische vakkennis die voor diverse branches van 
belang is. Om die reden komt ook scholing die opleidt tot een branche of sector 
erkend certificaat in aanmerking. Metaalunie en Oom vragen welke scholing 
hieronder valt. De invulling van deze categorie scholing zal nader worden ingevuld 
in overleg met VNO-NCW en moet een overzicht bieden van kwalitatief goede en 
arbeidsmarktrelevante scholing die voor branches en sectoren relevant is. Verder 
pleit OOM er voor om scholing die valt onder de derde leerweg en activiteiten van 
e-learning ook toe te staan. Beide vormen van scholing vallen al onder de 
gekozen afbakening van het STAP-budget.  
 
 
19
 Kamerstukken II 2018/19, 32637, nr. 348. 
5 

PM  
 
Regeldruk 
De administratieve lasten voor deelname aan de regeling en de inhoudelijke 
nalevingskosten (de kosten voor het voldoen aan de inhoudelijke verplichtingen 
die voortvloeien uit de regeling) vormen gezamenlijk de kosten die samenhangen 
met regeldruk. Het kabinet streeft ernaar de regeldruk voor burgers, bedrijven en 
professionals terug te dringen. Bij de voorbereiding van de subsidieregeling is 
nagegaan of sprake is van regeldrukeffecten. 
 
De administratieve last betreft de aanvraag van het STAP-budget door de 
subsidieaanvrager en de declaratie van de kosten van de scholing door de 
opleider. Doordat het STAP-budget digitaal kan worden aangevraagd via een 
eenvoudig formulier en de beoordeling van de voorwaarden grotendeels 
geautomatiseerd verloopt, blijven de administratieve lasten voor de 
subsidieaanvrager beperkt. De aanvrager selecteert uit het scholingsregister de 
scholing, waardoor direct duidelijk is of de scholing onder het bereik van het 
STAP-budget valt. Naar schatting kost het de aanvrager ongeveer 10 minuten per 
aanvraag om de benodigde informatie in te vullen. Uitgaande van 250.000 
aanvragen (op basis van een gemiddelde subsidie van € 800,-) komt de 
administratieve last neer op € 625.000,-. 
 
De administratieve last voor de opleider neemt bij een scholing van € 1.000,- of 
minder niet toe. Ten opzichte van een aanmelding zonder subsidie van het STAP-
budget worden de kosten gedeclareerd bij de uitvoerder van het STAP-budget in 
plaats van bij de subsidieaanvrager. Bij scholingsactiviteiten boven de € 1.000,- 
zal de opleider een gedeelte moeten declareren bij de uitvoerder en het 
resterende bedrag in rekening moeten brengen bij de aanvrager. Als het bij 40% 
van de aanvragen gaat om een scholing duurder dan € 1000,- worden de 
administratieve lasten voor de opleider geraamd op circa € 3,4 miljoen (100.000 x 
45 minuten kosten administratief medewerker à € 45,- per uur). 
 
De inhoudelijke nalevingkosten hebben betrekking op het registreren en 
bijhouden van noodzakelijke informatie over scholing in het scholingsregister en 
het opstellen en verzenden van het bewijs van deelname per deelnemer door de 
opleider. De nalevingkosten zijn geraamd op eenmalig € 90.000,- (2.000 X 1 uur 
kosten administratief medewerker à € 45,- voor registreren scholingsregister) en 
jaarlijks € 1.965.000,- (2.000 X 1 uur kosten administratief medewerker à € 45,- 
voor periodieke kosten up-to-date houden scholingsregister + 250.000 X 10 
minuten kosten administratief medewerker à € 45,- per uur voor bewijs van 
deelname). 
 
 
5 

Een STAP-aanmeldingsbewijs is nodig om tijdens de beoordeling van de aanvraag 
een aantal zaken vast te stellen. Uit het STAP-aanmeldingsbewijs blijkt onder 
meer of de subsidieaanvrager daadwerkelijk kan starten met de scholing. Het is 
bijvoorbeeld mogelijk dat er bepaalde toelatingseisen gelden of dat de opleider 
een beperkt aantal deelnemers kan toelaten. Met betrekking tot bekostigd 
onderwijs geldt als STAP-aanmeldingsbewijs eveneens de aanmelding die in deze 
onderwijskringen gebruikelijk is en plaatsvindt als stap op weg naar het verkrijgen 
van een bewijs van toelating. Een STAP-aanmeldingsbewijs geeft bij het 
toekennen van subsidie enige zekerheid over de start van de scholing. Daarnaast 
dient het STAP-aanmeldingsbewijs ter controle van de gegevens die in de 
aanvraag zijn ingevuld.  
 
Bewijs van deelname 
Binnen zes maanden na de einddatum van de scholing stelt de opleider het bewijs 
van deelname op. Daarin geeft de opleider aan of de scholing is afgerond met een 
diploma of certificaat, dan wel vermeldt hij het aanwezigheids- of 
deelnemingspercentage van de deelnemer (subsidieaanvrager). Voor regulier 
bekostigd onderwijs geldt dat ook een intekening en/of deelname aan het examen 
wordt beschouwd als voldoende om een bewijs van deelname af te geven. Voor 
het bekostigd onderwijs geldt verder dat gedurende de looptijd van de 
scholingsactiviteit ten minste één beoordeling, niet zijnde een vrijstelling, moet 
zijn geregistreerd. Het opstellen van het bewijs van deelname gebeurt in alle 
gevallen waarin de subsidieontvanger zich heeft aangemeld voor de scholing en 
de subsidie is verleend. Mede afhankelijk van het bewijs van deelname stelt het 
UWV vast of de subsidie terecht is verleend en als dat het geval is, stelt het UWV 
de subsidie vast.  
 
Bijdrage van een derde 
Onder bijdragen van derden (een derde is ieder ander dan de subsidieverstrekker 
en de subsidieaanvrager, dan wel subsidieontvanger, ook bijvoorbeeld een ander 
bestuursorgaan) kunnen onder meer vallen: een vergoeding van een werkgever, 
schenkingen, legaten, sponsoring en andere subsidies. Doorslaggevend is dat 
dergelijke bijdragen van derden afkomstig zijn en dat ze aangewend worden voor 
de te subsidiëren scholing. Het gaat daarbij om de subsidiabele kosten als 
omschreven in de begripsbepaling ‘subsidiabele kosten’. Dat wil zeggen dat 
bijdragen voor de vergoeding van overige kosten die verband houden met de 
scholing (zoals de kosten voor boeken en benodigde materialen) niet relevant zijn 
in het kader van de begripsbepaling bijdrage van een derde. De 
subsidieaanvrager is verplicht om melding te maken van een bijdrage van een 
derde (artikel 8, vijfde lid). Voorts geldt dat de hoogte en de betaling van de 
subsidie afhankelijk is van de bijdrage van de derde (artikelen 5, zesde lid en 12, 
tweede lid). 
 
Meerjarige scholing  
Het is mogelijk om subsidie aan te vragen voor een scholing die meer dan een 
jaar duurt. Een scholingsactiviteit die bestaat uit meer opleidingsjaren wordt 
aangemerkt als een meerjarige scholing. De minister kan subsidie verstrekken 
voor ten hoogste één opleidingsjaar. Daarom gelden voor meerjarige scholing 
specifieke bepalingen die betrekking hebben op de aanvraag van subsidie voor het 
tweede en volgende opleidingsjaar. Zie daarvoor met name de artikelen 5 en 8. 
 
Minister 
In deze regeling worden taken en bevoegdheden bij de Minister van SZW 
neergelegd. De minister is op grond van de Kaderwet SZW-subsidies bevoegd om 
5 

 
Subsidiabel zijn alle kosten die door de opleider in rekening worden gebracht voor 
het volgen van de scholing. Daaronder worden mede begrepen de leermiddelen 
en beschermingsmiddelen die door de opleider verplicht worden gesteld en die in 
rekening worden gebracht bij de deelnemer. Overige kosten die verband houden 
met de scholing, zoals de kosten van boeken en andere materialen die niet zijn 
inbegrepen in de kosten die door de opleider in rekening worden gebracht, komen 
niet in aanmerking voor subsidie. Deze overige kosten zijn voor eigen rekening 
van de subsidieaanvrager. Voorts is elektronische apparatuur, zoals computer, 
laptop, tablet en telefoon niet subsidiabel. Het is algemeen gebruikelijk dat 
personen dergelijke apparatuur in huis hebben, die dan onder andere voor het 
volgen van de scholing kan worden ingezet. Het is dan ook niet nodig, en 
daarmee ook niet wenselijk, om een apparaat in die categorie mee te nemen als 
kostenpost voor scholing. 
 
Artikel 5. Aanvraaggerechtigde en subsidievoorwaarden scholing 
 
In artikel 5 zijn voorwaarden opgenomen waaronder subsidie kan worden 
verstrekt. Natuurlijke personen die een band hebben met de Nederlandse 
arbeidsmarkt kunnen ten behoeve van het volgen van een scholing subsidie 
aanvragen. De te subsidiëren scholing is gedefinieerd in artikel 1, eerste lid, en is 
voorts nader geduid in het eerste lid van dit artikel. Daarbij is van belang dat 
subsidie alleen kan worden aangevraagd voor een scholing die in het 
scholingsregister is vermeld. De minister kan de subsidie verstrekken indien 
voldaan wordt aan alle voorwaarden voor subsidieverstrekking op grond van deze 
regeling.  
 
Eerste en tweede lid  
Het eerste lid bepaalt dat subsidie kan worden verstrekt aan een persoon die een 
band heeft met de Nederlandse arbeidsmarkt. De band met de Nederlandse 
arbeidsmarkt wordt vastgesteld aan de hand van objectieve criteria. Deze criteria 
zijn cumulatief van aard.  
 
Het UWV controleert onder meer of de subsidieaanvrager verzekerd is voor de 
volksverzekeringen. Deze controle vindt plaats door middel van 
gegevensuitwisseling met de Sociale Verzekeringsbank (SVB). Ten behoeve van 
de uitvoerbaarheid en de rechtszekerheid zal het UWV bij de beoordeling van dit 
criterium over een periode van twee jaar (gelegen tussen twee jaar en drie 
maanden en drie maanden voor de kalendermaand van aanvraag) terugkijken en 
beoordelen of de subsidieaanvrager in die periode gedurende ten minste zes 
maanden verzekerd is geweest voor de volksverzekeringen.  
 
Derde lid 
In het derde lid is bepaald dat de minister slechts subsidie kan verstrekken voor 
scholing die start na de datum van inwerkingtreding van deze regeling. Het is dus 
niet mogelijk om subsidie te verstrekken voor scholing die reeds is gestart voor de 
datum van inwerkingtreding van deze regeling.  
 
Vierde lid 
Het is van belang dat de termijn tussen de subsidieaanvraag en de startdatum 
van de scholing zo kort mogelijk is. Daarnaast is het van belang dat alle 
betrokkenen voldoende tijd hebben om zich voor te bereiden op de start van de 
scholing. Zo heeft de opleider ook tijd nodig om de subsidiabele scholingskosten 
in rekening te brengen. Alles overwegende is gekozen voor een termijn van drie 
5 

kan worden opgemerkt bij dit onderdeel c, dat uitsluitend voor zover iemand uit 
hoofde van die andere regeling subsidie kan krijgen, er geen recht op STAP-
subsidie is. Dat betekent dat als de te verlenen subsidie minder bedraagt dan het 
STAP-budget, of na afloop van de subsidietermijn er, bijvoorbeeld in een 
meerjarig scholingstraject, nog scholingsperioden zijn, dat dan aanvullend of 
opvolgend STAP-subsidie kan worden aangevraagd. 
 
Zesde lid  
Er wordt uitsluitend subsidie verstrekt voor zover de subsidieaanvrager voor de te 
subsidiëren scholing geen bijdrage van een derde heeft ontvangen of zal 
ontvangen. Hieruit blijkt dat het dus mogelijk is om de scholing te bekostigen uit 
verschillende financieringsbronnen. Dit wordt toegelicht met een voorbeeld. De 
subsidieaanvrager ontvangt een bijdrage van een derde voor het volgen van een 
scholing. Deze bijdrage is echter niet voldoende om de volledige kosten voor de 
scholing te financieren. In dat geval kunnen de subsidiabele kosten, voor zover 
deze niet zijn vergoed door die derde, worden aangevuld met subsidie uit het 
STAP-budget. In artikel 8, vierde lid, is in dit kader een mededelingsplicht 
opgenomen voor de subsidieaanvrager.  
 
Artikel 6. Meerjarige scholing  
 
In artikel 6 zijn nadere regels opgenomen die gelden voor subsidieverstrekking 
voor meerjarige scholing. Ook meerjarige scholing komt in aanmerking voor 
subsidie, maar daarbij geldt de beperking dat de minister telkens voor ten 
hoogste één opleidingsjaar subsidie kan verstrekken. De kosten voor het volgen 
van een meerjarige scholing worden doorgaans per opleidingsjaar in rekening 
gebracht. De subsidie kan daarom per opleidingsjaar worden aangevraagd en 
toegekend.  
 
Artikel 7. Subsidiebedrag  
 
De subsidie bedraagt 100% van de werkelijke subsidiabele kosten van de scholing 
zoals vermeld in het scholingsregister, tot een maximum van € 1.000,- inclusief 
btw. Bij de toekenning van het subsidiebedrag wordt uitgegaan van het bedrag 
zoals dat vermeld is in het scholingsregister. De subsidiabele kosten zijn 
gedefinieerd in artikel 4. Overige kosten zijn voor rekening van de 
subsidieaanvrager. Dit is nader toegelicht in het algemeen deel van de toelichting.  
 
Artikel 8. Aanvraag 
 
Eerste en tweede lid 
Teneinde het aanvraagproces zo efficiënt mogelijk te laten verlopen, geldt dat een 
aanvraag om subsidie moet worden gedaan door middel van een elektronisch 
aanvraagformulier dat beschikbaar is op een website van het UWV. Alleen een 
volledig ingevuld aanvraagformulier wordt in behandeling genomen (zie artikel 10, 
eerste lid). In het tweede lid is geregeld dat de aanvraag voor aanvang van de 
scholing dient te worden ingediend. Als de scholing ten tijde van de aanvraag 
reeds is aangevangen, wordt de subsidie geweigerd (artikel 12, eerste lid, 
onderdeel d).  
 
Derde lid  
De subsidieaanvrager kan het aanvraagformulier invullen door in te loggen met 
zijn DigiD. Op deze manier wordt een aantal gegevens van de subsidieaanvrager 
automatisch ingevuld, zoals het burgerservicenummer. Het UWV heeft deze 
gegevens nodig om te controleren of er sprake is van een band met de 
5 

meldingsplicht blijft na de aanvraag voortduren. Dat betekent dat de 
subsidieontvanger ook na de subsidieverlening verplicht is om melding te maken 
van een bijdrage van een derde (artikel 15, eerste lid, onderdeel c).  
 
Voor subsidieaanvragers die niet in staat zijn om langs digitale weg een aanvraag 
in te dienen, heeft het UWV een voorziening die voorziet in zodanige 
ondersteuning, dat ook desbetreffende subsidieaanvragers een aanvraag kunnen 
indienen.  
 
Artikel 9. Subsidieplafond en aanvraagtijdvakken  
 
Eerste en tweede lid 
Door de afschaffing van de fiscale aftrek scholingsuitgaven komt er structureel 
een bedrag beschikbaar voor het STAP-budget. Dit bedrag wordt jaarlijks door de 
minister vastgesteld en bekendgemaakt. Het bedrag wordt verdeeld over de zes 
tijdvakken, genoemd in het tweede lid. Daarbij is het niet per se zo dat het 
beschikbare bedrag voor elk tijdvak gelijk is. In verband met maanden waarin 
verhoudingsgewijs een hoger aantal opleidingen van start gaat, kan voor de 
maanden ervoor een hoger dan gemiddeld beschikbaar bedrag worden 
vastgesteld.  
 
De verdeling in tijdvakken is bedoeld om te voorkomen dat het beschikbare 
bedrag al eerder in het jaar wordt uitgeput. Door zes subsidietijdvakken te 
hanteren, wordt het totaal beschikbare bedrag gespreid over het jaar.  
 
Derde lid 
In het derde lid wordt aangegeven wanneer het subsidieplafond voor een 
bepaalde periode precies wordt bereikt. Dit sluit ook aan bij de digitale praktijk, 
waarin in een aanvraagtijdvak verdere subsidieverlening ogenblikkelijk wordt 
gestaakt vanaf het moment waarop er een subsidie is verleend die het 
subsidieplafond bereikt of voor het eerst overstijgt.  
 
Vierde lid 
Dit artikel regelt ten slotte dat als een subsidieplafond in een periode niet wordt 
bereikt, de overblijvende middelen worden overgeheveld naar het volgende 
tijdvak van twee kalendermaanden. Dat geldt overigens uitsluitend binnen één 
kalenderjaar.  
 
Artikel 10. Behandeling van subsidieaanvragen en rangschikking  
 
Eerste en tweede lid 
In dit artikel wordt geregeld dat UWV uitsluitend subsidieaanvragen behandelt die 
volledig zijn ingevuld. Volledig is een subsidieaanvraag als aan alle vereisten ten 
aanzien van de subsidieaanvraag is voldaan. Deze vereisten staan in artikel 8, 
waarbij het met name de in artikel 8, derde lid, bedoelde gegevens betreft die in 
de aanvraag moeten worden verstrekt. Een subsidieaanvraag die niet volledig is, 
wordt dus niet in behandeling genomen. 
 
Ontbreken gegevens die op grond van artikel 8 moeten worden vermeld, dan 
heeft subsidieaanvrager de gelegenheid de aanvraag aan te vullen. UWV stelt 
daartoe een termijn waarbinnen betrokken subsidieaanvrager zijn aanvraag kan 
completeren. In dit kader is artikel 4:5, eerste lid, van de Awb van belang, waarin 
de algemene regels zijn opgenomen die gelden bij het besluit van een 
bestuursorgaan om een aanvraag niet te behandelen.  
5 

scholing al is aangevangen voordat de aanvraag is ingediend. In onderdeel e 
wordt tot uitdrukking gebracht dat de subsidieaanvrager uitsluitend kan kiezen 
voor een scholing die in het scholingsregister is vermeld.  
 
Tweede lid 
Het tweede lid heeft betrekking op cofinanciering. Zoals toegelicht in het 
algemeen deel van de toelichting kan het STAP-budget worden aangevraagd 
aanvullend op andere financieringsbronnen. Dat betekent dat de subsidie wordt 
geweigerd voor zover de subsidieaanvrager subsidie uit andere publieke middelen 
of een bijdrage van een derde ontvangt of zal ontvangen. Met de woorden ‘voor 
zover’ wordt tot uitdrukking gebracht dat het mogelijk is om het STAP-budget te 
ontvangen aanvullend op andere financieringsbronnen. Deze mogelijkheid van 
cofinanciering geldt niet voor studiefinanciering, de tegemoetkoming 
onderwijsbijdrage en schoolkosten en de lerarenbeurs (artikel 5, vijfde lid, 
onderdeel a, en c).  
 
Artikel 13. Bevoorschotting en betaling  
 
Eerste lid 
In het eerste lid is bepaald dat de minister bij de beschikking tot subsidieverlening 
ambtshalve een voorschot van 100% verleent. Ter verduidelijking wordt hierbij 
opgemerkt dat de subsidie wordt verleend aan de subsidieaanvrager, maar dat de 
betaling van het voorschot op het subsidiebedrag geschiedt aan de opleider. De 
uitbetaling is nader geregeld in het tweede lid.  
 
Tweede lid 
In het tweede lid is de uitbetaling van het voorschot geregeld. Het voorschot 
wordt betaald nadat de opleider een specificatie van de subsidiabele kosten heeft 
ingediend. De specificatie van de subsidiabele kosten kan de opleider indienen 
onder vermelding van het registratienummer van de beschikking. De 
subsidieregeling wordt uitgevoerd door het UWV. De documenten worden in de 
praktijk dus ingediend bij het UWV.  
 
Derde lid  
Het is mogelijk om de betaling van het voorschot op te schorten. Daarbij is artikel 
4:56 van de Awb van toepassing. Voor deze subsidieregeling gelden twee 
concrete situaties waarin de betaling in ieder geval wordt opgeschort. Deze zijn 
opgenomen in dit lid. 
 
Artikel 14. Verplichtingen subsidieontvanger  
 
Eerste lid  
Aan de subsidie is de verplichting verbonden om de scholing af te ronden. In het 
tweede lid is bepaald wat wordt verstaan onder afronding van de scholing.  
 
Tweede lid  
De scholing is afgerond indien de subsidieontvanger de scholing heeft voltooid 
met een diploma of certificaat of een aanwezigheids- of deelnemingspercentage 
van ten minste 80% heeft behaald. Dat geldt eveneens, als eerder vermeld, de 
situatie in het van overheidswege bekostigd onderwijs dat is deelgenomen of 
ingetekend op een examen of tentamen en in het bekostigd onderwijs waar het 
gaat om een of meer beoordelingen op een vak bij een overzicht van behaalde 
resultaten. Het UWV controleert aan de hand van een bewijs van deelname, dat 
door de opleider is opgesteld volgens het door het UWV vastgesteld format, en 
5 

Het derde lid is van toepassing indien de subsidieontvanger na uitbetaling van het 
voorschot zijn aanmelding annuleert. Het is mogelijk dat de subsidieontvanger 
voor aanvang van de scholing besluit om zijn aanmelding te annuleren. Als deze 
annulering tijdig plaatsvindt, betaalt de opleider het voorschot terug aan het 
UWV. De annulering is tijdig als dit voor de startdatum van de scholing gebeurt in 
overeenstemming met de annuleringsvoorwaarden van de opleider. Het gaat hier 
om een terugbetaling van het betaalde bedrag en niet om terugvordering als 
bedoeld in artikel 18. Als blijkt dat de opleider geen melding heeft gedaan van de 
tijdige annulering en het voorschot niet heeft terugbetaald, kan het voorschot 
worden teruggevorderd bij de opleider (artikel 18, tweede lid).  
 
Vierde lid 
In het vierde lid is een meldingsplicht voor de opleider opgenomen.  
 
Vijfde en zesde lid  
In het vijfde en zesde lid zijn verplichtingen opgenomen met betrekking tot het 
bewijs van deelname.  
 
Zevende lid 
De algemene voorwaarden van de opleider zijn richtinggevend bij de beoordeling 
of er sprake is van een tijdige annulering van de aanmelding. De algemene 
voorwaarden zijn ook richtinggevend voor de beoordeling of er aanleiding is om 
het betaalde voorschot terug te vorderen bij de opleider (artikel 18).  
 
Artikel 17. Besluit tot subsidievaststelling  
 
Eerste lid 
De subsidie wordt binnen acht maanden na de einddatum van de scholing 
vastgesteld. Daarbij wordt in ieder geval beoordeeld of de scholing is afgerond. Bij 
deze beoordeling is artikel 14, tweede lid, van toepassing. Verder is in dit kader 
artikel 16, vijfde lid relevant. De opleider is verplicht om binnen drie maanden na 
de einddatum van de scholing een bewijs van deelname, volgens een door UWV 
vast te stellen format, te verstrekken. Het UWV heeft het bewijs van deelname 
nodig om te beoordelen of de scholing is afgerond. Met het oog op een goede 
afronding door UWV is een termijn van acht maanden na de einddatum van de 
scholing gesteld voor vaststelling van de subsidie. Voor de duidelijkheid valt 
nogmaals te melden dat de einddatum van de scholing wordt gefixeerd op de 
datum die in de verleningsbeschikking als afrondingsdatum wordt genoemd. 
 
Tweede lid 
De subsidie wordt in beginsel vastgesteld op het bedrag dat in de 
verleningsbeschikking is genoemd. Indien bijzondere omstandigheden daartoe 
aanleiding geven kan de subsidie nog worden vastgesteld op een lager bedrag.  
 
Het UWV kan de subsidievaststelling intrekken of ten nadele van de 
subsidieontvanger wijzigen. Daarbij is artikel 4:49 van de Awb van toepassing.  
 
Artikel 18. Terugvordering  
 
Eerste lid  
Hoewel het voorschot op het subsidiebedrag wordt uitbetaald aan de opleider 
(artikel 13), kan het subsidiebedrag in een aantal gevallen worden 
teruggevorderd van de persoon die wordt aangemerkt als de subsidieontvanger. 
De persoon die op aanvraag een beschikking tot subsidieverlening dan wel 
5 

 
Als gemeld is dat bijvoorbeeld de situatie waarin een opleider kosten in rekening 
brengt die normaal gesproken niet in rekening zouden mogen worden gebracht 
voor het volgen van scholing. Gedacht kan daarbij worden aan het in rekening 
brengen van middelen die een cursist normaal gesproken al zelf heeft, of het 
verplicht stellen van door opleider te verstrekken beschermende kleding, echter 
tegen een buitensporig hoog bedrag.  
 
Het gaat bij de beslissing tot verwijdering natuurlijk niet om een constatering naar 
aanleiding van een enkel incident, maar om een beslissing die wordt genomen 
nadat een praktijk bij een opleider wordt vastgesteld. 
 
Het tweede lid betreft de situatie dat de subsidieaanvrager, de deelnemer, op 
hem te verwijten wijze nalatig is in het nakomen van zijn verplichtingen zoals 
opgenomen in de artikelen 14 en 15. In dat geval kan hij voor een periode van 
maximaal twee jaar worden uitgesloten verdere toegang tot een 
subsidieaanvraag.  
 
Artikel 20. Mandaat, volmacht en machtiging UWV 
 
Deze regeling is gebaseerd op de Kaderwet SZW-subsidies. Die wet heeft 
betrekking op subsidieverlening door de minister. Het onderhavige artikel voorziet 
in mandaatverlening aan het UWV. Het UWV zal deze regeling namens de minister 
uitvoeren. Die uitvoering betreft alle taken die aan de minister zijn opgedragen. 
Dat betreft onder meer het gehele proces van aanvraag, beslissing en de 
behandeling van bezwaar- en beroepschriften tegen besluiten die zijn genomen op 
grond van deze regeling. Het UWV op zijn beurt kan ondermandaat verlenen aan 
functionarissen die werkzaam zijn bij instituut. Dat kunnen naast functionarissen 
in dienst van het UWV, ook personen zijn die van buiten zijn ingehuurd, zolang 
deze personen maar onder gezag van het UWV werkzaam zijn bij het UWV. 
 
Artikel 21. Beheerder scholingsregister en mandaat aan DUO 
 
Voorts wordt voorzien in mandaat voor de beheerder van het scholingsregister. 
Deze rechtspersoon is bevoegd te beslissen in zaken betreffende het 
scholingsregister.  
 
Dit artikel regelt in eerste instantie dat een rechtspersoon wordt aangewezen die 
de taak heeft het scholingsregister te beheren. Aangezien aanvragers scholing 
willen volgen en voor die scholing te rade gaan bij het scholingsregister, moeten 
zij erop kunnen vertrouwen dat de informatie die in het scholingsregister staat 
actueel is. Daarom is het zorgdragen voor actualiteit opgenomen in dit artikel. 
Niettemin is beheerder naar verwachting in veel gevallen afhankelijk van de door 
andere organisaties aangeleverde gegevens. Als in die gegevens 
onvolkomenheden zitten, kan van beheerder niet worden verwacht dat hij de 
gegevens altijd actueel heeft. Het zorgdragen voor actualiteit kent daarin dus zijn 
grenzen. 
 
De beheerder voegt opleiders toe als deze onder de criteria van de regeling vallen 
en aan de voorschriften van de regeling kunnen voldoen. 
 
Als blijkt dat een opleider misbruik of oneigenlijk gebruik maakt van de 
mogelijkheden van de regeling, kan de beheerder overgaan tot verwijdering van 
deze opleider uit het scholingsregister. De beheerder kan overigens, als een 
5 

 
Tweede lid 
De hardheidsclausule ziet op alle bepalingen die aanspraken, rechten, of de 
naleving van verplichtingen uit deze regeling betreffen. Dit geldt uiteraard niet 
voor de artikelen 20, 21 en 22, waarin bepalingen zijn opgenomen over de 
uitvoering van de regeling.  
 
Artikel 26. Verslag UWV 
Dit artikel regelt de verslagen die het UWV jaarlijks en tussentijds aanbiedt aan 
de minister. De vaststelling van de verslagen verloopt overeenkomstig artikel 49 
van de Wet SUWI en de daarop berustende bepalingen.  
 
Artikel 27. Financiering  
In dit artikel worden regels gesteld met betrekking tot de financiering van de 
regeling ten laste van de rijksbegroting. Als uitvoerder van de regeling draagt het 
UWV zorg voor het beheer en de administratie van de financiële middelen. 
Daartoe wordt op grond van dit artikel door het UWV bij de Minister periodiek een 
opgave gedaan van het totaalbedrag van de geraamde lasten (subsidielasten en 
uitvoeringskosten).  
 
Dit artikel regelt de bevoorschotting en de middelen worden gestort op de 
rekening-courant, bedoeld in artikel 5.16, onderdeel b, van de Regeling Wfsv. Dit 
is de rekening-courant die het UWV aanhoudt bij het Rijk.  
 
Artikel 28. Evaluatie 
PM 
 
Artikel 29. Meewerken aan onderzoek 
Het verstrekken van subsidies is een beleidsinstrument. Het is dan ook van belang 
om inzicht te verkrijgen in de realisatie van het beleid. Aan de hand van dat 
inzicht kan het beleid verder ontwikkeld worden. Subsidieontvangers hebben baat 
bij deze regeling doordat zij, met hulp van subsidie, een opleiding kunnen volgen 
die hun profijt kan opleveren in hun verdere loopbaan. Van deze 
subsidieontvangers mag daarom ook worden verwacht dat zij meewerken aan 
onderzoek ten behoeve van de verdere ontwikkeling van het (scholings)beleid. 
Daar hoort dan ook bij dat er inlichtingen kunnen worden gevraagd die nodig zijn 
voor de evaluatie van het beleid.  
 
Artikel 30. Inwerkingtreding en vervaldatum 
De inwerkingtreding van deze regeling is direct gekoppeld aan de datum waarop 
de afschaffing van de in de Wet inkomstenbelasting 2001 geregelde fiscale aftrek 
van scholingsuitgaven in werking treedt. De afschaffing van de fiscale 
scholingsaftrek wordt via koninklijk besluit geregeld. Alvorens dat koninklijk 
besluit tot stand kan worden gebracht zal het besluit worden voorgehangen bij de 
Tweede Kamer.  
 
 
De Minister van Sociale Zaken 
en Werkgelegenheid, 
 
 
 
 
W. Koolmees
5 

