> Retouradres Postbus 20011 2500 EA  Den Haag
Ministerie van 
 
Binnenlandse Zaken en 
Aan de Voorzitter van de Tweede Kamer
Koninkrijksrelaties
der Staten-Generaal
Turfmarkt 147
Postbus 20018
Den Haag
Postbus 20011
2500 EA  DEN HAAG
2500 EA  Den Haag
Kenmerk
2021-0000221385
Uw kenmerk
Datum 29 april 2021
Betreft Coronamiddelen openbare lichamen 2021
In mijn brief van 12 februari 2021 inzake uitbreiding economisch steun- en 
herstelpakket Caribisch Nederland (Kamerstukken 2020-2021, 35420, nr. 226) 
heb ik uw Kamer geïnformeerd over de financiële compensatie van de openbare 
lichamen in verband met de coronacrisis over de eerste twee kwartalen van 2021. 
Graag informeer ik uw Kamer over de hieraan verbonden budgettaire gevolgen. 
 
Inkomstenderving openbare lichamen 
De openbare lichamen krijgen compensatie voor inkomstenderving vanwege het 
mislopen van belastingopbrengsten als gevolg van het wegblijven van toeristen. 
Conform het advies van het College financieel toezicht van 25 februari 2021 
bedraagt deze compensatie voor de openbare lichamen Bonaire, Sint Eustatius en 
Saba afgerond € 2,9 miljoen voor de eerste helft van 2021. Deze middelen 
worden bij de tweede incidentele suppletoire begrotingswet van het BES-fonds 
budgettair verwerkt. Om de openbare lichamen in staat te stellen hun rol in de 
coronacrisis effectief in te vullen en maatregelen te treffen om de gevolgen van 
de crisis voor inwoners (waaronder kwetsbare groepen) en ondernemers zoveel 
mogelijk te beperken, worden deze middelen – in tegenstelling tot wat ik u eerder 
heb gemeld in de Tweede incidentele suppletoire begroting inzake voedselhulp, 
vijfde tranche liquiditeitssteun Aruba en steunmaatregelen Caribisch Nederland 
(Kamerstukken 35793, nr. 1) - conform artikel 2.27, lid 2 van de 
Comptabiliteitswet zo spoedig mogelijk ter beschikking gesteld aan de openbare 
lichamen. 
 
Vertaling TONK naar Caribisch Nederland 
Aansluitend aan het besluit om in Europees Nederland middelen toe te kennen 
aan gemeenten voor de TONK (Tijdelijke Ondersteuning Noodzakelijke Kosten), 
zijn voor Caribisch Nederland extra middelen vrijgemaakt voor aanvullend 
eilandelijk beleid. De middelen hiervoor in de eerste helft van 2021 worden 
verhoogd met € 2,5 miljoen tot in totaal € 3 miljoen. Deze middelen worden 
overgemaakt naar het BES-fonds en toegevoegd aan de vrije uitkering van 
Bonaire, Sint Eustatius en Saba. Om de openbare lichamen in staat te stellen hun 
rol in de coronacrisis effectief in te vullen en maatregelen te treffen om de 
gevolgen van de crisis voor inwoners en ondernemers zoveel mogelijk te 
beperken, worden deze middelen conform artikel 2.27, lid 2 van de 
Comptabiliteitswet zo spoedig mogelijk ter beschikking gesteld aan de openbare  
Pagina 1 van 2

