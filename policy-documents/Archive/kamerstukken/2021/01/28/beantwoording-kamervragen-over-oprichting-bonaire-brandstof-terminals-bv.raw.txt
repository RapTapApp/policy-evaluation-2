 
 
 
 
> Retouradres Postbus 20401 2500 EK Den Haag 
 
Directoraat-generaal Klimaat 
  
en Energie 
De Voorzitter van de Tweede Kamer  
Directie Elektriciteit 
der Staten-Generaal  
Bezoekadres 
Binnenhof 4  
Bezuidenhoutseweg 73 
2594 AC Den Haag 
2513 AA  DEN HAAG 
Postadres 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
F 070 378 6100 (algemeen) 
www.rijksoverheid.nl/ezk 
 
 
Datum 28 januari 2021 
Ons kenmerk  
DGKE-E / 21018328 
Betreft Beantwoording vragen over de brief van 9 november 2020 ‘Oprichting 
Bonaire Brandstof Terminals B.V.’ Uw kenmerk 
2020D50249 
 
 
Geachte Voorzitter, 
 
Hierbij stuur ik u, mede namens de staatssecretarissen van Infrastructuur en 
Waterstaat en Binnenlandse Zaken en Koninkrijksrelaties de beantwoording van 
schriftelijke vragen die uw vaste commissie voor Economische Zaken en Klimaat 
gesteld heeft (kenmerk 2020D50249) naar aanleiding van de brief van het kabinet 
van 9 november 2020 ‘Oprichting Bonaire Brandstof Terminals B.V’ (Kamerstuk 
35632, nr. 1). 
 
 
 
 
B. van ‘t Wout 
Minister van Economische Zaken en Klimaat 
 
 
  
 Pagina 1 van 20 
 

 
 
 
Directoraat-generaal Klimaat 
 
en Energie 
 
 
 
 
 
Ons kenmerk 
stroomvoorziening bij of op het terrein van Contour Global. Die wordt 
DGKE / 21018328 
 
verbonden met een jetty, waarmee eigendom van vitale infrastructuur in 
overheidshanden komt en Bonaire niet afhankelijk is van infrastructuur 
van derden (omvat 30% van de opslag onder de beleidsdeelneming). De 
commerciële brandstofopslaglocaties bij Curoil Hato en OTB Luchthaven 
worden opgeheven en de functies zullen verhuizen naar een nieuw te 
bouwen terminal op Luchthaven Zuid (omvat 70% van de opslag onder de 
beleidsdeelneming). Beide terminals zijn vitale infrastructuur voor Bonaire 
en komen in eigendom van de op te richten deelneming Bonaire Brandstof 
Terminals B.V.  
2. de korte termijn waarmee de bestaande infrastructuur waaronder de 
levering vanuit Curoil Hato en OTB Luchthaven in stand wordt gehouden 
tot aan realisatie van de structurele oplossingen. Voor Curoil Hato en OTB 
Luchthaven zijn op grond van de milieuvergunningen in overleg met ILT 
en RWS tijdelijke voorzieningen afgesproken hangende verplaatsing van 
de functies naar nieuwbouw op Luchthaven Zuid.  
3. noodplannen ten behoeve van brandstofvoorziening in geval van uitval 
van de bestaande opslagen. Sedert 1 mei 2020 is de OFAC licentie voor 
afname van HFO van BOPEC verlopen en vindt de brandstofvoorziening als 
noodmaatregel voorlopig plaats vanuit de locatie Hato en op termijn door 
middel van drijvende opslag. Dit zal duren tot inbedrijfname van de twee 
nieuwe terminals. 
 
Het is vanuit veiligheidsoogpunt en financieel oogpunt niet verantwoord om de 
kortetermijnsituatie en noodmaatregelen te laten voortduren. Het is daarom van 
groot belang dat de beleidsdeelneming wordt opgericht zodat gestart kan worden 
met de benodigde voorbereidingen van de bouw van de terminals, opdat de 
leveringszekerheid structureel kan worden geborgd met nieuwbouw die voldoet 
aan modernste milieueisen. De beleidsdeelneming wordt dan ook opgericht 
vanwege deze urgentie en het belang om voorzieningszekerheid voor de inwoners 
van Bonaire te garanderen.  
 
Tegelijkertijd heeft de verduurzaming op Bonaire onze aandacht, en worden er 
gesprekken gevoerd over de verdere verduurzaming van de elektriciteitsproductie 
met onder meer de producent Contour Global. Een dergelijke ontwikkeling heeft 
evenwel eveneens tijd nodig en biedt geen soelaas voor de benodigde interventie 
in de huidige noodsituatie, en biedt bovendien geen volledige gegarandeerde 
voorzieningszekerheid. Er is de komende jaren geen zicht op gegarandeerde 
voorzieningszekerheid van betaalbare elektriciteit opgewekt uit uitsluitend 
duurzame bronnen van energie. Indien ontwikkelingen op de energiemarkt ertoe 
leiden dat voorzieningszekerheid van betaalbare elektriciteit kan worden 
gegarandeerd, dan is het mogelijk om de terminal te sluiten. De impact van een 
toename van verduurzaming van elektriciteitsopwekking is overigens onderzocht 
in de businesscase. Het gevolg, minder afname van brandstof door de 
elektriciteitscentrale, treft één van de twee opslagen. Dit neemt niet weg dat er 
stappen dienen te worden gezet met verduurzaming van de elektriciteitsproductie. 
Ik ben in gesprek met betrokken partijen om de elektriciteitsproductie op Bonaire 
verder te verduurzamen.  
 
 
 Pagina 2 van 20 

 
 
 
Directoraat-generaal Klimaat 
 
en Energie 
 
 
 
 
 
Ons kenmerk 
Het ministerie van Economische Zaken en Klimaat (EZK) heeft op dit moment 
DGKE / 21018328 
 
geen vergelijkbare beleidsdeelneming(-en), gericht op de brandstof- of 
energievoorziening binnen Caribisch Nederland of de autonome landen Aruba, 
Sint Maarten en Curaçao.  
 
De leden van de CDA-fractie vragen de minister hoe het bestuur van Bonaire 
tegenover de oprichting van Bonaire Brandstof Terminals B.V. staat. Op welke 
wijze(n) is het bestuur betrokken? Voorts vragen deze leden wat het profiel is van 
brandstofleverancier Curoil, de beoogde operator van Bonaire Brandstof Terminals 
B.V. Is dit een financieel gezond bedrijf met het juiste trackrecord om de operatie 
uit te voeren? Deze leden vragen ook wanneer Bonaire Brandstof Terminals B.V. 
operationeel moet zijn. Hoe zijn in de tussentijd de leveringszekerheid van 
brandstoffen en veiligheid van inwoners gewaarborgd?  
 
Het OLB staat positief ten opzichte van de oprichting van Bonaire Brandstof 
Terminals B.V. Het Bestuurscollege heeft zelf circa twee jaar geleden naar 
aanleiding van achterstallig onderhoud bij meerdere van de brandstofopslagen op 
Bonaire en de geopolitieke ontwikkelingen rondom BOPEC de meest betrokken 
departementen in Den Haag een hulpverzoek gestuurd om de leveringszekerheid 
en de veiligheid te borgen. Naar aanleiding van dit verzoek zijn twee 
overlegorganen ingesteld, de interdepartementale Taskforce Brandstoffen Bonaire 
waarin ook het OLB is vertegenwoordigd en de Stuurgroep Brandstoffen onder 
voorzitterschap van de gezaghebber van het OLB.  
 
Curoil is reeds tientallen jaren lang de leverancier van diverse brandstoffen op 
Bonaire en is tevens beoogd exploitant/leverancier voor de toekomst. Het bedrijf 
is al decennia lang leverancier van brandstoffen in de regio, heeft een sterke 
positie aldaar en het kabinet heeft vertrouwen in een beoogde samenwerking 
tussen de beleidsdeelneming en Curoil. Aangezien Curoil onlangs is 
geherkapitaliseerd door een Canadese bank, is het beeld dat het bedrijf in de kern 
gezond is en perspectief heeft. Het ministerie van EZK zal als aandeelhouder van 
Bonaire Brandstof Terminals B.V. erop toezien dat de beleidsdeelneming 
voorafgaand aan een samenwerking met Curoil een onderzoek laat uitvoeren naar 
de financiële gezondheid van Curoil. 
 
Bonaire Brandstof Terminals B.V. zal naar verwachting niet eerder dan in de 
tweede helft 2022 operationeel zijn. In de tussentijd worden de leveringszekerheid 
en de veiligheid gewaarborgd door de korte termijn noodmaatregelen zoals in de 
algemene toelichting aangegeven en in de onderliggende Kamerbrief. Vanwege de 
ontoereikendheid van de huidige opslagvoorzieningen wordt de brandstoflevering 
voor de elektriciteitscentrale op dit moment via dieselleveringen als 
noodmaatregel gedaan. Er zijn ook problemen met de opslagvoorzieningen voor 
kerosine en motorbrandstoffen. Het lukt om deze voorzieningen nog enige tijd 
operationeel te houden (en zij beschikken ook over tijdelijke vergunningen). Deze 
zijn echter niet voldoende betrouwbaar als oplossing op lange termijn.  
 
 
De leden van de CDA-fractie lezen in de brief dat, indien het aantrekken van 
vreemd vermogen niet of beperkt mogelijk blijkt, de aanvullende kapitaalinjectie 
 
 Pagina 2 van 20 

 
 
 
Directoraat-generaal Klimaat 
 
en Energie 
 
 
 
 
 
Ons kenmerk 
Voor antwoorden op de overige vragen wordt verwezen naar de algemene 
DGKE / 21018328 
 
toelichting.   
 
Vragen en opmerkingen van de leden van de PvdD-fractie  
De leden van de PvdD-fractie hebben kennisgenomen van de oprichting van een 
fossiele beleidsdeelneming op Bonaire die volgens de minister opgericht wordt ‘om 
het publieke belang van leveringszekerheid van brandstoffen en de veilige opslag 
daarvan op Bonaire structureel te borgen.’ Deze leden vragen in hoeverre een 
brandstofopslag van belang is in het leveren van energie aan Bonairianen en 
waarom de minister een onrendabele business case steunt.  
 
Deze beleidsdeelneming wordt opgericht om de leveringszekerheid op Bonaire van 
brandstoffen te borgen: kerosine (vliegverkeer), motorbrandstoffen (benzine en 
diesel) en brandstof voor de elektriciteitsproductie. Alsook om de 
leveringszekerheid en betaalbaarheid van brandstoffen en de veilige opslag 
daarvan op Bonaire structureel te borgen zijn veilige brandstofopslag- en 
overslagvoorzieningen nodig.  
 
De minister van EZK ondersteunt met deze onderneming geen onrendabele 
businesscase. KPMG heeft de businesscase doorgerekend en geconcludeerd dat 
deze voldoende rendabel is, dat de investering volledig wordt terugverdiend en 
dat het ministerie van EZK en financiers hun inleg weer terugontvangen. Het 
rendement is voldoende om aan alle verplichtingen te kunnen voldoen, zoals 
betaling van kosten, rente en aflossingen, en om de levensvatbaarheid van de 
onderneming te borgen. De minister van EZK realiseert zich evenwel dat een 
businesscase altijd met enige onzekerheid is omgeven en dat nog aanpassingen 
kunnen plaatsvinden. 
 
De leden van de PvdD-fractie merken op dat het hier om een fossiele subsidie 
gaat van meer dan tien miljoen euro in het Caribisch deel van het Koninkrijk der 
Nederlanden. Een staatsdeelneming is volgens de definitie van de World Trade 
Organization (WTO) immers een subsidie als een investering wordt gedaan of 
krediet wordt verleend op basis van gunstigere voorwaarden dan geldende 
1
marktvoorwaarden. Dit lijkt hier het geval te zijn. Kan de minister bevestigen dat 
het hier om een subsidie gaat?  
 
In artikel 4:21 van de Algemene wet bestuursrecht wordt onder subsidie verstaan: 
de aanspraak op financiële middelen, door een bestuursorgaan verstrekt met het 
oog op bepaalde activiteiten van de aanvrager, anders dan als betaling voor aan 
het bestuursorgaan geleverde goederen of diensten. Daar is hier geen sprake van. 
De overheidsdeelneming in het aandelenkapitaal van de beleidsdeelneming 
voldoet niet aan het vereiste van het oogmerk van bepaalde activiteiten. De keuze 
voor oprichting van de beleidsdeelneming houdt in dat het ministerie van EZK 
aandeelhouder wordt van de deelneming. Er wordt rendement verwacht, waarbij 
zoals aangegeven in het antwoord op vraag 6 de investering kan worden 
terugverdiend. 
 
 
1
 United Nations Environment, 2019 ‘Measuring fossil fuel subsidies in the context of the sustainable development 
goals’ (https://wedocs.unep.org/bitstream/handle/20.500.11822/28111/FossilFuel.pdf)  
 
 Pagina 2 van 20 

 
 
 
Directoraat-generaal Klimaat 
 
en Energie 
 
 
 
 
 
Ons kenmerk 
en wat de gevolgen waren voor het milieu en de bevolking? Kan de minister 
DGKE / 21018328 
 
aangeven wat de milieuschade was na de grote brand in de opslag in 2010 en hoe 
deze schade is opgelost of gecompenseerd? Wat zijn de gevolgen van de 
brandstofopslag in het algemeen en wat waren de gevolgen van de brand op het 
nabijgelegen Gotomeer, waar flamingo’s foerageren? Klopt het dat het laatste 
onderzoek over de gevolgen van de brand door het Rijksinstituut voor 
3
Volksgezondheid en Milieu (RIVM) dateert uit 2012? Toen werd gesteld dat de 
aanwezigheid van 'Perfluor Octaan Sulonaat’ (PFOS), een stof die voorkomt in 
brandblusschuim, nog steeds de milieunormen overschreed. Kan de minister een 
update geven over de situatie in en rondom het Gotomeer met betrekking tot de 
flora en fauna en de gevolgen van de brand?  
 
Voor informatie over de huidige problemen rondom de brandstofopslagen op 
Bonaire wordt verwezen naar de algemene toelichting.  
 
Registratie van incidenten die verband houden met de brandstofopslagen is in 
2014 aangevangen op grond van de voor de bedrijven geldende vergunningen. 
Het totale aantal geregistreerde incidenten ligt op 25 incidenten bij BOPEC, 12 op 
de Airport locatie en 11 op Hato. Bij geen van deze incidenten is brandstof 
vrijgekomen in het milieu en het heeft ook niet tot gevolgen voor de bevolking 
geleid. Lekkages zijn steeds opgevangen in de verplichte veiligheidsvoorzieningen 
(tankput of leidingstraat). 
 
Na de brand bij BOPEC in 2010 zijn verschillende onderzoeken uitgevoerd die het 
doel hadden de gevolgen van de brand in beeld te brengen: 
4
- Oorzaak en gevolgen van de brand (Onderzoeksraad voor de Veiligheid 2011 ) 
5
- Compound depositions from the BOPEC fires on Bonaire (RIVM 2011 ) 
6
- Follow-up study on the chemical status of Lake Goto Bonaire (RIVM 2012 ) 
- Saliña Goto and reduced flamingo abundance since 2010 (IMARES/Wageningen 
UR 2013) 
- The toxic exposure of flamingos to per-and Polyfluoroalkyl substances (PFAS) 
from firefighting foam applications in Bonaire (Wageningen UR 2017) 
- Staat van instandhouding natuur Caribisch Nederland Wageningen UR 2017) 
 
Uit het Onderzoek van de Onderzoeksraad voor de veiligheid bleek dat de oorzaak 
van de brand de opslag van vluchtige klasse 1 producten (nafta) was zonder 
adequate brandveiligheidsvoorzieningen. Opslag van deze producten werd met het 
verlenen van de hindervergunning in 2014 verboden. Het eerste RIVM-onderzoek 
stelde vast dat de normen voor perfluoroctaansulfonaat-verbindingen (PFOS) zijn 
overschreden in het Gotomeer en in Salina Tam. Deze verbindingen maakten deel 
uit van het gebruikte blusschuim op het BOPEC-terrein. In de vervolgstudies is 
geconcludeerd dat een verband tussen het verdwijnen van de flamingopopulatie in 
het Gotomeer en de waargenomen PFOS concentraties niet uitgesloten kon 
worden. In 2013 is door IMARES/Wageningen UR een ecologische studie 
 
3
 RIVM, 2012 ‘Follow-up study on the chemical status of Lake Goto, Bonaire : Measurements and risk assessment’ 
(https://www.rivm.nl/bibliotheek/rapporten/609224001.html) 
4
 Tankbranden BOPEC Bonaire 8-11 september 2011, Onderzoeksraad voor de veiligheid (Projectnummer M 2010 
INO908-02) 
5
 RIVM Letter report 609022067/2011 
6
 RIVM Letter report 609224001/2012 
 
 Pagina 2 van 20 

 
 
 
Directoraat-generaal Klimaat 
 
en Energie 
 
 
 
 
 
Ons kenmerk 
beleidsdeelneming. Alle handelingen die namens de beleidsdeelneming worden 
DGKE / 21018328 
 
verricht, moeten binnen dat doel vallen. Het afsluiten van adequate 
verzekeringen kan daarvan onderdeel uitmaken en valt ook onder behoorlijk 
bestuur.   
 
De leden van de PvdD-fractie vragen voorts hoe de Bonairianen ondersteund 
zullen worden om uitvoering te geven aan het opstellen van milieukwaliteitseisen 
die aangepast zijn op de lokale situatie. Uit het rapport van de Raad voor de 
rechtshandhaving over Handhaving van natuur- en milieuwetgeving in Caribisch 
Nederland, dat de Kamer op 2 december 2020 middels brief van de minister van 
Justitie en Veiligheid heeft ontvangen, blijkt dat er veel werk verricht moet 
worden om de natuur- en milieuhandhaving op Bonaire op orde te krijgen. De 
Raad constateert dat het ministerie van Infrastructuur en Waterstaat, noch de 
openbare lichamen, overeenkomstig genoemde wetten, plannen of programma’s 
hebben vastgesteld. De Raad adviseert daarom dat er begonnen moet worden met 
het maken van regelgeving tot het maken van afspraken met betrekking tot 
toezicht en handhaving. Momenteel wordt er door de ministeries van Landbouw, 
Natuur en Voedselveiligheid en Infrastructuur en Waterstaat gewerkt aan het 
opstellen van zulke natuur- en milieubeleidsplannen. Hoe gaat de 
beleidsdeelneming en de wetswijziging bovenstaande problemen oplossen en wat 
zullen de juridische consequenties zijn voor de Nederlandse staat na overname 
van de opslag? Is de minister zich bewust dat er milieurisico’s zitten aan het 
bouwen en exploiteren van een brandstofopslag en dat de Staat verantwoordelijk 
en aansprakelijk zal zijn? Is de minister van plan met deze beleidsdeelneming iets 
te veranderen aan de inzet voor natuur- en milieubeleid, gezien het verhoogde 
risico dat een fossiele deelneming met zich meebrengt en gezien de wetswijziging?  
 
De eigendommen van de beleidsdeelneming moeten voldoen aan een op grond 
van het BGIM te verlenen milieuvergunning. Het Rijk is verantwoordelijk voor 
vergunningverlening en handhaving. Lokale bedrijven dienen echter te voldoen 
aan hinderverordeningen en naar verwachting na 1 januari 2022 aan een 
verordening op grond van het IAB. Voor zowel de invoering van het IAB als de 
uitvoering van de aanbevelingen van het rapport van de raad van de 
rechtshandhaving geldt een ondersteuningstraject voor de lokale besturen. Deze 
ondersteuning wordt door Kenniscentrum Infomil gegeven. Voor Bonaire wordt 
sinds 2016 ondersteuning gegeven aan de directies Ruimtelijke Ontwikkeling en 
Toezicht en Handhaving door de minister van IenW. De minister van BZK steunt 
het OLB en de directie Ruimtelijke Ontwikkeling ook met kennis en expertise 
inzake grondbeleid en ruimtelijke ordening. 
 
De leden van de PvdD-fractie constateren dat, naast bovengenoemde 
wetswijziging, er tevens een wetswijziging voorligt in de Kamer met betrekking tot 
9
de aansprakelijkheid voor schade veroorzaakt door bunkerolie gelekt uit schepen. 
De schade veroorzaakt door bunkerolie is internationaal geregeld via het Verdrag 
inzake de wettelijke aansprakelijkheid voor schade door verontreiniging door 
bunkerolie (2001). De wetswijziging bewerkstelligt dat Bonaire schepen 
aansprakelijk kan stellen, met uitzondering van vlaggenstaten. Daarnaast kunnen 
 
9
 Kamerstuk 35618 
 
 Pagina 2 van 20 

 
 
 
Directoraat-generaal Klimaat 
 
en Energie 
 
 
 
 
 
Ons kenmerk 
 
DGKE / 21018328 
 
De leden van de PvdD-fractie zijn van mening dat Bonaire gegarandeerd toegang 
moet hebben tot energie. Tegelijkertijd dringt de vraag zich bij deze leden op in 
welke mate Bonaire – een eiland waar slechts 20.000 mensen wonen en dat volop 
kansen biedt voor schone energie – werkelijk deze fossiele beleidsdeelneming met 
een beoogd startkapitaal van in totaal circa 20 miljoen euro, nodig heeft voor de 
eigen energievoorziening. Wat is precies het effect van de fossiele 
beleidsdeelneming op de leveringszekerheid? Hoeveel olie bereikt het eiland per 
jaar? Hoeveel van deze olie blijft er per jaar op Bonaire voor eigen gebruik op het 
eiland? Hoeveel van deze olie wordt er per jaar door getransporteerd naar andere 
eilanden binnen het Koninkrijk voor eigen gebruik aldaar en hoeveel olie per jaar 
die opgeslagen is geweest op Bonaire verlaat het Koninkrijk? Voor hoeveel olie 
bieden de opslagterminals straks plaats op enig moment? Wie zullen de 
toeleveranciers en afnemers zijn van de opslagterminals? Gaat de deelneming ook 
olie opslaan die bedoeld is voor doorvoer? In welke mate wordt deze deelneming 
dus aangegaan voor zuivere leveringszekerheid?  
 
Deze beleidsdeelneming wordt opgericht om de leveringszekerheid op Bonaire van 
brandstof voor elektriciteit (stookolie), motorbrandstoffen (benzine en diesel), en 
vliegverkeer (kerosine) te borgen op een veilige manier. Dit is een urgent 
probleem, zoals uiteengezet in de algemene toelichting. De beleidsdeelneming 
wordt niet opgericht met oog op het bouwen van voorzieningen voor het overslaan 
van brandstoffen om door te voeren of om andere delen van het Koninkrijk te 
voorzien van brandstoffen. De opslagvoorzieningen moeten op Bonaire de toegang 
tot energie waarborgen op de lange termijn. De overslag betreft slechts overslag 
op het eiland omdat de brandstof per schip wordt aangevoerd en vanuit de tank 
wordt overgeslagen en per pijpleiding of tankauto wordt gedistribueerd op het 
eiland. De opslagtanks worden qua volume berekend om een hoeveelheid 
brandstoffen te kunnen opslaan waarmee een brandstofvoorraad van twee weken 
kan worden aangehouden. Doch de oprichting van de beleidsdeelneming is geen 
doel op zich, maar een middel om zo spoedig mogelijk te kunnen voorzien in een 
continue en veilige brandstofvoorziening en is daarmee ondergeschikt aan de 
verduurzaming van de energievoorziening. Voor de cijfers over brandstoffen en 
volumes verwijs ik naar de businesscase. 
 
De leden van de PvdD-fractie merken op dat Bonaire al decennia heel interessant 
is voor multinationals. Het is een ideale op- en overslagplaats in het Caribisch 
gebied voor olie, onder andere door de geografische ligging van het eiland en door 
de haven. De haven is diep genoeg om de grootste schepen die in de olie-
industrie worden gebruikt, zoals supermammoettankers, te kunnen ontvangen. Er 
zijn maar een paar havens die voldoende uitgediept zijn om dit soort schepen te 
kunnen ontvangen. Vanaf Bonaire kan olie verder over de wereld worden 
10
verdeeld. Ondanks het belang van Bonaire voor de olie-industrie en 
oliemultinationals is het niet gelukt om nieuwe brandstofopslagterminals door 
11
particuliere investeerders te financieren. Het rendement is daarvoor te onzeker. 
 
10
 Beautiful Bonaire, ‘Olie-industrie op Bonaire!’ (https://www.beautiful-
bonaire.nl/column/olie_industrie_op_bonaire.php)  
11
 Antilliaans Dagblad, 10 november 2020 ‘Brandstofopslag Bonaire financieel zwak’  
(https://antilliaansdagblad.com/bonaire/22595-brandstofopslag-bonaire-financieel-zwak)  
 
 Pagina 2 van 20 

 
 
 
Directoraat-generaal Klimaat 
 
en Energie 
 
 
 
 
 
Ons kenmerk 
brandstofvoorziening op Bonaire – ook op de lange termijn – in gevaar komt. 
DGKE / 21018328 
 
Over welke lange termijn heeft de minister het precies? Heeft de minister bij het 
komen tot deze conclusie ook meegewogen dat olie niet de toekomst is en dat de 
handel vroeg of laat definitief instort en dat fossiel, zeker op de lange termijn, niet 
de oplossing is maar een probleem?  
 
Met de oprichting van de beleidsdeelneming wordt beoogd marktfalen op te 
lossen, geen private partij heeft namelijk bereidheid getoond om 
opslagvoorzieningen zelfstandig te realiseren. Dit lijkt vooral te komen doordat 
Bonaire een zeer kleine en afgelegen markt is. Indien volledig betaalbare 
voorzieningszekerheid kan worden gegarandeerd zonder fossiele brandstoffen, 
valt de noodzaak om de beleidsdeelneming en de gebouwde opslagvoorzieningen 
en infrastructuur in stand te houden weg. Dan zou de beleidsdeelneming kunnen 
worden opgeheven en de opslagvoorzieningen worden ontmanteld. Er is geen 
concrete termijn aan te geven wanneer dit precies zal zijn. Vooral voor de 
grotendeels intercontinentale luchtvaart, die goed is voor ongeveer 30 à 40% van 
de brandstofopslag van de beleidsdeelneming, is de verwachting niet dat deze 
binnen de afschrijvingstermijn afstapt van fossiel brandstofverbruik. Ook voor de 
andere brandstofopslag geldt dat de verwachting is dat ook bij een verdere 
uitbouw van duurzame energie nog steeds brandstoffen nodig zijn voor de 
elektriciteitscentrale, met name om de periodes op te vangen dat er minder 
duurzame energie (wind/zon) kan worden opgewekt. De brandstofopslag voor de 
elektriciteitsproductie is goed voor ongeveer een derde van de beleidsdeelneming.  
 
De leden van de PvdD-fractie komen zodoende bij de vraag hoe de minister de 
afweging heeft gemaakt tussen de verschillende alternatieven die uit doelmatig- 
en doeltreffendheidsoverwegingen overwogen moeten worden, conform artikel 3.1 
van de Comptabiliteitswet. Welke mogelijkheden heeft de minister onderzocht en 
kunnen stukken hieromtrent met de Kamer worden gedeeld? Maakt de beëindigen 
van grootschalige op- en overslag daar onderdeel vanuit? Welke alternatieven 
heeft de minister overwogen om de energie- en drinkwatervoorziening te 
garanderen? Is hierbij rekening gehouden met de wereldwijde klimaatcrisis die om 
een wereldwijde energietransitie vraagt en de klimaatdoelen waar de minister zich 
aan gecommitteerd heeft? Is hierbij ook rekening gehouden met de gunstige 
mogelijkheden op het gebied van schone energie die het eiland van nature te 
bieden heeft (zon, wind)? Door het gunstige klimaat biedt Bonaire zeer goede 
13
mogelijkheden voor duurzame energie (met name wind en zon) , zoals ook in de 
ontwerpbegroting van het ministerie van Economische Zaken en Klimaat voor 
14
2021 staat. In deze ontwerpbegroting staat ook dat het ministerie van 
Economische Zaken en Klimaat inzet op kostprijsverlaging door introductie van 
duurzame elektriciteitsproductie en andere ondersteuning van 
elektriciteitsbedrijven op Carbisich Nederland. In het rapport uit 2017 van het 
ministerie van Economische Zaken en Klimaat, ‘Duurzame en betaalbare energie 
in Caribisch Nederland’, staat ook dat betaalbare energie en verduurzaming van 
de energievoorziening in Caribisch Nederland hand in hand gaan, en dat er 
 
13
 Rijksdienst Caribisch Nederland, ‘Energie Klimaat’ (https://www.rijksdienstcn.com/economie-klimaat/energie) 
14
 Kamerstuk 35570-XIII, blz. 116. 
 
 Pagina 2 van 20 

 
 
 
Directoraat-generaal Klimaat 
 
en Energie 
 
 
 
 
 
Ons kenmerk 
en laaggelegen is, zeer kwetsbaar voor de gevolgen van klimaatverandering zoals 
DGKE / 21018328 
 
bijvoorbeeld de stijging van de zeespiegel. Hoe past de keuze voor de oprichting 
van een fossiele beleidsdeelneming  in de klimaatambities van de minister en de 
wereldwijde energietransitie die in de kinderschoenen staat en in een 
stroomversnelling moet zien te geraken gezien de toenemende ernst van de 
klimaatcrisis? Deze leden constateren dat volgens de minister de klimaatdoelen en 
verduurzamingsambities die gelden voor het Nederlands deel van het Koninkrijk 
niet nodig zijn voor Bonaire. Waarom gelden de klimaatdoelen niet voor Caribisch 
Nederland, waaronder Bonaire? Is de minister van mening dat het net zo 
belangrijk is om de inwoners van Caribisch Nederland te beschermen tegen 
klimaatverandering als om de inwoners van Nederland te beschermen? Hoe kijkt 
de minister in dit licht aan tegen zijn besluit om de fossiele industrie met 
belastinggeld in stand te houden op het eiland? Hoe is deze 
investering/staatsdeelneming te verenigen met de afspraken die de Nederlandse 
regering heeft gemaakt met het ondertekenen van het klimaatakkoord van Parijs? 
Onderzoek wijst uit dat de uitstoot die zal worden veroorzaakt door de bestaande 
energieinfrastructuur het koolstofbudget voor anderhalve graad Celsius al 
 19
overschrijden. Het op 2 december 2020 verschenen rapport van de UN 
Environment Programme (UNEP) laat zien dat overheden werelwijd 120 procent 
meer olie, gas en steenkool produceren dan verenigbaar met het anderhalve 
graad Celsius doel, en die productie zou tussen 2020 en 2030 jaarlijks met zes 
procent omlaag gebracht moeten worden. Hoe verenigt de minister 
staatsdeelname in fossiele infrastructuur met deze cijfers?  
 
De doorslaggevende reden om de beleidsdeelneming op te richten is om de 
voorzieningszekerheid van diensten en voorzieningen voor lokale burgers en 
bedrijven, lucht- en scheepsvaart op zo spoedig mogelijk een veilige manier te 
kunnen waarborgen. De urgentie om de voorzieningszekerheid op Bonaire te 
borgen en dat fossiele brandstoffen nog nodig zijn om voorzieningszekerheid te 
garanderen, heeft geleid tot het besluit om de beleidsdeelneming op te richten. 
Het is niet concreet te zeggen wanneer het moment zal aanbreken dat fossiele 
brandstoffen niet meer nodig zullen zijn. Naast brandstof voor de 
elektriciteitscentrale voorziet de beleidsdeelneming voor het grootste deel in 
brandstoffen voor sectoren die nog grotendeels afhankelijk zijn van kerosine 
(luchtverkeer) en diesel (wegverkeer). 
 
Voor de bestaande brandstofopslagen (Curoil Hato en OTB Luchthaven) gelden 
tijdelijke afspraken. Het is daarom van belang dat de beleidsdeelneming op korte 
termijn wordt opgericht zodat zij haar taak kan uitvoeren en een eindsituatie 
ontstaat met nieuwbouw die voldoet aan de moderne veiligheidseisen.  
Voor de beantwoording van de overige vragen wordt verwezen naar de algemene 
toelichting. 
 
De leden van de PvdD-fractie merken op dat de staatssecretaris van Binnenlandse 
Zaken en Koninkrijksrelaties juist het liefst duurzame energie wilde. Dit was ook 
iets wat Bonaire, als onderdeel van Caribisch Nederland, zelf ook heeft 
aangegeven. ‘Betrouwbare, betaalbare en schone energie’ was een doel uit het 
 
19
 Nature, 2019, ‘Committed emissions from existing energy infrastructure jeopardize 1.5 °C climate target’  
(https://www.nature.com/articles/s41586-019-1364-3)  
 
 Pagina 2 van 20 

 
 
 
Directoraat-generaal Klimaat 
 
en Energie 
 
 
 
 
 
Ons kenmerk 
middel niet meer (geheel) nodig, omdat de brandstofvoorziening daarmee dan 
DGKE / 21018328 
 
voldoende geborgd is. Dit zal niet in de nabije toekomst het geval zijn.   
Voor de beantwoording van de overige vragen verwijs ik u naar de algemene 
toelichting en de antwoorden op de vragen 15 en 16. 
 
De leden van de PvdD-fractie vragen of het klopt dat Bonaire voor wat betreft de 
elektriciteitsvoorziening de afgelopen jaren, zowel absoluut als relatief, alleen 
maar afhankelijker is geworden van fossiele brandstoffen, in plaats van 
23
onafhankelijker?  Is de minister van mening dat Bonaire beter minder 
afhankelijk kan worden van de olie-industrie?  
 
Ik verwijs u voor het antwoord op deze vraag naar de algemene toelichting en de 
antwoorden op de vragen 15, 16, 17 en 18. 
 
De leden van de PvdD-fractie vragen hoeveel procent van de werkzame 
beroepsbevolking momenteel afhankelijk is van BOPEC en van de gehele 
24
oliesector. Hoeveel banen levert de beleidsdeelneming op? Zal er sprake zijn van 
een toename van de werkgelegenheid in de oliesector? Hoeveel Bonairiaanse 
gezinnen zullen voor hun inkomen afhankelijk blijven van de oliesector, na 
oprichting van de beleidsdeelneming? Is de minister van mening dat de 
bestaanszekerheid van mensen beter niet kan afhangen van zeer vervuilende 
industrie die geen toekomst heeft? Ziet de minister, net als deze leden, dat er een 
probleem is dat met de beleidsdeelneming vooruit wordt geschoven, namelijk het 
verlies van banen door het instorten van de oliehandel, dat vroeg of laat definitief 
gaat gebeuren, idem Waarom wel of niet? Wat is het plan van de minister om 
werkeloosheid in de toekomst te voorkomen of om hierop te anticiperen? Of is dit 
meer iets voor een toekomstige minister of voor Bonaire zelf?  
 
De beleidsdeelneming zelf levert geen nieuwe banen op. In de huidige distributie 
en exploitatie van brandstoffen (inclusief gasflessen) werken op Bonaire circa 23 
medewerkers.  
 
Bij BOPEC staat de werkgelegenheid vanwege de financiële positie van de PDVSA 
(100% staatseigendom Venezuela) en de geopolitieke situatie (Amerikaanse 
sancties) onder druk. Momenteel werken nog 84 medewerkers bij BOPEC. Het is 
onduidelijk hoe de werkgelegenheid zich bij BOPEC in de nabije toekomst zal gaan 
ontwikkelen. 
 
Het doel van de beleidsdeelneming betreft de leveringszekerheid van brandstoffen 
ten behoeve van de energievoorziening en mobiliteit op een veilige wijze. Zoals in 
het antwoord op vraag 4 aangegeven is werkgelegenheid geen doel van deze 
beleidsdeelneming. 
 
 
23
 CBS, 2020, (https://opendata.cbs.nl/#/CBS/nl/dataset/81154ned/table?ts=1606765607942) 
24
 Caribisch Netwerk, 2017, ‘Renovatie olieterminal Bonaire kost tientallen miljoenen‘ 
(https://caribischnetwerk.ntr.nl/2017/12/13/renovatie-olieterminal-bonaire-kost-tientallen-miljoenen/). Volgens 
de directeur van BOPEC zijn 350 mensen voor hun baan direct afhankelijk van BOPEC. Volgens het CBS behoren 
11.240 mensen op Bonaire tot de werkzame beroepsbevolking. 
 
 Pagina 2 van 20 

