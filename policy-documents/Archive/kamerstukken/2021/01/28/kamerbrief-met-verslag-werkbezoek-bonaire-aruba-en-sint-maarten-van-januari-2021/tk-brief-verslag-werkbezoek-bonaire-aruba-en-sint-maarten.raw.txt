www.rijksoverheid.nl
Aan de voorzitter van de Tweede Kamer der Staten-
www.facebook.com/minbzk
Generaal
www.twitter.com/minbzk
www.linkedin.com/company/
Postbus 20018
ministerie-van-bzk
2500 EA  DEN HAAG
Kenmerk
2021-0000027643
Uw kenmerk
Datum 28 januari 2021
Betreft Verslag werkbezoek Bonaire, Aruba en Sint Maarten
(3 - 7 januari 2021)
Met deze brief doe ik uw Kamer verslag van mijn reis naar Bonaire, Aruba en Sint 
Maarten van 3 tot en met 7 januari 2021. Aanleiding voor de reis was de 
uitvoering van de landspakketten door Aruba en Sint Maarten. Verder heb ik een 
bezoek gebracht aan Bonaire om de voortgang van het bestuursakkoord en de 
actuele bestuurlijke situatie aldaar te bespreken.  
 
Werkbezoek Bonaire 3 en 4 januari 
Op 3 en 4 januari bezocht ik Bonaire. Hier heb ik gesproken met de gezaghebber, 
het bestuurscollege en de afzonderlijke fracties van de eilandsraad. 
 
Tijdens het gesprek met het bestuurscollege, waarbij de nieuwe gedeputeerde de 
heer Thielman aanwezig was, is gesproken over de te bereiken resultaten in het 
jaar 2021. Ik heb het belang van daadkracht vanuit het bestuurscollege en de 
voortgang op het bestuursakkoord benadrukt. In het bijzonder de voortgang op 
het financieel beheer, de professionalisering van de ambtelijke organisatie en het 
grondbeleid baren zorgen. Het bestuurscollege heeft mij gemeld tempo te willen 
maken en positief effect te verwachten van de per 1 maart aanstaande aan te 
treden nieuwe eilandsecretaris en een verandermanager die zich specifiek richt op 
het verbeteren van de ambtelijke organisatie. 
 
Ook de relatie met de eilandsraad, onder meer op de inhoudelijke voortgang van 
het bestuursakkoord, heeft de aandacht van het bestuurscollege. Mede naar 
aanleiding van mediaberichten over mogelijke ontwikkeling van het gebied 
genoemd Bolivia heb ik met het bestuurscollege stilgestaan bij de vraag hoe zij 
tegen de toekomstige (ruimtelijke) ontwikkeling van Bonaire aankijkt. Daarbij heb 
ik ondersteuning aangeboden om te komen tot gedragen scenario’s voor de 
mogelijke toekomstige (ruimtelijke) ontwikkeling van Bonaire. Tevens heeft het 
bestuurscollege mij geïnformeerd over de recente ontwikkelingen ten aanzien van 
COVID-19 en hebben we stil gestaan bij het onderwerp vaccinatie. 
 
Tijdens gesprekken met de afzonderlijke fracties van de eilandsraad heb ik 
gevraagd naar de ambitie van de fracties voor het jaar 2021. Vanuit verschillende 
fracties werd daarbij aandacht gevraagd voor de forse werkdruk bij de 
eilandsraadsleden en de vraag naar adequate ondersteuning voor de nieuwe 
eilandsraadgriffier. Vanuit mijn ministerie wordt, in samenwerking met de VNG, 
Pagina 1 van 5

Kenmerk
2021-0000027643
voorwaarden die horen bij de reeds verleende tranches liquiditeitssteun en de 
voorwaarden bij de vierde tranche. Tijdens het gesprek met de minister van 
Justitie, de heer Bikker, sprak ik over maatregelen uit het landspakket die zien op 
het thema versterking van de rechtsstaat. In dat verband spraken wij ook over de 
beëdiging van medewerkers van het Recherchesamenwerkingsteam (RST). De 
Landsbesluiten hierover zijn inmiddels getekend en de medewerkers beëdigd. 
Over de maatregelen die zien op het thema rechtstaat sprak ik later die dag met 
de Procureur Generaal van Aruba, de heer Ter Stege. Wij spraken over de 
problematiek in de regio en de criminaliteitsbestrijding. Met de voltallige 
Ministerraad sprak ik over de noodzaak hervormingen door te voeren. Daarbij heb 
ik mijn waardering uitgesproken voor de wijze waarop Aruba tot nu toe werkt aan 
de uitwerking van het landspakket. De ministers spraken op hun beurt hun 
waardering en dank uit voor de steun van Nederland. 
 
Tevens bracht ik een bezoek aan het Horacio E. Oduber Hospital (HOH). Met de 
directeur van het HOH, de heer Vroegop, en zijn team sprak ik onder andere over 
de ontwikkeling en behandeling van COVID-19 op Aruba en de impact op het 
HOH, de financiële taakstelling en de intensivering van de samenwerking tussen 
de ziekenhuizen op Aruba, Curaçao, Bonaire en Sint Maarten. Tijdens een 
rondleiding heb ik gesproken met medewerkers van het ziekenhuis over de 
actuele situatie van de zorg voor COVID-19 patiënten.  
 
Nederland heeft ook financiële steun gegeven aan de Fundacion Contra Violenca 
Relacional, een stichting die slachtoffers van huiselijk geweld opvangt. Met deze 
financiële steun hebben zij zestien nieuwe eenheden kunnen bouwen. Ik bezocht 
deze stichting en sprak onder meer met de voorzitter van de Raad van toezicht 
over de toekomstplannen en de gevolgen van de COVID-19 en Venezuela-crisis 
voor hun werkzaamheden.  
 
In het kader van de COVID-19 crisis bezocht ik twee organisaties die voorzien in 
voedselhulp op Aruba. Het aantal gezinnen dat is aangewezen op voedselhulp is 
door de pandemie enorm toegenomen. Fundacion Pa Nos Comunicad (FPNC) is 
één van de organisaties die een grote rol speelt in het verstrekken van 
voedselhulp en daarvoor ook financiële ondersteuning van Nederland ontvangt. In 
korte tijd is door de FPNC opgeschaald van circa 200 gezinnen per maand naar 
circa 4500 huishoudens. Tijdens mijn gesprek met het bestuur en vrijwilligers van 
de FPNC heb ik mijn oprechte waardering uitgesproken over de enorme inzet bij 
het verstrekken van voedselhulp. Voorts heb ik FPNC bedankt voor hun 
prominente rol in het Nederlandse voedselhulp programma. Eveneens in het 
kader van het Nederlandse voedselhulp programma, bracht ik een bezoek aan de 
Arubaanse afdeling van het Rode Kruis. Ik heb ook het Rode Kruis Aruba 
nadrukkelijk bedankt voor hun rol bij het verstrekken van voedselhulp. Tevens 
heb ik met een vrijwilliger de dagelijkse warme maaltijd verstrekt aan de 
doelgroep die niet in staat is zelf een warme maaltijd te bereiden. Het gaat om 
schrijnende omstandigheden. Voorts sprak de delegatie met het Rode Kruis over 
de transitie van voedselhulp naar de overheid van Aruba.  
  
Tot slot sprak ik met de CEO van de Aruba Hospitality and Tourism Association 
(AHATA), mevrouw LaSorte, vertegenwoordiger van de belangrijkste economische 
Pagina 2 van 5

Kenmerk
2021-0000027643
onderwerp van gesprek was het belang van een oplossing voor het 
herhuisvestingsvraagstuk. Sint Maarten kan pas starten met de werkzaamheden 
aan de afvalberg wanneer alle personen en bedrijven die in de nabijheid gevestigd 
zijn, verplaatst zijn. Een ander aandachtspunt blijft het capaciteitsgebrek bij het 
ministerie. Ik heb minister Doran nogmaals gewezen op het aanbod van 
Nederland om technische assistentie te leveren. Hierover zal op korte termijn op 
ambtelijk niveau worden doorgesproken.  
 
Eveneens in het kader van de wederopbouw bracht ik een bezoek aan de eerste 
twee bedrijven die gebruik maken van financiering via het Enterprise Support 
Project (ESP). Dit project beoogt het stimuleren van MKB-activiteiten door het 
verstrekken van leningen en grants aan ondernemers. Het was goed om te zien 
wat het trustfonds via dit project kan betekenen voor deze ondernemers, zeker in 
tijden van crisis. Een ander project uit het trustfonds wederopbouw dat financiële 
steun verleent aan projecten op het eiland is Resources for Community Resilience 
(R4CR). Ik sprak met projectmanager mevrouw Verschueren-Sommers over de 
eerste grants die zijn verstrekt aan verschillende non-gouvernementele 
organisaties (NGO’s). Al deze grants zijn naar ‘quick win’ projecten gegaan, 
waarmee snelle concrete verbeteringen gerealiseerd kunnen worden op het 
eiland. 
 
Tijdens bezoeken aan het Sint Maarten Medical Center (SMMC) en het Rode Kruis 
was ik onder de indruk van het harde werk dat is verzet door velen om het hoofd 
te bieden aan de enorme gevolgen van de pandemie. Via het trustfonds is in 
maart 2020 een extra bedrag van $ 3,6 mln. toegekend aan het ziekenhuis, in 
verband met de toegenomen vraag naar zorg als gevolg van COVID-19. Op 21 
september 2020 is door SMMC het COVID-19 paviljoen opgeleverd, waar nu alle 
coronapatiënten behandeld worden. Tijdens mijn bezoek waren er geen patiënten 
in het paviljoen opgenomen, wat uiteraard een positief teken is. Minder positief is 
het aantal inwoners van Sint Maarten dat is aangewezen op voedselhulp. Het 
Rode Kruis vertelde mij dat zij met de door Nederland ter beschikking gestelde 
middelen circa 14.000 mensen kunnen voorzien van voedselpakketten en 
voedselvouchers. Daarbij spelen ook verschillende lokale NGO’s een rol, zoals de 
K1 Brittania foundation, het Sint Maarten Development Fund (SMDF) en de 
Freegan Food Foundation. Van al deze organisaties heb ik vertegenwoordigers 
mogen ontmoeten, die ik heb bedankt voor het cruciale werk dat zij doen in de 
ondersteuning van de zwakkeren in de samenleving. 
 
 
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops
Pagina 2 van 5

