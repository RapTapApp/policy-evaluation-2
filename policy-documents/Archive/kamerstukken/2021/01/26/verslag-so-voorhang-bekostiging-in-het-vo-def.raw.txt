31 289   Voortgezet Onderwijs 
 
Nr.    Verslag van een schriftelijk overleg 
 
Vastgesteld d.d. … 
 
Binnen de vaste commissie voor Onderwijs, Cultuur en Wetenschap 
hebben enkele fracties de behoefte om vragen en opmerkingen voor te 
leggen over de brieven van de minister voor Basis- en Voortgezet 
Onderwijs en Media d.d. 7 december 2020 inzake voorhang concept 
1
regeling aanvullende bekostiging geïsoleerde vestigingen vo en 
toezeggingen in het kader van de vereenvoudiging van de bekostiging 
in het vo (Kamerstuk 31 289, nr. 435) en d.d. 2 december 2020 inzake 
2
voorhang besluit bekostiging WVO 2021 (Kamerstuk 31 289, nr. 434). 
Bij brief van ... heeft de minister deze beantwoord. Vragen en 
antwoorden zijn hierna afgedrukt.  
  
Voorzitter van de commissie 
Tellegen 
 
Adjunct-griffier van de commissie 
Bosnjakovic 
 
   Inhoud 
 
I Vragen en opmerkingen uit de fracties 
 Inbreng van de leden van de VVD-fractie 
 Inbreng van de leden van de CDA-fractie 
 Inbreng van de leden van de D66-fractie 
 Inbreng van de leden van de GroenLinks-fractie  
II Reactie van de minister voor Basis- en Voortgezet Onderwijs 
en Media 
 Inbreng van de leden van de VVD-fractie 
 Inbreng van de leden van de CDA-fractie 
 Inbreng van de leden van de D66-fractie 
 Inbreng van de leden van de GroenLinks-fractie  
 
I  Vragen en opmerkingen uit de fracties 
 
Inbreng van de leden van de VVD-fractie 
 
De leden van de VVD-fractie hebben kennisgenomen van de voorhang besluit bekostiging 
WVO 2021 en regeling aanvullende bekostiging geïsoleerde vestigingen vo en hebben 
daarover nog een enkele vraag.  
 
De leden van de VVD-fractie vragen of deze regeling er op deze manier voor zorgt dat er nu 
geen enkele school in een geïsoleerd gebied in de knel komt. Heeft de minister signalen 
                                                 
1
 Vo: voortgezet onderwijs 
2
 WVO: Wet op het voortgezet onderwijs 
1 
 

vragen de leden of het mogelijk is het HPC op de lijst van kleine geïsoleerde scholen te zetten 
om voortbestaan van de school in een regio met grote demografische krimp te garanderen. 
Graag ontvangen deze leden een reactie van de minister.  
 
Inbreng van de leden van de D66-fractie 
 
De leden van de D66-fractie hebben met interesse kennisgenomen van het genoemde 
ontwerpbesluit en willen de minister nog enkele vragen voorleggen. 
 
Aanvullende bekostiging  
 
De leden van de D66-fractie vragen op welke wijze de minister kan garanderen dat de 
aanvullende bekostiging voor een geïsoleerde vestiging ook daadwerkelijk op die vestiging 
wordt ingezet. Voorts vragen deze leden waarom de minister bij de toekenning van de 
aanvullende bekostiging een standaard van 900 leerlingen als minimum hanteert. Wat 
betekent dit voor kleinere vestigingen en hoeveel vestigingen die in aanmerking komen voor 
de aanvullende bekostiging tellen nu of in de prognoses minder dan 900 leerlingen? De leden 
vragen een overzicht van deze vestigingen, ook met te verwachte leerlingaantallen.  
 
Caribisch Nederland 
 
De leden van de D66-fractie vragen op welke wijze rekening gehouden wordt met de 
uitzonderlijke situatie waarin de scholen in Caribisch Nederland zich bevinden. 
 
Praktijkonderwijs  
 
De leden van de D66-fractie vragen waarom voor vestigingen met uitsluitend 
praktijkonderwijs een minimum aantal leerlingen van 60 geldt. Wat betekent dit voor kleinere 
scholen en hoeveel vestigingen die in aanmerking komen voor de aanvullende bekostiging 
tellen nu of in de prognoses minder dan 60 leerlingen? De leden vragen een overzicht van 
deze vestigingen, ook met te verwachte leerlingaantallen.  
 
Inbreng van de leden van de GroenLinks-fractie 
 
Regeling aanvullende bekostiging geïsoleerde vestigingen vo 
 
De leden van de GroenLinks-fractie danken de minister voor de regeling aanvullende 
bekostiging geïsoleerde vestigen vo. De voornoemde leden constateren dat de regeling er 
anders uitziet dan de leden in het voortraject is voorgehouden. Zij hebben hier dan ook nog 
vragen over. 
 
Toelichting regeling geïsoleerde scholen 
 
De leden van de GroenLinks-fractie hebben vooral vragen over de extra toeslag voor kleine 
3 4
geïsoleerde brede schoolgemeenschappen. In eerdere stukken en infographics van het 
                                                 
3
 Kamerstuk 31 289, nr. 409 
4
 Website rijksoverheid, ‘Infographic Aanvullende bekostiging geïsoleerde vo scholen’, 
https://www.rijksoverheid.nl/onderwerpen/financiering-
onderwijs/documenten/publicaties/2019/11/14/infographic-aanvullende-bekostiging-geisoleerde-vo-scholen 
 
3 
 

 
De leden van de GroenLinks-fractie hebben ook een vraag over de regeling voor de 
aanvullende bekostiging voor vestigingen met een breed onderwijsaanbod. Klopt het dat dit 
bedrag enkel wordt uitgekeerd aan een school die als één vestiging voldoet aan de 
voorwaarden van een breed onderwijsaanbod? De voornoemde leden vragen wat dit betekent 
voor scholen die werken met een campus-constructie. Hierbij denkende aan een school, die 
5
voldoet aan de voorwaarden van een breed onderwijsaanbod en die één BRIN -nummer heeft, 
maar twee vestigingen binnen 200-300 meter van elkaar en binnen die twee vestigingen het 
volledige brede aanbod heeft. Er zijn voorbeelden in het land waarbij dit voorkomt. Het zijn 
scholen met twee adressen (bijvoorbeeld een 2 en 2A adres), maar onder één BRIN-nummer 
vallen en gezamenlijk het brede onderwijsaanbod aanbieden. Vallen deze scholen met een 
campus-constructie niet onder de regeling? Zo ja, waarom is daarvoor gekozen als deze 
scholen wel hetzelfde doel van de regeling nastreven? Is er een uitspraak gedaan over hoe ver 
de twee vestigingen fysiek uit elkaar moeten liggen, is bijvoorbeeld 200-300 meter al te ver? 
De voornoemde leden vragen of bekend is hoeveel scholen op deze manier net buiten de 
regeling vallen. Hoeveel zou het kosten om deze scholen wel binnen deze regeling te laten 
vallen? Is de minister bereid om dit te onderzoeken, zo vragen de leden. 
 
 
II Reactie van de minister voor Basis- en Voortgezet Onderwijs en Media 
 
Ik dank de leden van de fracties van de VVD, het CDA, D66 en GroenLinks voor de gestelde 
vragen en de gemaakte opmerkingen. Ik reageer daarop in de hiernavolgende tekst. De 
beantwoording van de vragen is geclusterd per fractie.  
 
Vrijwel alle gestelde vragen hebben betrekking op mijn brief d.d. 7 december 2020 inzake 
voorhang van de regeling aanvullende bekostiging geïsoleerde vestigingen vo en 
6
toezeggingen in het kader van de vereenvoudiging van de bekostiging in het vo. Alleen de 
vraag van de leden van de GroenLinks-fractie over de aanvullende bekostiging voor 
vestigingen met een breed onderwijsaanbod heeft betrekking op de voorhang van het Besluit 
7
bekostiging WVO 2021. De inwerkingtreding van dat besluit is voorzien op 1 oktober 
8
2021, tegelijkertijd met de Wet vereenvoudiging grondslagen bekostiging vo-scholen. Om 
een tijdige vaststelling en bekendmaking van het besluit mogelijk te maken zal ik het besluit 
nu zo snel mogelijk voor advies aanhangig doen maken bij de Afdeling advisering van de 
Raad van State. Zodra het besluit is vastgesteld, zal het in het kader van de nahangprocedure 
op grond van artikel 121, tweede lid, jo. artikel 96n, eerste lid, van de WVO nogmaals aan uw 
Kamer worden voorgelegd voordat het in werking treedt. 
 
Inbreng van de leden van de VVD-fractie 
 
De leden van de VVD-fractie vragen of de Regeling aanvullende bekostiging geïsoleerde 
vestigingen vo (hierna: regeling geïsoleerde scholen) er op deze manier voor zorgt dat er nu 
geen enkele school in een geïsoleerd gebied in de knel komt. Zij vragen daarbij of er scholen 
zijn die ondanks deze regeling nog steeds in de knel komen, welke dit zijn en waar deze 
scholen staan. 
                                                 
5
 BRIN: Basisregistratie Instellingen. 
6
 Kamerstuk 31 289, nr. 435. 
7
 Zoals aangegeven in mijn brief d.d. 2 december 2020 (Kamerstuk 31 289, nr. 434) ziet de voorhang van het 
Besluit bekostiging WVO 2021 slechts op artikel 2, vierde lid, van dat besluit. 
8
 Stb. 2020, 437. 
5 
 

Overigens is het niet mogelijk om een school handmatig toe te voegen aan de lijst van 
geïsoleerde scholen. Om het HPC mee te laten lopen met de regeling, zou in dit geval de 
vereiste hemelsbrede afstand moeten worden verlaagd van 8 kilometer naar 6 kilometer. Dan 
komen er naar verwachting naast het HPC tientallen vestigingen bij, ook in dichter bevolkte 
gebieden. Dat vind ik niet wenselijk, omdat we dan het doel van de regeling voorbijschieten. 
 
Het HPC ontvangt na de vereenvoudiging aanvullende bekostiging voor vestigingen met een 
breed onderwijsaanbod. Dat geeft deze school extra structurele steun. Verdere steun voor deze 
school lijkt op dit moment niet nodig. De school staat er namelijk ook in meerjarig perspectief 
financieel goed voor. Als de aanvullende bekostiging voor vestigingen met een breed 
onderwijsaanbod wordt meegerekend, heeft het schoolbestuur na vereenvoudiging van de 
bekostiging een positief herverdeeleffect van 0,2 procent. 
 
Inbreng van de leden van de D66-fractie 
 
De leden van de D66-fractie vragen op welke wijze gegarandeerd kan worden dat de 
aanvullende bekostiging voor een geïsoleerde vestiging ook daadwerkelijk op die vestiging 
wordt ingezet. Voorts vragen deze leden waarom bij de toekenning van de aanvullende 
bekostiging een standaard van 900 leerlingen als minimum wordt gehanteerd. Zij vragen 
daarbij wat dit betekent voor kleinere vestigingen en hoeveel vestigingen die in aanmerking 
komen voor de aanvullende bekostiging nu of in de prognoses minder dan 900 leerlingen 
tellen. De leden vragen een overzicht van deze vestigingen, ook met te verwachte 
leerlingaantallen. 
 
De aanvullende bekostiging voor geïsoleerde scholen wordt aan een school verstrekt als onder 
deze school één of meerdere geïsoleerde vestigingen vallen. Scholen hebben de vrijheid om 
de bekostiging in te zetten op basis van lokale afwegingen en keuzes. Zo werkt het ook met de 
reguliere bekostiging die scholen krijgen. Docenten en ondersteunend personeel worden vaak 
op meerdere vestigingen ingezet. Lesmaterialen en inventaris worden vaak op school- of 
bestuursniveau ingekocht. Veel kosten zijn dan ook niet altijd tot een specifieke vestiging te 
herleiden. 
 
Het is niet zo dat kleine geïsoleerde brede scholengemeenschappen onder de 900 leerlingen 
geen aanvullende bekostiging vanuit deze regeling meer krijgen. Onder de 900 leerlingen 
neemt deze aanvullende bekostiging alleen niet meer verder toe. Deze blijft ca. € 600.000. 
Een kleine geïsoleerde brede scholengemeenschap met 850 leerlingen krijgt daarom evenveel 
aanvullende bekostiging vanuit deze regeling als eenzelfde school met 900 leerlingen. Dat 
was ook al het geval toen er sprake was van het gestaffelde systeem. 
 
Er zijn nu drie kleine geïsoleerde brede scholengemeenschappen met minder dan 900 
leerlingen: de Hogeberg op Texel, het Zwin College in Oostburg en de vestiging Pieter 
Zeeman van Pontes in Zierikzee. Zij komen ook in aanmerking voor de aanvullende 
bekostiging voor vestigingen met een breed onderwijsaanbod. Om te voorkomen dat er voor 
hetzelfde doel twee keer aanvullende bekostiging wordt verstrekt, heb ik er voor gekozen de 
regeling geïsoleerde scholen hierop aan te passen. Dit omdat de aanvullende bekostiging 
hetzelfde doel beoogt (namelijk het ondersteunen van brede scholengemeenschappen) en dat 
beide regelingen worden gedekt uit de lumpsum. Dit betekent concreet dat kleine geïsoleerde 
brede scholengemeenschappen nu iets minder aanvullende bekostiging vanuit de geïsoleerde 
regeling ontvangen. Echter, omdat het vestigingen betreft met een breed onderwijsaanbod, 
komen ze onderaan de streep toch op dezelfde aanvullende bekostiging uit, zoals eerder 
7 
 

(ca. 100 vo-leerlingen) en Sint Eustatius (ca. 250 vo-leerlingen) en worden deze twee eilanden 
gecompenseerd voor het hogere prijspeil ten opzichte van Bonaire. De scholen in Caribisch 
Nederland gaan er na vereenvoudiging van de bekostiging alle drie op vooruit. De positieve 
herverdeeleffecten verschillen per eiland, maar variëren van 3 tot ruim 10 procent.  
 
Tot slot vragen de leden van de D66-fractie waarom voor vestigingen met uitsluitend 
praktijkonderwijs een minimum aantal leerlingen van 60 geldt. Zij vragen daarbij wat dit 
betekent voor kleinere scholen en hoeveel vestigingen die in aanmerking komen voor de 
aanvullende bekostiging nu of in de prognoses minder dan 60 leerlingen tellen. De leden 
vragen een overzicht van deze vestigingen, ook met te verwachte leerlingaantallen. 
 
In het vereenvoudigde bekostigingsmodel komen vestigingen alleen in aanmerking voor een 
vast bedrag als er op de vestiging 130 leerlingen of meer zijn ingeschreven. Voor vestigingen 
waarop alleen praktijkonderwijs wordt gegeven geldt een ondergrens van 60 leerlingen. Deze 
twee grenzen zijn daarom ook gebruikt voor de regeling geïsoleerde scholen: vestigingen 
komen alleen in aanmerking voor deze regeling als op de vestiging minimaal 130 of, in het 
geval van een vestiging waarop alleen praktijkonderwijs wordt gegeven, 60 leerlingen zijn 
ingeschreven. Dit is overigens in de praktijk geen probleem. Er zijn op dit moment geen 
geïsoleerde vestigingen voor praktijkonderwijs met minder dan 60 leerlingen. 
 
Inbreng van de leden van de GroenLinks-fractie 
 
De leden van de GroenLinks-fractie vragen of het klopt dat er bij de extra toeslag voor kleine 
geïsoleerde brede scholengemeenschappen gekozen is voor een leerlingafhankelijke toeslag 
en waarom daar voor gekozen is. Zij vragen waarom niet expliciet vermeld is in de brief dat 
er voor een ander systeem is gekozen. De voornoemde leden hadden het netjes gevonden als 
de aanpassing van het systeem expliciet bekend was gemaakt met een uitleg waarom hiervoor 
gekozen is. De leden concluderen dat dit nieuwe systeem ongunstig uitpakt voor kleine 
krimpende geïsoleerde brede schoolgemeenschappen en vragen of ik dat ook zo zie. Daarbij 
vragen zij of deze nieuwe systematiek voor meer onvoorspelbaarheid zorgt en vragen zij een 
toelichting op de ongewenste prikkels bij het gestaffelde systeem. Deze leden vragen verder of 
het klopt dat het nieuwe maximum uitkomt op € 600.000 in plaats van op € 800.0000, en 
waarom het maximumbedrag lager is geworden. Voorts vragen de voornoemde leden of de 
minister kan garanderen dat dit niet enkel is gedaan om kosten te besparen. Zij vragen 
daarbij hoeveel geld deze extra toeslag nu in totaal gaat kosten en hoeveel scholen gebruik 
gaan maken van de extra toeslag. Ook vragen zij of er onderzoek is gedaan of dit nieuwe 
systeem kleine geïsoleerde brede scholengemeenschappen voldoende helpt en of hierover 
overleg is geweest met het onderwijsveld. 
 
Het klopt dat er bij de extra toeslag voor kleine geïsoleerde brede scholengemeenschappen 
gekozen is voor een leerlingafhankelijke toeslag. In de brief, waarmee de regeling in uw 
Kamer is voorgehangen, heb ik benoemd dat de extra toeslag voor kleine brede geïsoleerde 
scholengemeenschappen wordt vormgegeven door een aanvullend bedrag van ca. € 2.000 per 
leerling voor elke leerling onder het aantal van 1.200. Deze aanpassing heeft plaatsgevonden 
omdat uit de uitvoeringstoets van DUO is gebleken dat het gestaffelde systeem een 
ongewenste prikkel in zich heeft en daarmee een te groot risico op misbruik en oneigenlijk 
11
gebruik. Het gaat dan om de prikkel om leerlingen bij de telling in BRON op ‘niet-
bekostigd’ te zetten, om op die manier in een gunstigere staffel terecht te komen. Eén leerling 
                                                 
11
 BRON: Basisregister Onderwijs. 
9 
 

scholengemeenschappen. De kosten van het nieuwe systeem zijn per saldo hoger. De 
overgang naar de nieuwe systematiek is dus niet bedoeld om kosten te besparen. 
 
Ook deze nieuwe systematiek is voorspelbaar voor scholen. In de meerjarenbegroting kunnen 
scholen eenvoudig doorrekenen wat de aanvullende bekostiging vanuit deze regeling wordt, 
door het leerlingenaantal te vermenigvuldigen met het aanvullende bedrag per leerling. Dat is 
even voorspelbaar als het systeem van staffels, dat ook op basis van leerlingaantallen is. Het 
grote bijkomende voordeel van het nieuwe systeem is dat een licht afwijkende realisatie van 
het geraamde aantal leerlingen maar kleine financiële consequenties voor de scholen heeft. 
Als een school bijvoorbeeld 1.099 leerlingen in een jaar raamt, maar de realisatie komt uit op 
1.102 leerlingen, ontving de school in de oude systematiek direct ca. € 200.000 aanvullende 
bekostiging minder. Dat vergt ingrepen in de bedrijfsvoering. In de nieuwe systematiek is het 
verschil slechts ca. € 6.000. 
 
Het enige nadeel van de nieuwe systematiek zou kunnen zijn dat scholen die nu nog niet in 
aanmerking komen voor de extra toeslag, maar zelf voorspeld hadden over enkele jaren onder 
de 1.200 leerlingen duiken, er dan niet opeens ca. € 200.000 op vooruit gaan, maar 
bijvoorbeeld ca. € 20.000 bij een leerlingenaantal van 1.190. De voordelen van het 
leerlingebonden systeem voor de scholen die nu de regeling voor geïsoleerde scholen nodig 
hebben, wegen mijns inziens op tegen het nadeel van een enkele school die mogelijk in de 
toekomst in aanmerking kan komen voor de regeling. 
 
Het klopt dat het nieuwe maximum bij de toeslag voor kleine geïsoleerde brede 
scholengemeenschappen € 600.000 is in plaats van € 800.000. Het verschil tussen die twee 
bedragen is de aanvullende bekostiging voor vestigingen met een breed onderwijsaanbod, die 
14
er is gekomen naar aanleiding van het amendement-Rog/Van Meenen. Deze was er nog niet 
in de oude systematiek, maar in de nieuwe systematiek is daar wel rekening mee gehouden. 
De Hogeberg op Texel, het Zwin College in Oostburg en de vestiging Pieter Zeeman van 
Pontes in Zierikzee komen nu als enige voor het maximum in aanmerking. Zij komen ook alle 
drie in aanmerking voor de aanvullende bekostiging voor vestigingen met een breed 
onderwijsaanbod en krijgen onderaan de streep dus evenveel aanvullende bekostiging. Voor 
een nadere toelichting verwijs ik naar het antwoord op de vragen van de leden van de D66-
fractie op dit punt. 
 
Door de leerlingendaling neemt het aantal scholen dat in de komende jaren in aanmerking zal 
komen voor de extra toeslag voor kleine geïsoleerde brede scholengemeenschappen naar 
verwachting toe naar ongeveer 20. Dit is een inschatting op basis van de leerlingenprognoses 
van DUO. Enkele van de zeven scholen die nu voor de extra toeslag voor kleine geïsoleerde 
brede scholengemeenschappen in aanmerking komen, hebben na het verzenden van de 
voorhangbrief aan uw Kamer contact met mijn ministerie opgenomen, Na uitleg van de 
nieuwe systematiek en de achtergrond van de keuzes is daar met begrip op gereageerd. 
 
Tot slot vragen de leden van de GroenLinks-fractie of de aanvullende bekostiging voor 
vestigingen met een breed onderwijsaanbod enkel worden uitgekeerd aan een school die als 
één vestiging voldoet aan de voorwaarden van een breed onderwijsaanbod. Daarbij vragen 
zij of scholen in campussituaties, waarbij één school twee vestigingen heeft op twee adressen 
dicht bij elkaar, ook in aanmerking komen voor deze aanvullende bekostiging en zo nee, 
waarom niet. Daarbij vragen zij of er een uitspraak is gedaan over het aantal meter dat deze 
                                                 
14
 Kamerstuk 35 354, nr. 12. 
11 
 

