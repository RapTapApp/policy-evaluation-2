 
Besluit van …  
tot wijziging van het Uitvoeringsbesluit WHW 2008 houdende de invoering van 
bepalingen omtrent de uitdrukkingsvaardigheid in het Nederlands en de 
meerwaarde van een andere taal dan het Nederlands in het hoger onderwijs 
 
 
Op de voordracht van Onze Minister van Onderwijs, Cultuur en Wetenschap van xxx, nr. 
xxx directie Wetgeving en Juridische Zaken; 
 
Gelet op artikelen 1.3, zesde lid, 2.6, eerste lid, 5.6a, vierde en negende lid en 7.2, 
vijfde lid van de Wet op het hoger onderwijs en wetenschappelijk onderzoek; 
 
De Afdeling advisering van de Raad van State gehoord (advies van xxx, nr. xxx); 
 
Gezien het nader rapport van Onze Minister van Onderwijs, Cultuur en Wetenschap van 
xxx>van xxx, nr. xxx, directie Wetgeving en Juridische Zaken;  
 
Hebben goedgevonden en verstaan: 
 
 
Artikel I Wijziging van het Uitvoeringsbesluit WHW 2008 
 
Het Uitvoeringsbesluit WHW 2008 wordt als volgt gewijzigd: 
 
A 
Hoofdstuk 3, afdeling 4, komt als volgt te luiden: 
 
Afdeling 4 Taal 
 
Artikel 3.12 Bevordering uitdrukkingsvaardigheid in het Nederlands 
1. Instellingen bevorderen de uitdrukkingsvaardigheid in het Nederlands van 
Nederlandstalige studenten door: 
a. het bieden van ondersteuning die ziet op het op peil houden van de algemene 
taalvaardigheid in het Nederlands; en 
b. het organiseren van begeleiding die erop is gericht de student in staat te stellen om 
de kennis, inzicht en vaardigheden die hij bij voltooiing van de opleiding dient te 
bezitten in Nederlandse communicatie tot uitdrukking te kunnen brengen. 
B11846.K-1 

 
 
De Minister van Onderwijs, Cultuur en Wetenschap 
  
3 
B11846.K-1 
 

 
 
Daarnaast is met de Wet taal en toegankelijkheid een nieuw kwaliteitsaspect aan de 
WHW toegevoegd aan de hand waarvan de kwaliteit van zowel nieuwe als bestaande 
opleidingen wordt beoordeeld ten behoeve van accreditatie (artikel 5.7, eerste lid, 
onderdeel g en artikel 5.12 onderdeel h, WHW). Dit kwaliteitsaspect betreft de wijze 
waarop en de mate waarin de instelling zich “in het kader van haar werkzaamheden op 
het gebied van onderwijs richt op de bevordering van de uitdrukkingsvaardigheid in het 
Nederlands van studenten”. De kwaliteitsaspecten – waaronder dus ook de 
inspanningsplicht genoemd in artikel 1.3, vijfde lid WHW - worden nader uitgewerkt in 
het accreditatiekader van de Nederlands-Vlaamse accreditatieorganisatie (hierna: NVAO) 
(artikel 5.3, eerste lid, onderdeel c, WHW). Daarbij worden de regels die met onderhavig 
wijzigingsbesluit in het Uitvoeringsbesluit WHW 2008 worden opgenomen, in acht 
genomen.  
 
De voorschriften die met onderhavig besluit in het Uitvoeringsbesluit WHW 2008 worden 
opgenomen en het accreditatiekader met betrekking tot het bevorderen van de 
uitdrukkingsvaardigheid van studenten, zijn niet van toepassing op de beoordeling van 
opleidingen die worden aangeboden door rechtspersonen voor hoger onderwijs (de niet-
bekostigde instellingen), noch op de beoordeling van niet-bekostigde masteropleidingen 
(artikel 1.12b WHW) en opleidingen die in het buitenland worden verzorgd (artikel 1.19, 
derde lid, WHW). 
 
2.2 Taal waarin het onderwijs wordt verzorgd 
Met de Wet taal en toegankelijkheid zijn de criteria geactualiseerd op basis waarvan een 
instelling kan besluiten tot het verzorgen van anderstalig onderwijs. In artikel 7.2 van de 
WHW blijft het uitgangspunt geregeld dat onderwijs in het Nederlands moet worden 
verzorgd. In afwijking van dit uitgangspunt blijft anderstalig onderwijs mogelijk indien 
en voor zover het een opleiding of een deel van een opleiding met betrekking tot die 
andere taal betreft, of indien het onderwijs betreft dat in het kader van een gastcollege 
door een anderstalige docent gegeven wordt. Nieuw is het zogenoemde 
‘meerwaardecriterium’ , dat is neergelegd in artikel 7.2, tweede lid, onderdeel c, van de 
WHW. In artikel 7.2 is tevens de verplichting opgenomen tot het opnemen van taalbeleid 
in het instellingsplan. Hierin beschrijft het instellingsbestuur de procedure waarmee en 
de inhoudelijke gronden waarop wordt overgegaan tot het voeren van een andere taal 
aan een opleiding of een deel van een opleiding. Ook wordt in dit instellingsplan 
1
opgenomen hoe de instelling de kwaliteit van het onderwijs en de toegankelijkheid van 
de opleiding voor Nederlandstalige studenten waarborgt. Tot slot wordt in het 
instellingsplan door bekostigde onderwijsinstellingen beschreven de mate waarin en de 
wijze waarop uitvoering wordt gegeven aan de verplichtingen bedoeld in artikel 1.3, 
vijfde lid, van de WHW. In de wet is geregeld dat de taal waarin het onderwijs wordt 
gegeven en de examens worden afgenomen moet worden opgenomen in de Onderwijs- 
en Examenregeling (hierna: OER) en dat de opleidingscommissie instemmingsrecht heeft 
2
op dit onderdeel. 
 
Met het ‘meerwaardecriterium’ is het mogelijk om op gronden die verband houden met 
de specifieke aard, de inrichting of de kwaliteit van het onderwijs, onderwijs in een 
andere taal dan het Nederlands aan te bieden. Vanuit het uitgangspunt dat het 
onderwijs in het Nederlands wordt verzorgd, dient de andere taal meer in het belang van 
de student te zijn dan het voeren van de Nederlandse taal als het gaat om de 
mogelijkheid van de student om zich te ontwikkelen overeenkomstig de kwaliteiten op 
het gebied van kennis, inzicht en de vaardigheden die in de OER zijn opgenomen (de 
eindkwalificaties). De situatie kan verschillen per instelling en per individuele opleiding. 
                                                 
1
 Deze verplichting geldt enkel voor bekostigde instellingen. 
2
 Artikelen 7.13, tweede lid, onderdeel z en artikel 9.18, eerste lid, onderdeel a WHW. 
5 
B11846.K-1 
 

 
 
De bestaande inspanningsplicht tot bevordering van de uitdrukkingsvaardigheid (artikel 
1.3, vijfde lid, WHW) is in algemene zin niet gewijzigd en wordt, wat de achterliggende 
doelstellingen betreft, hier kortheidshalve niet nader toegelicht.  
 
Begripsverheldering 
De voorschriften in onderhavig besluit hebben betrekking op de plicht die instellingen 
hebben ten aanzien van de Nederlandstalige studenten. Onder Nederlandstalige 
studenten verstaat de regering: studenten met een Nederlandse vooropleiding in het 
voortgezet onderwijs en studenten die zich, bijvoorbeeld bij inschrijving bij de opleiding, 
kenbaar maken als Nederlandstalig. Bij deze laatste groep kan ook gedacht worden aan 
studenten uit Vlaanderen, Caribisch Nederland en Suriname die de Nederlandse taal 
beheersen.  
 
Onder algemene taalvaardigheid verstaat de regering: het vaardig zijn in de receptie en 
de productie van zowel mondelinge als schriftelijke taaluitingen. Met deze opvatting van 
algemene taalvaardigheid wordt aangesloten bij het wettelijk vastgelegde 
Referentiekader doorlopende leerlijnen taal en rekenen dat geldt van het basisonderwijs 
tot het hoger onderwijs. Het gaat hier om de algemene basis die vereist is voor 
uitdrukkingsvaardigheid. 
 
Onder uitdrukkingsvaardigheid verstaat de regering in de context van het hoger 
onderwijs: het vaardig zijn om de tijdens de opleiding opgedane kennis en inzichten (al 
dan niet vakspecifiek) zowel mondeling als schriftelijk tot uitdrukking te brengen. 
Algemene taalvaardigheid in het Nederlands vormt de basis voor 
uitdrukkingsvaardigheid in die taal. 
 
Overwegingen 
Met de Wet taal en toegankelijkheid is ervoor gekozen om voorschriften vast te stellen 
bij algemene maatregel van bestuur ter concretisering van de inspanningsplicht, bedoeld 
in artikel 1.3, vijfde lid, van de WHW. De regering kiest ervoor om in onderhavig besluit 
niet een specifiek niveau van uitdrukkingsvaardigheid voor te schrijven dat onderdeel is 
van de kennis, het inzicht en de vaardigheden die elke student bij afronding van de 
opleiding moet hebben verworven. De voorschriften in onderhavig besluit hebben 
immers enkel betrekking op Nederlandstalige studenten en niet op anderstalige 
studenten. Het is onwenselijk dat een onderwijsinstelling voor de ene groep studenten 
een ander eindniveau beoogt dan voor de andere groep studenten, terwijl zij bij dezelfde 
opleiding zijn ingeschreven. Het beoogde eindniveau van een opleiding is voor elke 
7
ingeschreven student gelijk. Daarenboven blijkt uit consultatie van taalexperts dat er op 
dit moment geen vastgesteld referentieniveau is boven referentieniveau 4F dat als 
specifiek niveau van uitdrukkingsvaardigheid voorgeschreven zou kunnen worden. Veel 
studenten beschikken al over dit niveau wanneer zij aan de opleiding beginnen. De 
regering kiest ervoor om qua niveau van de geboden voorzieningen wel aan te sluiten bij 
het niveau dat een student dient te bezitten bij voltooiing van de opleiding. Zoals 
hiervoor omschreven, wordt hiermee geen apart eindniveau in het leven geroepen. Wel 
wordt de Taalunie gevraagd een referentieniveau uitdrukkingsvaardigheid in het 
Nederlands te ontwikkelen dat het niveau beschrijft dat van hoger opgeleiden mag 
worden verwacht (5F). 
 
                                                 
7
 Dit volgt uit artikel 7.3, eerste en tweede lid van de WHW. Het onderwijs wordt door de instelling 
aangeboden in de vorm van opleidingen. Een opleiding is een samenhangend geheel van 
onderwijseenheden, gericht op de verwezenlijking van welomschreven doelstellingen op het gebied 
van kennis, inzicht en vaardigheden waarover degene die de opleiding voltooit, dient te beschikken. 
7 
B11846.K-1 
 

 
 
onderwijs zijn ingestroomd. Voor opleidingen in het hoger beroepsonderwijs geldt als 
uitgangspunt referentieniveau 3F. Voor opleidingen in het wetenschappelijk onderwijs 
geldt als uitgangspunt referentieniveau 4F. 
 
Het bevorderen van de uitdrukkingsvaardigheid betekent echter meer dan het op peil 
houden van de algemene taalvaardigheid; algemene taalvaardigheid is de basis voor 
uitdrukkingsvaardigheid. De inspanningsplicht betekent dan ook tevens dat de instelling 
ondersteuning biedt aan de Nederlandstalige studenten in de vorm van het organiseren 
van begeleiding gericht op de uitdrukkingsvaardigheid in het Nederlands. Met de 
begeleiding worden Nederlandstalige studenten in de gelegenheid gesteld om de 
vaardigheid te ontwikkelen om de tijdens de opleiding opgedane kennis en inzichten in 
hun Nederlandstalige communicatie tot uitdrukking te brengen.  
 
De voorschriften uit het nieuwe artikel 3.12 van het Uitvoeringsbesluit WHW zijn van 
toepassing op zowel Nederlandstalige als anderstalige opleidingen. Niettemin is het 
uitgangspunt dat wanneer een instelling een opleiding in het Nederlands verzorgt, zij ten 
aanzien van de studenten van die opleiding automatisch aan de voorschriften voldoet. 
Het uitgangspunt dat een opleiding in het Nederlands wordt verzorgd (art. 7.2 WHW) is 
immers een uitwerking van de plicht tot het bevorderen van de uitdrukkingsvaardigheid 
9
in het Nederlands. Voor de vraag welke opleidingen worden aangemerkt als 
Nederlandstalig, wordt aangesloten bij de definitiebepaling die in het wetsvoorstel taal 
en toegankelijkheid wordt gehanteerd: een Nederlandstalige opleiding is een opleiding 
die wordt verzorgd in het Nederlands voor de gehele opleiding dan wel een deel van de 
opleiding dat overeenkomt met ten minste twee derde deel van het totaal aantal 
studiepunten van de opleiding. Voor elke anderstalige opleiding of groep van 
anderstalige opleidingen dient de instelling vast te leggen, bijvoorbeeld in de onderwijs- 
en examenregeling, welke voorzieningen (bedoeld in artikel 3.12 van het onderhavige 
besluit) zij treft voor de Nederlandstalige studenten die bij de betreffende opleiding zijn 
ingeschreven.  
 
De voorzieningen kunnen extra-curriculair en facultatief worden aangeboden. Ze zijn dus 
niet noodzakelijk onderdeel van het curriculum van een opleiding. Een verplichting om 
Nederlandstalig onderwijs aan te bieden bij elke opleiding zou immers een onwenselijke 
beperking stellen aan opleidingen die om goede redenen (en aldus met instemming van 
de NVAO) anderstalig zijn. 
 
3.2 Taal waarin het onderwijs wordt verzorgd 
Hierna zal ingegaan worden op de uitwerking van het meerwaardecriterium alsmede de 
gevallen op grond waarvan Onze Minister opleidingen vrij kan stellen van de toets 
anderstalig onderwijs.  
 
3.2.1 Meerwaardecriterium 
Met dit wijzigingsbesluit worden de gevallen beschreven waarin sprake is van ‘specifieke 
aard, inrichting of kwaliteit’ van het onderwijs gelet waarop het voeren van een andere 
taal dan het Nederlands, meer dan het voeren van het Nederlands, in het belang is van 
de student met het oog op de kennis, het inzicht of de vaardigheden die hij bij afronding 
van de opleiding moet hebben verworven. Hiertoe zijn vijf elementen vastgesteld die 
allen betrekking hebben op hetzij de aard, hetzij de inrichting, hetzij de kwaliteit van het 
                                                 
9
 In de toelichting op de zesde nota van wijziging van de oorspronkelijke WHW wordt een expliciet 
verband gelegd tussen de bevordering van de uitdrukkingsvaardigheid in het Nederlands (art. 1.3) 
enerzijds en het Nederlands als voertaal (art. 7.2) anderzijds (Kamerstukken II 1991/92, 21 073, 
nr. 26, p. 2).  
9 
B11846.K-1 
 

 
 
een andere taal dan het Nederlands gebruikelijk is. Pas dan is er voldoende reden om in 
het onderwijs daarbij aan te sluiten.  
 
c) het onderwijs is zodanig ingericht dat een interculturele 
uitwisseling tussen studenten noodzakelijk is om de met het 
onderwijs beoogde kennis, inzicht en vaardigheden te kunnen 
verwerven; 
 
In de eindkwalificaties van het onderwijs is verdisconteerd dat interculturele uitwisseling 
en het opdoen van interculturele kennis, inzichten en vaardigheden een wezenlijk 
onderdeel is van de opleiding. De herkomst van studenten is hierbij niet de aanleiding 
13
om het onderwijs in een andere taal te mogen verzorgen, maar de uitwisseling van 
interculturele aspecten die nodig is om de eindkwalificaties van het onderwijs te 
realiseren. Het gaat hier om de inrichting van het onderwijs die bijvoorbeeld 
bewerkstelligd zou kunnen worden door het concept van de multiculturele international 
classroom. De interculturele uitwisseling zou gebaat kunnen zijn bij het bezigen van een 
taal die door de deelnemers aan deze uitwisseling in voldoende mate wordt beheerst 
zodat een kwalitatief goede uitwisseling kan plaatsvinden, hetgeen van meerwaarde is 
voor de student. 
 
d) het onderwijs verzorgd wordt in nauwe samenwerking met 
bedrijven, instanties of onderwijsinstellingen die internationaal 
georiënteerd en overwegend anderstalig zijn. 
 
Indien nauwe samenwerking met bedrijven, instanties of onderwijsinstellingen die 
internationaal georiënteerd en overwegend anderstalig zijn, bijdraagt aan het behalen 
van de eindkwalificaties, kan het van meerwaarde zijn het onderwijs in een andere taal 
dan het Nederlands te verzorgen. Bij samenwerking kan bijvoorbeeld gedacht worden 
aan onderwijs- en/of onderzoeksprojecten, waarbij de betreffende 
samenwerkingspartner betrokken is middels de inbreng van expertise en opdrachten, of 
als onderzoekspartner. Hierbij kan eveneens worden gedacht aan onderwijs dat 
gezamenlijk met een anderstalige buitenlandse onderwijsinstelling wordt verzorgd. 
 
e) de docenten die de benodigde expertise bezitten om het 
onderwijs te kunnen verzorgen zijn voornamelijk anderstalig. 
 
Het kan voorkomen dat er opleidingen zijn waar onvoldoende Nederlandstalige docenten 
beschikbaar zijn om onderwijs van voldoende niveau te kunnen verzorgen en dat de 
onderwijskwaliteit van de opleiding gebaat is bij het aantrekken van anderstalige 
docenten. In dergelijke gevallen kan het van meerwaarde zijn voor de studenten om het 
onderwijs te verzorgen in een andere taal dan het Nederlands. Indien voor een 
onderdeel van de opleiding anderstalige docenten nodig zijn, wil dit nog niet zeggen dat 
de gehele opleiding in een andere taal verzorgd mag worden op basis van dit element, 
dit dient per onderwijsonderdeel/eenheid te worden bezien en onderbouwd.  
 
Bij ministeriële regeling zullen – ten behoeve van de situatie waarin instemming bij de 
NVAO dient te worden gevraagd – nadere regels worden gesteld over de 
aanvraagprocedure en de in te dienen aanvraagbescheiden waarmee onderbouw dient te 
14
worden dat aan het meerwaardecriterium is voldaan. 
                                                 
13
 Dit aspect is met de wet taal en toegankelijkheid uitdrukkelijk verwijderd uit artikel 7.2, tweede 
lid onder c, omdat de herkomst van studenten geen zelfstandige reden mag zijn om over te 
schakelen op een andere onderwijstaal dan het Nederlands. 
14
 Gelet op artikel 5.6a, zevende lid, van de WHW. 
11 
B11846.K-1 
 

 
 
buitenlandse (anderstalige) hogeronderwijsinstelling wordt verzorgd waaraan een joint 
degree of een double/multiple degree is verbonden, een andere taal wordt gebezigd. 
Allereest omdat van de buitenlandse instelling niet kan worden verwacht dat het 
onderwijs in de Nederlandse taal wordt verzorgd. Bovendien geldt dat ook niet-
Nederlandstalige studenten aan het onderwijs deelnemen. Dit geldt in het bijzonder ook 
voor opleidingen die worden beoordeeld volgens de European Approach for Quality 
Assurance. 
 
- Onderzoeksmasters 
Onderzoeksmasteropleidingen hebben een onderzoeksgericht karakter. Dat wil zeggen 
dat de masteropleiding zodanig is ingericht dat studenten worden voorbereid op het 
doen van wetenschappelijk onderzoek in een promotietraject of een andere 
onderzoeksgerelateerde functie. De opleidingen hebben een wettelijke studieduur van 
120 studiepunten op grond van artikel 7.4a, vijfde lid, van de WHW. De regering acht 
het – in lijn met de uitvoeringstoets van de NVAO – van belang dat Onze Minister 
specifieke onderzoeksmasters kan uitzonderen van de toets anderstalig onderwijs. 
Wanneer het evident is dat het voeren van een andere taal, veelal het Engels, van 
meerwaarde is gelet op de specifieke onderzoeksfunctie die een student na afronding 
van de opleiding naar verwachting zal gaan vervullen, is het meest doelmatig om deze 
opleiding uit te zonderen van de toets anderstalig onderwijs. Dit met het oog op het doel 
van de wetgever en het voorkomen van onnodige regeldruk. Onze Minister kan bepalen 
dat voor die onderzoeksmaster of een groep van onderzoeksmasters geen instemming 
van de NVAO is vereist om een andere taal dan het Nederlands te mogen voeren. 
 
- University Colleges 
University Colleges is een onderwijsconcept waarbij in Nederland universiteiten de 
bacheloropleiding Liberal Arts and Sciences aanbieden. Binnen deze University Colleges 
wordt kleinschalig en intensief onderwijs, bedoeld in artikel 6.7, derde lid, onderdeel a, 
WHW aangeboden. In de praktijk wordt gezien dat de samenwerking met de praktijk en 
de inhoudelijke oriëntatie van de opleidingen Liberal Arts and Sciences zodanig 
internationaal is dat hiermee vastgesteld kan worden dat sprake is van een inhoudelijke 
meerwaarde voor de studenten dat dit onderwijs in een andere taal dan het Nederlands 
mag worden verzorgd. Om die reden kan de Minister van OCW bepalen dat deze 
opleidingen vrijgesteld worden van de ‘toets anderstalig onderwijs’.   
 
- Opleidingen waarvan de internationale focus op voorhand vast staat 
De regering acht het voorstelbaar dat er opleidingen zijn die een zodanig evident 
internationale focus hebben dat het ondoelmatig is om deze opleidingen te onderwerpen 
aan de ‘toets anderstalige opleiding’. De regering is zich ervan bewust dat met de ‘toets 
anderstalig onderwijs’ de nodige inspanningen van de instellingen wordt gevergd. Met 
het opnemen van deze uitzonderingsgrond kan de Minister van OCW (groepen van) 
opleiding(en) aanwijzen die worden vrijgesteld van de ‘toets anderstalig onderwijs’. Dit 
ligt in de rede als evident is dat de focus van de opleiding, dat zowel het onderwijs zelf, 
de arbeidsmarkt waartoe de opleiding opleidt, de inrichting van het onderwijs als de 
bedrijven, organisaties en instellingen waar het onderwijs mee samenwerkt kan 
betreffen, internationaal georiënteerd is. Het betreft derhalve gevallen waarin op 
voorhand vast staat dat aan het meerwaardecriterium wordt voldaan.   
 
4. Gevolgen (m.u.v. financiële gevolgen) 
 
 4.1 Uitdrukkingsvaardigheid in het Nederlands 
De voorschriften in dit wijzigingsbesluit zijn gericht op het onderwijs voor 
Nederlandstalige studenten, in het bijzonder de Nederlandstalige studenten die bij een 
13 
B11846.K-1 
 

 
 
een oordeel over de bevordering van de uitdrukkingsvaardigheid op basis van een 
zelfreflectie opgesteld door de opleiding, en een locatiebezoek bij de opleiding. Jaarlijks 
worden door de NVAO naar schatting gemiddeld 352 accreditatiebesluiten genomen over 
opleidingen van bekostigde instellingen. Met circa 5 uur per opleiding per jaar, en een 
standaardtarief van €50 per uur resulteert dit in een lastenverzwaring voor de 
instellingen van circa €100.000 jaarlijks. 
 
Tegenover voornoemde verhoging van de regeldruk staat een verlaging van de 
regeldruk, die het gevolg is van het feit dat met de Wet taal en toegankelijkheid de 
verplichting de uitdrukkingsvaardigheid in het Nederlands te bevorderen, is beperkt tot 
bekostigde instellingen. 
 
4.4.2 De taal waarin het onderwijs wordt verzorgd 
De taal waarin het onderwijs aan een opleiding wordt verzorgd wordt op dit moment nog 
18
niet centraal geregistreerd. Dat geldt voor zowel volledig als deels in een andere taal 
verzorgde opleidingen. Wel inventariseert de VSNU sinds studiejaar 2016/2017 de taal 
van opleidingen. Op grond van de door de VSNU gehanteerde definities is het aandeel 
opleidingen per onderwijstaal in 2019 als volgt: 
- 29% van de wo-bacheloropleidingen wordt in het Engels verzorgd; 
- 15% van de wo-bacheloropleidingen wordt zowel in het Engels als het Nederlands 
verzorgd; 
- 56% van de wo-bacheloropleidingen wordt in het Nederlands verzorgd; 
- 76% van de wo-masteropleidingen wordt in het Engels verzorgd; 
- 10% van de wo-masteropleidingen wordt zowel in het Engels als het Nederlands 
verzorgd, en 
- 14% van de wo-masteropleidingen wordt in het Nederlands verzorgd. 
De Vereniging Hogescholen en de Nederlandse Raad voor Training en Opleiding (hierna: 
NRTO) houden deze gegevens niet structureel bij. Op grond van cijfers van de 
19
Vereniging Hogescholen uit 2018 is wel bekend dat bij hogescholen 82% van de 
opleidingen geheel in het Nederlands wordt aangeboden, 11% van de opleidingen zowel 
een Nederlandstalige als een Engelstalige variant aanbiedt, en circa 7% geheel in het 
Engels wordt aangeboden. 
 
De anderstalige opleidingen, mits ze niet zijn uitgezonderd , zullen de toets anderstalig 
onderwijs doorlopen. Daarnaast zullen nieuwe opleidingen die anderstalig onderwijs 
willen verzorgen of opleidingen die van Nederlandstalig onderwijs over willen gaan op 
anderstalig onderwijs, de toets anderstalig onderwijs moeten doorlopen. De toets is 
onderdeel van de accreditatie en instellingen worden verzocht een onderbouwing aan te 
leveren voor het ‘meerwaardecriterium’. Daarnaast zal er tijdens de accreditatie 
aandacht zijn voor dit onderwerp. Het betreft hier eenmalige kosten. Indien voldaan is 
aan het ‘meerwaardecriterium’ zal dit niet nogmaals getoetst worden, tenzij hier 
aanleiding voor is. De te verrichten handelingen in het kader van de toets anderstalig 
onderwijs zijn complex van aard; het betreft een nog niet bestaande toets en tevens is 
de voorbereiding van een instelling op de toets anderstalig onderwijs vrij omvangrijk van 
aard. Naar schatting kost het een instelling ongeveer 9 uren om de toets anderstalig 
onderwijs voor te bereiden en per opleiding te doorlopen. De inschatting van 9 uren is 
gebaseerd op het feit dat reeds in het instellingsplan, bedoeld in artikel 2.2 van de wet, 
de beleidsafweging omtrent taalkeuze van een opleiding in algemene zin zijn gemaakt. 
Bovendien wordt meegewogen dat mogelijk door de samenval met de 
                                                 
18
 Met het wetsvoorstel taal en toegankelijkheid is in artikel 6.13 eerste lid onder x van de WHW 
geregeld dat wordt geregistreerd of een opleiding instemming heeft verkregen van de NVAO en 
voor welke taal instemming is verleend. 
19
 Internationaliseringsagenda Hoger Onderwijs (VSNU en Vereniging Hogescholen), 14 mei 2018. 
15 
B11846.K-1 
 

 
 
uitdrukkingsvaardigheid in het Nederlands van haar studenten, zowel Nederlandstalige 
als anderstalige studenten. In het kader van de accreditatie toetst de NVAO dus ook de 
wijze waarop en de mate waarin instellingen de uitdrukkingsvaardigheid van 
anderstalige studenten bevorderen. Zo mag van instellingen verwacht worden dat zij 
internationale eerstejaarsstudenten actief wijzen op het Nederlandse taalonderwijs dat 
instellingen aanbieden. Hier kan bijvoorbeeld bij de accreditatie naar gekeken worden. 
 
Een commissie van onafhankelijke deskundigen (ook wel een visitatiepanel genoemd) 
beoordeelt in het kader van de accreditatieprocedure (voor nieuwe of bestaande 
opleidingen) of de instelling aan de inspanningsplicht uit artikel 1.3, vijfde lid, zoals deze 
is uitgewerkt in het Uitvoeringsbesluit WHW 2008 en het accreditatiekader, voldoet. Het 
ligt in de aard van de regels in het Uitvoeringsbesluit WHW 2008 dat de instelling zich 
daarbij kan beroepen op voorzieningen die formeel geen onderdeel uitmaken van het 
curriculum van de betreffende opleiding. De NVAO oordeelt hier vervolgens over, op 
grond van artikel 5.7, eerste lid, onderdeel g en artikel 5.12, onderdeel h, van de WHW, 
en weegt dit mee in haar algehele oordeelsvorming over de kwaliteit van de opleiding 
ten behoeve van een besluit ter verkrijging respectievelijk behoud van accreditatie. In 
het gewijzigde accreditatiekader wordt de bevordering van uitdrukkingsvaardigheid in 
het Nederlands aan elk van de vier kwaliteitsstandaarden als aandachtspunt 
20
toegevoegd. Waar voorzieningen instellingsbreed zijn georganiseerd kan de NVAO een 
beoordeling op instellingsniveau betrekken bij het besluit over de opleidingsaccreditatie. 
 
De NVAO wordt gevraagd om naast het gewijzigde accreditatiekader een nadere 
uitwerking voor zowel de instellingen als de commissies op te stellen. Bij eventuele 
tekortkomingen ten aanzien van de plicht tot het bevorderen van de 
uitdrukkingsvaardigheid kan de NVAO de accreditatie weigeren, intrekken of onder 
voorwaarden verlenen. 
 
De NVAO werkt de voorschriften bedoeld in artikel 1.3, vijfde en zesde lid van de WHW 
uit in het accreditatiekader op basis van het uitgangspunt dat waar voorzieningen 
instellingsbreed zijn georganiseerd, een beoordeling op instellingsniveau kan worden 
betrekken bij het besluit over de opleidingsaccreditatie. Opleidingen moeten kunnen 
verantwoorden hoe instellingsbreed taalbeleid in de opleiding wordt toegepast. De NVAO 
stelt daarnaast een nadere uitwerking op met in elk geval de volgende elementen: 
 
1. Welk niveau van uitdrukkingsvaardigheid in het Nederlands in het hoger 
onderwijs kan worden gebruikt als referentie, eventueel uitgesplitst naar het 
uitstroomniveau van associate degree, bachelor en master; en rekening 
houdend met verschillen tussen Nederlandstalige en anderstalige studenten. 
Instellingen kunnen in het instellingsbeleid verwijzen naar zulke niveaus.  
 
Bijvoorbeeld: referentieniveau 3F in het hbo, en 4F in het wo voor de 
algemene taalvaardigheid van Nederlandstalige studenten; referentieniveau 
NLQF 5,6 en 7 voor de vakspecifieke uitdrukkingsvaardigheid van 
Nederlandstalige studenten; en een nader te bepalen NT2-niveau 
(Nederlands als tweede taal) voor de algemene taalvaardigheid van 
anderstalige studenten. 
 
2. Aan de hand van welke elementen de commissie van deskundigen kan 
bepalen of de instelling ondersteuning en begeleiding aanbiedt ten aanzien 
                                                 
20
 Dit betreft de vier standaarden van de beperkte opleidingsbeoordeling.  
 
17 
B11846.K-1 
 

 
 
van de inspectie en de NVAO worden ingevuld, zij verwezen naar de memorie van 
21
toelichting bij de Wet taal en toegankelijkheid. 
 
Tot slot is Onze Minister degene die op grond van dit wijzigingsbesluit opleidingen kan 
uitzonderen van de toets anderstalig onderwijs 
 
5.3 Uitvoeringstoets 
 
Het concept-wijzigingsbesluit is voor uitvoeringstoets voorgelegd bij de Dienst Uitvoering 
Onderwijs (hierna: DUO), de Inspectie voor het Onderwijs, en de NVAO.  
 
DUO 
DUO heeft in de uitvoeringstoets aangegeven dat de onderdelen uit het wijzigingsbesluit 
met betrekking tot de uitdrukkingsvaardigheid in het Nederlands en de taal waarin het 
onderwijs wordt verzorgd, geen gevolgen hebben voor de uitvoeringsprocessen. Voor die 
onderdelen geldt dat dit regels betreft die zich richten tot hogeronderwijsinstellingen en 
de NVAO; DUO heeft daarin geen rol. Voor wat betreft artikel I, onderdeel B van dit 
wijzigingsbesluit geeft DUO dat hiervoor de processen moeten worden aangepast. DUO 
acht de bepaling uitvoerbaar en handhaafbaar. 
 
NVAO 
De NVAO heeft aangegeven dat het onderdeel ‘uitdrukkingsvaardigheid’ in de 
voorgestelde inrichting niet uitvoerbaar is. Zij wijst er daarbij op dat het kwaliteitsaspect 
betreffende uitdrukkingsvaardigheid, zoals deze bij invoering van de Wet taal en 
toegankelijkheid wordt opgenomen aan artikel 5.7, eerste lid en artikel 5.12 van de 
WHW, ziet op een beoordeling op instellingsniveau, terwijl een aanvraag voor 
accreditatie plaatsvindt op opleidingsniveau. De NVAO stelt dat een 
inspanningsverplichting van een instelling niet zonder meer kan worden meegenomen in 
een opleidingsbeoordeling. De regering merkt naar aanleiding hiervan op dat het 
kwaliteitsaspect betreffende uitdrukkingsvaardigheid aan de hand waarvan de kwaliteit 
van opleidingen wordt beoordeeld ten behoeve van accreditatie met de Wet taal en 
toegankelijkheid aan de WHW is toegevoegd. In onderhavig wijzigingsbesluit wordt 
thans een uitwerking gegeven aan de inspanningsverplichting van een instelling om de 
uitdrukkingsvaardigheid in het Nederlands te bevorderen. De regering erkent evenwel 
dat een goede uitvoerbaarheid van de WHW en onderhavig wijzigingsbesluit van belang 
is. Met de NVAO wordt daarom besproken hoe de door haar voorgestelde pragmatische 
werkwijze – het zoveel mogelijk meenemen van de beoordelingen van de inspanningen 
van de instelling op het gebied van de bevordering van de uitdrukkingsvaardigheid bij de 
instellingstoets kwaliteitszorg – kan worden verankerd in het accreditatiekader.  
 
Voorts acht de NVAO de voorgestelde criteria voor de beoordeling of een instelling aan 
de verplichtingen omtrent het bevorderen van uitdrukkingsvaardigheid te bevorderen 
niet voldoende helder voor opleidingen, visitatiepanels en de NVAO. Naar aanleiding 
hiervan is aan de bepalingen toegevoegd dat de begeleiding die wordt georganiseerd 
erop moet zijn gericht de student in staat te stellen om de kennis, het inzicht en 
vaardigheden die hij bij de opleiding moet hebben verworven in het Nederlands tot 
uitdrukking te brengen. Verder wijst de regering erop dat, zoals ook bij andere 
kwaliteitsaspecten die beoordeeld worden ten behoeve van accreditatie en de 
instellingstoets kwaliteitszorg, door peer review wordt getoetst of die verwachtingen 
passen bij de visie en doelstellingen van de instelling of opleiding. Daarbij kunnen de 
instellingen, panels en de NVAO het beleid van de instelling betrekken. De bekostigde 
instellingen hebben immers de plicht om in hun instellingsplan beleid op te nemen 
                                                 
21
 Kamerstukken II 2018/19, 35 282, nr. 3, p. 71-72 
19 
B11846.K-1 
 

 
 
dat zowel de normen als de verschillende rollen duidelijk zijn (NVAO, inspectie, interne 
organen van de instellingen). Als dat onvoldoende het geval is, kan dit volgens de 
inspectie een groter beslag op de capaciteit van de inspectie tot gevolg hebben. De 
regering erkent het belang van onderscheid tussen de verschillende rollen. In de 
memorie van toelichting bij de Wet taal en toegankelijkheid zijn de wijze waarop de 
verschillende rollen worden toegelicht, nader ingevuld. Dit blijft een onderwerp van 
voortdurende aandacht van de regering. 
 
6. Financiële gevolgen 
Onderhavig wijzigingsbesluit regelt nader de invulling van een taak van de NVAO, 
hiermee zijn incidentele en structurele kosten gemoeid. De uitvoeringskosten in verband 
met de Wet taal en toegankelijkheid zijn reeds adequaat meegewogen bij de vaststelling 
van de basisfinanciering van de NVAO. Uit de uitvoering van onderhavig besluit vloeien 
voor de financiering van de NVAO geen extra kosten voort.   
 
7. Evaluatie 
Zoals aangegeven in de memorie van toelichting bij de Wet taal en toegankelijkheid 
wordt beoogd een evaluatie van de verplichting de uitdrukkingsvaardigheid in het 
Nederlands te bevorderen (artikel 1.3, vijfde lid, van de WHW), zoals deze met 
onderhavig besluit wordt geconcretiseerd, en de voorschriften met betrekking tot de 
onderwijstaal (artikel 7.2 WHW) simultaan te laten plaatsvinden vanwege de samenhang 
tussen beide onderwerpen. Het voornemen is deze evaluatie vijf jaren na 
inwerkingtreding van onderhavig wijzigingsbesluit te laten plaatsvinden.  
 
Gelet op de wet vindt de toets anderstalig onderwijs voor bestaande anderstalige 
opleidingen plaats bij de eerstvolgende accreditatiebeoordeling, tenzij die accreditatie 
voor hen binnen een jaar plaatsvindt nadat dit onderdeel van de wet taal en 
toegankelijkheid in werking is getreden. De toets anderstalig onderwijs kan dan te snel 
komen en om die reden is voor deze instellingen geregeld dat zij hun aanvraag voor 
instemming bij de daaropvolgende accreditatie indienen. Vanwege deze 
overgangsregeling, zal de NVAO tevens worden gevraagd een tussentijdse rapportage op 
te leveren om reeds eerder dan bij de evaluatie een feitelijk beeld te hebben van de 
uitwerking van het ‘meerwaardecriterium’ in de praktijk.  
 
8. Advies en (internet)consultatie 
Met verschillende partijen, waaronder de studenten, de koepels en instellingen, is 
overleg gevoerd over de maatregelen in onderhavig wijzigingsbesluit. Ook de Taalunie is 
daarbij betrokken geweest. In de periode van 16 oktober tot en met 13 november 2020 
is een conceptversie van het wijzigingsbesluit openbaar gemaakt in het kader van 
internetconsultatie. De internetconsultatie heeft twaalf openbare reacties opgeleverd. De 
reacties zijn onder meer afkomstig van docenten en hoger onderwijsinstellingen, de 
Nederlandse en Vlaamse Universitaire Talencentra, de Raad voor de Neerlandistiek, 
Beter Onderwijs Nederland en de projectgroep Uitdrukkingsvaardigheid. In deze 
projectgroep hebben deskundigen op het gebied van taal- en communicatievaardigheden 
in het hoger onderwijs zich verenigd. Ook hebben de VSNU en de LSVb gereageerd.  
 
8.1 Uitdrukkingsvaardigheid in het Nederlands 
Een aantal organisaties, waaronder de projectgroep Uitdrukkingsvaardigheid, vindt de 
voorgestelde voorschriften te vrijblijvend voor de instellingen. Zij pleiten ervoor dat de 
NVAO concretere handvatten krijgt om te kunnen beoordelen hoe de instellingen aan 
hun plicht tot het bevorderen van de uitdrukkingsvaardigheid voldoen. De Universitaire 
Talencentra stellen voor dat beoordeeld wordt of de instellingen voldoende 
voorzieningen aanbieden, dat het de juiste voorzieningen zijn, dat ze voldoende 
toegankelijk zijn, en voldoende kwaliteit hebben. De werkgroep Uitdrukkingsvaardigheid 
21 
B11846.K-1 
 

 
 
betrekking hebben op de Nederlandse taal, zijn verdisconteerd. De realisatie van 
beoogde eindkwalificaties, met inbegrip van de uitdrukkingsvaardigheid in het 
Nederlands, wordt dus reeds beoordeeld met de accreditatieprocedure. Dit wordt 
bedoeld met het uitgangspunt dat een instelling met een Nederlandstalige opleiding ten 
aanzien van de studenten van die opleiding automatisch aan de voorschriften voldoet.  
 
De NVAO is gevraagd om nadere criteria voor de beoordeling op te nemen in het 
accreditatiekader. Met het oog op de uitvoerbaarheid wordt met de NVAO besproken hoe 
de door haar voorgestelde werkwijze – het zoveel mogelijk meenemen van de 
beoordelingen bij de instellingstoets kwaliteitszorg – kan worden verankerd in het 
accreditatiekader. De NVAO is verzocht om de VSNU en de Vereniging Hogescholen te 
raadplegen bij de nadere uitwerking. 
 
8.2 Taal waarin het onderwijs wordt verzorgd 
De regering merkt op dat verschillende partijen in reactie op de consultatieversie van 
het wijzigingsbesluit in gaan op enkele onderwerpen met de Wet taal en toegankelijkheid 
in de WHW zijn opgenomen. Hierbij gaat het om de verplichting om een toets 
anderstalig onderwijs aan te vragen indien de opleiding of het anderstalig traject voor 
ten minste twee derde van de studielast in een andere taal dan het Nederlands wil 
verzorgen. De Hogeschool van Amsterdam vraagt zich ook af waarom gekozen is om de 
NVAO vooraf te laten toetsen, in plaats van handhaving door de inspectie achteraf. Beide 
onderwerpen zijn reeds bij wet geregeld. Volledigheidshalve verwijst de regering naar 
hetgeen hieromtrent in de memorie van toelichting bij de Wet taal en toegankelijkheid is 
overwogen. 
 
Meerwaardecriterium 
Verschillende instellingen en belangenorganisaties geven aan dat onvoldoende concreet 
is wanneer voldaan is aan de verschillende elementen zoals deze in het wijzigingsbesluit 
worden geïntroduceerd.  
 
De regering heeft gekozen om in dit wijzigingsbesluit voldoende handvatten te geven 
aan de onderwijsinstellingen en de NVAO om de inhoudelijke beoordeling te maken of 
sprake is van meerwaarde van een andere onderwijstaal dan het Nederlands. Dit blijft 
een casuïstische beoordeling op basis van peer review en een beoordeling op grond 
daarvan door de NVAO Die keuze is in lijn met de inrichting van het stelsel voor hoger 
onderwijs, in het bijzonder met de inrichting van het accreditatiestelsel.  
 
Beter Onderwijs Nederland (hierna: BON) stelt dat de elementen van het 
meerwaardecriterium zodanig zijn geformuleerd dat er vrijwel geen enkele opleiding te 
bedenken is waarvoor die meerwaarde niet zou gelden. BON concludeert dat de dit 
wijzigingsbesluit niet zal bijdragen aan het doelstelling van de Wet taal en 
toegankelijkheid. Daartegenover pleit de VSNU juist voor een soepelere toepassing van 
het meerwaardecriterium, namelijk door het vereiste dat voldaan moet zijn aan twee 
elementen, te laten vervallen. 
  
Bij het bepalen van de relevante elementen alsmede het verplichte aantal van minimaal 
twee elementen, heeft de regering getracht een balans te creëren, waarbij de 
waardevolle aspecten van internationalisering behouden blijven, met oog voor de 
kwaliteit en toegankelijkheid van het hoger onderwijs. Met het meerwaardecriterium 
wordt er voor gezorgd dat een instelling stilstaat bij de keuze voor een andere taal, de 
keuze voor een andere taal weloverwogen en gemotiveerd maakt, en enkel overgaat op 
anderstalig onderwijs wanneer dit in het belang is van de student. 
 
23 
B11846.K-1 
 

 
 
 
10. Inwerkingtreding 
Onderhavig wijzigingsbesluit treedt op het zelfde moment in werking als de onderdelen 
in de wet taal en toegankelijkheid die zien op de uitdrukkingsvaardigheid in het 
Nederlands, de taal waarin het onderwijs wordt verzorgd, en de toets anderstalig 
onderwijs. Inwerkingtreding van die onderdelen is beoogd per 1 september 2021. 
 
II. Artikelsgewijze toelichting 
 
Artikel I, onderdeel A  
 
Artikel 3.12  
 
In het eerste lid van het nieuwe artikel 3.12 van het Uitvoeringsbesluit WHW 2008 wordt 
de verplichting voor bekostigde instellingen voor hoger onderwijs uitgewerkt met 
betrekking tot de wijze waarop ze de uitdrukkingsvaardigheid in het Nederlands van 
Nederlandstalige studenten dienen te bevorderen. In het tweede lid worden de wijzen 
genoemd waarop bekostigde instellingen uitvoering kunnen geven aan deze verplichting. 
Het betreft een enuntiatieve opsomming. Instellingen hebben derhalve de mogelijkheid 
om op een andere wijze aan de verplichtingen uit het eerste lid te voldoen.  
 
Artikel 3.13 en 3.14  
In het nieuwe artikel 3.13 van het Uitvoeringsbesluit WHW 2008 zijn gevallen 
opgenomen waarin de Minister van OCW opleidingen of groepen van opleiding kan 
aanwijzen welke uitgezonderd zijn van de toets anderstalig onderwijs. In dit verband 
wordt verwezen naar paragraaf 3.2.2 van het algemene deel van de toelichting. 
 
In het nieuwe artikel 3.14 van het Uitvoeringsbesluit WHW 2008 is voorzien in een 
nadere uitwerking van het ‘meerwaarde-criterium’. In dit verband wordt verwezen naar 
3.2.1 van het algemene deel van de toelichting. 
 
Artikel I, onderdeel B 
 
Artikel 5.2 van het Uitvoeringsbesluit WHW 2008 regelt dat eerdere inschrijvingen bij het 
vaststellen van de Rijksbijdrage buiten beschouwing worden gelaten in het geval van 
een tweede opleiding op het gebied van onderwijs of gezondheidszorg. In dit artikel 
wordt verwezen naar artikel 4.8 van het Uitvoeringsbesluit WHW 2008. Abusievelijk 
ontbreekt in artikel 5.2, derde, vierde en vijfde lid een verwijzing naar artikel 4.8a van 
het Uitvoeringsbesluit WHW 2008, dat de bekostigde inschrijvingen aan de Open 
Universiteit betreft. Met artikel I, onderdeel B, wordt deze omissie hersteld. 
 
Artikel II Inwerkingtreding 
Met de inwerkingtreding van artikel I, onderdeel A (de nieuwe artikelen artikel 3.12, 
3.13 en 3.14 van het Uitvoeringsbesluit WHW) wordt aangesloten bij de 
inwerkingtreding van de bepalingen van de Wet taal en toegankelijkheid waarop deze 
artikelen zijn gebaseerd. 
In artikel I, onderdeel B, wordt een omissie hersteld. De bepaling kan dan ook direct 
inwerking treden op het moment dat het wijzigingsbesluit in de Staatscourant wordt 
geplaatst. 
 
 
De Minister van Onderwijs, Cultuur en Wetenschap 
 
25 
B11846.K-1 
 

