35654 Wijziging van de Tijdelijke wet verkiezingen covid-19 ten 
behoeve van de verkiezing van de leden van de Tweede Kamer 
in 2021 (Tijdelijke wet Tweede Kamerverkiezing covid-19) 
 
Memorie van Antwoord 
 
Inhoudsopgave 
1. Algemeen 1 
2. Briefstemmen voor kiezers van 70 jaar en ouder 3 
2.1 Over de procedure 3 
2.2 (On)mogelijkheid van frauduleus handelen 7 
3. Vervroegd stemmen in het stemlokaal 9 
4. De leden van het stembureau 10 
6. Overige onderwerpen 12 
 
Met veel belangstelling heb ik kennisgenomen van de door de leden van de fracties 
van D66, PvdA, PvdD, PVV, Van Pareren en de SP gemaakte opmerkingen en gestelde 
vragen over het wetsvoorstel. De leden van de fracties van de ChristenUnie en 50PLUS 
sluiten zich aan bij de vragen van de leden van de fracties van D66 en PvdA. Ik dank 
al deze leden voor de vragen, waarop ik hierna per thema zal ingaan. 
 
1. Algemeen 
 
De leden van de D66-fractie vragen naar de meest recente zaken betreffende de 
uitvoering van de hele keten voor de komende Tweede Kamerverkiezing. 
 
De voorbereidingen van de verkiezing zijn in volle gang. Gemeenten leggen in de 
komende weken de laatste hand aan het vinden van geschikte stemlokalen (waarbij ze 
naar behoefte worden ondersteund door het Ondersteuningsteam stemlokalen van het 
ministerie van BZK) en het werven van voldoende stembureauleden en tellers 
(ondersteund door de landelijke wervingscampagne). Ook zullen gemeenten hun 
stembureauleden de komende weken de verplichte wettelijke training geven. Het 
ministerie van BZK stelt daartoe een stembureau-instructie beschikbaar. Het 
ministerie van BZK heeft contact met de leveranciers van alle stembescheiden, om 
zeker te stellen dat het drukken en verzenden daarvan tijdig kan plaatsvinden. 
Gemeenten worden door middel van instructies, factsheets, webinars en 
nieuwsbrieven voorgelicht over wat er nieuw is bij de komende verkiezing. Ook zullen 
de komende weken digitale inloopspreekuren worden gehouden, waar gemeenten 
terecht kunnen met eventuele vragen. Verder is er het Informatiepunt verkiezingen 
(een gezamenlijk initiatief van het ministerie van BZK en de Kiesraad), waar 
gemeenten (telefonisch of per mail) hun vragen aan kunnen stellen. 
Voor de kiezers start vanaf 1 februari een voorlichtingscampagne en worden 
verschillende middelen van maatwerkcommunicatie ingezet voor doelgroepen als 
jongeren, kiezers van 70+, mensen die extra toegankelijke informatie nodig hebben 
(waaronder mensen met een licht verstandelijke beperking, blinden/slechtzienden en 
doven/slechthorenden).  
 
De leden van de D66-fractie vragen naar leerpunten van de herindelingsverkiezingen 
in november 2020 voor de komende Tweede Kamerverkiezing. 
 
De herindelingsverkiezingen zijn ondanks de bijzondere omstandigheden goed 
verlopen. Graag verwijs ik naar de brief en bijlagen die ik eerder aan de Tweede 
Kamer heb gestuurd en die ik ook bij deze memorie van antwoord heb gevoegd. Ik 
licht er enkele leerpunten uit: 
  Onderzoek naar de doorlooptijden in stemlokalen wees uit dat de grootte van 
het stemlokaal het in het algemeen makkelijker maakt voor kiezers om 1,5 
1 

2. Briefstemmen voor kiezers van 70 jaar en ouder 
 
2.1 Over de procedure 
 
De leden van de fractie-Van Pareren vragen om een voorbeeld van de 
briefstembescheiden zoals die zullen worden verstuurd naar een willekeurige 70+’er in 
een willekeurige gemeente. 
 
De modellen van de briefstembescheiden worden, zodra de Eerste Kamer instemt met 
het wetsvoorstel, vastgelegd in de Tijdelijke regeling verkiezingen covid-19, die wordt 
gepubliceerd in de Staatscourant. Voorbeelden van briefstembescheiden zijn nu al op 
https://www.rijksoverheid.nl/documenten/publicaties/2020/12/28/factsheet-
briefstembescheiden te bekijken. 
 
De leden van de D66-fractie zijn het eens met de nieuwe mogelijkheid om per brief te 
stemmen. Ook onderschrijven zij de redenen voor de beperking dat alleen kiezers van 
70 jaar en ouder van die mogelijkheid gebruik kunnen maken. Wel maken zij zich 
zorgen over de uitvoerbaarheid van de twee postzendingen en het tijdig terugsturen 
van het stembiljet met de stempluspas. Deze leden vragen hoe de voorlichting 
hierover er uit gaat zien.  
 
De kiezers die 70 jaar of ouder zijn worden op verschillende manieren geïnformeerd 
over het stemmen per brief. Deze kiezers krijgen een andere stempas (de 
stempluspas) dan de andere kiezers. De stempluspas ontvangt de kiezer uiterlijk 3 
1
maart 2021. Op de stempluspas is uitgelegd dat de kiezer voor het briefstemmen nog 
een tweede zending met briefstembescheiden krijgt en dat die tweede zending uiterlijk 
11 maart moet zijn ontvangen. Bij de tweede zending ontvangt de kiezer bij het 
briefstembiljet ook een uitleg hoe de kiezer per brief kan stemmen. Voor de kiezers 
die per brief mogen stemmen is vanaf 26 februari a.s. een landelijke telefoonlijn 
beschikbaar. Daar kunnen deze kiezers terecht met vragen. Aan de start van deze 
telefoonlijn zal uiteraard bekendheid worden gegeven. Verder wordt er een film 
gemaakt waarin het stemmen per brief wordt uitgelegd. Die film zal heel breed worden 
verspreid, ook via organisaties van ouderen, etc.  
 
De leden van de fractie van de Partij voor de Dieren merken op dat bij de behandeling 
in de Tweede Kamer als reden om het briefstemmen niet voor iedere kiezer die 
besmetting vreest, mogelijk te maken, is aangegeven dat het praktisch niet mogelijk 
zou zijn om iedere kiezer op tijd te kunnen voorzien van de briefstembescheiden. Deze 
leden vragen: 
a. hoeveel extra tijd er gemoeid is met het drukken van de stembescheiden 
indien voor alle kiezers een stempluspas en een briefstembiljet moet worden 
gedrukt; 
b. waarom het praktisch onmogelijk zou zijn om – ook als er eventueel landelijke 
ondersteuning wordt gegeven – het proces van het drukken zo in te richten 
dat alle kiezers tijdig die bescheiden ontvangen; 
c. of het wettelijk mogelijk is dat – aangenomen dat het praktisch niet 
uitvoerbaar is om tijdig voorgedrukte stempluspassen, briefstembiljetten en 
retourenveloppen te organiseren – de kiezer zelf op basis van een aan iedere 
kiezer verstrekte schriftelijke instructie met de pen de gegevens invult die 
anders gedrukt zouden zijn? 
 
Tussen de dag van kandidaatstelling en de dag van stemming zitten zes weken (artikel 
J 1, eerste lid, van de Kieswet en artikel 2g, eerste lid, van het voorliggende 
 
1
 https://www.rijksoverheid.nl/documenten/publicaties/2020/12/28/factsheet-
briefstembescheiden. 
1 

Kamerverkiezing van 17 maart 2021 onuitvoerbaar is voor de gemeenten. In datzelfde 
schrijven is gemotiveerd waarom dat zo is. Om aanvragen van kiesgerechtigden voor 
briefstemmen te kunnen verwerken, moeten gemeenten onder andere een zogenoemd 
nieuw product toevoegen aan de burgerzaken-applicaties. De leveranciers van deze 
applicaties moeten dit product bouwen en daarna moet het worden ingebouwd in de 
gemeentelijke applicaties. Dit proces kan binnen de korte tijd die nog rest tot de 
Tweede Kamerverkiezing, naar verwachting niet meer (veilig) worden ingeregeld. Het 
handmatig verwerken van aanvragen is voor de gemeenten geen optie, mede 
vanwege het feit dat niet in te schatten is hoeveel aanvragen er verwerkt zullen 
moeten worden. Daar komt bij dat de gemeenten niet kunnen beoordelen of een 
kiezer extra kwetsbaar is voor het coronavirus. Dat betekent dus dat het op aanvraag 
mogelijk maken van briefstemmen opgesteld zou moeten worden voor alle kiezers. 
Een dergelijke stap wil het kabinet niet nemen.  
 
De leden van de D66-fractie vragen waarom van de groep kiezers van 70 jaar of ouder 
gevraagd wordt de stempluspas van hun handtekening te voorzien als het niet 
plaatsen van die handtekening geen gevolgen heeft voor de geldigheid van de 
uitgebrachte stem. Is het plaatsen van een handtekening dan niet een overbodige 
handeling? Waar baseert de minister de redenering op dat het plaatsen van de 
handtekening door de kiezer fraude bemoeilijkt? De leden van de fractie-Van Pareren 
lezen in de memorie van toelichting dat met de ondertekening van de stempluspas de 
kiezer verklaart dat hij het briefstembiljet persoonlijk heeft ingevuld. Zij vragen hoe 
dit aan de hand van de handtekening is te controleren. Beschikt degene die de stem 
controleert over informatie waarmee de handtekening verifieerbaar is? Zo ja, welke 
dan en waar is die verkregen? Stel dat een stemplusbiljet door iemand anders is 
ingevuld en diegene een handtekening verzint en eronder zet. Hoe wordt dat dan 
ontdekt?  
 
De kiezer moet de stempluspas ondertekenen (artikel 11c, derde lid). Met de 
ondertekening van de stempluspas verklaart de kiezer dat hij het briefstembiljet 
persoonlijk heeft ingevuld. Op de stempluspas zal uitdrukkelijk worden vermeld dat 
misbruik, zoals iemand die zich uitgeeft voor een andere kiezer, strafbaar is. Als de 
handtekening ontbreekt, is de stempluspas nog steeds geldig. De regering vindt het te 
ver gaan om te regelen dat het ontbreken van een handtekening ertoe zou moeten 
leiden dat het briefstembureau de retourenveloppe (met daarin de briefstem) terzijde 
moet leggen, met als gevolg dat de stem niet meetelt. De reden is dat sommige 
kiezers niet in staat zijn om zelf een handtekening te zetten. Het briefstembureau 
controleert derhalve de handtekening niet bij de vooropening van de briefstemmen. 
Wel controleert het briefstembureau of de stempluspas geldig is, door te checken of 
deze niet is opgenomen in het ROS (Register Ongeldige Stempassen). 
De handtekening op een stempluspas kan naderhand wel worden onderzocht indien er 
aanwijzingen zijn voor fraude. Dan kan de pas in het kader van een strafrechtelijk 
onderzoek door experts in het beoordelen van de handtekening bekeken worden, en 
kan in dat verband ook worden nagegaan of de handtekening daadwerkelijk door de 
kiezer zelf is gezet.  
 
De leden van de fractie van Pareren lezen dat de briefstemmen al op de dag van 
stemming om 07:30 uur of later mogen worden geteld. De voorzitter van het 
briefstembureau mag echter de uitkomsten niet bekend maken tot 21:00 uur, om 
beïnvloeding van degenen die nog moeten gaan stemmen te voorkomen. Hoe wordt in 
de praktijk gewaarborgd dat dat niet toch gebeurt? Welke beheersingsmaatregel is 
hier van kracht? 
 
Gemeenten moeten conform artikel E 4, tweede lid van de Kieswet, de leden van de 
stembureaus, dus ook die van de briefstembureaus, een training geven. In die training 
1 

stembescheiden te voorkomen, en hoe dergelijk misbruik van briefstemmen 
tegengegaan wordt bij het terugzenden van de stembescheiden per post, als de kiezer 
dus niet persoonlijk bij het stembureau in beeld is.  
 
Kiezers van 70 jaar en ouder krijgen de zogenoemde briefstembescheiden in twee 
zendingen toegestuurd. In de eerste zending zit de stem(plus)pas en in de tweede 
zending het briefstembiljet, de uitleg over het briefstemmen en de enveloppen die de 
kiezer nodig heeft om per brief te stemmen. De kiezer die zijn stem(plus)pas niet 
ontvangt kan tot en met vrijdag 12 maart (17.00 uur) een vervangende stem(plus)pas 
aanvragen. Daar wordt in de voorlichting op gewezen. De eerder verzonden 
stem(plus)pas wordt ongeldig verklaard en opgenomen in het register van ongeldige 
stempassen. Het briefstembiljet dat in de tweede zending zit, kan niet gebruikt worden 
om in het stemlokaal mee te stemmen. Het briefstembiljet ziet er anders uit dan de 
stembiljetten die in de stemlokalen worden gebruikt; er zijn duidelijke kenmerken ter 
onderscheiding van gewone stembiljetten, zoals de benaming briefstembiljet en een 
kleurcodering. Als er briefstembiljetten in de stembussen worden aangetroffen worden 
die stembiljetten niet meegeteld.  
 Een kiezer die met de stem(plus)pas van iemand anders stemt of dat probeert, 
verricht een strafbare handeling. Op de stem(plus)pas staat daar een hele duidelijke 
tekst over, te weten: “Deze stempas is alleen geldig voor de geadresseerde. Met deze 
stempas verklaart de burgemeester van uw gemeente dat u bevoegd bent om te 
stemmen. Misbruik van deze persoonlijke stempas is strafbaar.” 
 Een kiezer van 70 jaar of ouder die niet wil stemmen per brief, hoeft dat 
overigens ook niet te doen. Die kiezer kan ook stemmen in het stemlokaal of een 
andere kiezer een volmacht geven. Als de kiezer wil stemmen heeft hij zijn 
stem(plus)pas nodig. Misbruik maken van stempluspassen kan derhalve niet aan de 
orde zijn als een kiezer zelf wil stemmen. In dat geval zal de kiezer immers zijn 
stem(plus)pas niet uit handen geven. Hier heeft de kiezer ook een eigen 
verantwoordelijkheid om goed op zijn stem(plus)pas te passen en die niet aan iemand 
anders te geven (tenzij de kiezer die andere persoon een onderhandse volmacht wil 
geven).  
 
De leden van de fractie-Van Pareren vragen welke concrete lessen ik trek uit de 
(recente) gebeurtenissen rondom de verkiezingen in de Verenigde Staten in relatie tot 
het voorliggende voorstel over uitbreiding van stemmen per brief? Geven de (recente) 
ontwikkelingen in de Verenigde Staten aanleiding tot heroverweging van onderdelen 
van deze wet, en zo ja, welke en waarom? 
 
De verkiezingen in de Verenigde Staten geven geen aanleiding om te heroverwegen 
om kiezers van 70 jaar en ouder de mogelijkheid te geven om per brief te stemmen. 
De discussies in de Verenigde Staten moeten gezien worden in de politieke en 
juridische context van de verkiezing(en) aldaar. Een politieke en juridische context die 
ook per staat kan verschillen. In de VS hebben inmiddels rechters en 
verkiezingsautoriteiten uitspraken gedaan en geconcludeerd dat er geen sprake is 
geweest van verkiezingsfraude. Mogelijk ten overvloede wijs ik erop dat briefstemmen 
in vele landen, bijvoorbeeld Duitsland, Spanje, het Verenigd Koninkrijk, Oostenrijk, 
Nieuw-Zeeland, etc. een geaccepteerde reguliere vorm van vervroegd stemmen is. 
 
De leden van de fractie-Van Pareren vragen of ik heil zie in een actieve campagne, 
waarbij in de samenleving actief voorafgaand aan de verkiezingen wordt 
gediscussieerd over hoe het briefstemmen van begin tot eind (telling) precies werkt en 
ook wat de risico’s/mogelijkheden tot fraude zijn en hoe die worden beheerst? Zij 
vragen in hoeverre ik met hen eens ben dat dit discussies achteraf kan voorkomen. 
 
1 

de specifieke eisen worden voorgeschreven in een ministeriële regeling, en ik heb er 
daarom ook alle vertrouwen in dat gemeenten dit heel goed zullen organiseren.  
 
3. Vervroegd stemmen in het stemlokaal 
 
De leden van de PvdA-fractie achten het mogelijk maken van vervroegd stemmen 
(early voting) op de maandag en dinsdag voorafgaande aan de verkiezingsdag 
wenselijk, gegeven het doel van voorkomen van te grote drukte bij en in de 
stembureaus in corona-tijden. Zij lezen in het eerste lid van artikel 2g de stembureaus 
voor vervroegd stemmen op de eerste of de tweede dag voorafgaande aan de dag van 
de stemming zitting houden, en vragen hoe deze 'of'-bepaling zich verhoudt tot de 
vereiste heldere communicatie naar de kiezers bij deze bijzondere verkiezingen. 
Betekent dit dat het ene stembureau dat is aangewezen voor vervroegd stemmen in 
totaal drie dagen open is en het andere twee? Zo ja, acht de regering dat wenselijk in 
verband met genoemde heldere, eenduidige communicatie naar de kiezers? 
 
Het is inderdaad mogelijk dat het college van burgemeester en wethouders op één 
locatie op drie achtereenvolgende dagen een stembureau zitting laat houden ten 
behoeve van de stemming, terwijl dit op andere locaties slechts op twee dagen of 
slechts één dag het geval is. Overigens houdt een stembureau altijd slechts op één 
dag zitting. Om kiezers op één locatie drie achtereenvolgende dagen in de gelegenheid 
te stellen om hun stem uit te brengen, moeten dus drie stembureaus worden 
ingesteld, die elk op een andere dag (maandag, dinsdag of woensdag), maar in 
hetzelfde stemlokaal, zitting houden ten behoeve van de stemming. Dit verklaart de 
formulering van het voorgestelde artikel 2g, eerste lid. Naast dat het ervoor zorgt dat 
de regels die van toepassing zijn op stembureaus die vervroegd zitting houden 
nagenoeg dezelfde zijn als voor stembureaus die de Kieswet al kent, heeft dit 
bovendien als praktisch voordeel dat een potentiële locatie om stembureaus zitting te 
laten houden niet hoeft af te vallen als deze niet drie dagen achtereen gebruikt kan 
worden. Met de PvdA-fractie hecht ik aan heldere en eenduidige communicatie over de 
locaties en de tijden waarop kiezers hun stem kunnen uitbrengen. Daartoe moeten 
uiterlijk vier dagen voor de dag van de stemming de adressen en de openingstijden 
van alle stembureaus aan het adres van de kiezers worden bezorgd. Dit geldt ook voor 
de adressen en zittingstijden van de stembureaus waarbij kiezers op de maandag of 
de dinsdag voor de dag van de stemming al hun stem kunnen uitbrengen. 
 
De leden van de D66-fractie zijn verheugd over de mogelijkheid dat kwetsbare kiezers 
ook op maandag 15 en dinsdag 16 maart in een stemlokaal kunnen stemmen, en 
vragen hoe ik de kansen inschat dat deze mogelijkheid gehandhaafd blijft bij komende 
verkiezingen. 
 
Zoals elke verkiezing zal ook de komende Tweede Kamerverkiezing worden 
geëvalueerd, met als doel om daaruit lessen te trekken voor toekomstige 
verkiezingen. Vanzelfsprekend zal ik in die evaluatie ook aandacht besteden aan de 
vraag hoe het vervroegd stemmen heeft gewerkt, aan de vraag of er aanleiding is om 
dit instrument ook bij toekomstige verkiezingen in te zetten, en zo ja, aan de vraag op 
welke termijn dat realiseerbaar is. 
 
De leden van de SP-fractie vragen om toe te lichten waarom het aantal locaties voor 
vervroegd stemmen zo beperkt gehouden wordt. Liggen daar organisatorische en/of 
financiële redenen aan ten grondslag? 
 
Er waren bij de vorige Tweede Kamerverkiezing circa 9.300 stembureaus in 
Nederland. Het is voor gemeenten niet uitvoerbaar om dit aantal stemlocaties voor 
drie volledige dagen te vinden, zeker omdat die ook nog eens geschikt moeten zijn om 
1 

De leden van de SP-fractie merken op dat er problemen dreigen te komen met 
afdoende bemensing van stembureaus, en vragen hoe de regering denkt te kunnen 
garanderen dat uiteindelijk alle stembureaus naar behoren zullen kunnen functioneren. 
 
De eind november jl. gestarte landelijke campagne voor de werving van leden van 
stembureaus heeft inmiddels 52.000 aanmeldingen opgeleverd. Ruim 100 gemeenten 
hebben inmiddels laten weten dat zij voldoende aanmeldingen hebben. Momenteel 
loopt er een peiling onder alle gemeenten naar het aantal nog benodigde 
stembureauleden. Op basis van de uitkomst van deze peiling wordt gekeken waar 
mogelijk nog gerichte ondersteuning nodig is. Gemeenten die nog niet voldoende 
aanmeldingen hebben, kunnen zich bij het ministerie melden, opdat ik met hen op 
zoek kan gaan naar oplossingen. Ik heb er dan ook vertrouwen in dat de stembureaus 
bij de komende verkiezing naar behoren zullen kunnen functioneren. 
 
5. Kiezers buiten Nederland 
 
De leden van de D66-fractie hebben vraag over de legitimatie voor Nederlandse 
kiezers in het buitenland. De Kieswet eist dat men voor het stemrecht Nederlander 
moet zijn – de ministeriële regeling eist daarvoor een bewijs via een kopie van een 
geldig paspoort. Een paspoort vernieuwen is vanwege de corona-restricties vanuit het 
buitenland lastig (reisbeperkingen; bovendien kampen consulaten en ambassades met 
lange wachtlijsten vanwege de eerdere lockdown). Een "Verklaring Nederlanderschap" 
is een goede oplossing, omdat men daarvoor niet persoonlijk langs hoeft te komen. In 
het voorliggende wetsvoorstel wordt dat tijdelijk toegestaan - maar er blijft een kopie 
van een maximaal-een-jaar-verlopen pas nodig. Dat laatste betekent dat sommige 
Nederlanders die willen stemmen vanuit het buitenland alsnog achter het net zullen 
vissen, vooral zij die net meerderjarig zijn geworden en tot nu toe geen Nederlands 
paspoort hebben gehad. Bovendien is het overbodig: voor de Verklaring 
Nederlanderschap wordt net zo grondig getoetst, of de aanvrager nog Nederlander is, 
als bij een paspoortvernieuwing. Is die kopie van het paspoort niet onnodig beperkend 
zo vragen deze leden?  
 
De kiezers die vanuit het buitenland mogen stemmen moeten het briefstembewijs (de 
stempas voor deze kiezers) ondertekenen. Dat is wettelijk verplicht. Bij de 
stemopneming wordt de handtekening op het briefstembewijs gecontroleerd aan de 
hand van de kopie van het identiteitsdocument. Ik ben bereid om bij de evaluatie van 
de komende Tweede Kamerverkiezing na te gaan of er redenen zijn om de huidige 
wettelijke verplichting te heroverwegen.  
 
De leden van de D66-fractie hebben op pagina 15 van de Nota naar aanleiding van het 
Verslag van de Tweede Kamer van 15 december 2020 gelezen dat stembiljetten uit 
het buitenland die later dan 17 maart 2021 per post binnenkomen in Den Haag, nog 
wel meegeteld kunnen worden (tot maandag 22 maart 2021 om 12.00 uur). Dit omdat 
door Corona de postbezorging in het buitenland wat ontregeld kan zijn. Zij vragen of 
het niet vreemd is dat deze coulanceregeling niet actief naar Nederlanders in het 
buitenland wordt gecommuniceerd. Waarom worden die Nederlandse kiezers hiervan 
niet actief op de hoogte gebracht? 
 
Aan de Nederlanders die geregistreerd zijn (in de permanente registratie) om te 
kunnen stemmen in het buitenland is door de gemeente Den Haag het briefstembewijs 
(de stempas voor de kiezers in het buitenland) al in december 2020 toegestuurd. 
Conform de Kieswet moet dit namelijk twaalf weken voor de dag van stemming 
gebeuren. De wijziging van de Tijdelijke wet verkiezingen covid-19, waarin is geregeld 
dat het briefstembureau van de gemeente Den Haag de briefstemmen uit het 
buitenland later dan 17 maart 2021 kan ontvangen en meetellen ligt thans bij uw 
1 

stembureau moet daar ook op toezien. Voorts dienen gemeenten die dit overwegen er 
rekening mee te houden dat het (uitschuifbaar) stemhokje groot genoeg is om het 
stemgeheim te waarborgen. De stembiljetten die gebruikt worden voor de Tweede 
Kamerverkiezing zijn immers veel groter dan de stembiljetten die zijn gebruikt voor de 
herindelingsverkiezingen. Gemeenten zullen dit van tevoren moeten testen. 
 
Naar aanleiding van de mogelijkheid om het briefstembiljet met een andere kleur dan 
rood in te vullen, merken de leden van de D66-fractie op dat wat hen betreft ook in 
het stemlokaal zou kunnen worden afgestapt van het verplichte rode potlood. Zij 
vragen hoe ik daar tegenaan kijk. 
 
De kleur rood vergemakkelijkt het tellen van de stemmen door het contrast van die 
kleur. Zeker bij verkiezingen met grote aantallen deelnemende partijen en navenant 
grote stembiljetten, kan het gebruik van een minder opvallende kleur (zoals zwart) 
leiden tot een moeizame speurtocht door tellers naar de plek waar de kiezer een vakje 
heeft ingekleurd. Zolang we stemmen met het huidige model stembiljet, heeft het 
daarom mijn voorkeur om in het stemlokaal de kleur rood te blijven gebruiken. Dat is 
ook vrij eenvoudig te realiseren, door de bepaling dat in het stemhokje rood 
schrijfmateriaal moet liggen (art. J 5, tweede lid, van het Kiesbesluit). Voor 
briefstemmen is een andere afweging gemaakt, omdat de briefstemmer over het 
algemeen niet automatisch over rood schrijfgerei zal beschikken. Ik vind daarom dat 
in het laatste geval het belang dat de briefstem niet ongeldig wordt verklaard omdat 
een andere kleur dan rood is gebruikt, zwaarder moet wegen dan het belang van de 
tellers. 
 
De leden van de PVV-fractie refereren aan een advies van de Kiesraad uit 2015 over 
8
het ronselen van volmachten. Zij vragen welke maatregelen er sindsdien zijn 
genomen om ronselpraktijken te voorkomen. 
 
Het ministerie van BZK evalueert elke verkiezing, en beziet op basis daarvan of er 
reden is het beleid en/of de wet- en regelgeving aan te passen. Ook eventuele 
signalen van ronselen van volmachten worden betrokken bij de evaluaties van 
verkiezingen. Zo heb ik in de evaluatie van de verkiezingen van 2019 laten weten dat 
ik, vanwege terugkerende bezwaren van bestuurscolleges, eilandsraden en 
internationale waarnemers, een wetsvoorstel ga voorbereiden in aanloop naar de 
eilandsraadsverkiezingen in 2023, waarmee de volmachtregeling in Caribisch 
9
Nederland wordt beperkt. Het ronselen van volmachten is uiteraard strafbaar; bij 
eventuele signalen van ronselen wordt altijd geadviseerd om contact op te nemen met 
het Openbaar Ministerie en daarvan aangifte te doen. Het Openbaar Ministerie kan 
onderzoek doen en tot vervolging overgaan. 
 
De leden van de fractie van de Partij voor de Dieren vragen of er een landelijk 
telefoonnummer geopend kan worden waar kiezers die gebruik willen maken van het 
stemmen bij volmacht omdat zij besmetting met covid-19 vrezen of coronaklachten 
hebben, hulp kunnen inroepen. Is het mogelijk dat van partijen die aan de 
verkiezingen deelnemen en die hulp aan kiezers willen bieden bij het stemmen met 
volmacht op een van overheidswege georganiseerde website de contactmogelijkheid 
wordt gepubliceerd en dat kiezers die via het landelijk telefoonnummer om hulp 
vragen naar die contactnummers worden verwezen? 
 
 
8
 https://www.kiesraad.nl/binaries/kiesraad/documenten/adviezen/2015/06/12/effectievere-
bestrijding-misbruik-volmachtregeling/advies-kiesraad-over-strafbepalingen-in-het-
verkiezingsproces.pdf.  
9
 Kamerstukken II 2018/19, 35165, nr. 9, p. 6. 
1 

De leden van de SP-fractie merken op de regering ervan heeft afgezien om speciale 
stemmogelijkheden te scheppen voor kiesgerechtigden met corona-klachten. Omdat 
het om een substantiële groep gaat, vragen zij die beslissing inhoudelijk te 
onderbouwen. De leden van de fractie van de PvdD vragen waarom het praktisch niet 
mogelijk zou zijn om in elke gemeente een stemlokaal in te richten dat uitsluitend 
openstaat voor kiezers met coronaklachten. 
 
Het algemene coronabeleid is dat mensen met klachten thuis moeten blijven en niet 
naar buiten moeten gaan. Dat is nodig om verspreiding van het coronavirus te 
voorkomen. Gelet daarop vind ik niet dat er stemlokalen moeten worden ingericht 
voor kiezers met coronaklachten. Het inrichten van een stemlokaal dat uitsluitend 
openstaat voor kiezers met coronaklachten vind ik dus ongewenst. Ook omdat een 
verplichting om een stemlokaal in te richten voor kiezers met coronaklachten, opnieuw 
veel van gemeenten zou vragen en hen voor de nodige nieuwe 
uitvoeringsvraagstukken zou stellen, terwijl zij dringend verzocht hebben om niet 
bovenop de in het wetsontwerp voorgestelde maatregelen nog nieuwe verplichtingen 
12
in het leven te roepen. 
 
De leden van de SP-fractie merken op dat gemeenten inschatten dat de extra door 
hen te nemen maatregelen tot mogelijk verdubbeling van hun kosten leiden. Zij 
vragen of die inschatting realistisch is. En garandeert de regering dat per saldo de 
door de gemeenten te maken extra kosten van rijkswege zullen worden vergoed? 
 
Het kabinet heeft in overleg met de VNG vastgesteld wat nodig is in financiële zin en 
in totaal € 52 miljoen extra ter beschikking gesteld aan de gemeenten om de 
maatregelen uit te voeren die met de Tijdelijk wet verkiezingen covid-19 zijn 
voorgesteld. Dit is in aanvulling op de reguliere kosten van verkiezingen die worden 
betaald uit het Gemeentefonds, en waarvan deze in een onderzoek in 2013 zijn 
geraamd op circa € 43 miljoen. Met het extra geld, dat dus meer dan een verdubbeling 
is van het reguliere budget, kunnen de gemeenten naar de overtuiging van het 
kabinet op een goede manier de verkiezingen organiseren. 
 
De minister van Binnenlandse Zaken en Koninkrijksrelaties, 
 
 
 
 
 
drs. K.H. Ollongren 
 
12
 https://vng.nl/brieven/inbreng-in-verband-met-verslag-tijdelijke-wet-tweede-kamerverkiezing-
covid-19. 
1 

