 
 
35 551  Wijziging van de Wet op de lijkbezorging in verband met het elektronisch 
doen van de opgave van de doodsoorzaak ten behoeve van de statistiek en 
het elektronisch verzenden van verslagen in het kader van de Wet toetsing 
levensbeëindiging op verzoek en hulp bij zelfdoding      
 
 
 
NOTA NAAR AANLEIDING VAN HET VERSLAG 
 
Met belangstelling hebben wij kennisgenomen van het verslag van de vaste 
commissie voor Binnenlandse Zaken over het wetsvoorstel houdende de wijziging 
van de Wet op de lijkbezorging in verband met het elektronisch doen van de 
opgave van de doodsoorzaak ten behoeve van de statistiek en het elektronisch 
verzenden van verslagen in het kader van de Wet toetsing levensbeëindiging op 
verzoek en hulp bij zelfdoding. Wij danken de leden van de VVD-fractie, CDA-
fractie, de SGP-fractie en de GroenLinks-fractie voor hun inbreng en gaan graag in 
op de door hen in het verslag gestelde vragen.  
 
Voor de beantwoording wordt de volgorde van het verslag aangehouden. De 
vragen en opmerkingen uit het verslag zijn in deze nota integraal opgenomen in 
cursieve tekst en de beantwoording daarvan in gewone typografie. 
 
1.  Inleiding  
 
De leden van de VVD-fractie hebben met belangstelling kennisgnomen van het 
wetsvoorstel tot wijziging van de Wet op de lijkbezorging in verband met het 
elektronisch doen van de opgave van de doodsoorzaak ten behoeve van de 
statistiek en het elektronisch verzenden van verslagen in het kader van de Wet 
toetsing levensbeëindiging op verzoek en hulp bij zelfdoding. Graag willen zij de 
regering een aantal vragen voorleggen.  
 
Allereerst merken zij op dat het, gelet op de toenemende digitalisering van de 
samenleving, begrijpelijk is dat die ontwikkeling ook gevolgen heeft voor de 
informatiestromen die nodig zijn in het kader van de Wet op de lijkbezorging en de 
Wet toepassing levensbeëindiging op verzoek en hulp bij zelfdoding. Het gaat om 
de mogelijkheid om deze informatie papierloos te laten verlopen, vooralsnog is het 
geen verplichting. Het wetsvoorstel  biedt de mogelijkheid dat op termijn de 
minister van VWS kan bepalen dat de verzending van de informatie wel digitaal 
moet plaatsvinden (ministeriële regeling). Het gaat hier immers om 
beroepsorganisaties, geen burgers.  
 
1. Als besloten wordt de digitale weg te verplichten, geldt die verplichting dan voor 
alle in het wetsvoorstel genoemde informatiestromen tegelijk (de mededeling van 
de arts aan de gemeentelijke lijkschouwer; de verslagen van de gemeentelijke 
lijkschouwer aan de Regionale toetsingscommissies euthanasie (RTE); het 
doorgeven van de doods-oorzaakgegevens aan het CBS)?  
2. Dus voor de hele keten op hetzelfde moment?  
 
Nee. De opgave van de doodsoorzaak ten behoeve van de statistiek betreft 
gegevens die ingevolge de Wet op de Lijkbezorging (Wlb) uitsluitend bestemd zijn 
voor het Centraal Bureau voor de Statistiek (CBS). Deze informatiestroom houdt 
dan ook geen verband met het doen van mededelingen aan de gemeentelijke 
lijkschouwer en het verzenden van verslagen aan de Regionale toetsingscommissie 
euthanasie (RTE) in het kader van de Wet toetsing levensbeëindiging en hulp bij 
zelfdoding (Wtl). De elektronische opgave van de doodsoorzaak aan het CBS en de 
 1 

 
In de memorie van toelichting staat dat het voor de hand ligt dat de betrokken 
partijen afspraken maken voor een goede afwikkeling van het digitale 
berichtenverkeer en de aansluiting op elkaars systemen. Het ministerie van VWS is 
hierbij betrokken.  
 
7. Hoever gaat die betrokkenheid? Gaarne krijgen de leden van de VVD-fractie een 
reactie van de regering op de hier gestelde vragen. 
 
Het is de verantwoordelijkheid van de betrokken partijen om hun systemen zo in te 
richten dat deze voor de professionals die hun gegevens aanleveren bruikbaar zijn 
en dus dat deze op elkaar aansluiten. Het ministerie van VWS ondersteunt dit door 
onderzoek te financieren naar het elektronisch aanleveren van 
euthanasiemeldingen door de gemeentelijke lijkschouwer aan de secretariaten van 
de RTE’s. Dit onderzoek richt zich onder andere op een werkend koppelvlak tussen 
de applicatie van de GGD-en en het te ontwikkelen zaaksysteem voor de 
secretariaten van de RTE’s.  
 
8. Voorts vragen de leden van de VVD-fractie of bij het voorbereiden van deze 
wetswijziging onderzocht is of de beschreven digitale systemen en informatie-
stromen gehackt kunnen worden en/of vatbaar zijn voor datalekken? Hoe is de 
digitale informatieveiligheid van dit voorstel gewaarborgd?  
 
Met het wetsvoorstel wordt de mogelijkheid gecreëerd tot het elektronisch doen 
van de opgave van de doodsoorzaak ten behoeve van de statistiek en het 
elektronisch doen van mededelingen en verzenden van verslagen in het kader van 
de Wtl. De gemeentelijke lijkschouwer, de RTE en het CBS wijzen daarvoor een 
voldoende betrouwbare en vertrouwelijke wijze van elektronische verzending aan. 
Het is de verantwoordelijkheid van de betrokken partijen om de veiligheid van de 
digitale systemen en de betrouwbaarheid en vertrouwelijkheid van de elektronische 
verzending te waarborgen, conform bestaande wet- en regelgeving, waaronder de 
(U)AVG voor zover de bestanden gegevens van levende personen omvatten en de 
eisen uit de Baseline Informatiebeveiliging Overheid (BIO) voor zover het 
handelingen van bestuursorganen betreft. De BIO is daarmee van toepassing op de 
RTE, het CBS en de GGD-en waar de gemeentelijke lijkschouwer in de regel in 
dienst is. Dit is ook één van de redenen dat er zoveel mogelijk wordt aangesloten 
bij bestaande systemen.  
 
De leden van de CDA-fractie hebben met belangstelling kennisgenomen van het 
voorliggende wetsvoorstel tot wijziging van de Wet op de lijkbezorging in verband 
met het elektronisch doen van de opgave van de doodsoorzaak ten behoeve van de 
statistiek en het elektronisch verzenden van verslagen in het kader van de Wet 
toetsing levensbeëindiging op verzoek en hulp bij zelfdoding. Deze leden hebben 
over het wetsvoorstel een aantal vragen. 
 
De regering motiveert het voorliggende wetsvoorstel in beide gevallen vanuit het 
perspectief van de instantie die gegevens ontvangt. Het Centraal Bureau voor de 
Statistiek (CBS) wil de elektronische weg openen voor het doen van de opgave van 
de doodsoorzaak. De Regionale toetsingscommissies euthanasie (RTE) hebben 
aangegeven de verslagen van gemeentelijke lijkschouwers in het kader van de Wet 
toetsing levensbeëindiging en hulp bij zelfdoding (Wtl) elektronisch te willen 
ontvangen en verwerken. Deze leden constateren dat het gebruik van de 
elektronische weg zowel verzender als ontvanger aangaat.  
 
9. Deze leden vragen de regering daarom nader in te gaan op de vraag, in 
hoeverre degenen die gegevens moeten aanleveren in staat en bereid zijn gebruik 
te maken van de elektronische weg.  
 
 3 

De regering meldt dat de concernondersteuning van VWS in 2018 van start is 
gegaan met de vernieuwing van de informatievoorziening voor de RTE. 
 
13. Wat is de stand van zaken, zo vragen de leden van de CDA-fractie. 
 
De vernieuwing van de informatievoorziening van de RTE is in voorbereiding en het 
onderzoek naar de digitale aanlevering van meldingen is inmiddels van start 
gegaan. De uitkomsten van dit onderzoek zullen in 2021 worden geëvalueerd. 
 
De regering meldt, dat het CBS samen met de Inspectie voor de Gezondheidszorg 
en Jeugd (IGJ) een aantal proefprojecten in gang heeft gezet om te verkennen 
welke digitale oplossingen mogelijk zijn voor het aanleveren van 
doodsoorzaakgegevens.  
 
14. Op welke wijze worden deze proefprojecten geëvalueerd, zo vragen de leden 
van de CDA-fractie. 
 
De proefprojecten worden op drie manieren geëvalueerd. Allereerst voert het CBS 
regelmatig evaluatiegesprekken met deelnemende artsen. Op basis van deze 
gesprekken worden functionaliteiten van het elektronisch formulier waar nodig 
aangepast. Op deze manier sluit het formulier nog beter aan bij de praktijk van de 
artsen. Ten tweede maakt het CBS een vergelijking tussen de informatie die wordt 
ontvangen via de elektronische weg in de proefprojecten en de informatie die 
wordt ontvangen via de huidige reguliere (schriftelijke) weg. Hieruit blijkt dat de 
informatie die via de elektronische weg binnenkomt doorgaans completer en 
kwalitatief beter is en sneller wordt ontvangen. Tot slot evalueert het CBS 
periodiek of de elektronische weg voor het doen van opgave van de doodsoorzaak 
aan de gestelde veiligheidseisen voldoet.  
 
De leden van de fractie van GroenLinks hebben met interesse kennisgenomen van 
het voorstel van wet. Deze leden onderschrijven dat het in een samenleving waarin 
steeds meer zaken digitaal geregeld kunnen worden ook het digitaal doorgeven 
van een opgave van de doodsoorzaak wenselijk is. De leden hebben over het 
voorstel nog enkele vragen. 
De leden van de GroenLinks-fractie lezen dat ‘Elektronische verzending derhalve 
(nog) niet verplicht gesteld [wordt].’ 
 
15. Kan de regering aangeven wanneer zij zal overwegen om bij ministeriele 
regeling de elektronische weg wel uitsluitend voor te schrijven? Kan zij aangeven 
op basis van welke criteria zij dit op een later moment zal overwegen? 
 
Wij verwijzen naar het antwoord op de vragen 3 en 4 van de leden van de VVD-
fractie.  
 
16. Voorts vragen de aan het woord zijnde leden of de regering voornemens is om 
ook de wettelijke regelingen voor de BES-eilanden zo aan te passen dat het ook 
daar mogelijk wordt om digitaal opgaven van doodsoorzaken door te geven? Zo 
nee, waarom niet? 
 
Regels omtrent de doodsoorzakenstatistiek op Caribisch Nederland staan in de 
Wet verklaringen van overlijden BES. Vooralsnog zijn de gestarte proefprojecten 
gericht op Europees Nederland. De opgedane resultaten kunnen mogelijk van 
toegevoegde waarde zijn voor de werkwijze in Caribisch Nederland. De komende 
periode wordt in overleg met Bonaire, Sint Eustatius en Saba bezien of daar 
behoefte bestaat aan openstelling van de elektronische weg.  
 
  
 5 

Het bestuursorgaan dat de elektronische weg openstelt (RTE en CBS) voor het aan 
hem verzenden van gegevens dient de betrouwbaarheid en vertrouwelijkheid te 
waarborgen. Wij verwijzen daarvoor naar de antwoorden op vraag 7 en 8. Deze 
verplichting geldt ook voor de gemeentelijke lijkschouwer die de elektronische weg 
openstelt voor het doen van meldingen. Uiteraard strekt deze verplichting niet 
zover dat de gemeentelijke lijkschouwer, de RTE en het CBS ook verantwoordelijk 
zouden zijn voor de zaaksystemen die door de professionals worden gebruikt voor 
de eigen gegevensverwerking (zoals het zaaksysteem dat door artsen wordt 
gebruikt). Ingevolge de Awb dient het ontvangende bestuursorgaan bij verzending 
op een andere dan de voorgeschreven wijze, de verzender erop te wijzen dat de 
verschafte gegevens kunnen worden geweigerd voor zover de betrouwbaarheid of 
vertrouwelijkheid onvoldoende is gewaarborgd gelet op aard en inhoud van het 
bericht en het doel waarvoor het wordt gebruikt (artikel 2:15 Awb lid 3). Zij 
kunnen de gegevens alsdan weigeren. De IGJ speelt hierin geen rol.  
 
4. Gevolgen voor regeldruk  
 
21. De leden van de CDA-fractie vragen welke functie het heeft het reductiepoten-
tieel van structurele administratieve lasten op de euro nauwkeurig te schatten 
tussen de € 358.306 en € 896.642, als de incidentele en structurele toename van 
nalevingskosten niet geschat kunnen worden. 
 
In de memorie van toelichting wordt waar mogelijk een inschatting gemaakt van 
de kosten en baten van het wetsvoorstel. Het reductiepotentieel van structurele 
administratieve lasten is in te schatten op basis van de vermindering van het 
aantal administratieve handelingen. De incidentele en structurele nalevingskosten 
kunnen nog niet goed geschat worden, omdat deze sterk afhankelijk zijn van de 
prijsstelling van de softwareleveranciers. De verwachting is dat deze kosten niet 
opwegen tegen de structurele tijdswinst door de vermindering van administratieve 
lasten.  
 
5. Financiële gevolgen voor de rijksbegroting  
 
22. De leden van de VVD-fractie vragen de regering nader in te gaan op de te 
verwachten kosten van de te gebruiken digitale systemen. Wie neemt welke kosten 
voor zijn rekening?    
 
In het algemeen geldt dat de eigenaar van de digitale systemen verantwoordelijk is 
voor deze systemen en dus ook de daarbij horende kosten. Dit betekent dat 
zorgverleners verantwoordelijk zijn voor de kosten van hun eigen systemen en 
aanpassingen daarvan, net als de gemeentelijk lijkschouwers en de RTE. 
 
In het kader van het zorgvuldig verkennen van de mogelijkheden voor de 
elektronische opgave van de doodsoorzaak heeft het CBS de kosten gedragen voor 
de proefprojecten. Hiermee is de basis gelegd voor verdere opschaling. De 
verwachting is dat wanneer meer artsen overgaan op de elektronische weg, 
softwareleveranciers passende functionaliteiten inbouwen in de bestaande 
informatiesystemen. Daar wordt immers nu in de proefprojecten al aan gewerkt. 
Op basis van de ervaringen uit de proefprojecten, is de verwachting dat deze 
kosten voor noodzakelijke aanpassingen beperkt zijn en niet opwegen tegen 
gerealiseerde tijdswinst. In het kader van de aansluiting van de systemen van de 
gemeentelijke lijkschouwers bij de GGD en de RTE, financiert VWS het eerder 
genoemde onderzoek en de pilot. 
 
 
 
 
 
 7 

