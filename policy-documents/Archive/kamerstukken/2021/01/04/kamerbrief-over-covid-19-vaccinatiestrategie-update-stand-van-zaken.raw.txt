> Retouradres Postbus 20350 2500 EJ  Den Haag
De Voorzitter van de Tweede Kamer
Bezoekadres
der Staten-Generaal Parnassusplein 5
2511 VX  Den Haag
Postbus 20018
www.rijksoverheid.nl
2500 EA  DEN HAAG
Kenmerk
1808336-216682-PDC19
 
Bijlage(n)
 
2
 
 
Uw brief
 
 
Datum 4 januari 2021 
Betreft COVID-19 vaccinatiestrategie update stand van zaken 
Correspondentie uitsluitend 
  
richten aan het retouradres 
met vermelding van de 
datum en het kenmerk van 
 
deze brief.
Geachte voorzitter, 
Vanaf vandaag, 4 januari, kunnen zorgmedewerkers in de verpleeg(huis)zorg, 
gehandicaptenzorg, en medewerkers in de wijkverpleging en Wmo-ondersteuning 
bellen met het GGD call center om een afspraak te maken voor hun COVID-19 
vaccinatie. Zij ontvangen hiervoor vanuit hun werkgever een brief. Op woensdag 6 
januari starten de GGD’en en ziekenhuizen beiden met het zetten van de eerste 
prikken. Maandag 4 januari markeert zo een belangrijk moment in de uitvoering 
van de vaccinatiecampagne in Nederland. Natuurlijk had ik graag gehad dat dit 
moment nog in het voorgaande jaar had gelegen, zoals in andere landen om ons 
heen.  
 
Sinds het begin van de bestrijding van de corona crisis richt de aanpak van het 
kabinet zich op twee doelen: het zo goed mogelijk beschermen van mensen met 
een kwetsbare gezondheid, en zorgen dat de zorg niet overbelast raakt. Dit is 
vanzelfsprekend ook leidend voor de aanpak van de vaccinatie. Op basis van het 
advies van de Gezondheidsraad van 19 november jl. is de vaccinatiestrategie 
gericht op het voorkomen en verminderen van (ernstige) ziekte en sterfte als 
gevolg van COVID-19. Binnen de strategie hebben we gekozen voor de hoofdroute 
die begint bij het vaccineren van de groepen mensen die het meest kwetsbaar zijn 
en de zorgmedewerkers die voor hen zorgen. Het doel is om in een zo kort 
mogelijk tijdsbestek, zo veel mogelijk mensen te beschermen tegen het virus. 
In de tenuitvoerlegging van deze hoofdroute hanteer ik drie uitgangspunten:  
  De vaccinatie is zorgvuldig, veilig en verantwoord. Dit is noodzakelijk voor 
kwaliteit van de uitvoering, vertrouwen in de vaccinatie, én de 
vaccinatiebereidheid.  
  De vaccinatie is efficiënt en snel. We optimaliseren zoveel mogelijk de 
uitvoeringskracht van betrokken partijen en willen dat de geschiktheid van 
de verschillende typen vaccins zo goed mogelijk aansluit bij de 
verschillende doelgroepen. Hiermee wordt zo snel mogelijk bescherming 
opgebouwd tegen het virus.  
  In de aanpak zijn we wendbaar waar dat nodig is, bijvoorbeeld bij nieuw 
beschikbare informatie en bij veranderingen in de epidemiologische 
situatie, Bij elke nieuw stukje van de puzzel, moeten we onze aanpak 
Pagina 10 van 24

de inhoud van het advies voor de hoofdroute van de vaccinatiestrategie. Met deze 
brief kom ik hieraan tegemoet. Achtereenvolgend zal ik ingaan op: 
Kenmerk
1808336-216682-PDC19
  De strategie die het kabinet volgt; 
  De ontwikkelingen die zich in de afgelopen weken hebben voorgedaan, en 
de keuzes die als gevolg daarvan zijn gemaakt; 
  De stand van zaken van de leveringen van de verschillende vaccins; 
  De stand van zaken van voorbereidingen op de vaccinatie; 
  Vaccinatie in Caribische delen van het Koninkrijk; 
  De stand van zaken van de registratie; 
  Internationale ontwikkelingen; 
  En tot slot, de communicatiecampagne. 
 
In de brief geef ik ook antwoord op de vragen van de leden Klaver en Kröger van 
GroenLinks gesteld op 31 december 2020 over de berichtgeving ‘Gommers en 
2
Kuipers: 'Begin maandag met vaccineren ziekenhuispersoneel'. Tevens voldoe ik 
hiermee aan het verzoek om een schriftelijke reactie aan uw Kamer te sturen op 
het bericht ‘Ziekenhuizen: ons personeel moet voorrang krijgen bij vaccinatie’ 
3
zoals ik op 23 december heb ontvangen. Ook geef ik in deze brief antwoord op de 
vragen van het lid Sazias zoals gesteld in de e-mailprocedure van 4 januari over 
de grootte van de groep huisartsen en zorgmedewerkers en de omvang van de 
leveringen van vaccins.  
Tot slot wil ik u mede delen dat in de loop van de week meer informatie 
beschikbaar komt over de mutatie van het virus uit het Verenigd Koninkrijk. Het 
Outbreak Management Team (OMT) zal daar aanstaande vrijdag 8 januari over 
adviseren. Dit OMT advies zal worden meegenomen in de voortgangsbrief van 12 
januari as. 
2. Strategie 
Al voor de zomer van 2020 is samen met het RIVM een start gemaakt met de 
voorbereidingen voor de uitvoering van de vaccinatiecampagne. Zo is een 
verkenning uitgevoerd naar de opzet en organisatie van de campagne samen met 
de relevante uitvoeringspartijen. Onderdelen van deze verkenning door het RIVM 
zijn de geschiktheid van de bestaande distributie infrastructuur (gebruikt voor de 
jaarlijkse griepvaccinatie en het Rijksvaccinatieprogramma) voor de COVID-19 
vaccinaties. Ook is gekeken naar de noodzakelijke capaciteit voor vaccinopslag 
van vaccins in verschillende temperatuurzones. Vanzelfsprekend zijn naast de 
ervaringen met jaarlijkse griepvaccinatie en het Rijksvaccinatieprogramma, ook de 
lessons learned van de pandemische griep uit 2009 (de Mexicaanse griep) 
onderdeel geweest van de voorbereidingen. Door het RIVM is op basis van deze 
verkenning geadviseerd om bij de COVID-19 vaccinatiecampagne aansluiting te 
zoeken bij de bestaande uitvoeringsroutes en structuren. Daarmee wordt gebruik 
gemaakt van kennis en ervaring en zijn meerdere uitvoeringskanalen beschikbaar 
die naast elkaar kunnen vaccineren. Zo kunnen, indien nodig, veel vaccins 
4
tegelijkertijd worden ingezet. In mijn brief van 13 oktober jl. heb ik aangegeven 
dat we zoveel mogelijk gebruik maken van reeds bestaande uitvoeringsroutes en 
heb ik de aanpak toegelicht. 
5
Op 20 november jl. heb ik uw Kamer geïnformeerd over de vaccinatiestrategie. 
Deze strategie is vastgesteld op basis van het advies van de Gezondheidsraad van 
 
2
 Tweede Kamer 2020-2021, kenmerk 2021Z00008. 
3
 Tweede Kamer 2020-2021, kenmerk 2020Z25687. 
4
 Tweede Kamer 2020-2021, kenmerk 25295-656. 
5
 Tweede Kamer 2020-2021, Kamerstuk 25 295, nr. 745. 
PaginaPagina 10  10 vavan 24n 24

zorgmedewerkers, de volgende leveringen van het BioNTech/Pfizer vaccin primair 
wil inzetten voor die groepen waarvoor dit vaccin boven verwachting werkzaam is: 
Kenmerk
de mensen boven de 60 jaar.  1808336-216682-PDC19
 
3. Ontwikkelingen en keuzes 
Met het advies van de Gezondheidsraad van 24 december jl. hebben wij een 
nieuw puzzelstuk gekregen in de uitvoering van de vaccinatiestrategie. Dat is 
zoals hiervoor gemeld, één van de drie ontwikkelingen die het kabinet nopen tot 
het maken van keuzes binnen de vastgestelde hoofdroute. 
Het BioNTech/Pfizer vaccin blijkt verrassend goed te werken bij 60-plussers. Ik 
heb in mijn brief van 24 december jl. over het advies het voornemen geuit met de 
uitvoerende partijen de consequenties van het advies te bezien en, deze te 
vertalen naar de gekozen route en dit verder uit te werken op basis van de ons 
beschikbare informatie over de verschillende vaccins en de verwachte leveringen. 
Aansluitend op het advies van de Gezondheidsraad heb ik het RIVM de opdracht 
gegeven om met de LHV ondersteund door extern advies - te bezien kleinschalige 
inzet van het BioNTech/Pfizer vaccin mogelijk is bij huisartsenpraktijken. Dit zou 
laagdrempelige toediening van het vaccin mogelijk maken voor mensen boven de 
60 jaar. Geconcludeerd is echter dat een dergelijke logistieke operatie zeer 
omvangrijk complex, arbeidsintensief en kritiek is. Bovendien leidt het tot 
verspilling van vaccin. Door de beperkte houdbaarheid van het vaccin moeten de 
leveringen vlak voor de vaccinaties plaatsvinden en moeten de vaccinaties op 
afspraak ingepland worden om zo verspilling te voorkomen. Op basis van het 
aantal huisarts(praktijk)en (5.500), de grootte van de leveringen van het 
BioNTech/Pfizer vaccin en het aantal prikken vraagt dit een grote inspanning van 
de logistiek dienstverlener. Bovendien krijgt elke huisarts maar een beperkt aantal 
doses. Samen met RIVM en ook de LHV heb ik besloten dat een dergelijk 
kwetsbaar proces niet wenselijk is.  
Deze conclusie en het advies van de Gezondheidsraad over het BioNTech/Pfizer 
vaccin hebben ertoe geleid dat ik het RIVM heb gevraagd te onderzoeken of het 
mogelijk is of grote verpleeghuizen en instellingen voor gehandicaptenzorg alsnog 
het BioNTech/Pfizer vaccin kunnen ontvangen. Het Moderna vaccin, tevens een 
mRNA vaccin, wordt daarmee vrij gespeeld en kan dan worden verstrekt aan de 
huisartsen. Het Moderna vaccin kan naar verwachting op een kleinschalige manier 
bij de oudste doelgroep benut worden. 
Ook andere ontwikkelingen spelen een rol bij de keuzes die gemaakt worden 
binnen de hoofdroute. De epidemiologische situatie is in de afgelopen weken 
veranderd. Niet alleen hebben we te maken met een mutatie van het virus (de 
VK-variant, die zich sneller lijkt te verspreiden), er is ook sprake van een toename 
van een druk op de acute ziekenhuiszorg.  
De stroom COVID-19-patiënten die opgenomen moeten worden op een klinisch 
verpleegbed of op de intensive care is omvangrijk. Volgens de laatste prognoses 
zal de druk de komende periode aanzienlijk blijven. Tegelijkertijd kampen de 
COVID-verpleegafdelingen en IC-afdelingen met een hoge uitval van personeel, 
ook vanwege COVID-19 besmettingen of verdenkingen daarvan. Ook de 
ambulancezorg, die juist zo relevant is voor onder meer de logistiek van de 
landelijke patiënten spreiding, kampt met deze problematiek. Juist door de hoge 
uitval van dit personeel komt de zorg verder onder druk te staan. Immers, de 
uitval van personeel werkt direct rooster technisch door en heeft rechtstreeks 
effect op het aantal bedden dat een ziekenhuis bemenst kan krijgen, of het aantal 
PaginaPagina 10  10 vavan 24n 24

van het vaccin van Moderna. Dat betekent dat het vaccin geleverd kan worden. 
Moderna is een mRNA vaccin, evenals BioNTech/Pfizer, en de verwachting is dat 
Kenmerk
deze ook goed zal werken bij de oudere leeftijdsgroepen en 60-plussers met een 1808336-216682-PDC19
kwetsbare gezondheid.    
Ik laat het RIVM onderzoeken of kleinschalige inzet in de verpleeghuizen en instel-
lingen voor gehandicaptenzorg van het BioNTech/Pfizer vaccin toch mogelijk is. 
Dat zou dan wat mij betreft eenmalig zijn en om een beperkt aantal locaties gaan. 
De vooruitzichten zijn dat het lukt, mits het alléén de grote instellingen betreft, er 
per instelling op één adres geleverd wordt en de instelling zelf zorgt voor de 
distributie naar nabijgelegen locaties van dezelfde organisatie en de IGJ instemt 
met een proces van ompakken. Voor de kleinschalige locaties waar 
BioNTech/Pfizer niet beschikbaar gemaakt kan worden, zal gevaccineerd blijven 
worden met Moderna.  
De reden dat ik het Moderna vaccin liever minder inzet in deze groep, is dat deze 
meer geschikt is voor toediening voor de thuiswonende 60-plussers via de 
huisarts. Ik verwacht dat er gestart wordt met vaccineren in de instellingen in 
februari. 
Vaccinatie medewerkers COVID-19 bedden en -ambulances  
Gezien de actuele ernstige ontwikkelingen rondom de epidemiologische situatie, 
de toenemende druk op de ziekenhuiszorg en ook gelet op de aandacht die de 
Gezondheidsraad in haar advies heeft voor eventuele ontwrichtende 
omstandigheden, heeft het kabinet besloten om in actie te komen voor het vitale 
zorgproces rond de directe COVID-zorg in de ziekenhuizen en de 
ambulancediensten. Het kabinet kiest daarbij voor een parallelle aanpak om zo 
spoedig mogelijk in januari ook te starten met de distributie het BioNTech/Pfizer-
vaccin ten bate van de vaccinatie van de zorgmedewerkers die essentieel zijn voor 
het bemensen van de COVID-bedden (klinisch en IC), de spoedeisende hulp en de 
ambulances voor de COVID-zorg. Deze duidelijk afgebakende groep van ongeveer 
30.000 mensen wordt conform de jaarlijkse griepprik gevaccineerd. Het vaccin is 
moeilijk hanteerbaar, maar het Landelijk Netwerk Acute Zorg (LNAZ) heeft 
aangegeven dat de ziekenhuizen de voorzieningen en kennis in huis hebben om 
hiermee om te kunnen gaan. Het is evenwel van belang om goede afspraken over 
de uitvoering te maken. Het LNAZ is daarom met een plan van aanpak voor het 
vaccineren van de hierboven genoemde doelgroep gekomen. In dit plan wordt 
ingegaan op uitvoeringsaspecten als de logistiek, het proces van het vaccineren 
zelf, de communicatie en de deskundigheidsbevordering. Ik heb het RIVM 
gevraagd om te beoordelen of een zorgvuldige start van het vaccineren van het 
zorgpersoneel van de COVID bedden in de ziekenhuizen volgens dit plan van de 
LNAZ mogelijk is. Het RIVM heeft hier positief op gereageerd. 
Vaccinatie groep 60-plussers  
Ik wil zo spoedig mogelijk starten met het vaccineren van de groep thuiswonende 
ouderen. Daarmee voldoe ik ook aan de toezeggingen die ik tijdens de 
Kamerdebatten heb gedaan aan het lid Wilders van de PVV om leeftijdsgroepen 
boven de 60 jaar zo spoedig mogelijk te vaccineren. Het lid Wilders diende 
7
hiervoor twee moties in die ik heb ontraden maar waarvan ik wel de essentie 
ondersteunde. In overleg met de GGD en de LHV heb ik besloten deze groep te 
splitsen. Vooralsnog denk ik daarbij aan een splitsing rond het 75ste levensjaar, 
maar dit kan nog door allerlei factoren worden beïnvloed, zoals de capaciteit bij de 
GGD en de huisartsen, maar ook de omvang en levering van de vaccins. Ook 
 
7
 Kamerstukken 25 295, 2020-2021, nrs. 798 en 829. 
PaginaPagina 10  10 vavan 24n 24

binnen de gehandicaptenzorg, leven patiënten binnen ggz-instellingen met veel 
(kwetsbare) mensen samen op één plek en hebben zij, naast contact met hun 
Kenmerk
medebewoners, veelvuldig en langdurig contact met zorgverleners. 1808336-216682-PDC19
Van deze groep ggz-patiënten is bekend dat verwardheid, beperkt 
begripsvermogen of zelfs ontoerekeningsvatbaarheid veel voorkomende 
onderdelen van het ziektebeeld zijn. Deze patiënten hebben moeite met het 
begrijpen en naleven van de COVID-19-gerelateerde maatregelen, wat voor 
henzelf maar ook voor hun omgeving risicovol is. Werken met deze patiënten 
maakt het extra moeilijk voor zorgverleners om de gebruikelijke beschermende 
maatregelen (mondneusmaskers  of beschermende kleding) toe te passen. Dat 
kan zelfs escalerend en daarmee averechts werken. Bovendien is van deze groep 
ggz-patiënten bekend dat zij veelal kampen met gezondheidsproblemen op 
meerdere gebieden (de levensverwachting van patiënten met ernstige 
psychiatrische aandoeningen is 15 tot 25 jaar korter dan de gemiddelde 
levensverwachting, onder andere door het veelvuldig voorkomen van hart- en 
vaataandoeningen) en mede daardoor niet alleen bevattelijker zijn voor het virus, 
maar ook meer risico lopen op ernstige complicaties van het virus. 
Ook medewerkers van ggz-crisisdiensten werken met deze groep ggz-patiënten. 
Deze medewerkers kunnen de situatie die zij aantreffen vooraf meestal moeilijk 
inschatten vanwege ernstige ontregeling van de patiënt (en soms ook naasten) 
waarbij agressief gedrag veelvuldig voorkomt. Er zijn al meerdere besmettingen 
ontstaan als gevolg van spuugincidenten. 
Ik heb besloten om ook prioriteit te geven aan de vaccinatie van patiënten in de 
ggz die intramuraal worden behandeld (inclusief forensische zorg), de 
zorgmedewerkers in intramurale settingen én de zorgmedewerkers van de ggz-
crisisdiensten. Binnen de groep van patiënten/cliënten zijn in elk geval te 
onderscheiden: cliënten die wonen in een (kleinschalige) instelling voor 
beschermd wonen, 60-plussers, mensen met ernstige psychiatrische 
aandoeningen en mensen die gedwongen worden behandeld. Samen met hun 
zorgverleners gaat het om zo’n 85.000 personen. De groep 60-plussers komt in 
aanmerking voor een mRNA-vaccin (BioNTech/Pfizer of naar verwachting 
Moderna) in lijn met de volgordelijkheid die elders in deze brief is beschreven. De 
overige patiënten en de medewerkers zullen zo snel mogelijk het aanbod krijgen 
om het vaccin van AstraZeneca toegediend te krijgen. Het is uiteraard van groot 
belang dat de vaccinatie goed uitvoerbaar is voor de instellingen. Daarom zal ik 
met betrokken partijen nader spreken over de wijze van uitvoering. 
ii. Vaccinatie huisartsen 
Net als de medewerkers in de verpleeghuissector, in de ziekenhuizen en de 
ambulancezorg nemen de huisartsen een belangrijke rol in de zorgverlening voor 
covid-patiënten. De huisartsen staan aan het begin van veel zorgprocessen, zien 
in de huisartsenspoedzorg veel COVID-19 patiënten en ontlasten de ziekenhuizen 
door zorg thuis te leveren. Ze zijn daarmee onmisbaar bij het in stand houden van 
de zorg in Nederland. De huisartsen vervullen ook een cruciale rol vervullen bij het 
vaccineren van grote groepen mensen in de samenleving. Het is belangrijk dat de 
huisartsen (en de zorgverlenende medewerkers uit hun praktijk) snel de 
mogelijkheid krijgen om zich te laten vaccineren, waarbij de uitvoering zo goed 
mogelijk aansluit bij hun specifieke situatie (decentraal en kleinschalig 
georganiseerd). Om die reden bieden we de vaccinerende huisartsen en hun 
zorgverlenende medewerkers in de praktijk de mogelijkheid tot vaccinatie met het 
Moderna-vaccin, zodra de huisartsen zelf overgaan tot vaccineren. Dit is het geval 
bij het vaccineren met het Moderna vaccin van mensen met een verstandelijke 
PaginaPagina 10  10 vavan 24n 24

instelling, en zorgmedewerkers die niet terecht kunnen in de eigen organisatie bij 
de GGD’en op de centrale locaties. Ook hiervoor geldt dat we starten in het 
Kenmerk
tweede kwartaal, naar verwachting in april. 1808336-216682-PDC19
Met bovenstaande aanpak van de vaccinatiestrategie wordt zo goed mogelijk 
gebruik gemaakt van de beschikbare capaciteit in een zo optimaal mogelijke 
combinatie van fijnmazigheid en nabijheid enerzijds via de huisarts en binnen de 
eigen instelling, en grootschaligheid anderzijds door de centrale vaccinatielocaties 
van de GGD’en. We benutten alle capaciteit van de uitvoerende partijen die 
aanwezig is. Hierdoor spelen we in op de ontwikkelingen. Daarmee bereiken we 
dat we de hoofdroute kunnen uitvoeren. Tegelijkertijd starten we ook eerder met 
het vaccineren van zorgmedewerkers in de acute zorg én zorgen we ervoor – door 
de inzet van de huisartsen en de GGD’en – dat we de thuiswonende 60-plussers 
via de centrale locaties en de huisartsenpraktijken eerder kunnen vaccineren met 
het vaccin dat voor hen het meest effectief is.   
4. Komende leveringen 
De uitvoering van de vaccinatie strategie blijft afhankelijk van goedkeuring, 
toelating en levering van de verschillende vaccins. De geactualiseerde leveringen 
voor alle aangekochte vaccins, behoudens goedkeuring door het EMA, zijn 
weergegeven in tabel 1.  
Tabel 1. Indicatief leveringsoverzicht (x 1mln). 
 
Dec 1Q2021 2Q2021 3Q2021 4Q2021 1Q2022 Totaal 
2020 
BionTech/ 
0,165 2,2 3 3 - - 8,4 
Pfizer 
BionTech/Pfiz 0 
0,5 1,5 1 0,8  3,8 
er opties 
Moderna 0 0,4 1,36 1,36 3,1 - 6,2 
AstraZeneca 0 4,5 5,2 2 - - 11,7 
CureVac 0 0,6 1,6 2 2,2 2,2 8,6 
Janssen 0 0 3 6 2,3 - 11,3 
Sanofi 0 - - 5,85 5,85 - 11,7 
Totaal 0,165 8,2 15,7 21,2 14,25 2,2 61,7 
 
Ik blijf hier echter benadrukken dat het gaat om verwachte leveringen. In de 
praktijk blijven wijzigingen op het leveringsschema tot het laatste moment 
mogelijk. Alle landen in de Europese Unie worden hiermee geconfronteerd. De 
verdeling over de landen blijft overeenkomstig de eerdere afspraken. In Europees 
verband zet ik mij in op het maximeren van de beschikbaarheid van vaccins. De 
huidige stand van zaken ten aanzien van de verschillende vaccins is als volgt. 
BioNTech/Pfizer 
Op dit moment, is nog alleen het vaccin van BioNTech/Pfizer in de Europese Unie 
goedgekeurd. De eerste leveringen van het vaccin hebben eind december 
plaatsgevonden. De Europese Commissie en de EU-lidstaten hebben besloten om 
PaginaPagina 10  10 vavan 24n 24

in grote aantallen besteld. Overigens niet alleen door de EU, maar wereldwijd. Dat 
maakt het vaccin belangrijk voor onze aanpak. Tegelijkertijd is er nog discussie 
Kenmerk
over de volledigheid van de door AstraZeneca aangeleverde wetenschappelijke 1808336-216682-PDC19
data, waarop markttoelating moet worden gebaseerd. De landen van de Europese 
Unie kiezen er op dit moment niet voor om het VK te volgen en, in afwachting van 
aanvullende wetenschappelijke data, wel vast een marktvergunning onder de 
noodprocedure af te geven. In de eerste week van januari bespreekt de EMA de 
door AstraZeneca overlegde data. Dat leidt aansluitend tot een procedure die 
gericht is op het zo snel als mogelijk afgeven van een positief advies aangaande 
de veiligheid en effectiviteit van het vaccin, op basis waarvan de Europese 
Commissie markttoelating kan verlenen. Ik ben optimistisch dat we zo snel als 
verantwoord is, ook in de EU over dit vaccin kunnen beschikken.   
5. Stand van zaken uitvoering  
Vanaf vandaag 8.00uur is het afsprakennummer van de GGD geopend. Het 
callcenter is bereikbaar van 8.00-20.00, 7 dagen per week. Zorgmedewerkers die 
een brief hebben ontvangen van hun werkgever kunnen via het telefoonnummer 
in de brief een afspraak plannen. Met één telefoontje is het mogelijk direct de 
twee afspraken voor vaccinatie met het BioNTech/Pfizer-vaccin in te plannen. Ook 
voor zorgmedewerkers wonend in het buitenland, maar werkzaam in Nederland is 
dit telefoonnummer beschikbaar voor het maken van een afspraak bij een GGD 
locatie naar keuze. Dankzij webinars en e-learning zijn inmiddels ruim 2.000 
medewerkers van het callcenter goed opgeleid. 
Vanaf 8 januari worden de eerste zorgmedewerkers gevaccineerd in de drie GGD 
regio’s Hart voor Brabant, Utrecht en Rotterdam, in de locaties: gemeente Veghel, 
Rotterdam en Houten. De drie regio’s zetten minimaal 250 en maximaal 300 
afspraken per dag open, wat optelt tot ruim 8200 plekken in de eerste week. Op 
11 januari volgen de regio’s Drenthe, Amsterdam en Haaglanden. Ook zij zetten 
minimaal 250 en maximaal 300 afspraken per dag open. Daarmee heeft de GGD 
twee pilotgroepen; de pilots lopen tot 14 januari. Op 15 januari starten allen GGD-
regio’s; van 15 tot 17 januari hebben GGD regio’s die kunnen, ook de 
mogelijkheid het maximaal aantal afspraken open te zetten dat per regio is 
gegeven. De regio’s die niet in de pilotgroepen zaten kunnen er ook voor kiezen 
om met een lager aantal dan het maximum te starten om eventuele 
opstartproblemen op te vangen. Vanaf 18 januari zetten alle regio’s het maximaal 
8
aantal afspraken per dag open. En kunnen zorgmedewerkers op 25 locaties 
terecht voor de vaccinatie. Er wordt altijd gepland in de cyclus van 2*3 weken (3 
weken voor de eerste prik, en 3 weken voor de tweede prik). Uitgaande van het 
huidige leveringsschema van BioNTech/Pfizer kunnen vanaf 18 januari maximaal 
66.000 zorgmedewerkers per week worden gevaccineerd.  
Vergoeding kosten reistijd en borgen zorgcontinuïteit 
Het kabinet vindt het van groot belang dat medewerkers in de zorg hun 
verantwoordelijkheid nemen en optimaal gebruik maken van de 
vaccinatiecapaciteit die vanaf 8 januari beschikbaar komt. De regionale 
vaccinatielocaties kennen ruime openingstijden en zijn alle dagen van de week te 
bezoeken. De verwachting is dat veel mensen hiervan buiten werktijd gebruik 
maken, ook om te voorkomen dat continuïteit van de zorg in het gedrang komt. 
Het kabinet vindt het van belang dat werkgevers dan wel opdrachtgevers hierin 
ondersteunend zijn gegeven hun verantwoordelijkheid voor goede zorg en een 
 
8
 Leeuwarden, Groningen, Assen, Zwolle, Enschede, Apeldoorn, Arnhem, Wijchen, Veghel, 
Eindhoven, Venlo, Maastricht, Breda, Goes, Dordrecht, Rotterdam The Hague airport, Den 
Haag, Leiden, Huizen, Houten, Schiphol, Amsterdam, Lelystad, Purmerend, Alkmaar. 
PaginaPagina 10  10 vavan 24n 24

tekorten aan eigen personeel, zo mogelijk gebruik kunnen maken van de 
aanbiedingen die er zijn. 
Kenmerk
1808336-216682-PDC19
Logistiek 
In mijn brief van 21 december jl. heb ik u uitgebreid geïnformeerd over de 
logistieke voorbereidingen op de uitvoering van de vaccinatie campagne. Het 
Logistiek Coördinatie Centrum van het RIVM (LCC) en GGD-GHOR Nederland 
werken gezamenlijk het plannings- en distributieproces uit voor het bevoorraden 
van de centrale vaccinatielocaties bij de GGD. Het LCC RIVM en de GGD’en 
hebben dagelijks per vaccinatielocatie contact over de voorraad op de locatie en 
het aantal geplande vaccinaties. Op deze manier kan snel worden bepaald of en 
wanneer nieuwe vaccins uitgeleverd moeten worden. 
Voor het bereiden van dit vaccin is verdunningsvloeistof nodig. Deze 
verdunningsvloeistof zit niet in de vaccinverpakking en wordt door het RIVM 
geleverd bij het vaccin. Ook voorziet het RIVM de levering van spuiten en naalden 
voor de bereiding en voor de toediening van het vaccin.  
De levering van Pfizer vaccins aan de vaccinatielocaties van de GGD wordt 
uitgevoerd met gekoeld transport tussen +2 en +8°C. De opslag van de vaccins 
bij de GGD vaccinatielocatie vindt ook onder deze temperatuurconditie plaats.  
De GGD’en dragen zorg voor goed vaccinbeheer, vanaf het moment van levering 
van de vaccins. Iedere locatie heeft een vaccinverantwoordelijke die toezicht 
houdt op de ontvangst, opslag en distributie van vaccins en toedieningsmaterialen 
op de locatie (cold chain, uiterste gebruik datum, batch wissel, spillage en 
productklachten). Daarnaast betreft het vaccinbeheer het materiaal, waaronder 
medische koelkasten die voldoen aan de eisen.  
6. Vaccinatie in Caribische delen van het Koninkrijk 
Eerder heb ik mede namens de staatssecretaris van VWS aangegeven dat de 
Caribische delen van het Koninkrijk zo gelijktijdig mogelijk worden voorzien van 
vaccins als Europees Nederland. De Gezondheidsraad heeft zowel voor Caribisch 
Nederland (BES) als voor de landen van het Koninkrijk (CAS) advies uitgebracht 
over de prioritering bij vaccinatie. Het laatste Gezondheidsraad advies van 24 
december over Biontech/Pfizer is ook van toepassing voor alle eilanden in het 
Caribische gebied. Momenteel treft het RIVM samen met de 
gezondheidsautoriteiten van alle eilanden voorbereidingen om verschillende 
vaccins vanaf half februari 2021 te kunnen inzetten. Net als in Nederland zal 
conform de adviezen van de Gezondheidsraad begonnen worden met het 
vaccineren van 60-plussers en zorgpersoneel. Op de eilanden worden, gezien de 
gunstige werking, de 60-plussers ook gevaccineerd met een mRNA vaccin. De 
verwachting is dat het vaccin van AstraZeneca in te zetten is voor bredere 
vaccinatie doelgroepen op de eilanden. Medio januari is er meer zicht op de 
beschikbaarheid van de vaccins van Moderna en AstraZeneca en daarom zal rond 
dat tijdstip besloten worden in welke hoeveelheden elk vaccin beschikbaar komt 
voor de eilanden. Gezien de beperkte zorgvoorzieningen, het kleine aantal 
bewoners en het voorkomen van spillage is het voornemen om alle 
vaccinatiedoelgroepen op Saba en St. Eustatius tegelijkertijd te vaccineren. Er 
wordt dan ook in ieder geval direct gestart met vaccineren half februari van het 
zorgpersoneel op de eilanden en alle inwoners op Saba en St. Eustatius. 
7. Registratie  
In vorige Kamerbrieven en debatten heb ik uw Kamer geïnformeerd over de 
PaginaPagina 10  10 vavan 24n 24

manieren uit. Dit gebeurt bijvoorbeeld op papier, in zelf gemaakte applicaties of in 
applicaties die daartoe van de markt verworven zijn. 
Kenmerk
1808336-216682-PDC19
In de sectoren verpleeghuizen, verstandelijk gehandicapten, thuiszorg en GGZ, 
bestaan niet overal elektronische cliëntendossiers die uitwisseling met 
bijvoorbeeld het RIVM zouden kunnen ondersteunen. Bij die instellingen kan voor 
de registratie van vaccinatiedata gebruik worden gemaakt van de bestaande 
Elektronische Voorschrijf Systemen (EVS). Dit zijn geautomatiseerde systemen, 
waarmee langs elektronische en gestructureerde weg medicatie-voorschriften 
kunnen worden vastgelegd en waarmee tegelijkertijd onveilige situaties kunnen 
worden gesignaleerd tijdens het voorschrijven van geneesmiddelen.  
Het centraal registratiesysteem: CIMS 
Zoals ik in eerdere brieven aan uw Kamer heb gemeld, speelt centrale registratie 
een belangrijke rol bij het COVID-19 vaccinatieprogramma en daarmee bij de 
bestrijding van deze pandemie. Het landelijk systeem voor verwerking van 
COVID-19 vaccinatiegegevens op persoonsniveau dat door RIVM is ontwikkeld is 
het COVID-19 vaccinatie informatie- en monitoringsysteem (CIMS).  
Centrale registratie is van essentieel belang om op landelijk en regionaal niveau 
goed zicht te kunnen houden op de veiligheid en de effectiviteit van de 
afzonderlijke vaccins bij verschillende doelgroepen. Het gaat hierbij onder meer 
om het voorkomen van ziekte, de duur van bescherming, het effect op 
besmettelijkheid en de duur daarvan. Daarnaast gaat het om het snel kunnen 
opsporen van bijwerkingen. Dit is temeer van belang, omdat met verschillende 
typen vaccins wordt gewerkt met verschillende productkenmerken. Een centraal 
vaccinatieregister maakt het ook mogelijk om mensen sneller op individuele basis 
te informeren mocht zich een veiligheids- of effectiviteitsprobleem met een 
bepaald vaccin of een bepaalde batch voordoen.  
Ook biedt een centraal register inzicht in de vaccinatiegraad in de verschillende 
doelgroepen. Betrouwbare informatie over de vaccinatiegraad en de effectiviteit 
zijn van groot belang om het vaccinatieprogramma te sturen en om de bijdrage 
van het vaccinatieprogramma aan het bestrijden van het Coronavirus goed te 
kunnen inschatten. Met geaggregeerde data en/of decentrale registraties alleen, 
zijn deze gegevens niet volledig en nauwkeurig genoeg voorhanden. Dit omdat er 
zo veel verschillende decentrale registraties zijn bij alle uitvoerenden (tientallen 
GGD-locaties, honderden instellingen, duizenden huisartsen etc.) dat het niet te 
doen is om actuele sturingsinformatie tijdig te krijgen voor bijsturen van de 
strategie.   
Een centraal register geeft mensen zelf daarnaast de mogelijkheid om op termijn 
– in aanvulling op de aan hen op papier uitgereikte en na hun vaccinatie 
meegegeven informatie – hun eigen vaccinatiestatus in te zien.  
Het RIVM past het principe van dataminimalisatie toe, dat wil zeggen dat niet 
meer gegevens worden verwerkt dan strikt noodzakelijk. Voor centrale 
gegevensverwerking met koppeling van persoonsgegevens zijn de volgende 
persoonsgegevens nodig: het Burgerservicenummer, geboortedatum, voornaam 
en achternaam, adresgegevens, reden vaccinatie (leeftijd, medische aandoening 
ja/nee, zorgmedewerker ja/nee), datum en plaats waar de vaccinatie is 
toegediend, naam van het vaccin en het batchnummer. 
Van degenen die toestemming hebben gegeven voor opname van hun vaccin-
gegevens in het landelijke vaccinatieregister (zie ook hieronder bij koppelingen), 
worden de individuele gegevens gebruikt om informatie te generen zoals 
PaginaPagina 10  10 vavan 24n 24

Verordening Gegevensbescherming (AVG) en de Wet op de Geneeskundige 
10
Behandelingsovereenkomst (WGBO). Ook komt dit tegemoet aan de twee moties  
Kenmerk
van het lid Azarkan van DENK die in uw Kamer zijn aangenomen waarin wordt 1808336-216682-PDC19
verzocht mensen te informeren over opname van hun vaccinatiegegevens in een 
database, en om vooraf toestemming te vragen over opname van 
vaccinatiegegevens in een database. Ik heb in mijn vorige brief aan uw Kamer al 
aangegeven hieraan tegemoet te zullen komen.  
Voor de betrouwbaarheid van gegevens en statistieken is het van groot belang dat 
zoveel mogelijk mensen toestemming geven. Het RIVM geeft aan dat data van 
tenminste 95% van degenen die opkomen voor vaccinatie in de centrale database 
moeten komen om betrouwbare uitspraken te kunnen doen over vaccinatiegraad 
en de effectiviteit van vaccins ten behoeve van bijvoorbeeld het bijsturen van de 
vaccinatiestrategie. Om die reden zal ik samen met het RIVM nauwlettend volgen 
hoeveel mensen toestemming geven tot het delen van data. Ik ben voornemens 
het RIVM te vragen om begin februari een eerste meting te doen en begin maart 
een tweede. Mocht hieruit blijken dat het RIVM kan beschikken over minder dan 
95% van de gegevens, wil ik hierover opnieuw in overleg treden met de 
vaccinerende zorgverleners. Het automatisch doorleveren van gegevens zonder 
uitdrukkelijke toestemming zou alleen met een aparte wettelijke grondslag 
kunnen worden gerealiseerd. Mocht dit nodig blijken zal ik uw Kamer uiteraard op 
de hoogte brengen. 
Technische koppeling van de decentrale systemen aan het centrale systeem 
Toedieners van vaccins zijn gehouden daarvan dossier te voeren. Het 
uitgangspunt is daarom “registratie aan de bron”. Dat wil zeggen dat de toediener 
van vaccins verantwoordelijk is voor de juistheid en compleetheid van de 
registratie in het decentrale systeem, het verkrijgen van toestemming van de 
cliënt ten behoeve van aanleveren van vaccinatiedata aan het RIVM, en voor het 
tijdig aanleveren van de data. 
Het RIVM heeft de specificaties van de voor CIMS benodigde vaccinatiedata 
beschikbaar gemaakt, evenals aansluitvoorwaarden. Voor elke fase in de 
vaccinatiestrategie worden de betreffende decentrale systemen gekoppeld aan het 
landelijk systeem. Toedieners van vaccins die niet over een eigen 
registratiesysteem beschikken dat geautomatiseerd gegevens kan doorleveren aan 
het centrale registratiesysteem, kunnen gebruik maken van een in ontwikkeling 
zijnde invoerapplicatie, welke technisch gereed is bij de start van de 
vaccinatiecampagne.  
Vanaf half januari zijn de huisartsinformatiesystemen zodanig aangepast dat 
huisartsen doelgroepen kunnen oproepen. De HIS’en zijn per 1 februari gereed om 
de vaccinatiegegevens te kunnen registreren en de informatie van gevaccineerden 
die toestemming hebben gegeven naar het RIVM te zenden. De implementatie van 
verzending van geaggregeerde gegevens vanuit de huisartsinformatiesystemen 
naar RIVM bij het ontbreken van toestemming van patiënten vraagt nog 
ontwikkeltijd en de datum waarop dit is gerealiseerd is nog niet bekend.  
In de sectoren verpleeghuizen, verstandelijk gehandicapten, thuiszorg en GGZ 
kan, zoals hiervoor ook beschreven gebruik gemaakt van de bestaande 
Elektronische Voorschrijf Systemen (EVS). Deze systemen zijn goed 
gestandaardiseerd en worden door een beperkt aantal leveranciers (4) geleverd. 
Over de koppelingen van die systemen met het centrale registratiesysteem 
 
10
 Tweede Kamer 2020-2021, Kamerstuk 25295, nr. 830 en Tweede Kamer 2020-2021, 
Kamerstuk 25 295, nr. 831. 
PaginaPagina 10  10 vavan 24n 24

Kenmerk
1808336-216682-PDC19
 
Bron: IO-Research-peiling-november-2020-Corona-Vaccineren.pdf 
Via een geïntegreerde communicatiestrategie en –aanpak die is gebaseerd op 
gedragswetenschappelijke inzichten dragen we bij aan het bereiken van het 
genoemde doel. Zo willen we het algemeen publiek en specifieke doelgroepen 
informeren, twijfels over veiligheid en bijwerkingen van vaccins wegnemen en 
desinformatie actief bestrijden.   
Via communicatie informeren, motiveren en activeren we de Nederlandse 
bevolking. Dat moet mede leiden tot een vergroting van het draagvlak voor 
vaccins en maximalisering van de vaccinatiebereidheid. Hier richten we ons op alle 
Nederlanders van 18 jaar en ouder, met speciale aandacht voor: 
• Zorgprofessionals en hun werkgevers 
• 60-plussers 
• Anderstaligen 
• Laagopgeleiden en laaggeletterden 
• Mensen met een beperking  
• Koepel-, branche-, vak-, belangenverenigingen en kenniscentra 
van/voor genoemde groepen. 
 
Focus ligt daarbij op de groep mensen die (waarschijnlijk) kiest voor vaccinatie, en 
op de groep die het nog niet zeker weet (twijfelt).   
De communicatie over vaccinatie moet transparant, betrouwbaar en 
wetenschappelijk onderbouwd zijn, met als doel dat mensen een geïnformeerde 
11
keuze kunnen maken . De communicatieaanpak bestaat uit vier deeltrajecten:  
• Publiekscommunicatie 
• Stakeholdermanagement 
• Maatschappelijke dialoog 
• RIVM (zorgprofessionals, vaccinatieproces, gedragsexpertise) 
 
De publiekscampagne is op 14 december jl. gestart. Er worden radio- en tv-
commercials, dagbladadvertenties en een speciale website 
www.coronavaccinatie.nl ingezet. Uiteraard zijn we ook actief op social media. Via 
onderzoek onder algemeen publiek en specifieke doelgroepen zorgen we ervoor 
dat de communicatie voortdurend goed aansluit op wat er leeft in de samenleving.  
Omdat zorgmedewerkers van verpleeghuizen en kleinschalige woonvormen, 
gehandicaptenzorg, wijkverpleging en WMO-ondersteuning als eerste kunnen 
worden gevaccineerd, besteden we in de communicatie speciale aandacht aan 
deze groep. Zo spelen zij de hoofdrol in visuele middelen zoals de tv-commercial 
en advertenties. De online advertentiecampagne op websites en social media richt 
zich ook op deze groep. In december is er een toolkit gelanceerd voor werkgevers. 
Hierin zitten allerlei communicatiemiddelen die zij kunnen gebruiken richting hun 
medewerkers. In januari wordt ook een online talkshow voor zorgmedewerkers 
opgenomen, waarin zij vragen kunnen stellen aan experts. 
 
 
11
 Verkenning factoren van invloed op deelname aan COVID-19 vaccinatie. 18 december 
2020; RIVM Corona gedragsunit. 
PaginaPagina 10  10 vavan 24n 24

• Welke mogelijkheden zijn er om versneld de epidemie af te remmen, cq 
om immuniteit te versnellen, bijvoorbeeld door ruimte te creëren voor Kenmerk
1808336-216682-PDC19
andere mensen om eerder te prikken door de tweede prik later te geven, 
of door het later vaccineren van mensen die een positieve testuitslag 
hebben gehad of de ziekte doorgemaakt hebben zonder getest te zijn. 
• Zijn er in de bestaande hoofdroute aanpassingen te doen die bijdragen 
aan bereiken van immuniteit, bijvoorbeeld door het includeren van een 
(deel) van groep jonger dan 18 jaar? 
• Wat is laatste stand van denken over de beschermingsduur van een 
individu na vaccinatie en een individu met natuurlijk opgebouwde 
bescherming?  
• Is er toegevoegde waarde voor de bescherming en de immuniteit in het 
aanvullend vaccineren met een ander (type) vaccin dan mensen in eerste 
instantie hebben gekregen? Zo ja bij welk type vaccin? 
• Zijn er eventueel groepen die op grond van gastheerfactoren eerst 
uitgesloten zouden moeten worden van vaccinatie, bijv. omdat in hen 
het virus eerder de kans krijgt om escape-mutanten (die niet of 
verminderd op vaccin reageren) te ontwikkelen? 
De reactie van de Gezondheidsraad en het OMT op de adviesaanvraag zal ik u zo 
spoedig mogelijk na ontvangst doen toekomen. De komende weken ligt de focus 
van alle betrokken partijen op het zetten van de eerste doses vaccins bij de 
meeste kwetsbaren en hun zorgmedewerkers, en voor de maanden daarna een 
steeds groter groeiende groep van de bevolking. Alle betrokken partijen zetten 
zich hier zeer voor in. 
Hoogachtend, 
 
de minister van Volksgezondheid, 
Welzijn en Sport, 
 
 
 
 
 
Hugo de Jonge 
 
 
 
 
 
 
 
 
 
 
 
 
 
 
PaginaPagina 10  10 vavan 24n 24

