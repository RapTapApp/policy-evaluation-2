> Retouradres Postbus 90801 2509 LV  Den Haag
De voorzitter van de Tweede Kamer 
Postbus 90801
der Staten-Generaal
2509 LV  Den Haag
Parnassusplein 5
Binnenhof 1A
T   070 333 44 44
2513 AA  Den Haag
www.rijksoverheid.nl
2513AA1XA
Onze referentie
2021-0000100654
Datum 29-6-2021
Betreft Beleid SVB Curaçao inzake AOV niet-ingezetenen
 
In het Commissiedebat van de vaste commissie voor Koninkrijksrelaties over het 
ijkpunt bestaanszekerheid Caribisch Nederland (CN) d.d. 16 juni 2021 heeft de 
heer Ceder (ChristenUnie) aandacht gevraagd voor het beleid van SVB Curaçao 
ten aanzien van niet-ingezetenen (in het bijzonder zij die woonachtig zijn in CN) 
die recht hebben op het wettelijk ouderdomspensioen AOV van het land Curaçao.  
 
Eind 2016 is de Curaçaose Landsverordening AOV gewijzigd, met als strekking dat 
niet-ingezeten met een korting van 10% op de uitkering worden geconfronteerd 
en dat hun zogeheten ‘kerstuitkering’ komt te vervallen. Het Gemeenschappelijke 
Hof van Justitie heeft op 1 maart 2021 echter uitgesproken dat er geen wettelijke 
grondslag is om de AOV te korten voor belanghebbenden die op 10 oktober 2010 
binnen het grondgebied van het toenmalige land de Nederlandse Antillen woonden 
en die daar op 29 juli 2016 woonachtig waren en er nadien woonachtig zijn 
gebleven. 
 
SVB Curaçao heeft de bij de beroepszaak betrokken advocaat aanvankelijk laten 
weten het vonnis van het Hof enkel op de in deze zaak opgetreden eiser toe te 
passen en van ‘algehele’ uitvoering van het vonnis af te zien. Dit was voor de 
advocaat aanleiding om interventie van de Nederlandse regering te vragen. Uit op 
20 juni 2021 gepubliceerde berichtgeving in de media van Curaçao en Bonaire 
blijkt dat SVB Curaçao nu toch heeft besloten uitvoering te geven aan het vonnis 
van het Hof en dat met terugwerkende kracht te zullen doen. Deze informatie is 
ambtelijk geverifieerd bij SVB Curaçao. Daarmee beschouw ik de kwestie als 
afgedaan. 
 
 
De Minister van Sociale Zaken  
en Werkgelegenheid, 
 
 
 
 
W. Koolmees
Pagina 1 van 1

