 
 
 
 
> Retouradres Postbus 20401 2500 EK Den Haag 
 
Chief Economist 
 
 
Directie Algemene Economische 
Politiek 
De Voorzitter van de Tweede Kamer  
Bezoekadres 
der Staten-Generaal 
Bezuidenhoutseweg 73 
Binnenhof 4 
2594 AC Den Haag 
2513 AA  DEN HAAG 
Postadres 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
F 070 378 6100 (algemeen) 
www.rijksoverheid.nl/ezk 
 
 
Ons kenmerk  
Datum 29 juni 2021 
CE-AEP / 21170311 
Betreft Heroverweging steunpakket in het derde kwartaal en aankondiging 
 
steunpakket vierde kwartaal 
 
Geachte Voorzitter,  
 
Sinds de start van de coronacrisis heeft het kabinet vergaande steunmaatregelen 
getroffen om de economische schok op te vangen en ondernemers en bedrijven 
door deze zware tijd heen te helpen. Na een moeilijk jaar voor de economie en 
samenleving gloort er nu licht aan het einde van de tunnel. Op 27 mei jl. heeft het 
kabinet een brief aan uw Kamer gestuurd over het steun- en herstelpakket in het 
1
derde kwartaal. Het kabinet heeft hierin aangegeven dat een positiever 
epidemiologisch en economisch uitgangspunt aanleiding kan geven om nader in te 
gaan op de risico’s van het onverkort doortrekken van de steunregelingen 
Tijdelijke Noodmaatregel Overbrugging Werkgelegenheid (NOW) en de 
Tegemoetkoming Vaste Lasten (TVL) en, indien nodig, deze aan te passen. Het 
kabinet heeft besloten dat het vernieuwde beeld aanleiding geeft om een 
omzetverliesplafond te introduceren in de NOW. Daarnaast acht het kabinet het 
een reëel scenario dat in het vierde kwartaal er in Nederland geen restricties en 
contactbeperkende maatregelen meer gelden. Tegen deze achtergrond zal het 
kabinet in beginsel de steun vanaf het vierde kwartaal van dit jaar beëindigen. 
 
De brief zal ingaan op het nieuwe epidemiologische en economisch beeld, een 
herbeoordeling van het steunpakket in het derde kwartaal en het voornemen tot 
beëindiging van het steunpakket in het vierde kwartaal. Vervolgens wordt 
beschreven hoe het kabinet voornemens is om uitvoering te geven aan drie 
moties die in het debat over het steunpakket op 2 juni jl. waren ontraden en toch 
zijn aangenomen. Tenslotte worden de budgettaire gevolgen van de maatregelen 
uit deze brief geschetst.  
 
Stand epidemiologisch en economisch beeld  
 
Het kabinet constateert dat zowel het epidemiologische beeld als de economie zich 
gunstig ontwikkelen. Het vaccineren tegen corona gaat de goede kant op. Er zijn 
al ruim 15 miljoen prikken gezet. Meer dan 5 miljoen mensen zijn nu volledig 
gevaccineerd; ruim 4 miljoen mensen hebben daarnaast hun eerste prik gehad. 
Door de toenemende beschermingsgraad van vaccinatie en opgebouwde 
antistoffen als gevolg van het doormaken van de infectie, en geholpen door het 
 
1
 Kamerstuk 35 420, nr.314 
 Pagina 1 van 9 
 
 

 
 
 
 Chief Economist 
Directie Algemene Economische 
 
Politiek 
 
 
 
 
Ons kenmerk 
Herbeoordeling steunpakket derde kwartaal 
CE-AEP / 21170311 
 
 
Het kabinet heeft in de vorige brief over het steun- en herstelpakket aangegeven 
dat een gunstigere economische en epidemiologische situatie reden is om opnieuw 
na te denken over manieren om risico’s en negatieve effecten van het 
steunpakket te beoordelen. In de brief van 27 mei is het kabinet al ingegaan op 
de overwegingen die hieraan ten grondslag liggen. Tegen de achtergrond van de 
positieve economische ontwikkelingen adviseren het CPB en De Nederlandsche 
Bank (DNB) ook om de steunmaatregelen vanaf het derde kwartaal af te bouwen. 
Steunpakketten hebben als keerzijde dat het gezonde economische dynamiek 
belemmert. Economische dynamiek is belangrijk voor het verdienvermogen van 
de Nederlandse economie op de lange termijn, en is ook noodzakelijk om een 
eerlijke kans te geven aan startende of innoverende ondernemers.  
 
Door het loslaten van contactbeperkende maatregelen is voor ondernemers steeds 
meer mogelijk. Het steun- en herstelpakket ademt mee met deze ontwikkelingen 
in de economie, maar door de nieuwe omstandigheden is het omzetverlies van 
veel bedrijven nog maar beperkt (direct) veroorzaakt door corona. Ook in een 
normaal jaar zijn er immers veel bedrijven met een (al dan niet tijdelijk) 
omzetverlies. Wanneer de overheid dergelijk omzetverlies compenseert neemt het 
risico toe dat niet-levensvatbare bedrijven overeind worden gehouden. Daarnaast 
loont het door het steunpakket in sommige gevallen minder om omzet te draaien. 
Het kabinet heeft daarbij ook in het achterhoofd dat dit geld niet meer aan andere 
doelen besteed kan worden.  
 
Aan de andere kant is het kabinet zich bewust van de onzekerheid waarmee de 
epidemiologische en economische ontwikkelingen omgeven zijn. Nog niet alle 
problemen zijn voorbij. De verwachting is dat delen van de wereld, ook de 
komende maanden, geteisterd zullen blijven door het virus. Het kabinet beseft 
ook dat de afgelopen anderhalf jaar ontzettend zwaar zijn geweest, voor 
werknemers, zelfstandigen en bedrijven. De anderhalve-meter-norm betekent dat 
nog niet alle sectoren op volledige capaciteit kunnen draaien. Alles overwegende 
heeft het kabinet daarom besloten om het pakket in stand te houden, met één 
aanpassing voor de NOW. De TVL blijft in het derde kwartaal ongewijzigd.  
 
Introductie omzetverliesgrens in de NOW 
De NOW-regeling is bedoeld om banen te behouden die als gevolg van de 
coronacrisis verloren kunnen gaan. Nu de contactbeperkingen grotendeels zijn 
losgelaten, is volledig omzetverlies als gevolg van de coronacrisis daarom niet 
meer te verwachten. Ondernemingen die niet open kunnen met in achtneming van 
de anderhalve meter maatregel hebben met de nieuwe versoepelingen de 
mogelijkheid om toch open te gaan met behulp van testen voor toegang. Maar 
ook in deze sectoren is een omzetverlies van 100% ten opzichte van 2019 niet 
meer reëel.  
 
De aanpassing in de NOW-regeling houdt in dat het maximale op te geven 
omzetverlies waarmee bij het bepalen van de hoogte van de subsidie gerekend 
wordt in de NOW-regeling, over het derde kwartaal van dit jaar wordt begrensd 
op 80%. Ook als een bedrijf verwacht dat er meer dan 80% omzetverlies geleden 
 
 Pagina 3 van 9 
 

 
 
 
 Chief Economist 
Directie Algemene Economische 
 
Politiek 
 
 
 
 
Ons kenmerk 
 
CE-AEP / 21170311 
 
Gezien het positieve epidemiologische en economisch beeld zal het kabinet het 
steun- en herstelpakket na het derde kwartaal van dit jaar vooralsnog niet 
verlengen. In de wetenschap dat alle sectoren met stap vier van het openingsplan 
geopend zullen zijn, wegen vanaf dat moment de hier boven genoemde effecten 
van het steun– en herstelpakket op de economische dynamiek en het beslag op 
overheidsfinanciën volgens het kabinet niet langer op tegen de voordelen. Dit 
betekent het einde van een periode waarin de overheid met grote, generieke 
maatregelen het bedrijfsleven ondersteunt. Ondernemers hebben de afgelopen 
periode hun doorzettings- en aanpassingsvermogen laten zien, waarbij het kabinet 
zich realiseert dat er nog een groep ondernemers is die het door de grote impact 
van het coronavirus zwaar heeft. Het steunpakket in het derde kwartaal draagt bij 
aan het herstel van bedrijven. Hierna is het belangrijk voor de Nederlandse 
economie om weer op eigen benen te staan. 
 
Het kabinet houdt echter de vinger aan de pols, want de epidemiologische en 
economische ontwikkeling blijft onzeker. Het kabinet hoopt dat er in de toekomst 
geen ingrijpende contactbeperkende maatregelen meer nodig zijn. Tegelijkertijd is 
dat niet gegarandeerd. Zo zien we momenteel de opkomst van de deltavariant in 
Nederland, die volgens het RIVM besmettelijker is dan eerdere varianten. Mede 
daardoor is niet zeker hoe het virus zich na de zomer ontwikkelt, en is het 
mogelijk dat nieuwe maatregelen nodig zijn. In het geval van grootschalige en 
nationale sluitingen kunnen nieuwe steunmaatregelen worden overwogen. Er 
zullen dan bepaalde sectoren blijven bestaan die ook in het vierde kwartaal niet 
als vanouds kunnen ondernemen. Als er nieuwe steun nodig is, zal deze - meer 
dan de huidige generieke regelingen - vooral gericht moeten zijn op het 
ondersteunen van de dynamiek en het aanpassingsvermogen van de economie. 
Hierdoor kan de economie zich verder aanpassen aan een situatie met (nieuwe) 
beperkingen, terwijl de normale economische dynamiek blijft plaatsvinden. Op de 
langere termijn is dit beter voor de economische groei en ontwikkeling en 
stimuleert het innovatie en ondernemerschap.  
 
Moties steunpakket 
 
Uitstel van belastingen 
In de Kamerbrief van 27 mei heeft het kabinet aangekondigd dat het uitstel van 
betaling van lopende belastingverplichtingen op 1 juli 2021 zou eindigen. Het 
kabinet had dit besloten in het licht van de versoepeling van de 
contactbeperkende maatregelen die al bekend waren ten tijde van die Kamerbrief. 
Door de toen al bekende versoepelingen zullen bedrijven hun nieuw opkomende 
betalingsverplichtingen naar verwachting weer kunnen voldoen uit de omzet die 
zij genereren. Volledig omzetherstel is niet nodig om de lopende 
belastingverplichtingen weer te voldoen, omdat de meeste belastingen mee-
ademen met de economie: als een ondernemer minder omzet of winst behaalt, is 
minder belasting verschuldigd. Daarnaast is van wezenlijk belang dat het uitstel 
van betaling geen gift is, zoals andere onderdelen van het steun- en 
herstelpakket. Uitstel van betaling leidt tot schuldenopbouw bij ondernemers. Het 
is van belang dat schulden niet verder oplopen dan noodzakelijk, om 
problematische schuldsituaties te voorkomen. 
 
 Pagina 5 van 9 
 

 
 
 
 Chief Economist 
Directie Algemene Economische 
 
Politiek 
 
 
 
 
Ons kenmerk 
Garantiefonds voor boekhandels  
CE-AEP / 21170311 
6
 
De motie van het lid Romke de Jong c.s. verzoekt de regering aanvullend 
€ 20 miljoen vrij te maken ten behoeve van steun aan de fysieke boekhandel. 
Belangrijke overwegingen daarbij zijn: het belang van de fysieke boekhandel voor 
onze literatuur en ons leesklimaat; financieel gezonde boekhandels hebben een 
positief effect op de hele keten van het boekenvak (waaronder auteurs, vertalers 
en uitgevers); fysieke boekhandels vervullen lokaal een belangrijke culturele rol. 
De motie benadrukt kortom de belangrijke literair-culturele functie die de fysieke 
boekhandel in ons land vervult.  
 
Fysieke boekwinkels hebben een status aparte door het staande cultuurbeleid (i.c. 
het letterenbeleid) van het ministerie van Onderwijs, Cultuur en Wetenschap 
(OCW) op het gebied van wetgeving en subsidiëring. De hoofdlijnen voor de 
uitvoering van onderhavige motie liggen in het verlengde daarvan en zijn als 
volgt. Conform de motie zullen ze de middelen door het ministerie van OCW als 
een projectsubsidie worden beschikt aan het Nederlands Letterenfonds. Het 
Letterenfonds zal het budget verdelen over een regeling voor vergoeding van 
distributiekosten ad € 5 miljoen en een garantiefonds ad € 15 miljoen. De 
laatstgenoemde middelen zullen binnen een termijn van 5 jaar grotendeels 
terugvloeien naar de overheid. Overleg over de uitvoering van de motie is 
momenteel nog gaande tussen OCW, het Letterenfonds en het boekenvak. Dit 
overleg is met name gericht op een rechtmatige, snelle en controleerbare 
uitvoering van de motie. In verband hiermee zal ook een staatssteuntoets 
plaatsvinden. 
 
Budgettaire gevolgen  
 
De budgettaire gevolgen van de maatregelen in deze brief zijn weergegeven in 
tabel 1 hieronder. Het invoeren van het maximum omzetverliespercentage leidt 
tot een neerwaartse bijstelling van de uitgavenraming voor de NOW met 
e
€ 35 miljoen. De NOW4-raming is opgenomen in de 1 suppletoire begroting van 
het ministerie van Sociale Zaken en Werkgelegenheid (SZW) en ligt voor 
accordering in het parlement. De bijstelling van deze raming zal in de 
e
ontwerpbegroting en in de 2 suppletoire begroting van SZW aan u worden 
voorgelegd. De verlenging van belastinguitstel cf. motie-Aartsen c.s. leidt tot 
budgettaire gevolgen aan zowel de uitgavenkant als inkomstenkant. Deze 
e
budgettaire gevolgen zullen aan u worden voorgelegd in de 2 suppletoire 
begroting voor 2021 van Financiën. De uitvoering van de motie-De Jong c.s. over 
steun aan boekhandels leidt tot €20 mln. hogere uitgaven. Deze uitgaven zal OCW 
middels een incidentele suppletoire begrotingswet aan u voorleggen. 
 
 
 
 
 
 
 
 
6
 Kamerstuk 35 420, nr. 286 
 
 
 Pagina 7 van 9 
 

 
 
 
 Chief Economist 
Directie Algemene Economische 
 
Politiek 
 
 
 
 
Ons kenmerk 
 
CE-AEP / 21170311 
 
 
Wouter Koolmees  
Minister van Sociale Zaken en Werkgelegenheid 
 
 
 
 
 
Mona Keijzer  
Staatssecretaris van Economische Zaken en Klimaat  
 
 
 
 
Hans Vijlbrief  
Staatssecretaris van Financiën, Fiscaliteit en Belastingdienst 
 
 
 
 Pagina 9 van 9 
 

