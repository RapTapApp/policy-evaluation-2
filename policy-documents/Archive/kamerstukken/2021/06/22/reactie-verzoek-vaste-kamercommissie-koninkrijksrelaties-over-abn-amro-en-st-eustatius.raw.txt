> Retouradres Postbus 20201 2500 EE  Den Haag 
Directie Financiële 
Markten
Voorzitter van de Tweede Kamer der Staten-Generaal
Korte Voorhout 7
Postbus 20018
2511 CW  Den Haag
2500 EA  Den Haag
Postbus 20201
2500 EE  Den Haag
www.rijksoverheid.nl
Ons kenmerk
2021-0000107148
Uw brief (kenmerk)
2021Z02639/2021D14120
Datum 22 juni 2021
Betreft Reactie m.b.t. beëindiging rekening relaties ABN AMRO 
op Curaçao en aangenomen motie Eilandsraad St. 
Eustatius
Geachte voorzitter,  
 
De vaste commissie voor Koninkrijksrelaties heeft de staatsecretaris van 
Binnenlandse Zaken en Koninkrijksrelaties op 19 april gevraagd te reageren op 
 1
een brief van de heer L. H. van 6 februari met als onderwerp “Reactie m.b.t. 
beëindiging rekening relaties ABN AMRO op Curaçao” en op een aangenomen 
motie door de Eilandsraad van het Openbaar Lichaam Sint Eustatius op 4 maart.  
 
In de brief van de heer L. H. wordt het ongenoegen uitgesproken over het 
voornemen van ABN AMRO om het aanbieden van betaalrekeningen en andere 
producten te beëindigen van klanten woonachtig op Curaçao. Naar ik heb 
begrepen geldt dit ook voor Sint Maarten en Caribisch Nederland. In de brief 
wordt onder meer verwezen naar het feit dat de rekening van klanten van ABN 
AMRO op Aruba niet wordt opgezegd en dat ABN AMRO daarmee onderscheid 
maakt tussen de verschillende onderdelen van het Koninkrijk der Nederlanden. 
 
Ik kan mij goed voorstellen dat het voornemen van ABN AMRO bij Nederlanders 
op Curaçao, Sint Maarten en in Caribisch Nederland tot ongerustheid heeft geleid. 
Het gebruik kunnen maken van een betaalrekening is een belangrijke voorwaarde 
om deel te nemen aan het maatschappelijk verkeer. Bovendien kan het soms 
gaan om het opzeggen van een langdurige klantrelatie. Naar aanleiding van uw 
verzoek ben ik in gesprek getreden met ABN AMRO. Hieronder ga ik in op de 
toepasselijke regelgeving en doe ik verslag van het gesprek met ABN AMRO.  
 
Het is allereerst aan een bank zelf om haar strategie te bepalen en te bepalen 
met welke cliënten zij een zakelijke relatie aangaat of voortzet. Op grond van de 
Wet ter voorkoming van witwassen en financieren van terrorisme (Wwft) is een 
bank verder verplicht om risico-inschattingen te maken, daar het 
klantenacceptatiebeleid op af te stemmen en eventueel mitigerende maatregelen 
te treffen. De Wwft verplicht om van een klant afscheid te nemen indien een bank 
de geconstateerde risico’s niet kan mitigeren of als de klant de benodigde 
informatie om een goede risicobeoordeling te maken niet aanlevert. Een verhoogd 
2
risico betekent niet dat een groep cliënten categoraal geweigerd moet worden. 
 
1
 Op verzoek van de commissie worden alleen de initiatalen van de briefschrijver vermeld. 
2
 DNB Leidraad Wet ter voorkoming van witwassen en financieren van terrorisme (Wwft) en 
Sanctiewet (Sw) 2020, p. 23. 
Pagina 1 van 2

