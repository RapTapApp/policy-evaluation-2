 
35 570 VIII Vaststelling van de begrotingsstaten van het Ministerie van 
Onderwijs, Cultuur en Wetenschap (VIII) voor het jaar 2021 35 
570 VIII Vaststelling van de begrotingsstaten van het Ministerie 
van Onderwijs, Cultuur en Wetenschap (VIII) voor het jaar 2021
   
 
Nr.    Verslag van een schriftelijk overleg 
 
Vastgesteld d.d. … 
 
Binnen de vaste commissie voor Onderwijs, Cultuur en Wetenschap 
hebben enkele fracties de behoefte om vragen en opmerkingen voor te 
leggen over de brief van de ministers van Onderwijs, Cultuur en 
Wetenschap en voor Basis- en Voortgezet Onderwijs en Media van 
17 februari 2021 inzake de reactie op de aangenomen moties en 
amendementen van de afgelopen begrotingsbehandeling, het 
cultuurbegrotingsdebat en het mediabegrotingsdebat (Kamerstuk 
35 570-VIII, nr. 184). 
Bij brief van ... hebben de ministers deze beantwoord. Vragen en 
antwoorden zijn hierna afgedrukt.  
  
Voorzitter van de commissie 
Tellegen 
 
Adjunct-griffier van de commissie 
Arends 
 
   Inhoud 
 
I Vragen en opmerkingen uit de fracties 
 Inbreng van de leden van de VVD-fractie 
 Inbreng van de leden van de CDA-fractie 
 Inbreng van de leden van de SP-fractie  
 Inbreng van de leden van de PvdA-fractie 
 Inbreng van de leden van de GroenLinks-fractie  
II Reactie van de ministers van Onderwijs, Cultuur en 
Wetenschap en voor Basis- en Voortgezet Onderwijs en 
Media 
 
I  Vragen en opmerkingen uit de fracties 
 
Inbreng van de leden van de VVD-fractie 
 
De leden van de VVD-fractie hebben met interesse kennisgenomen van de reactie op de 
aangenomen moties en amendementen van de afgelopen begrotingsbehandeling, het 
cultuurbegrotingsdebat en het mediabegrotingsdebat en hebben hierover nog enkele vragen. 
 
Begrotingsbehandeling 
1 
 

De leden van de VVD-fractie lezen in reactie op de motie van het lid Van Den Hul, dat deze 
motie wordt uitgevoerd door middel van een extern onderzoek. Deze zal in de tweede helft 
van 2021 worden opgeleverd. De leden vragen of de uitkomsten van dit onderzoek voor het 
jaarlijkse wetgevingsoverleg van de mediabegroting met de Kamer kan worden gedeeld. 
 
Motie van de leden El Yassini en Kwint over bevorderen van prijsverlaging van e-books en 
verhogen van het aanbod van e-books voor jeugd (Kamerstuk 33 846, nr. 60) 
De leden van de VVD-fractie lezen in reactie op de motie van de leden El Yassini en Kwint,  
dat er op 27 januari 2021 een gesprek is gevoerd tussen de minister van OCW en de 
staatssecretaris Financiën met een delegatie van de Mediafederatie. Wat zijn precies de 
uitkomsten geweest van dit gesprek, aangezien die uitkomsten niet gedeeld zijn met de 
Kamer. Zij vragen per wanneer mensen thuis kunnen profiteren van een lagere prijs voor 
digitale publicaties en wat uiteindelijk het doel was van de btw-verlaging. 
  
Motie van de leden Kwint en El Yassini over een zogenaamde voucherbank voor de sport- en 
cultuurbranche (Kamerstuk 35 570 VIII, nr. 105) 
De leden van de VVD-fractie lezen in reactie op de motie van de leden Kwint en El Yassini, 
dat het kabinet de evenementensector tegemoet komt door het opzetten van een 
garantieregeling. Zij vragen wat de stand van zaken is van deze garantieregeling en op welke 
manier de sector hierbij is betrokken. 
 
Inbreng van de leden van de CDA-fractie 
 
De leden van de CDA-fractie hebben met belangstelling kennisgenomen van de reactie op de 
aangenomen moties en amendementen van de afgelopen begrotingsbehandeling, het 
cultuurbegrotingsdebat en het mediabegrotingsdebat. Tevens hebben zij nog enkele vragen.  
 
Moties en amendementen over internationale neerlandistiek  
De voornoemde leden vragen of de minister kan aangeven wat de huidige situatie is rondom 
de internationale positie van de Nederlandse taal en in hoeverre onze positie in belangrijke 
Europese hoofdsteden, zoals Parijs, Berlijn, Londen en Wenen, in gevaar zijn. 
Kan de minister aangeven hoeveel middelen de afgelopen vijf jaar (inclusief 2021) naar de 
Nederlandse Taalunie zijn gegaan voor het in stand houden van de internationale 
Neerlandistiek? Kan de minister garanderen dat de extra middelen die zijn vrijgemaakt met 
het amendement van de leden Van der Molen en Wiersma over middelen voor de 
3
internationale neerlandistiek infrastructuur , conform het amendement, daadwerkelijk besteed 
gaan worden aan de speerpunten die opgesteld zijn door de Internationale Vereniging voor 
Neerlandistiek? Is de minister bereid om ook na 2021 extra middelen beschikbaar te stellen 
voor de internationale Neerlandistiek? Tevens vragen zij of de minister bereid is om met het 
Comité van Ministers van de Taalunie een gezamenlijke visie op te stellen over internationale 
Neerlandistiek. Graag ontvangen de leden van de CDA-fractie nog voor het zomerreces een 
terugkoppeling van het overleg. Zij vragen of de minister daartoe bereid is. 
 
De leden van de CDA-fractie vragen of de Minister bereid is om na 2021 extra middelen 
beschikbaar te stellen voor de internationale Neerlandistiek. Ook de komende jaren blijft het 
ondersteunen van de internationale neerlandistiek een belangrijk onderwerp binnen de 
activiteiten van de Taalunie. Op dit moment zijn hiervoor geen additionele investeringen 
voorzien. Wel zal in het kader van de Internationale Kennis en Talentstrategie  een 
                                                 
3
 Kamerstuk 35 570-VIII, nr. 143 
3 
 

juridisch complex om niet besteed geld terug te vorderen? Tevens vragen zij welke 
(wets)wijzigingen nodig zijn om dit wel mogelijk te maken. 
 
Motie van de leden Futselaar en Van den Hul over compensatie van de generatie studenten 
die uitgesloten is van de voordelen van een vorm van beurs (Kamerstuk 33 846, nr. 65) 
 
De voornoemde leden vragen welke knelpunten in kaart zijn gebracht als gevolg van deze 
motie en op welke wijze deze knelpunten weggewerkt gaan worden. Welke mogelijk andere 
verbeteringen is de minister van plan te gaan doen om er voor te zorgen dat mbo-studenten 
dezelfde korting krijgen als studenten in het hoger onderwijs, zo vragen de leden van deze 
fractie. 
 
Motie van de leden Kwint en El Yassini over een zogenaamde voucherbank voor de sport- en 
cultuurbranche (Kamerstuk 35 570 VIII, nr. 105) 
De leden van de SP-fractie vragen welke belemmeringen volgens de minister een 
voucherbank kent voor de evenementensector. Welke andere mogelijkheden zijn er om de 
sector tegemoet te komen, zo vragen deze leden. 
 
Daarnaast hebben de leden van de SP-fractie nog enkele vragen over de uitvoering van de 
4
aangenomen motie van het lid Kwint c.s. over de registratie van het actuele lerarentekort. 
5
Eerder gaf de minister aan dat op basis van de uitkomsten van de derde uitvraag in de G5 dit 
voorjaar een besluit genomen zal worden over het al dan niet uitbreiden van de uitvraag naar 
6
de rest van het land. Wat is de status hiervan? Wordt de uitvraag uitgebreid naar de rest van 
het land en de andere sectoren dan enkel het primair onderwijs? Zo ja, op welke termijn? Zo 
nee, waarom niet en op welke wijze gaat de minister de motie dan uitvoeren, zo vragen de 
voornoemde leden. 
 
Inbreng van de leden van de PvdA-fractie 
 
De leden van de PvdA-fractie danken de ministers voor hun reacties en hebben hierbij nog 
enkele vragen ter verduidelijking.  
 
Motie van het lid Westerveld c.s. over al vanaf 2022 handhaven op afbouw van bovenmatige 
reserve (Kamerstuk 35 570 VIII, nr. 49) 
De leden van de PvdA-fractie vragen of de minister kan toelichten welke criteria worden 
gehanteerd om te oordelen of de ingeleverde plannen voor de afbouw van de reserves goed 
genoeg zijn. 
 
 
Motie van de leden Van den Berge en Van den Hul over een deskundigenteam voor de 
advisering over stagediscriminatie (Kamerstuk 35 570 VIII, nr. 50) 
Voornoemde leden vragen de minister welke reden zij heeft voor het uitstellen van uitvoering 
van de motie, ingediend in oktober 2020, tot het voorjaar van 2021. 
 
Motie van het lid Kwint c.s. over versterking van de positie van docenten ten opzichte van hun 
werkgever (Kamerstuk 35 570 VIII, nr. 64) 
                                                 
4
 Kamerstuk 35 570 VIII, nr. 165 
5
 G5: De vijf grote gemeenten: Amsterdam, Den Haag, Rotterdam, Utrecht en Eindhoven 
6
 Kamerstuk 35 570 VIII, nr. 203 
5 
 

inzetten, zo vragen de eerder genoemde leden. 
 
 
Motie van het lid Westerveld c.s. over al vanaf 2022 handhaven op afbouw van bovenmatige 
reserve (Kamerstuk 35 570 VIII, nr. 49) 
De leden van de GroenLinks-fractie zijn blij dat de samenwerkingsverbanden voor 1 februari 
2021een gezamenlijk plan hebben geleverd om de reserves versneld af te bouwen waar de 
minister mee akkoord is gegaan. Wel lezen de voornoemde leden dat het onderdeel 
monitoring nog geconcretiseerd moet worden, is dat inmiddels al gebeurd? Wanneer zal de 
eerste monitoring plaatsvinden op het gezamenlijke plan? De individuele 
samenwerkingsverbanden moeten begin mei een eigen plan indienen. Hebben alle 
samenwerkingsverbanden dit inmiddels gedaan? De leden van de GroenLinks-fractie vragen 
ook of door het inbrengen van deze plannen ook in beeld is waar het geld naartoe gaat? Een 
reserve kun je immers ook afbouwen door de salarissen van bestuurders te verhogen of door 
externe inhuur. Zijn er concrete doelstellingen of eisen bij de afbouw van de reserves 
geformuleerd? De voornoemde leden vragen dit ook omdat in de motie specifiek wordt 
gevraagd om het geld uit te geven aan passend onderwijs voor kinderen, betere ondersteuning 
van leraren en het verkleinen van het aantal thuiszittende kinderen. Zij vragen of het ook bij 
deze doelen terecht komt. Hoe wordt dat gecontroleerd? Zijn er concrete streefgetallen 
bijvoorbeeld voor het terugdringen van het aantal thuiszitters? Komt het vrijgekomen geld al 
in 2021 bij deze of andere doelen terecht? Of komt het geld pas in 2022 vrij, zo vragen de 
voornoemde leden.  
 
II Reactie van de ministers van Onderwijs, Cultuur en Wetenschap en voor Basis- 
en Voortgezet Onderwijs en Media 
 
De leden van de VVD-fractie vragen naar een stand van zaken met betrekking tot de creatie 
van het fonds voor innovatie in het bewegingsonderwijs. Daarnaast vragen zij op welke 
manier er binnen deze subsidieregeling wordt samengewerkt met de bestaande expertise van 
de ALO’s. Conform de motie-Heerema wordt er momenteel een subsidieregeling opgesteld 
die scholen voorbereidt op de wettelijke verplichting van twee lesuren bewegingsonderwijs 
met ingang van het schooljaar 2023-2024. Het geld voor deze regeling is geoormerkt en kan 
niet worden ingezet voor andere doeleinden. Deze regeling zal naar verwachting deze zomer 
worden gepubliceerd en is inzetbaar voor twee schooljaren. Met deze regeling kunnen scholen 
een subsidie aanvragen waarmee zij een procesbegeleider kunnen aanstellen. Deze 
procesbegeleider heeft de opdracht om scholen te helpen om op een duurzame manier aan de 
wettelijke verplichting te voldoen, of bewegen door de dag heen in het schoolbeleid te 
verankeren. De huidige knelpunten die scholen tegenkomen in het realiseren van bewegen en 
bewegingsonderwijs zijn divers en vragen om innovatieve oplossingen die verschillend van 
aard zijn. We noemen de oplossingen ‘innovatief’ wanneer ze op een vernieuwende manier 
bijdragen aan beter en meer bewegingsonderwijs en bewegen in de brede zin. De 
procesbegeleider kan daarin maatwerk leveren dat past bij de school en de omgeving van de 
school. Het is van belang dat de regeling zo goed mogelijk aansluit bij de behoefte van het 
veld en er een goede ondersteuningsstructuur wordt opgezet die zorgt voor duurzame 
verankering van de verbeteringen. Daarom hebben we in de opzet van de subsidie nauw 
samengewerkt met ALO-Nederland, de PO-raad, de Vereniging Sport en Gemeenten en de 
Koninklijke Vereniging voor Lichamelijke Opvoeding. Met deze partners zijn we tevens in 
gesprek over hoe de ondersteuningsstructuur kan worden vormgegeven. Deze ondersteuning 
willen we richten op de kwaliteit van bewegingsonderwijs, netwerkvorming en informatie-
uitwisseling om zo een duurzaam effect na afloop van de regeling te bewerkstellingen. 
7 
 

 
De leden van de VVD-fractie vragen of de uitkomsten van het onderzoek naar het borgen van 
de identiteit van de omroepen voor het jaarlijkse wetgevingsoverleg van de mediabegroting 
met de Kamer kunnen worden gedeeld. De uitkomsten van het externe onderzoek zullen zodra 
deze gereed zijn worden gedeeld met de Kamer. Het streven is inderdaad om deze uitkomsten 
met de jaarlijkse mediabegrotingsbrief mee te sturen. 
 
De leden van de VVD informeren naar de uitkomsten van het gesprek dat gevoerd is met de 
Mediafederatie over de prijsvorming van e-books na de btw-verlaging op digitale publicaties. 
Tijdens het VSO over het Leesoffensief op 13 april hebben de leden van de VVD ook vragen 
gesteld over deze zaak. In reactie hebben wij toen onder meer verwezen naar de reactie op het 
schriftelijk verslag van de Staatssecretaris Financiën (Fiscaliteit en Belastingdienst) - mede 
namens de Minister van Onderwijs, Cultuur en Wetenschap. Met deze brief is de Kamer 
geïnformeerd over de uitkomsten van het hiervoor genoemde gesprek. De reactie van de 
Staatssecretaris is opgenomen in het Belastingplan.  
 
De leden van de VVD-fractie vragen wat de stand van zaken is van de garantieregeling en op 
welke manier de sector hierbij is betrokken. De garantieregeling is ontwikkeld na overleg met 
vertegenwoordigers van de evenementensector. Deze vertegenwoordiging van de sector 
bestond uit de verschillende aangesloten subsectoren (cultuur, sport, zakelijke markt), 
verenigd in de Alliantie voor de evenementensector. De Kamer is per brief geïnformeerd over 
de voorwaarden van de regeling. De regeling ligt momenteel ter beoordeling voor bij de 
Europese Commissie in het kader van de verplichte staatssteuntoets. Na een positief besluit 
zal de regeling zo snel mogelijk worden gepubliceerd en opengesteld. 
 
De leden van de CDA-fractie vragen hoeveel middelen de afgelopen vijf jaar (inclusief 2021) 
naar de Nederlandse Taalunie zijn gegaan voor het in stand houden van de internationa le 
Neerlandistiek. Binnen de Taalunie is een van de vijf aandachtsgebieden expliciet gericht op 
het ondersteunen van het onderwijs Nederlands wereldwijd. De middelen van dit 
aandachtsgebied omvatten onder meer: 
 de rechtstreekse steun aan afdelingen Nederlands, regionale docentenplatformen 
en de Internationale Vereniging voor Neerlandistiek; 
 steun aan het leerplichtonderwijs Nederlands in de buurregio’s (Noord-Frankrijk, 
Franstalig en Duitstalig België, Noordrijn-Westfalen, Nedersaksen); 
 andere ondersteuning, voornamelijk in de vorm van zomercursussen voor 
buitenlandse docenten en studenten in het Nederlandse taalgebied; 
 toetsing en certificering, met name het Certificaat Nederlands als Vreemde Taal 
(CNaVT). 
Onderstaande tabel geeft een overzicht van de bestede middelen voor het aandachtsgebied 
“onderwijs Nederlands wereldwijd” voor 2017 tot 2020 en het begrote bedrag voor 2021. 
Naast de begrote bedragen zijn er voor 2021 ook nog reserves beschikbaar voor de 
internationale neerlandistiek, met name overgedragen middelen uit 2020 vanwege corona.  
 
Thema  2017 2018 2019 2020 2021 
  werkelijk werkelijk werkelijk werkelijk begroot 
Internationale neerlandistiek  1.314.146 1.138.463 1.204.904 1.106.668 1.289.241 
Buurtaalregio's  226.160 313.928 293.456 330.915 395.000 
Alg. ondersteuning (o.m. zomercursussen) 65.587 143.034 232.154 117.605 182.500 
Toetsing en certificering (m.n. CNaVT) 
419.832 708.259 595.529 485.839 548.060 
9 
 

klas. In de brief over de tussenevaluatie werkdrukakkoord basisonderwijs is uw Kamer 
geïnformeerd over de uitvoering van deze motie. 
 
De leden van de SP-fractie vragen of de minister nader kan toelichten hoe zeggenschap en 
medezeggenschap van leraren in de school in verhouding staan tot deelname aan het debat 
over onderwijs buiten de school. Zij vragen op welke wijze de minister dit ter sprake heeft 
gebracht in het overleg waartoe de motie oproept. Daarnaast vragen de leden wat er in het 
overleg met docenten, hun beroepsorganisaties en vakbonden is besproken en wat de 
uitkomsten hiervan zijn. Bij het debat over onderwijsthema’s is de stem van de leraar 
essentieel en een constant punt van aandacht. Bij de notitie Duurzaam werken in het 
onderwijs zien wij dat werkgevers-, werknemers- en beroepsorganisaties elkaar hebben 
opgezocht om richting te bepalen; de regie over het opstellen van een beroepsbeeld voor de 
leraar wordt daarbij – terecht – bij de beroepsorganisaties gelegd. Maar ook zonder actie van 
onze kant zien wij leraren volop meedoen in het maatschappelijk onderwijsdebat doordat zij 
via ingezonden stukken in kranten hun mening kenbaar maken, via social media elkaar 
bevragen, meedoen in het Lerarencollectief en via boeken, vaktijdschriften en 
vakverenigingen zich uiten. Ons beeld is dat leraren zich veilig in het maatschappelijk debat 
kunnen uiten. Mocht een individuele leraar stelling willen nemen ten aanzien van de interne 
gang van zaken in de eigen organisatie, dan zijn medezeggenschap, de Inspectie van het 
Onderwijs en de Arbeidsinspectie mogelijke kanalen om dit kenbaar te maken. In het geval 
van een escalatie kan de leraar eventuele sanctionerende besluiten van de werkgever laten 
toetsen door een commissie van beroep of door de rechter. Relatief recent is de wet Huis voor 
klokkenluiders van kracht geworden. Hiermee wordt de mogelijkheid om stelling te nemen 
gereguleerd en bevorderd. 
 
De leden van de SP-fractie vragen wat op dit moment de status is van de plannen van 
samenwerkingsverbanden om hun bovenmatige reserves aan te wenden. Zij vragen waarom 
het juridisch complex is om niet besteed geld terug te vorderen. Tevens vragen zij welke 
(wets)wijzigingen nodig zijn om dit wel mogelijk te maken. Zoals in de brief Gezamenlijk 
plan samenwerkingsverbanden passend onderwijs voor versnelde afbouw reserves en de 
motie doelgroep passend onderwijs is gemeld, is op 29 januari het gezamenlijke plan van de 
samenwerkingsverbanden verstuurd. In het plan wordt als doel gesteld dat de (mogelijk) 
bovenmatige reserves in 2022 zijn afgebouwd, met een beperkte uitloop naar 2023. Dit is een 
ambitieus en realistisch plan. Door dit plan hebben wij er vertrouwen in dat er een belangrijke 
stap wordt gezet in de versnelde afbouw van de reserves van de samenwerkingsverbanden. 
Onderdeel van het gezamenlijke plan is dat de individuele samenwerkingsverbanden begin 
mei een eigen plan indienen dat aansluit op de gezamenlijke ambities om de reserves versneld 
af te bouwen. Er zijn 140 samenwerkingsverbanden die dit hebben ingediend. De komende 
tijd zullen er twee dingen gebeuren. Het netwerk LPO, de Sectorraad SWV VO, de PO-Raad 
en de VO-raad zullen de resterende samenwerkingsverbanden benaderen. Vervolgens zullen 
de plannen geanalyseerd worden, en dit zal leiden tot de eerste monitorrapportage. Op basis 
van dit rapport, dat wij ook met de Tweede Kamer zullen delen, oordeelt de minister van 
BVOM of de voortgang op het gezamenlijke plan om de reserves van 
samenwerkingsverbanden versneld af te bouwen voldoende is. Wij verwachten u hierover na 
de zomer te informeren.  
 
Het geld terugvorderen is juridisch complex. Daarbij speelt bijvoorbeeld het eigendomsrecht 
van scholen (Artikel 1, Eerste Protocol bij het EVRM), de grondwettelijk gewaarborgde 
(financiële) autonomie van scholen (inrichtingsvrijheid) en het uitgangspunt van bekostiging 
naar gelijke maatstaven. Zoals reeds in de brief is aangegeven, schrijft de wet voor dat 
11 
 

wat zal leiden tot de eerste monitorrapportage. Wij verwachten u hierover na de zomer te 
informeren. 
 
De leden van de PvdA-fractie vragen naar de redenen voor het uitstellen van de uitvoering 
van de motie van de leden Van den Berge en Van den Hul over een deskundigenteam voor de 
advisering over stagediscriminatie. De uitvoering van de motie is niet uitgesteld, maar wordt 
momenteel nader uitgewerkt. Zoals in de brief stond aangegeven dient de uitwerking goed te 
worden afgestemd op lopende initiatieven, zoals het kennispunt Gelijke kansen, diversiteit en 
inclusie. Dit gebeurt in overleg met het onderwijsveld. Voor de zomer zal uw Kamer worden 
geïnformeerd over de uitwerking van deze motie. 
 
De leden van de PvdA-fractie vragen nadere toelichting over de uitwerking van de Motie van 
het lid Kwint c.s. over versterking van de positie van docenten ten opzichte van hun 
werkgever. Voor de beantwoording van deze vraag verwijzen wij naar de beantwoording van 
de vragen van de leden van de SP-fractie over deze motie. 
 
De leden van de GroenLinks-fractie vragen of de minister voornemens is om het gesprek over 
de evaluatie van de wet Versterking bestuurskracht te voeren met wetenschappers, docenten 
en studenten. Met de wet Versterking bestuurskracht is enkele jaren geleden de inspraak en 
zeggenschap in het hoger onderwijs versterkt en gemoderniseerd. Per 1 februari 2021 is er een 
evaluatie naar de Wet versterking bestuurskracht gestart. In de evaluatie wordt gesproken met 
diverse groepen, waaronder studenten en docenten. De evaluatie is vooral gericht op partners 
die nauw betrokken zijn bij de medezeggenschap in het hoger onderwijs. De uitkomsten van 
de evaluatie vormen de basis voor verdere gesprekken met studenten, docenten en 
onderzoekers over de modernisering van wetgeving, conform de motie Westerveld. Op basis 
van de uitkomsten van de evaluatie (en de reflecties van de betrokken partners) en de verdere 
gesprekken met studenten, docenten en onderzoekers kan worden bezien of, en zo ja in welke 
vorm, verdere modernisering van de wetgeving noodzakelijk of wenselijk is. De evaluatie 
wordt gedeeld in de zomer van 2021, conform de toezegging aan de Eerste Kamer. Uw Kamer 
wordt in het najaar 2021 geïnformeerd over de volledige uitvoering van de motie inzake 
modernisering van wet- en regelgeving.  
 
Daarnaast vragen de leden van de GroenLinks-fractie of bij de evaluatie van de wet 
Versterking Bestuurskracht recentelijke ontwikkelingen zoals de rol van de medezeggenschap 
bij proctoring worden meegenomen. In de evaluatie wordt proctoring niet actief meegenomen. 
Wel wordt in de evaluatie gesproken over de medezeggenschapscultuur, waarbij de 
medezeggenschap met het bestuur (en toezichthouders) een samenspel inrichten waarin een 
diepgaand en constructief gesprek wordt gevoerd over onderwijs. In dit kader kunnen 
inhoudelijke thema’s wel aan bod komen.  
De leden van de GroenLinks-fractie vragen waarom ervoor gekozen is om 
prestatieboxmiddelen voor thuiszitters zowel preventief (bijvoorbeeld door het verbeteren van 
de verzuimregistratie) in te zetten, maar ook voor huidige thuiszittende ingeschreven 
leerlingen. Daarnaast vragen zij of de minister op de hoogte is van initiatieven die helpen 
thuiszittende kinderen weer naar school te gaan, en waarom het geld hier niet aan besteed 
wordt. Laten wij voorop stellen dat niet ieder schoolbestuur of elke gemeente te maken heeft 
met eenzelfde groep uitgevallen jongeren. De prestatieboxmiddelen worden op deze manier 
ingezet, zodat elk schoolbestuur met instemming van de MR en waar nodig samen met 
gemeenten, de middelen kan besteden op de manier die het best past bij de eigen situatie. De 
middelen kunnen bijvoorbeeld worden ingezet om uitgevallen jongeren terug te begeleiden, 
extra zorgpersoneel in te zetten, maar ook om de verzuimregistratie te verbeteren. De 
13 
 

De leden van de GroenLinks-fractie vragen ten slotte naar de handhaving van de afbouw van 
de bovenmatige reserves van samenwerkingsverbanden. Begin mei hebben wij van de 
samenwerkingsverbanden individuele plannen ontvangen. Er zijn 140 
samenwerkingsverbanden die dit hebben ingediend. De komende tijd zullen er twee dingen 
gebeuren: het netwerk LPO, de Sectorraad SWV VO, de PO-Raad en de VO-raad zullen de 
resterende samenwerkingsverbanden benaderen. Vervolgens zullen de plannen geanalyseerd 
worden, wat zal leiden tot de eerste monitorrapportage. In het gezamenlijke plan is aangeven 
dat de middelen die vrij komen bij de versnelde afbouw van de reserves doelmatig moet 
worden ingezet. Daarbij wordt ook expliciet verwezen naar de doelen voortkomend uit de 
evaluatie passend onderwijs. Bij de individuele plannen wordt in de analyse gekeken of deze 
recht doen aan het gezamenlijke plan. Aan de individuele samenwerkingsverbanden is ook 
gevraagd hoe zij de middelen verwachten in te zetten, bijvoorbeeld door het verbeteren van de 
basisondersteuning of (extra) inzet van experts op scholen. Voor de individuele plannen van 
de samenwerkingsverbanden is instemming van de OPR en intern toezicht vereist. Op deze 
manier is geborgd dat de middelen doelmatig worden ingezet. Het doel daarbij is dat in 2022 
het grootste gedeelte van de bovenmatige reserves is afgebouwd. Middelen kunnen in 2021 en 
2022 bij deze doelen terecht komen. 
 
15 
 

