Vraag 1 
Welk bedrag heeft het Uitvoeringsinstituut Werknemersverzekeringen (UWV) betaald aan 
vergoedingen op meldingen 'te late beslissingen' en kunt u dit aangeven voor de afgelopen vijf 
jaar, per jaar? Kunt u ook aangeven hoe het volume zich voor het lopende jaar ontwikkelt ten 
opzichte van eerdere jaren? 
 
Antwoord  
Onderstaande bedragen zijn in de afgelopen vijf jaar aan dwangsommen (vergoedingen op 
meldingen ‘te late beslissingen’) betaald: 
 
2016 2017 2018 2019 2020 
€ 612.500 € 524.130 € 1.192.091 € 3.112.735 € 3.865.579 
 
In 2021 is t/m 14 juni € 1.602.482 betaald aan dwangsommen. 
 
 
Vraag 2 
In hoeverre zijn de wachttijden voor beslissingen bij het UWV opgelopen in 2020 en 2021 ten 
opzichte van de voorafgaande jaren? 
 
Antwoord 
UWV rapporteert over onderstaande KPI’s in de reguliere verantwoordingscyclus en geeft daarmee 
een indicatie over de doorlooptijd. Als bijvoorbeeld de tijdigheid betaling achterblijft of de 
voorraden beoordelingen nemen toe, dan ligt het in de lijn der verwachting dat ook de 
doorlooptijden toenemen. Zie ter illustratie de tabel hieronder. In veel gevallen is de eerste 
betaling binnen de norm en is er grosso modo geen sprake van een sterk negatieve ontwikkeling. 
De voorraden beoordelingen WIA en ZW lopen zoals reeds eerder gerapporteerd wel op. 
 
 
 
 
Vraag 3 
Worden alle aanvragen die binnenkomen bij het UWV gelijk in behandeling genomen? Komt het 
voor dat binnenkomende aanvragen afgehouden worden of vertraagd? 
 
Antwoord 
Aanvragen die bij UWV binnenkomen worden geregistreerd en daarmee in behandeling genomen. 
Op voorhand worden er geen aanvragen vertraagd of afgehouden door UWV. Wel is het zo dat niet 
alle beslissingen naar aanleiding van deze aanvragen binnen de daarvoor geldende termijnen 
worden genomen. Dit is met name bij sociaal-medische beoordelingen aan de orde als gevolg van 
de mismatch in de vraag naar en het aanbod van sociaal-medische dienstverlening (Zie voor meer 
informatie mijn brief aan uw Kamer van 9 april jl. Kamerstukken II 2020/2021, 26448, nr. 645 ) 
 

een grotere uitdaging is gebleken. Deels vanwege hogere sterfte in de maanden na het opstellen 
van de CBS bevolkingsprognose eind 2020, maar ook vanwege grotere mutaties op de 
migratiestromen. Daarbij speelt mee dat de CBS-prognose niet 1-op-1 vertaald kan worden naar 
de raming van het aantal AOW-ers, daar de CBS-prognose enkel betrekking heeft op het aantal 
personen boven de AOW-gerechtigde leeftijd in Nederland (10% AOW-ers woont in het buitenland) 
en sommige personen geen of slechts over een beperkt aantal jaren AOW-rechten heeft 
opgebouwd. De fluctuaties zijn groter dan normaal en zijn ook onzekerder. Ontwikkelingen in 
migratie en sterfte en de doorwerking van corona op de levensverwachting en daarmee de AOW 
worden nauwgezet gevolgd, waarbij ook veelvuldig wordt gesproken met de meest betrokken 
experts (CBS en de SVB). 
 
 
 
Vraag 8 
Kunt u het verschil tussen de oorspronkelijke raming van de compensatieregeling 
transitievergoeding bij ontslag wegens langdurige arbeidsongeschiktheid (CRTV-LAO) en de 
realisatie weergeven? 
 
Antwoord 
De compensatieregeling is in april 2020 in werking getreden. Realisaties tot en met 2020 zijn 
inmiddels verwerkt. Het verschil tussen raming en realisatie van de uitgaven aan compensatie in 
het kalenderjaar 2020 is in het jaarverslag van het ministerie van SZW toegelicht (zie ook Tabel 12 
in het jaarverslag en de toelichting daarbij).  
 
De uitgaven gedurende 2020 zijn uitgekomen op € 1.105 miljoen. Ten tijde van het opstellen van 
de begroting 2020 waren de uitgaven geraamd op € 817 miljoen. Indien rekening wordt gehouden 
met de ten tijde van de begrotingsopstelling geraamde loon- en prijsbijstelling (€ 36 miljoen), 
komt de realisatie € 162 miljoen hoger uit dan de oorspronkelijke raming. 
 
Het grootste deel van deze hogere uitgaven heeft betrekking op het terugwerkende krachtgedeelte 
van de regeling (periode juli 2015 – april 2020). De hogere uitgaven worden met name verklaard 
doordat de duur van het gemiddelde dienstverband bij ontslag aanzienlijk langer was dan bij het 
opstellen van de begroting 2020 werd verwacht. Daarmee komt de gemiddelde hoogte van de 
gecompenseerde transitievergoedingen hoger uit. 
 
 
 
Vraag 9 
Kunt u uiteenzetten hoe de raming voor de compensatie voor de begeleiding van de ondertussen-
groep bij inburgering tot stand is gekomen? 
 
Antwoord 
De raming voor de begeleiding van de ondertussen-groep is in overleg met VNG en gemeenten tot 
stand gekomen. De compensatie voor de begeleiding van de ondertussen-groep is op te delen in 
twee onderdelen. Als eerste is het budget dat in de bestuurlijke afspraken van april 2020 
beschikbaar is gesteld verhoogd als gevolg van de hoger dan verwachte huisvestingstaakstelling in 
2021. Op basis van de raming van het oorspronkelijke bedrag is voor de verwachte nieuwe 
instroom tot 1 juli 2021 een extrapolatie gemaakt. Dit komt uit op een aanvullend bedrag van circa 
€ 6 miljoen in 2021 t/m 2026. 
 
Ten tweede, voor de inburgeraars die inburgeringsplichtig worden in de periode 1 juli 2021 t/m 31 
december 2021 heb ik met gemeenten afgesproken dat zij deze groep zo veel als mogelijk 
oppakken “in de geest van de nieuwe wet”. Samen met gemeenten heb ik verkend wat daarin 
mogelijk is binnen de kaders van de huidige wet en op basis daarvan is een financiële raming 
gemaakt. De taken die daarin zijn meegenomen zijn een warme overdracht, intake en PIP-advies, 
periodieke voortgangsgesprekken en een cursus financiële zelfredzaamheid. De raming is 
gebaseerd op de bedragen die met VNG zijn overeengekomen in de bestuurlijke afspraken van 
april 2020, op basis van het veldonderzoek van AEF. De aantallen zijn gebaseerd op de 
huisvestingstaakstelling in 2021 en prognoses van DUO over de uitstroom van deze groep. De 
raming voor het werken “in de geest van de nieuwe wet” komt uit op circa € 15 miljoen. 
 
De twee onderdelen van de raming komen in totaal uit op een aanvulling van circa € 21 miljoen 
verspreid over 2021 t/m 2026. Deze middelen worden, samen met de oorspronkelijke ondertussen-

Om beter bij het verwachte kasritme (van onder andere de subsidieregelingen Stimuleringsregeling 
Leven Lang Ontwikkelen MKB en Maatregel Duurzaam Inzetbaar & Eerder Uittreden) aan te sluiten 
zijn er vijf budgettair neutrale kasschuiven van 2021 (- € 283,7 miljoen) naar 2022 tot en met 
2026 gedaan. 
 
Kasschuiven artikel 2 
Om beter aan te sluiten bij het kasritme (van onder andere de subsidie aan de Nederlandse 
Vereniging voor Volkskrediet (NVVK) voor schuldhulpverlening en de subsidie armoedeschulden) 
zijn er vier budgettair neutrale kasschuiven van 2021 (- € 0,1 miljoen) naar 2022 tot en met 2026 
gedaan. 
 
Kasschuif artikel 5 
Het recht op de uitkering vanuit de Tijdelijke regeling tegemoetkoming werknemers Westhaven 
start vanaf het beëindigen van het dienstverband. Een aantal dienstverbanden werd later beëindigd 
dan vooraf verwacht, waardoor de uitgaven verschuiven in de tijd. Om beter aan te sluiten bij het 
kasritme is er een budgettair neutrale kasschuif gedaan van 2021 (- € 0,2 miljoen) en 2022 (- € 
0,1 miljoen) naar 2023 en 2024. 
 
Kasschuif artikel 7 
Om beter bij het verwachte kasritme aan te sluiten is er binnen het opdrachtenbudget voor 
Caribisch Nederland een budgettair neutrale kasschuif van 2021 (- € 5,0 miljoen) naar 2023 
gedaan. 
 
Kasschuiven artikel 96 
Om beter aan te sluiten bij het kasritme zijn er vier kasschuiven verwerkt: een kasschuif op het 
budget van trainees van 2021 naar 2022 (€ 0,1 miljoen) en drie kasschuiven voor de 
opsporingsomgeving van de Inspectie over de periode 2021-2026 (€ 0,8 miljoen). 
 
Kasschuif artikel 98 
Om aan te sluiten bij het ritme van de uitgaven is een budgettair neutrale kasschuif bij opdrachten 
van 2021 (- € 0,1 miljoen) naar 2022. 
 
Kasschuiven artikel 99 
Om beter aan te sluiten bij het kasritme zijn er twee kasschuiven van 2021 (- € 24,9 miljoen) naar 
2022 en naar 2024 tot en met 2026. Als gevolg van uitstel van de inwerkingtreding van de nieuwe 
wet Inburgering, zullen in 2022 nog middelen nodig zijn voor ketenregie. Om die reden wordt een 
deel van de middelen uit 2021 daarvoor overgeheveld naar 2022. Daarnaast worden de gelden 
voor het pakket Loondoorbetaling bij Ziekte (LDBZ) stapsgewijs aangewend voor de verschillende 
aandachtsgebieden op het terrein van ziekte en arbeidsongeschiktheid. Er is een kasschuif gedaan 
omdat het budget in 2021 niet volledig zal worden aangewend en de besteding via ZonMw 
verspreid is over een langere periode. De middelen voor ZonMw van 2024-2026 worden gedekt uit 
het budget voor 2021. 
 
 
 
Vraag 11 
Kunt u onder de kop diversen bij de SZW-tabel de reeksen voor Algemene Kinderbijslagwet (AKW), 
Aanvullende Inkomensvoorziening Ouderen (AIO), Wet arbeidsongeschiktheidsvoorziening 
jonggehandicapten (Wajong) en geboorteverlof specificeren? 
 
Antwoord 
In de beantwoording van deze vraag wordt ervan uitgegaan dat wordt gedoeld op de post diversen 
van de plafondtoets Sociale Zekerheid uit de Voorjaarsnota van de minister van Financiën. De 
verderop genoemde bijstellingen hebben betrekking op begrotingsjaar 2021.  
 
Er is sprake van een bijstelling in de Algemene Kinderbijslagwet (AKW) van - € 18,4 miljoen. Zie 
het antwoord op vraag 12 voor een toelichting op deze bijstelling.  
 
De aanvullende inkomensvoorziening ouderen (AIO) wordt bijgesteld met - € 16,4 miljoen. Deze 
bijstelling is de som van een afrekening met UWV over 2020 (- € 2,1 miljoen) en een bijstelling op 
basis van uitvoeringsinformatie van het UWV en de bevolkingsprognose van het CBS (- € 14,3 
miljoen). De uitvoeringsinformatie en de bevolkingsprognose leiden beiden tot een lagere 
verwachte instroom in de AIO. 
 

door de in wet- en regelgeving vastgelegde toegangscriteria. Omdat de realisaties van de LKV’s 
lager waren dan de raming, is de raming structureel neerwaarts bijgesteld. Dit doet echter niet af 
aan het doel van de LKV’s. Het doel is het voor werkgevers financieel aantrekkelijk te maken om 
mensen met een kwetsbare positie op de arbeidsmarkt, zoals ouderen en mensen met een 
arbeidsbeperking, vanuit een uitkeringssituatie in dienst te nemen. Hoe de werking van de LKV’s 
kan worden verbeterd is onderdeel van de evaluatie die momenteel wordt uitgevoerd en die voor 
het eind van het jaar naar uw Kamer zal worden gezonden.  
 
 
 
Vraag 15 
Wat onderneemt u om de systematiek van de loonkostenvoordelen meer bekendheid te geven bij 
werkgevers? 
 
Antwoord 
Uit de evaluatie Actieplan ‘Perspectief voor vijftigplussers’ door onderzoeksbureau Regioplan (mei 
2020) blijkt dat 68,5 procent van de geënquêteerde werkgevers het loonkostenvoordeel oudere 
werknemers kent (Kamerstukken II, 2020/21, 29 544, nr. 1026). Verwachting is dat dit ook geldt 
voor de andere loonkostenvoordelen. Om de bekendheid te vergroten is er bij de invoering van de 
loonkostenvoordelen een voorlichtingscampagne gevoerd, gericht op werkgevers en intermediairs. 
Daarnaast is er een kennisdocument Wet tegemoetkomingen loondomein (Wtl) beschikbaar gesteld 
op Rijksoverheid.nl. Bovendien is zowel op uwv.nl als belastingdienst.nl informatie te vinden over 
de loonkostenvoordelen. Tot slot is het instrument loonkostenvoordelen opgenomen in het 
handboek loonheffingen van de Belastingdienst en wordt er aandacht aan geschonken in de 
informatiebrief loonheffingen en op intermediairdagen. 
De mate van bekendheid van de loonkostenvoordelen bij werkgevers is onderdeel van de evaluatie 
van de loonkostenvoordelen, die momenteel wordt uitgevoerd en die voor het eind van het jaar 
naar uw Kamer zal worden gezonden. 
 
 
 
Vraag 16 
In hoeverre is de verwachting dat bij een grotere bekendheid de onderbenutting van LKV kan 
worden tegengegaan? 
 
Antwoord 
Er is nu sprake van relatief hoog niet-gebruik van met name het LKV ouderen en het LKV 
arbeidsgehandicapten. Een grotere bekendheid zal naar verwachting bijdragen aan een hoger 
gebruik van de loonkostenvoordelen. Daarmee zullen ook de uitgaven aan de LKV’s toenemen. 
 
 
 
Vraag 17 
Kunt u toelichten waarom NL leert door naar beneden wordt bijgesteld en of er budget beschikbaar 
blijft voor de doelgroep? Wat zijn de consequenties van deze bijstelling voor de praktijk? 
 
Antwoord 
Er is bij het opzetten van NL leert door gekeken welke activiteiten via de Stimuleringsregeling 
Leren en ontwikkelen in MKB-bedrijven (SLIM) en welke activiteiten via het NL leert door 
programma gesubsidieerd konden worden. Daarbij was er als gevolg van de coronacrisis extra 
behoefte aan scholing en begeleiding bij sectorale samenwerkingsverbanden. Het subsidiëren van 
activiteiten ter ondersteuning aan deze behoefte zou in eerste instantie onder de SLIM-regeling 
worden ondergebracht, waardoor de financiële middelen onder deze regeling werden bijgeboekt. 
Op een later moment is besloten de tijdelijke subsidieregeling NL leert door met inzet van sectoraal 
maatwerk op te zetten zodat de samenwerkingsverbanden geen aparte subsidieaanvragen voor 
scholing, begeleiding en ondersteuning hoefden in te dienen. Per abuis is er toen te veel budget 
van SLIM naar NL leert door geschoven. Dit is gecorrigeerd en daartoe wordt in 2021 € 21 miljoen 
en in 2022 € 9 miljoen teruggeboekt van NL Leert door naar de SLIM-regeling; het totale 
beschikbare budget voor beide regelingen is dus niet gewijzigd.  
 
 
 
Vraag 18 

Vraag 20 
Zijn de extra middelen voor de Inspectie SZW uit het regeerakkoord die volgden uit het Inspectie 
Control Framework al volledig tot besteding gekomen? 
 
Antwoord 
Nee, in 2022 zal sprake zijn van volledige inzet van de extra middelen. In het regeerakkoord Rutte 
III is vastgelegd dat het Ministerie van SZW € 50 miljoen extra krijgt voor de versterking van zijn 
handhavingsketen. Deze extra middelen zijn niet per 2018 volledig beschikbaar gemaakt; het extra 
budget wordt geleidelijk opgebouwd en zal in 2022 € 50 miljoen bedragen. Hiervan is ruim € 45 
miljoen bestemd voor de Inspectie SZW. 
 
 
 
Vraag 21 
Wat is er nodig om de gewenste verhouding tussen reactieve en actieve inspecties weer te 
herstellen? 
 
Antwoord 
De verhouding actief/reactief was 44/56 eind 2020. De inzet op coronameldingen rond gezond en 
veilig werk is hierbij als een actieve op preventie gerichte werksoort beschouwd. Een oorzaak 
waarom nog niet is uitgekomen op de beoogde 50/50 was de invloed van corona op de 
mogelijkheid om actieve inspecties te doen. Een andere oorzaak was dat in 2020 het 
personeelsverloop hoger was dan geraamd. Om de beoogde verhouding te bereiken, is de 
benodigde werving in 2021 naar boven bijgesteld. Overigens leidt extra capaciteit in een jaar 
vanwege werving, selectie, opleiding en praktijkbegeleiding pas het jaar daarop tot extra 
operationele inzet. 
 
 
Vraag 22 
Is de verwachting dat de compensatieregeling langdurige arbeidsongeschiktheid ook structureel 
meer zal kosten? 
 
Antwoord 
Ja. Voor 2022 en verder komen de verwachte uitgaven circa € 200 miljoen per jaar hoger uit dan 
bij het opstellen van de ontwerp-begroting 2021 werd verwacht. Dit is te zien in Tabel 10. 
 
 
Vraag 23 
Wat is de reden dat er langere dienstverbanden zijn dan verwacht? 
 
Antwoord 
De gemiddelde duur van de dienstverbanden is op basis van realisatiegegevens over uitbetaalde 
compensaties uit 2020 langer dan vooraf werd geraamd, omdat er op voorhand geen 
registratiegegevens voor deze specifieke groep beschikbaar waren. 
 
 
 
Vraag 24 
Is het mogelijk om te onderscheiden welk deel van de neerwaartse bijstelling van gebruik van de 
AIO komt door een kleiner dan geraamde doelgroep en welk deel door hoger niet-gebruik dan 
verwacht? 
 
Antwoord 
Het aantal AIO-gebruikers is in 2020 met circa 400 mensen lager uitgevallen dat verwacht. Dit 
werkt meerjarig door op de geraamde AIO-uitkeringslasten. Op dit moment is het niet mogelijk om 
aan te geven in welke mate de neerwaartse bijstelling op de AIO-uitkeringslasten wordt 
veroorzaakt door een kleiner dan geraamde doelgroep dan wel een toename in het niet-gebruik. 
Komend jaar wordt verder onderzocht welke oorzaken onderhevig zijn aan de gerealiseerde in- en 
uitstroom in de AIO. Het kan zijn dat bepaalde factoren een grotere rol spelen dan eerder werd 
verwacht. Dan kan het bijvoorbeeld gaan om een hogere gemiddelde AOW-opbouw en/of 
aanvullend pensioen van arbeidsmigranten. Hierdoor kan het zijn dat blijkt dat personen in de 
praktijk geen recht hebben op AIO, waarbij in de prognose werd verondersteld dat dit wel het 
geval was.  
 

 
Antwoord 
De “huidige stand” van het Ouderdomsfonds fluctueert nogal door het jaar heen. Als de SVB de 
maandelijkse uitkeringen betaalt dan daalt het vermogenssaldo. Tegelijkertijd stijgt het saldo dan 
weer als de SVB de via de Belastingdienst geïnde AOW-premies inboekt. Dit antwoord beperkt zich 
daarom tot de (geraamde) vermogenspositie eind 2021. 
 
Inclusief de ramingsbijstellingen van de BIKK en de rijksbijdrage in het tekort uit de suppletoire 
begroting was het geraamde saldo van inkomsten en uitgaven voor 2021 van het Ouderdomsfonds 
963 mln. euro positief. Eind 2020 had het Ouderdomsfonds een negatief vermogen van 963 mln. 
euro (SVB jaarverslag 2020, pagina 62). De rijksbijdrage in het tekort wordt dus zodanig geraamd 
dat de geraamde vermogenspositie altijd uitkomt op nul.  
 
e
Dat is ook de reden dat de rijksbijdrage in het tekort pas na de 1 suppletoire begroting definitief 
wordt vastgesteld. Voor de raming kan dan gebruik worden gemaakt van zowel de CEP raming van 
het Centraal Planbureau als van het jaarverslag van de SVB over 2020.  
 
Uiteraard wijkt de werkelijkheid vrijwel altijd af van de raming. Dat is ook te zien in het 
vermogenstekort eind 2020. In de rijksbijdrage van dat jaar was nog geen rekening gehouden met 
de coronacrisis. Door de crisis zijn echter de premie-inkomsten in 2020 lager uitgevallen dan 
geraamd, en is het Ouderdomsfonds het jaar 2020 geëindigd met een tekort. Omdat het bij de 
AOW gaat om forse bedragen (22 miljard aan premie-inkomsten) is het ook niet vreemd dat het 
vermogenssaldo aan het einde van het jaar enkele honderden miljoenen positief of negatief is.  
 
Onderstaande tabel geeft het vermogensoverschot of -tekort sinds 2006. In de afgelopen jaren was 
er sprake van een aantal tekorten op een rij. In eerdere jaren was er echter vaker een overschot. 
Over de hele periode komen tekorten en overschotten ongeveer evenveel voor (8 maal een tekort 
en 7 maal een overschot). De rijksbijdrage in het tekort doet dus waar hij voor bedoeld is, namelijk 
zorgen dat de vermogenspositie van het Ouderdomsfonds niet gestaag verslechtert. 
 
Vermogensoverschot  
(tov normvermogen) Bedragen x € 1 mln) 
2006 -179  
2007 2.641  
2008 835  
2009 737  
2010 1.170  
2011 -8  
2012 1.778  
2013 110  
2014 -275  
2015 394  
2016 1.025  
2017 -1.130  
2018 -998  
2019 -463  
2020 -963  
 
Begin 2022 blijkt uit het SVB-jaarverslag waar het Ouderdomsfonds eind 2021 op is uitgekomen. 
Dat tekort of overschot wordt dan weer meegenomen in het vaststellen van de rijksbijdrage voor 
2022. Op dat moment is dan het geraamde vermogenstekort voor 2022 weer nul, en zo herhaalt 
dit proces zich ieder jaar. 

