Antwoorden op feitelijke Kamervragen over de Voorjaarsnota 2021 
 
Vraag 1 
Hoeveel geld is er vanwege de coronacrisis extra uitgegeven door gemeenten? In hoeverre worden 
zij hiervoor gecompenseerd? 
 
Antwoord op vraag 1 
Met de medeoverheden is afgesproken dat zij een reële compensatie ontvangen van de extra 
kosten en inkomstenderving als gevolg van corona. N.a.v. deze afspraak is in 2020 ruim 1,8 
miljard euro beschikbaar gesteld, waarvan ruim 1,5 miljard ook in 2020 is uitgekeerd aan 
gemeenten. De overige circa 0,3 miljard wordt in 2021 aan de gemeenten uitgekeerd. Van de 
uitgekeerde middelen in 2020 is bijna 1 miljard via het gemeentefonds verstrekt.  
 
Daarnaast is indicatief 400 miljoen euro gereserveerd op de Aanvullende Post bij het ministerie 
van Financiën voor compensatie inkomstenderving van gemeenten, provincies en waterschappen 
voor 2020. Voor het bepalen van de definitieve reële compensatie van de inkomstenderving over 
2020 van gemeenten, provincies en waterschappen geldt de afspraak dat dit in 2021 gebeurt op 
basis van de vastgestelde jaarrekeningcijfers 2020. 
 
Inmiddels heeft het kabinet besloten de voor de lokale cultuur en buurt- en dorpshuizen 
gereserveerde 60 miljoen ter compensatie van de extra uitgaven in het eerste half jaar 2021 naar 
het Gemeentefonds over te hevelen. Voor het derde kwartaal is 51,5 miljoen euro gereserveerd 
voor de regionale en lokale cultuur, waarvan 36,5 miljoen euro voor de instandhouding van de 
regionale en lokale culturele infrastructuur en 15 miljoen euro ter compensatie voor de 
inkomstenderving van medeoverheden door onder andere het kwijtschelden van huren.   
 
Op sommige terreinen zijn al specifieke afspraken voor 2021 gemaakt. Zo is voor geheel 2021 
volledige compensatie afgesproken voor de meerkosten van jeugd en Wmo en voor de extra 
kosten van GGD-en en veiligheidsregio’s op basis van declaratie van de daadwerkelijke uitgaven. 
Voor het ov is afgesproken de beschikbaarheidsvergoeding te verlengen voor heel 2021. Voor de 
extra kosten voortkomend uit de Tijdelijke Wet COVID-19, onder andere op het gebied van 
Toezicht en Handhaving, is besloten dat de kosten in 2021 worden vergoed. Daarnaast is 
afgesproken om de inkomstenderving voor 2021 over het hele jaar te bezien. Ook zijn reeds 
eerder middelen ter beschikking gesteld voor bijzondere bijstand, gemeentelijk schuldenbeleid, 
crisisdienstverlening, re-integratie, additionele impuls re-integratie, verkiezingen, jeugdpakket en 
de opschalingskorting. 
 
Aangezien de economie weer opengaat in de tweede helft van dit jaar worden voor andere 
dossiers in beginsel geen nieuwe middelen gereserveerd. Mochten toch weer coronamaatregelen 
getroffen moeten worden die tot extra kosten voor medeoverheden leiden in het derde kwartaal 
voor de reeds in kaart gebrachte dossiers, dan zal tijdig met de medeoverheden overleg gevoerd 
worden over de reële compensatie. 
 
Op 21 mei jl. heb ik u een overzicht gegeven van de compensatie van medeoverheden als 
onderdeel van de antwoorden op uw vragen aangaande de 3e Incidentele Suppletoire Begroting 
gemeentefonds voor 2021 (Kamerstuk II 2020/21, 35767, nr. 3). Hieronder vindt u nogmaals een 
overzicht, met daarin de verschillende posten waar compensatie voor is gegeven in 2020 en 2021. 
 
Het is aan de gemeenten om de uitgaven van de coronamaatregelen te verantwoorden in de 
jaarverslagen. Deze zijn nu nog niet bekend. 
 
 
 
 
 
 
 
 
 

Sportaccommodaties 
              Activiteiten en ontmoetingen jeugd  8 
              Jongerenwerk jeugd  14 
              Mentale ondersteuning jeugd  11,5 
              Bestrijden eenzaamheid ouderen  36,5 
              Extra contactmomenten kwetsbare groepen  47 
             Peuter, SMI, VE  5 
            Waterschappen monitoren rioolwater  15 
            Waterschappen meetinfrastructuur  4,65 
            Jeugd aan zet  3,1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  

Vraag 3 
Waarom lopen de ramingen voor schade en herstel ‘slechts’ t/m 2027? Zijn er ook 
cijfers/inschattingen beschikbaar over de totale kosten van schade en versterking (dus ook na 
2027)? 
 
Vraag 26 
Waarom lopen de ramingen voor schade en herstel voor Groningen ‘slechts’ tot en met 2027? Zijn 
er ook cijfers of inschattingen beschikbaar over de totale kosten van schade en versterking (dus 
ook na 2027)? 
 
Antwoord op vraag 3 en 26 
Op basis van de huidige kennis over de schadeafhandeling en de uitvoering van de 
versterkingsoperatie zijn de uitgaven aan schadeherstel, versterking en de bijbehorende 
uitvoeringskosten geraamd op 8,8 miljard euro. Dit betreft een inschatting van de totale te 
verwachten kosten van de versterkingsoperatie en de kosten voor de schadeafhandeling van 2021 
tot en met 2027. 
 
De raming loopt op dit moment tot circa 5 jaar na de geplande sluiting van het Groningerveld 
(2022/2023). Vanaf 2028 worden de onzekerheden dusdanig groot dat dit op dit moment niet 
goed meer te ramen is. Het gaat dan om bijvoorbeeld aannames over het aantal schademeldingen 
die in 2028 en latere jaren nog ingediend worden. De raming wordt indien nodig aangepast.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  

Vraag 5 
Het uitstaande risico aan overheidsgaranties is in 2020 sterk gestegen van € 181 miljard in 2019 
naar € 240 miljard in 2020 (30,5% bbp). Kunt u aangeven hoe en op welke termijn u verwacht dat 
dit weer naar beneden gaat? 
 
Vraag 30 
Is de verwachting reëel dat de risico’s die verband houden met garanties aan bedrijven zich ook in 
de komende tijd minder zullen gaan materialiseren dan is voorzien? 
 
Vraag 31 
Kan een beeld worden gegeven van de hoogte van de thans voorziene risicoschades? Zal het 
parlement ook dit jaar worden geïnformeerd over de te verwachten schade bij de Najaarsnota (en 
eventueel de Miljoenennota)? 
 
Vraag 33 
Kan nader aangegeven worden in hoeverre de risico-premie een reële weergave vormt van het 
risico en het instellen van een risico-voorziening? 
 
Vraag 34 
Worden ook schades in verband met niet-terugbetaalde leningen bijgehouden? Zo ja, kan een 
beeld worden gegeven van de omvang van niet-terugbetaalde leningen in de afgelopen tien jaar? 
 
Vraag 37 
Op welke manier zal de omvang van het totaal aan risicoregelingen weer worden teruggebracht? 
 
Vraag 38 
Op welke termijn zullen, in navolging van aanbevelingen van de Rekenkamer, de risicoregelingen 
worden geëvalueerd met het oog op het gebruik in een crisissituatie en zal bijgevolg de 
meerwaarde van aanpassingen van het beleidskader aan de specifieke omstandigheden van een 
crisissituatie, dan wel het instellen van een apart beleidskader, onder ogen kunnen worden gezien? 
 
Antwoord op vragen 5, 30, 31, 33, 34, 37 en 38 
Sinds 2014 is het ‘nee, tenzij beleid’ ten aanzien van risicoregelingen van kracht. Vóór de 
coronacrisis werd het ‘nee, tenzij beleid’ bij risicoregelingen strikt toegepast. Dat blijkt onder meer 
uit de afname jaar op jaar van het uitstaande bedrag aan risicoregelingen. Ter bestrijding van de 
coronacrisis is vaker voor de ‘tenzij’ clausule gekozen, omdat garanties en leningen een geschikt 
instrument zijn om risico’s uit de economie op te vangen via de overheid. Dit past ook in de 
bredere aanpak van de coronacrisis, waarbij het beperken van de schade aan de economie voorop 
staat.  
 
Een groot deel van de verhoging van het uitstaand risico sinds 2020 wordt dan ook veroorzaakt 
door garanties en leningen die zijn gestart om de coronacrisis te bestrijden. De meeste van deze  
garanties en leningen hebben allen een einddatum in de komende jaren, waardoor het uitstaand 
risico bij ongewijzigd beleid in de komende jaren weer af zal nemen. Garanties en leningen die zijn 
gestart in de coronacrisis kennen in de meeste gevallen geen of gereduceerde premie, om de 
afnemer te ondersteunen. De stand van de risicovoorziening en de (verwachte) aanwending 
daarvan zijn terug te vinden in de departementale begrotingen. 
 
Er zijn in het kader van de coronacrisis verschillende leningen afgegeven door het Rijk. Dat is 
ongewoon, omdat in normale tijden zelden leningen worden verstrekt aan private partijen (m.u.v. 
schatkistbankieren). Mede daarom is er geen overzicht beschikbaar van dit type leningen in de 
afgelopen 10 jaar waarop forse verliezen zijn geleden. 
 
Risicoregelingen (garanties en leningen) zijn niet gratis en kennen een risico. Daarom kennen 
(reguliere) risicoregelingen een premie die een reële afspiegeling vormt van het risico dat de 
garantie of lening met zich meebrengt. De garanties en leningen die zijn afgegeven ter bestrijding 
van de coronacrisis kennen in sommige gevallen een gereduceerde premie, om de afnemer te 
ondersteunen. In andere gevallen maakt de regeling gebruik van een bestaande risicovoorziening. 
De stand van de risicovoorziening en de aanwending daarvan zijn terug te vinden in de 
departementale begrotingen.  

Vraag 6 
Wordt in algemene zin bijgehouden in hoeverre een deel van de belasting- en premievorderingen, 
wegens oninbaarheid dient te worden afgeboekt? Worden daarvan totaaloverzichten gemaakt per 
belastingsoort? Zo ja, zijn deze beschikbaar? Zo nee, waarom niet? 
 
Vraag 39 
Wanneer zal duidelijk worden in welke mate belastinguitstel tot belastingafstel leidt? 
 
Vraag 40 
Wordt in algemene zin bijgehouden in hoeverre een deel van de belasting- en premievorderingen, 
wegens oninbaarheid dient te worden afgeboekt? Worden daarvan totaaloverzichten gemaakt per 
belastingsoort? Zo ja, zijn deze beschikbaar? Zo nee, waarom niet? 
 
Vraag 41 
Wat doet u overigens om de transparantie over de belastinginkomsten te vergroten, om (meer) 
duidelijkheid te verschaffen over de samenstelling van de uitgestelde belastingverplichtingen en 
betreffende uw verwachtingen omtrent het nakomen van belastingverplichtingen? 
 
Antwoord op vraag 6, 39, 40 en 41 
Het kabinetsbeleid is erop gericht om in de kern gezonde bedrijven die als gevolg van corona grote 
belastingschulden hebben opgebouwd perspectief te geven. Daarom kiest het kabinet ervoor om 
ondernemers langer de tijd geven om hun schuld af te lossen en hanteert het kabinet voor langere 
tijd een verlaagde invorderingsrente. Daarnaast onderzoekt het kabinet mogelijkheden voor 
verruiming van het saneringsbeleid.  
 
Het is de verwachting dat een deel van de uitstaande belastingschuld mogelijk niet wordt afgelost, 
bijvoorbeeld omdat bedrijven tussentijds failliet kunnen gaan. Het geraamde afstel op basis van 
het uitstelbeleid van het kabinet is momenteel circa 1,35 miljard euro. Dit is echter een raming die 
met veel onzekerheden is omgeven, daarom geldt deze grove inschatting voor de gehele 
uitstaande schuld en wordt er verder geen onderscheid gemaakt naar belastingsoort. Uiteindelijk 
zal de mate waarin de coronaschulden oninbaar blijken vooral afhangen van de toekomstige 
betaalcapaciteit van de betreffende bedrijven, wat weer afhankelijk is van de ontwikkelingen 
omtrent het coronavirus.  
 
Als de Belastingdienst constateert dat een belastingvordering niet meer verhaald kan worden, zal 
de Belastingdienst besluiten de vordering af te boeken. De afboeking wordt geregistreerd in de 
debiteurenadministratie. In het jaarverslag Financiën wordt nu al het financiële belang van deze 
afboekingen verantwoord en ook is een prestatie-indicator opgenomen. Over de vorderingen met 
corona-uitstel zal ook (per belastingsoort) worden bijgehouden in hoeverre op termijn sprake zal 
zijn van oninbaarheid. 
 
 
 
 
 
 
 
 
 
 
 
 
 
 
 
  

Vraag 8 
Kunt u toelichten hoe het aangaan van juridische verplichtingen, voordat deze zijn voorgelegd aan 
de Kamer, zich verhoudt met het amendement Van der Lee en Snels (Kamerstuk 35 570 XIX, nr. 
18) en het budgetrecht van de Kamer? 
 
Antwoord op vraag 8 
Het amendement van de Kamerleden Van der Lee en Snels regelt dat de uitgaven die staan 
vermeld in de begrotingsstaat voor het jaar 2021 voor het Nationaal Groeifonds (hierna; NGF) 
altijd als uitgaven worden opgenomen in de betrokken departementale begrotingen of 
begrotingsfondsen. Alle voorgenomen uitgaven uit het groeifonds zijn dus conform het 
amendement in de 1e suppletoire begrotingsvoorstellen en de Voorjaarsnota van de betrokken 
departementen verwerkt en aan uw Kamer voorgelegd. Hiermee wordt uw budgetrecht 
gerespecteerd, omdat er tot op heden geen juridische verplichtingen jegens derden zijn aangegaan 
of uitgaven uit het NGF zijn gedaan. Zie in dit verband ook antwoord op vraag 7.  
 
 
 
 
 
 
 
 
 
 
 
 
  

In miljarden euro’s 2018 2019 2020 2021 cum 2018-
in mutaties, - is 2021 
lastenverlichting 
Totaal 1,4 3,7 -4,4 -1,7 -1,0 
beleidsmatige 
lastenontwikkeling 
w.v. huishoudens 0,5 0,2 -3,9 -1,9 -5,1 
w.v. bedrijven 1,0 3,5 -0,6 0,2 4,1 
w.v. buitenland 0,0 0,0 0,1 0,0 0,0 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  

Vraag 12 
Is de voorgenomen verlaging van de AWf-premie bedoeld om de loonkosten te verlagen? 
 
Antwoord op vraag 12 
Het kabinet kiest ervoor om de BIK niet in te voeren en in plaats daarvan de AWf-premie te 
verlagen. De verlaging van de AWf-premie heeft als direct resultaat dat de loonkosten van 
bedrijven dalen. Door deze verlaging verbetert de liquiditeit en solvabiliteit van bedrijven, 
waardoor de ruimte om te investeren en/of externe financiering daarvoor te vinden groter wordt.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  

Vraag 14 
Welke definities worden er momenteel gehanteerd om het verschil te maken tussen incidentele 
(crisis)uitgaven versus structurele uitgaven? Welke gevolgen heeft dat voor het al dan niet 
verwerken in een incidentele of reguliere suppletoire begroting? 
 
Antwoord op vraag 14 
De crisisgerelateerde uitgaven hebben een incidenteel karakter omdat deze regelingen steeds voor 
een tijdelijke periode ingezet of verlengd worden. Dit is afhankelijk van de ontwikkelingen rondom 
het coronavirus en de contactbeperkende maatregelen. Bij structurele uitgaven is sprake van 
langjarig beleid, met de bijbehorende raming van meerjarige budgettaire gevolgen.  
 
In beide gevallen geldt dat waar mogelijk verwerking bij de reguliere begrotingsmomenten wordt 
gehanteerd, maar waar nodig incidentele suppletoire begrotingen worden gebruikt voor het geval 
er op korte termijn beleidswijzigingen om extra budget vragen die niet kunnen wachten op 
verwerking in reguliere suppletoire begrotingen. Zodoende wordt het budgetrecht en de 
informatiepositie van de Kamers zo optimaal mogelijk geborgd.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  

Vraag 17 
Kunt u een overzicht geven van de uitgaven die tot nu toe zijn gedaan op basis van artikel 2.27, 
lid 2 van de CW? 
 
Antwoord op vraag 17 
Hieronder vindt u een overzicht van de incidentele suppletoire begrotingen die over het 
begrotingsjaar 2021 zijn ingediend en waarbij een beroep is gedaan op artikel 2.27, tweede lid, 
van de Comptabiliteitswet. De incidentele begrotingen zijn voornamelijk opgesteld voor 
coronagerelateerde uitgaven en uitgaven die samenhangen met het toeslagendossier. Het 
overzicht van ingediende ISB’s wordt bijgehouden op https://www.rijksfinancien.nl/incidentele-
suppletoire-begrotingen/2021. Daarnaast bevatten drie reguliere eerste suppletoire begrotingen 
uitgaven die op basis van artikel 2.27, tweede lid, van de Comptabiliteitswet zijn gedaan. Het 
betreft de eerste suppletoire begrotingen van OCW, EZK en SZW in het kader van het 
steunpakket. Inhoudelijk betreft het onder meer het Nationaal Programma Onderwijs, het vierde 
steunpakket cultuur, het scholenprogramma Groningen, Time out Arrangement Krediet (TOA-
krediet), de Tegemoetkoming vaste lasten (TVL), en het steun- en herstelpakket voor het derde 
kwartaal. 
 
 
Nr. Begroting  Maatregelen 
1 1e ISB Koninkrijksrelaties Coronasteun, liquiditeitssteun, Winair, voedselhulp 
2 2e ISB Koninkrijksrelaties Voedselprogramma en liquiditeitssteun 
3 1e ISB Justitie en Veiligheid Handhaving en toezicht coronabanen 
4 2e ISB Justitie en Veiligheid Bedrijvenschade coronarellen  
5 3e ISB Justitie en Veiligheid Kwijtschelden publieke schulden  
6 1e ISB Binnenlandse Zaken Kwijtschelden publieke schulden  
7 2e ISB Binnenlandse Zaken Aanvullende testcapaciteit 
8 1e ISB Onderwijs , Cultuur en Wetenschap Extra hulp hoger onderwijs i.v.m. corona 
9 2e ISB Onderwijs , Cultuur en Wetenschap Steun- en herstelpakket 
10 3e ISB Onderwijs , Cultuur en Wetenschap Sneltesten onderwijs 
11 4e ISB Onderwijs , Cultuur en Wetenschap Extra steun culturele en creatieve sector 
12 5e ISB Onderwijs , Cultuur en Wetenschap Sneltesten po en extra middelen eindexamens 
13 6e ISB Onderwijs , Cultuur en Wetenschap Nationaal programma onderwijs 
14 7e ISB Onderwijs , Cultuur en Wetenschap Steunpakket sociaal en mentaal welzijn en leefstijl 
15 8e ISB Onderwijs , Cultuur en Wetenschap Kwijtschelden publieke schulden  
16 9e ISB Onderwijs , Cultuur en Wetenschap Beschikbaar stellen zelftesten 
17 1e ISB Financiën Ongekend onrecht 
18 2e ISB Financiën Kwijtschelden publieke schulden  
19 3e ISB Financiën Overnemen private schulden  
20 1e ISB Infrastructuur en Waterstaat Winair 
21 2e ISB Infrastructuur en Waterstaat Beschikbaarheidsvergoeding OV 
22 3e ISB Infrastructuur en Waterstaat Compensatie vuurwerksector 
23 4e ISB Infrastructuur en Waterstaat Beschikbaarheidsvergoeding OV 
24 1e ISB Economische Zaken en Klimaat Steun- en herstelpakket 
25 2e ISB Economische Zaken en Klimaat Aanpassingen steun- en herstelpakket 
26 3e ISB Economische Zaken en Klimaat Steun- en herstelpakket 
27 4e ISB Economische Zaken en Klimaat Steun- en herstelpakket Caribisch Nederland 
28 5e ISB Economische Zaken en Klimaat Coronasteun   
29 6e ISB Economische Zaken en Klimaat Coronasteun, o.a. voucherkrediet 
30 7e ISB Economische Zaken en Klimaat Coronasteun (fieldlabs, aanvullingen steun- en 
herstelpakket en voucherkrediet) 

Vraag 19 
Kan ervan worden uitgegaan dat alle incidentele suppletoire begrotingen, die voorafgaand aan de 
Voorjaarsnota en bijbehorende eerste suppletoire begrotingen zijn ingediend, daarin zijn verwerkt? 
 
Antwoord op vraag 19 
Ja, behoudens eventuele nota’s van wijziging op eerder ingediende incidentele suppletoire 
begrotingen. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  

Vraag 21 
Wat denkt u van het toevoegen van gedegen bestedingsplannen bij crisisuitgaven? 
Antwoord op vraag 21 
Voor de controlerende functie van de Kamer is het van belang om uitgaven te voorzien van een 
gedegen onderbouwing. Artikel 3.1 van de Comptabiliteitswet stelt eisen aan de toelichting op 
beleidsvoorstellen en dat deze moet ingaan op de doelstellingen, de in te zetten instrumenten, de 
financiële gevolgen en de verwachte doeltreffendheid en doelmatigheid. Voor crisisuitgaven zoals 
het kopen van extra beschermingsmiddelen is aan de ene kant de noodzaak helder, maar ontbrak 
vaak wel de tijd om dat altijd uitgebreid toe te lichten. Voor eventueel herstelbeleid is het van 
belang om uitgaven te voorzien van een gedegen onderbouwing.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  

Vraag 23  
Lopen er op dit moment analyses binnen de regering wat er nodig is voor een soepele overgang 
van steun- naar herstelbeleid? Zo ja, wanneer kunt u deze met de Kamer delen? 
Vraag 126 
Lopen er op dit moment analyses binnen de regering naar wat er nodig is voor een soepele 
overgang van steun- naar herstelbeleid? Zo ja, wanneer kunt u deze met de Kamer delen? 
 
Antwoord op vragen 23 en 126 
In de kamerbrief van 27 mei jl. over het steun- en herstelpakket heeft het kabinet aangegeven dat 
de voorstellen zijn gebaseerd op het huidige beeld van de virusontwikkeling en voortgang van de 
vaccinatiecampagne. Het kabinet houdt wegens de aanzienlijke onzekerheid een vinger aan de 
pols. De verwachting is dat het economisch herstel vanzelf zal in zetten, in lijn met de ramingen 
van het CPB en DNB. Sinds de verzending van de kamerbrief zijn de contactbeperkende 
maatregelen verminderd en zijn de epidemiologische ontwikkelingen positief geweest. Zo is 
bijvoorbeeld de bezetting van gewone ziekenhuisbedden en IC-bedden sterk afgenomen. Een 
daling was ook onderdeel van de prognoses van het RIVM. Als er nieuwe epidemiologische 
ontwikkelingen zijn, zal het kabinet uw Kamer daarover informeren.  
Het kabinet heeft eerder aangegeven dat het, ingeval van een positiever epidemiologisch scenario, 
nadenkt over manieren om de risico’s van het doortrekken van steun in kaart te brengen, te 
beoordelen en verder in te perken. De recente economische ramingen van DNB en CPB tonen een 
zeer voorspoedig herstel, waarin de het bbp al spoedig op het pre-crisis niveau zit en de 
werkloosheid erg laag blijft. Deze instituties, en ook de hoofdeconomen van een aantal grote 
banken, adviseren in dit licht ook dat herstelbeleid niet zozeer gericht moet zijn op het verder 
stimuleren van economie op korte termijn: dit herstel komt immers al voor een groot deel uit de 
inherente veerkracht van de economie. Het herstelbeleid zou, volgens deze instituties, vooral 
gericht moeten zijn op uitdagingen voor de lange termijn. 
Juist omdat het herstelbeleid niet los kan worden gezien van een aantal structurele uitdagingen in 
economie en samenleving, is het conform de motie Kaag en Rutte onderdeel van de opdracht aan 
de informateur.  
 
 
 
 
 
 
 
 
 
 
 
 
 
 
 
 

Vraag 25 
Hoe houdbaar is de voorziene afname van de uitgaven in verband met het Gemeentefonds en het 
Provinciefonds in het licht van het deel van de grote maatschappelijke opgaven, die naar 
verwachting voor rekening van gemeenten en provincies komen? 
 
Antwoord op vraag 25 
De afname van het verloop van de reeks aangaande het Gemeentefonds zoals gepresenteerd in de 
Voorjaarsnota kent verschillende oorzaken. De totale afname tussen 2021 (34.388,2 miljoen) en 
2022 (32.549 miljoen) op basis van de stand Voorjaarsnota is 1839,2 miljoen. Hieronder wordt 
deze daling nader toegelicht. 
Omschrijving Bedrag (in miljoenen) 
  
Aflopen corona steun  647,5 
Aflopen extra gelden jeugdzorg 493 
Oploop opschalingskorting 270 
Diversen 428,7 
Waarvan wijziging betalingsverloop AU 136 
2020 
Waarvan afrekening plafond BCF 2020 96 
  
Totaal 1839,2 
 
Een groot deel van dit verschil wordt verklaard door incidentele uitgaven in 2021 die niet in 2022 
plaatsvinden. Zo was er in 2021 nog sprake van compensatie van de extra uitgaven en gederfde 
inkomsten door corona en steun voor de sociale gevolgen van corona voor o.a. de jeugd. Gezien 
de actuele ontwikkelingen is het de verwachting dat er de komende periode minder compensatie 
nodig is als gevolg van de directe extra uitgaven en/of inkomstenderving als gevolg van 
coronamaatregelen. Deze uitgaven lopen dus af in 2022 waardoor er een daling van de uitgaven 
van 2022 t.o.v. 2021 is van 647,5 miljoen. Ten tweede zijn er in 2021 incidentele middelen 
toegevoegd in verband met de jeugdzorg. Ten tijde van de Voorjaarsnota was er nog niets bekend 
over eventuele middelen in 2022. Hierdoor dalen de uitgaven met 493 miljoen. Daarnaast wordt 
270 miljoen verklaard door het aflopen van de bevriezing van de oploop van de 
opschalingskorting, deze was in 2020 en 2021 incidenteel bevroren. De overige 428,7 miljoen 
wordt verklaard door diverse posten zoals bijvoorbeeld een wijziging in het betalingsverloop van 
de algemene uitkering 2020 (136 miljoen, betreft het doorschuiven van betalingen uit 2020 naar 
2021), de afrekening van de ruimte onder het plafond van het BTW-compensatiefonds (BCF) 2020 
(96 miljoen) en de afloop van tijdelijke of incidentele decentralisatie-uitkeringen. 
 
Voor het Provinciefonds wordt de daling van 2021 naar 2022 verklaard doordat een aantal 
decentralisatie-uitkeringen na 2021 afloopt. De meerjarige daling wordt veroorzaakt door de 
taakstelling uit het Regeerakkoord Rutte II samenhangend met de indertijd geplande vermindering 
van het aantal provincies. 
 
Voor de ontwikkeling van beide fondsen geldt dat deze nog onder invloed is van eventuele 
beleidsbeslissingen van een nieuw kabinet waaronder de jeugdzorg en de ontwikkeling van het 
accres. Zo wordt er, zoals ook in meicirculaire gecommuniceerd, in 2022 naar verwachting ca. 900 
miljoen aan accres aan het Gemeentefonds toegevoegd en stijgt het Provinciefonds met ca. 75 
miljoen aan accres in 2022. Deze bedragen zijn niet opgenomen in de Voorjaarsnota en ook nog 
niet definitief. Ook heeft het kabinet na het verschijnen van de Voorjaarsnota besloten in 2022 1,3 
miljard aan gemeenten te verstrekken voor tekorten in de jeugdzorg. Hiermee valt de uiteindelijke 
daling van 2022 op 2021 naar verwachting voor gemeenten dus ook lager uit dan het in de 
Voorjaarsnota gepresenteerde beeld. Een nieuw kabinet zal moeten besluiten over de financiën en 
de noodzakelijke aanpassingen aan het jeugdhulpstelsel om de jeugdzorg in de toekomst effectief 
en beheersbaar te houden. De uitspraak van de Commissie van Wijzen dient daarbij als 
zwaarwegende inbreng. 
 
 
 
 
 
 
 

Vraag 28 
Op welke concrete veronderstellingen ten aanzien van bijvoorbeeld aantallen gevallen en 
gemiddelde schade is de raming gebaseerd dat er tot en met 2027 nog € 3,4 miljard aan 
schadevergoedingen wordt uitgekeerd en € 5,4 miljard voor versterking? 
 
Antwoord op vraag 28 
De raming voor schade is opgebouwd uit fysieke schade, waardedalingsschade en immateriële 
schade. Voor fysieke schade is de aanname dat de gemiddelde schade-uitkering de komende jaren 
9.400 euro bedraagt en daarna langzaam afneemt. Daarbovenop zijn uitvoeringskosten geraamd 
van tussen de 3.500 en 5.000 euro per schademelding. Het IMG handelt in deze raming maximaal 
50.000 schademeldingen per jaar af.  
De raming voor waardedalingsschade en immateriële schade is gebaseerd op een inschatting van 
het IMG. Voor waardedaling geldt dat het IMG een werkwijze heeft ontwikkeld op basis van de 
Adviescommissie waardedaling, die advies heeft gegeven over het aantal gemeenten die in het 
effect gebied vallen en daardoor aanspraak kunnen maken en de waardedalingspercentages die 
gehanteerd dienen te worden. De raming voor immateriële schade is gebaseerd op de 
voorgenomen werkwijze door het IMG.  
De schaderaming houdt geen rekening met nieuwe grote aardbevingen, omdat de gaswinning 
recent stevig is verlaagd en verder wordt verlaagd. De kans op een grote beving is door de lagere 
gaswinning verkleind, maar ook met een gaswinning van nagenoeg nul nog steeds aanwezig. Als 
een dergelijke beving toch plaats vindt, heeft dat nog onbekende maar waarschijnlijk significante 
opwaartse gevolgen voor de kosten. In de raming voor het aantal meldingen wordt uitgegaan van 
1 schademelding per gebouw voor 70% van de gebouwen in het aardbevingsgebied. Nieuwe 
aardbevingen kunnen nieuwe schade veroorzaken en bestaande schade kan bij de eerste melding 
niet opgemerkt zijn door bewoner of het IMG. Dit kan een opwaarts effect hebben op het aantal 
schademeldingen en daarmee de schaderaming. 
Uitgangspunt bij de schaderaming is tevens dat de huidige werkwijze van het IMG wordt 
voortgezet en het aantal (toegekende) schademeldingen gehandhaafd blijft. Recent (mei 2021; 
Kamerstukken 33 529, nr. 869) heeft het IMG haar werkwijze voor fysieke schade aangepast. De 
effecten hiervan zijn nog niet meegenomen in deze raming.  
Ten aanzien van de versterkingsoperatie bedraagt de scope van het totale aantal gebouwen dat 
wordt opgenomen en beoordeeld nu 26.809 adressen. Uit de opname en beoordeling zal telkens 
moeten blijken of een gebouw aan de veiligheidsnorm voldoet of dat versterkingsmaatregelen 
nodig zijn.  
 
De bij de raming gehanteerde uitgangspunten en veronderstellingen zijn:  
- Binnen de scope worden de huidige versterkingsadviezen uitgevoerd aangevuld met de 
adressen om sociaal-maatschappelijke ongewenste effecten te voorkomen.  
- Vervolgens zijn in de raming assumpties gehanteerd over het effect van de nieuwe NPR 
veiligheidsnorm en de toepasbaarheid van de typologie benadering de komende jaren op 
de adressen die nog opgenomen en beoordeeld moeten worden.  
- Daarbij zijn in de raming de verwachte bijkomende kosten (bv. tijdelijke huisvesting), de 
kosten van programma’s (b.v. scholen) en de uitvoering door de NCG opgenomen.  
- Daarnaast zal de komende jaren de mogelijkheid worden geboden voor vrijwillige 
herbeoordelingen.  
 
 
 
 
 
 
  

Vraag 32 
In hoeverre zijn ten aanzien van de hersteloperatie kinderopvangtoeslag ook de eventuele 
aanvullende schade-uitkeringen meegenomen, die door de Commissie Werkelijke Schade zullen 
worden behandeld? In hoeverre is rekening gehouden met het kwijtschelden van informele 
schulden? In hoeverre is meegenomen dat ouders die zelf hun schulden al hadden afbetaald ook 
een soort van ‘kwijtschelding’ of compensatie van de afgeloste schulden gaan krijgen? 
 
Antwoord op vraag 32 
In de hersteloperatie is rekening gehouden met de aanvullende schade-uitkeringen, die door de 
Commissie Werkelijke Schade (CWS) zullen worden behandeld. Op basis van een eerste 
inschatting wordt ervan uit gegaan dat circa 10.000 gedupeerden gebruik zullen maken van een 
gang naar de CWS. Bij het opstellen van de raming is rekening gehouden met een bedrag van 25 
miljoen euro aan aanvullende schade-uitkeringen in 2021. 
 
In de Voorjaarsnota is geen (additioneel) budget beschikbaar gesteld voor het kwijtschelden van 
private schulden, waaronder de informele schulden vallen. Ik heb uw Kamer op 25 mei jl. 
5
geïnformeerd over de laatste stand van zaken rond de kwijtschelding van private schulden van 
Toeslagengedupeerden. Hierbij heb ik aangegeven dat het streven is om voor de zomer de 
budgettaire gevolgen van de voorgenomen private schuldenregeling ter autorisatie aan uw Kamer 
voor te leggen middels een Incidentele Suppletoire Begroting (ISB). Ik ben voornemens om deze 
e
ISB, samen met de 7 Voortgangsrapportage Kinderopvangtoeslag (VGR), op 22 juni aan uw 
e
Kamer te sturen. In de 7 VGR zal ik ingaan op de verschillende afwegingen rond private schulden, 
waaronder rond reeds afgeloste schulden, die het kabinet de afgelopen periode heeft gemaakt. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  
 
5
 2021Z08884 

Vraag 42  
Hoeveel middelen dienen aan de reserves te worden toegevoegd, alvorens geen sprake meer is 
van een buffertekort bij DNB?                             
 
Antwoord op vraag 42 
Volgens de meest recente rapportage van DNB, had DNB in januari jl. een buffertekort van 4,4 
miljard euro. Dat betekent dat de geraamde risico’s momenteel de aanwezige buffers overstijgen. 
In 2019 hebben DNB en het kabinet nieuwe afspraken gemaakt over de winstafdracht en opbouw 
van buffers bij DNB. Het past bij dit zogenaamde “kapitaalbeleid” dat buffertekorten bij DNB 
kunnen voorkomen. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 44 
Hoe beschouwt u de beperkte toekenning aan projecten in de eerste pijler van het groeifonds? 
Welke mogelijkheden ziet u om tot goede voorstellen te komen? 
 
Antwoord op vraag 44 
De commissie heeft met haar advies voor de eerste ronde een hoge standaard gezet. Het aantal 
directe toekenningen is inderdaad relatief beperkt, maar het totaal aan toekenningen, 
voorwaardelijke toekenningen en reserveringen telt wel op tot een aanzienlijk bedrag. Indien de 
voorstelindieners die een reservering of voorwaardelijke toekenning hebben ontvangen er in 
slagen aan alle gestelde voorwaarden te voldoen, is het totaal aan toekenningen ongeveer vier 
miljard euro. Dat is in lijn met een evenredige verdeling van de beschikbare 20 miljard euro over 
een periode van vijf jaar.  
 
De departementen zijn volop aan de slag met de ontwikkeling van goede voorstellen voor de 
tweede ronde. Ze zullen daarbij onder andere gebruik maken van de Groeiplannen die veldpartijen 
hebben kunnen aandragen. Ook houden ze bij de voorstelontwikkeling rekening met de 
aandachtspunten die de adviescommissie heeft meegegeven in haar rapport over de eerste ronde.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  

Vraag 46 
Bij welke departementen nemen de apparaatsbudgetten toe en naar welke ondersteunende 
functies gaan die budgetten, tot hoeveel extra fte leidt dit bij deze functies en waarom gaat de 
ondersteuning daar naartoe? Wordt hierbij rekening gehouden met de aanbevelingen van de 
Algemene Rekenkamer over het jaar 2020? 
 
Antwoord op vraag 46 
Bij alle ministeries zijn de apparaatsbudgetten toegenomen. De groei van het aantal fte betreft het 
grootste aandeel in die stijging voor 2020. Zie hieronder een overzicht van het aantal fte’s 
rijksambtenaren per ministerie over de periode 2015 t/m 2020. Een uitsplitsing naar 
ondersteunende functies of nog specifieker per functie kunnen wij nu helaas nog niet maken. Dat 
komt doordat de Rijksoverheid geen gelijke definities voor ondersteunend personeel hanteert. Wij 
streven ernaar dit in de toekomst beter inzichtelijk te kunnen maken.  
Aantal fte’s rijksambtenaren 2015-2020 per ministerie (exc. CAO sector Krijgsmacht) 
 
2015 2016 2017 2018 2019 2020 
AZ 347 351 353 357 388 420 
BZ 2.695 2.669 2.652 2.750 2.905 2.955 
BZK 7.680 8.561 9.180 9.823 10.431 11.397 
EZ - EZK/LNV - 8.820 9.089 9.133 9.678 7.366 7.712 
EZK 
LNV     2.956 3.206 
Financiën 30.992 29.738 29.321 29.503 30.927 31.568 
IenM – IenW 11.928 12.200 12.412 12.259 12.826 13.655 
OCW 3.962 4.069 4.191 4.470 4.684 4.765 
SZW 2.279 2.486 2.626 3.014 3.291 3.704 
VenJ - JenV 27.460 27.248 27.276 27.934 29.343 31.137 
VWS 4.081 4.253 4.424 4.642 4.803 5.240 
 
Een verklaring voor de toename in het aantal FTE’s wordt gegeven in de Jaarrapportage 
6
Bedrijfsvoering Rijk :  
“Bij alle ministeries is het aantal fte’s gegroeid. Deze groei komt vooral door meer aandacht voor 
bepaalde beleidsonderwerpen en de politieke en maatschappelijke actualiteit. Denk aan de 
coronacrisis, de gaswinning in Groningen en de toeslagen bij de Belastingdienst. In absolute zin 
was er een aanzienlijke stijging in het aantal FTE bij DJI die het gevolg is van een 
wervingscampagne. Het ministerie van Sociale Zaken en Werkgelegenheid (SZW) had relatief de 
grootste stijging (13 procent). Die toename houdt verband met de stapsgewijze uitbreiding van de 
Rijksschoonmaakorganisatie (RSO) en de uitbreidingsopgave van de Inspectie SZW.”  
Indien u verwijst naar de constatering van de Algemene Rekenkamer over de omvang van de 
financiële functie, geldt dat deze sinds 2017 weer toeneemt.  
 
 
 
 
 
  
 
6
 Kamerstuk 31490, nr. 301 

Vraag 48 
Wanneer zal over herfinanciering van de verstrekte liquiditeitssteun gesproken worden en welke 
opties voor herfinanciering zijn mogelijkerwijs aan de orde? In welke mate is daarbij een 
samenhang aan de orde met de gaande gesprekken over de Landspakketten (Koninkrijksrelaties)? 
Antwoord op vraag 48 
De leningen lopen af in april 2022. In aanloop naar dat moment wordt advies gevraagd aan het 
C(A)ft en zal worden bepaald welke of er sprake zal zijn van herfinanciering en zo ja in welke 
vorm. De Landspakketten en de voortgang daarop worden daarbij betrokken.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  

Vraag 50 
Kunt u de stijging van het budget voor de justitiële keten (PMJ) toelichten, nu de prognose voor 
het tweede jaar op rij aanzienlijk wordt bijgesteld (J&V)? 
51. Kunt u de stijging van het budget voor de justitiële keten (PMJ) in een tabel uitsplitsen naar de 
onderdelen van de keten (J&V)? 
 
Antwoord op vraag 50 
Het prognosemodel Justitiële Ketens (PMJ) van het WODC raamt de capaciteitsbehoefte in de 
justitiële keten. Deze ramingen zijn gebaseerd op de huidige bezettingscijfers gecombineerd met 
o.a. demografische en maatschappelijke ontwikkelingen. De ramingen voor komende jaren laten 
een forse stijging zien in de capaciteitsbehoefte en hieruit volgend een stijging van de uitgaven. 
De grootste stijgingen vinden, net als vorig jaar, plaats bij Dienst Justitiële Inrichtingen (DJI) in 
het gevangeniswezen, de forensische zorg en de justitiële jeugdinrichtingen. Op dit moment lopen 
diverse trajecten om meer inzicht te krijgen in de oorzaak van de stijgende capaciteitsbehoefte bij 
DJI. Zo loopt er een onderzoek naar de stijgende capaciteitsbehoefte in het gevangeniswezen en is 
het afgelopen jaar gewerkt aan voorstellen die de inrichting en organisatie van de forensische zorg 
kunnen verbeteren. Ook zal er een onderzoek ingesteld worden naar de oorzaken van de stijgende 
capaciteitsbehoefte bij de justitiële jeugdinrichtingen. 
 
 
 
 
 
  

Vraag 52 
Wanneer verwacht u dat de maatregel ‘digitaal betekenen’ volledig is geïmplementeerd en leidt tot 
kostenbesparingen (J&V)? 
 
Antwoord vraag 52 
De vereiste wetgeving om digitaal te kunnen betekenen is medio 2020 van kracht geworden. 
Gezien het grote belang van het juist betekenen in het vervolgingsproces, is het van belang dat dit 
goed georganiseerd blijft en geen onnodig risico wordt gelopen. De maatregel dient daarom 
zorgvuldig te worden geïmplementeerd. Dit vergt enige tijd. De implementatie wordt naar 
verwachting begin 2022 afgerond. In hoeverre deze maatregel ook tot kostenbesparingen zal 
leiden wordt thans nader onderzocht. 
 
 
 
  

Vraag 54 
Hoe lang precies kampt de Raad voor de Kinderbescherming met financiële tekorten en hoe hoog 
waren die tekorten? Hoe zijn die tekorten de afgelopen jaren opgelost (J&V)? 
 
Antwoord op vraag 54 
De Raad van de Kinderbescherming heeft vanaf 2019 een tekort op de begroting. Het tekort is 
opgelopen tot 16 miljoen per jaar. In eerdere jaren is dit binnen de begroting van JenV opgelost.  
 
 
 
 
 
  

Vraag 56 
Welke gevolgen hebben de financiële tekorten voor de taakuitvoering van de Raad voor de 
Kinderbescherming (J&V)? 
 
Antwoord op vraag 56 
Doordat JenV jaarlijks de tekorten heeft aangevuld heeft het tekort tot op heden geen effect op de  
taakuitvoering van de Raad van de Kinderbescherming.  
 
 
 
 
  

Vraag 58 
Kunt u inzicht geven in de doelen die u met de extra uitgaven voor de woningbouwimpuls hoopt te 
bereiken, in termen van aantal en type woningen? 
 
Antwoord op vraag 58 
De Woningbouwimpuls (WBI) is bedoeld om te zorgen dat er sneller en meer betaalbare woningen 
worden gebouwd, in een kwalitatief goede omgeving en vooral op plaatsen waar de 
woningbehoefte het grootst is. Met de eerste en tweede tranche levert het Rijk een bijdrage aan 
de ontwikkeling van in totaal 96.000 woningen waarvan 65% in het betaalbare segment. Het 
betaalbare segment betreft de segmenten sociale huur, middenhuur en goedkope koop. Daarmee 
zijn deze woningen bereikbaar voor starters en huishoudens met een middeninkomen.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  

Vraag 60 
Kunt u inzicht bieden in het totaal aan uitgaven dat in het kader van de woningbouwimpuls tot nu 
toe heeft plaatsgevonden, welke doelen daarmee bereikt zijn en welke uitgaven nog verwacht 
worden? 
 
Antwoord op vraag 60 
Bij de eerste tranche in 2020 en de tweede tranche in 2021 zijn toekenningen gedaan aan 
gemeenten (op basis van ingediende aanvragen) met een omvang van respectievelijk 336 miljoen 
euro en 264 miljoen euro. Het loket voor de derde en laatste tranche opent in september 2021. 
Hiervoor een bedrag van circa 250 miljoen euro beschikbaar. Met de eerste en tweede tranche 
levert het Rijk nu een bijdrage aan de ontwikkeling van in totaal 96.000 woningen waarvan 65% in 
het betaalbare segment. 
Naast de inzet van middelen in de Woningbouwimpuls wordt een deel van de beschikbare middelen 
ook ingezet voor alternatieve impulsen voor geclusterde woonvormen voor ouderen (2x 20 miljoen 
euro) en voor huisvesting van kwetsbare groepen (2x 50 miljoen euro). Daarnaast wordt een deel 
van de middelen ingezet voor de uitvoering van het programma en zijn middelen gereserveerd 
voor een bijdrage aan de infrastructurele opgave in relatie tot extra woningbouw in de gemeente 
8
Utrecht. 
9
Voor een omschrijving van de doelen zie vraag 58. Op basis van de tussentijdse evaluatie is het 
nog niet mogelijk om vast te stellen welke doelen er bereikt zijn. Wel schetst de tussentijdse 
evaluatie positieve verwachtingen ten aanzien van een mogelijke versnelling van het 
woningbouwproces en het aantal te realiseren betaalbare woningen. 
 
 
 
 
 
 
 
 
 
 
 
 
 
 
 
 
 
 
 
 
  
 
8
 De genoemde bedragen zijn inclusief btw 
9
 Kamerstuk 32847, nr. 748 

Vraag 62 
Kunt u inzicht geven in de besteding van ruim € 70 miljoen voor informatiehuishouding en actieve 
openbaarmaking? Op welke wijze zal dit bedrag besteed worden, welke ramingen liggen hieraan 
ten grondslag en welke doelen dienen hiermee binnen welke termijn bereikt te worden? 
 
Antwoord op vraag 62 
Naar aanleiding van de kabinetsreactie op het rapport ‘ongekend onrecht’ van de Parlementaire 
Ondervragingscommissie Kinderopvangtoeslag (POK) zijn middelen vrijgemaakt voor het op orde 
brengen van de informatiehuishouding en actieve openbaarmaking bij het Rijk. BZK heeft een 
coördinerende rol in de verdeling van deze middelen over andere departementen, 
uitvoeringsorganisaties en ZBO’s.  
10
Door BZK is een generiek actieplan ‘Open op orde’ opgesteld waarin is opgenomen hoe deze 
benodigde verbetering met nieuwe én versnelling van lopende initiatieven de komende jaren wordt 
uitgevoerd. Hiervoor is een analyse uitgevoerd naar de knelpunten in de informatiehuishouding. 
Op basis daarvan zijn voorwaarden gesteld voor een omgeving waar besturing en regelgeving 
geborgd zijn, volume en aard van informatie voor IHH wordt beheerst, de toegankelijkheid en 
vindbaarheid in informatiesystemen is verbeterd en de professionele expertise is vergroot in 
kwantitatieve en kwalitatieve zin.  
Het actieplan ‘Open op Orde’ heeft een financiële bijlage waarin is opgenomen hoe de besteding 
voor de reeks informatiehuishouding en actieve openbaarmaking eruitziet. Deze financiële bijlage 
zal de minister van Binnenlandse Zaken met uw Kamer delen bij de volgende 
voortgangsrapportage bij de Najaarsnota. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  
 
10
 Kamerstuk 29362, nr. 291 

Vraag 64 
Kunt u inzicht bieden in de meerjarige verwachte uitgaven rondom het programma ter verbetering 
van de informatiehuishouding van de rijksoverheid? 
Antwoord op vraag 64 
De verwachte meerjarige uitgaven zijn opgenomen in de financiële bijlage bij het generiek 
actieplan ‘Open op orde’, welke de minister van Binnenlandse Zaken met uw Kamer delen bij de 
volgende voortgangsrapportage bij de Najaarsnota.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  

Vraag 66 
Stel dat er de komende jaren een meevaller komt in de studentenaantallen, wat gebeurt er dan 
met deze middelen? Gaan deze terug naar de staatskas, worden die vereffend met het 
openstaande tekort of iets anders (OCW)? 
 
Antwoord op vraag 66 
Conform de begrotingsregels van het huidige kabinet mogen meevallers (bijvoorbeeld door lagere 
realisaties van leerlingen- en studentenaantallen dan geraamd) ingezet worden voor tegenvallers 
binnen dezelfde begroting. Als er per saldo meevallers zijn op een begroting dan vloeit het in 
beginsel terug naar de schatkist, waarna de ministerraad beslist over de inzet van deze middelen. 
De studiegroep Begrotingsruimte heeft geadviseerd om vergelijkbare begrotingsregels voor een 
volgende kabinetsperiode aan te houden. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  

Vraag 68 
Kunt u toelichten hoe het komt dat de personele vulling bij de landmacht lager is dan eerder 
begroot, waardoor de budgetten voor salarissen eigen personeel en gereedstelling zijn verlaagd 
(Defensie)? 
Antwoord op vraag 68 
Dit komt omdat de personele vulling van vast (eigen) personeel de afgelopen jaren lager was dan 
de (meerjarige) beschikbare budgetten voor deze categorie. 
Sinds vorig jaar is een stijgende lijn in de personele vulling bij de landmacht waarneembaar, echter 
het budget voor vast personeel is nog niet volledig uitgeput. Deze financiële ruimte wordt alternatief 
benut voor bijvoorbeeld extra inzet van reservisten en inhuur van (tijdelijk) personeel en voor 
aanstellingspremies en bindingspremies om schaarse categorieën personeel te werven en te 
behouden. 
Door de pandemie heeft een aantal geplande gereedstellingsactiviteiten niet plaats kunnen vinden. 
Dit heeft zowel gevolgen voor de salariskosten (oefentoelage) als voor het gereedstellingsbudget 
(overige oefenkosten).  
 
 
 
 
 
 
 
 
 
 
 
 
 
 
 
 
 
 
 
 
 
 
  

Vraag 70 
Kunt u de mutatie van - € 41,8 miljoen voor de reservering Klimaatakkoord op art. 14 voor 2022 
toelichten? Waarvoor worden deze middelen ingezet (I&W)? 
 
Antwoord op vraag 70 
Vermoedelijk doelt uw vraag op pagina’s 13-15 van de eerste suppletoire begroting van 
Infrastructuur en waterstaat. De klimaatmiddelen staan meerjarig gereserveerd op artikel 14 van 
de begroting van Infrastructuur en Waterstaat in afwachting van de nadere uitwerking van de 
bestedingsplannen. De middelen worden vervolgens overgeboekt naar het desbetreffende artikel 
c.q. financieel instrument waar de uitgaven worden verantwoord. 
 
Het gaat hier om de volgende overboekingen in het kader van de Subsidieregeling Demonstratie 
Klimaattechnologieën en – innovaties in transport (-12,52 miljoen euro), de Subsidieregeling 
emissieloze bedrijfsauto’s (-5.5 miljoen euro) en een kasschuif voor de Subsidieregeling 
elektrische personenauto’s particulieren naar latere jaren om de verwachte kasuitgaven in het 
gewenste kasritme te zetten (-22 miljoen euro). Daarnaast is er nog een aantal kleine mutaties 
van in totaal 1,8 miljoen ten behoeve van de uitvoeringskosten van de subsidieregelingen.   
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  

Vraag 72 
Waarom werd de bijdrage aan het Infrastructuurfonds (art. 26) bij de Voorjaarsnota 2020 verlaagd 
met € 546 miljoen en wordt deze bij Voorjaarsnota 2021 weer verhoogd met € 753 miljoen (I&W)? 
 
Antwoord op vraag 72 
Vermoedelijk doelt uw vraag op pagina 37 van de eerste suppletoire begroting van Infrastructuur 
en Waterstaat. Op basis van ramingen bij Voorjaarsnota 2020 zijn de middelen voor het 
Infrastructuurfonds naar achteren, dat wil zeggen naar latere jaren, geschoven om meer spanning 
op de budgetten te zetten. Deze spanning is nodig om tot volledige uitputting van de budgetten te 
komen. Dit mede naar aanleiding van het plan voor overprogrammering dat naar uw Kamer is 
gestuurd. Op basis van de meest recente inzichten wordt er meer uitputting verwacht bij 
Voorjaarsnota 2021 op het totale programma in 2021 en 2022. Derhalve schuift er nu budget naar 
voren. Dit komt onder andere door versnellingen op beheer en onderhoud, intensiveringen BO 
MIRT 2020 en tegenvallers op aanlegprojecten. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  

Vraag 74 
Kunt u toelichten waarom de middelen bestemd voor de ‘Regeling provinciale aankoop 
veehouderijen nabij natuurgebieden’ (in totaal ruim € 212 miljoen) met een kasschuif zijn 
doorgeschoven naar de periode 2022-2024? Welke gevolgen heeft dat voor het realiseren van de 
beleidsdoelstellingen (LNV)? 
 
Antwoord op vraag 74 
Met deze kasschuif zijn de verwachte uitgaven van de middelen in overeenstemming gebracht met 
de planning van de uitvoering van de regeling die in 3 tranches wordt uitgevoerd. De regeling met 
betrekking tot de eerste tranche is 3 november 2020 gepubliceerd en op 4 maart 2021 gesloten. 
Momenteel wordt deze regeling door provincies uitgevoerd waarbij de aankoopovereenkomsten 
e
uiterlijk 3 mei 2022 moeten zijn gerealiseerd. Op dit moment wordt de 2 tranche van de regeling 
voorbereid die naar verwachting eind 2021 zal worden opengesteld. Conform planning is het de 
e
bedoeling dat de 3 tranche eind 2022 wordt opengesteld. Hiermee haalt LNV de oorspronkelijke 
planning.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 76 
Kunt u toelichten waarom het noodzakelijk is de klimaatakkoordmiddelen voor pilots en 
onderzoeken veenweide door te schuiven naar de periode 2022 tot en met 2025? Wat betekent dit 
voor het realiseren van de beleidsdoelstellingen (LNV)? 
 
Antwoord op vraag 76 
e
Zoals in de Kamerbrief met betrekking tot het Veenplan 1 fase van 13 juli 2020 (Kamerstuk 
32813 nr. 562) is aangegeven zijn de klimaatakkoordmiddelen voor pilots en onderzoeken 
veenweide bedoeld voor de periode 2020-2030. Met de uitvoering van pilots – onder meer in het 
kader van het Interbestuurlijk Programma Vitaal Platteland -, de uitvoering van het Nationaal 
Onderzoeksprogramma Broeikasgassen Veenweiden (NOBV) 2020-2024 en een daarop aanvullend 
in 2022 te starten nationaal innovatieprogramma veenweide voor de jaren 2022-2025 worden de 
beschikbare klimaatakkoordmiddelen vrijwel geheel binnen de aanjaag en opbouwfase (2020-
e
2022) en de eerste jaren van de 2 fase van het Veenplan uitgevoerd. Dit om op basis van de 
resultaten uit dit onderzoek en de uitkomsten van de gebiedsprocessen onder regie van provincies 
de komende jaren duidelijkheid te krijgen welke maatregelen in welke gebieden uitgevoerd gaan 
worden en rond 2024 de uitrol van concrete maatregelen te kunnen intensiveren. Met de kasschuif 
wordt de verwachte uitgave van de middelen in overeenstemming gebracht met deze planning.   
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  

Vraag 78 
Kunt u toelichten waarom NL Leert Door naar beneden wordt bijgesteld en of dat budget 
beschikbaar blijft voor de doelgroep? Wat zijn de consequenties van deze bijstelling voor de 
praktijk?  
 
Antwoord op vraag 78 
Er is bij het opzetten van NL leert door gekeken welke activiteiten via de Stimuleringsregeling 
Leren en ontwikkelen in MKB-bedrijven (SLIM) en welke activiteiten via het NL leert door 
programma gesubsidieerd konden worden. Daarbij was er als gevolg van de coronacrisis extra 
behoefte aan scholing en begeleiding bij sectorale samenwerkingsverbanden. Het subsidiëren van 
activiteiten ter ondersteuning aan deze behoefte zou in eerste instantie onder de SLIM-regeling 
worden ondergebracht, waardoor de financiële middelen onder deze regeling werden bijgeboekt. 
Op een later moment is besloten de tijdelijke subsidieregeling NL leert door met inzet van 
sectoraal maatwerk op te zetten zodat de samenwerkingsverbanden geen aparte 
subsidieaanvragen voor scholing, begeleiding en ondersteuning hoefden in te dienen. Per abuis is 
er toen te veel budget van SLIM naar NL leert door geschoven. Dit is gecorrigeerd en daartoe 
wordt in 2021 21 miljoen euro en in 2022 9 miljoen euro teruggeboekt van NL Leert door naar de 
SLIM-regeling; het totale beschikbare budget voor beide regelingen is dus niet gewijzigd.  
 
 
 
 
 
 
 
 
 
 
 
 
 
  

Vraag 80 
Kunt u een overzicht geven van de totale middelen die in 2021 beschikbaar zijn gesteld voor de 
Jeugdzorg (alle begrotingen), naast de toegezegde middelen in deze eerste suppletoire begroting 
(VWS)? 
 
Antwoord op vraag 80 
Vanaf 2019 is het jeugdzorgbudget overgeheveld naar de algemene uitkering, en daarmee niet 
meer apart zichtbaar. Het bedrag dat in onderstaande tabel voor het jaar 2021 is weergegeven, is 
het budget dat in 2019 is overgeheveld naar de algemene uitkering. Daarnaast is inzichtelijk 
gemaakt welke extra incidentele middelen jeugdhulp zijn toegevoegd. In de bedragen mist de 
verhoging van het accres als gevolg van de overheveling van middelen naar de algemene 
uitkering. 
 
(bedragen in miljoenen euro’s) 2019 2020 2021 2022 Wanneer beschikbaar gesteld? 
Gemeentefonds           
Overgehevelde bedrag jeugd algemene 3.039  3.060  3.082  3.082    
uitkering 
Extra incidentele middelen:           
Uitvoering Jeugdwet 400  300  300    Voorjaarsnota 2019 
Uitvoering Jeugdwet       300  Miljoenennota 2021 
Continuïteit zorg, uitstel noodzakelijke zorg   170      Miljoenennota 2021 
en meerkosten Jeugdwet en Wmo 2015 
(COVID-19) 
Jeugd in coronatijd   21   19   Incidentele begroting 2020 
Steunpakket sociaal en mentaal welzijn en     34    Incidentele begroting 2021 
leefstijl, actielijn jeugd 
Wachtlijsten specialistische jeugdzorg     255    Voorjaarsnota 2021 
Verdringing en lichte jeugdzorgproblematiek     228    Voorjaarsnota 2021 
POH jeugd GGZ     10    Voorjaarsnota 2021 
Jeugd aan Zet   1  3    Voorjaarsnota 2021 
Incidentele middelen jeugdzorg 2022       1.314  Miljoenennota 2022 (Kamerbrief 3 juni) 
Integratie uitkering Voogdij/18+ 680  705  731  745    
Decentralisatie uitkering Transformatiefonds 36  36        
Decentralisatie uitkering Jeugd 22  22  22  22    
Decentralisatie uitkering Jeugdhulp in AZC 5  5  5  5    
Decentralisatie uitkering Geweld hoort 4  4  4      
nergens thuis 
Decentralisatie uitkering Actieprogramma 1  0  0      
dak- en thuisloze jongeren 
VWS-begroting           
Jeugd in coronatijd (maatschappelijke   15     Incidentele begroting december 2020 
diensttijd) 
Jeugd in coronatijd (landelijke acties)   4     Incidentele begroting december 2020 
Jeugd in coronatijd (programma Jeugd aan   4     Incidentele begroting december 2020 
Zet) 
Steunpakket sociaal en mentaal welzijn en     7   Incidentele begroting 2021 
leefstijl, actielijn jeugd 
Doorbraakaanpak en de pilots     15   Voorjaarsnota 2021 
vereenvoudiging Jeugdbescherming 
Kleinere leefgroepen door passend maken     50   Voorjaarsnota 2021 
van accommodaties 
Tijdelijke uitbreiding van de (ambulante en     50   Voorjaarsnota 2021 
klinische) crisiscapaciteit jeugd-GGZ 
Ombouwen van gesloten instellingen     5   Voorjaarsnota 2021 
Reservering meerkosten corona     141   Voorjaarsnota 2021 
 
 
 
 
 
  

Vraag 82 
Kunt u nader toelichten wat de invloed gaat zijn van de taakstellingen op de beleidsartikelen 
2,3,5,6 op de begroting VWS op de uitvoering van de regeling veelbelovende zorg, het instrument 
passende zorg en levensbrede ondersteuning, het jeugdstelsel en duurzame en toegankelijke 
sportaccommodaties (VWS)? 
 
Antwoord op vraag 82 
Dit betreft verwachte onderuitputting. Onderuitputting kan worden veroorzaakt doordat het 
beleidsdoel goedkoper kan worden gerealiseerd dan werd verwacht in de begroting. Ook kan 
onderuitputting veroorzaakt worden doordat het beleidsdoel in het betreffende jaar nog niet of in 
mindere mate dan voorzien kan worden gerealiseerd. Met betrekking tot onder- of overuitputting 
geldt in zijn algemeenheid dat pas wanneer het uitvoeringsjaar vergevorderd is, duidelijk wordt op 
welke plaatsen binnen de begroting zich dit voordoet. Het is dan over het algemeen niet meer 
mogelijk om de ruimte die dan ontstaan is in de resterende maanden van het kalenderjaar 
doelmatig en doeltreffend in te zetten voor een ander bestedingsdoel. Daarom is dit voorjaar 
besloten onderuitputting op deze budgetten te verwerken ter dekking van problematiek elders op 
de begroting. Over de daadwerkelijke realisatie van budgetten op de begroting wordt uw Kamer bij 
Najaarsnota en Financieel Jaarverslag Rijk geïnformeerd. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 84 
Kunt u toelichten hoe met de verhoging van de verplichtingen binnen de begroting van 
Buitenlandse Handel en Ontwikkelingssamenwerking de uitgaven voor een volgend kabinet al 
worden vastgelegd (BHOS)? 
  
Antwoord op vraag 84 
De eerste suppletoire begroting geeft per beleidsartikel de raming van de verplichtingenstand voor 
2021. Dit is het bedrag waarvoor in dat jaar meerjarig juridische verplichtingen (overeenkomsten) 
worden aangegaan. Uit deze juridische overeenkomsten volgt een bepaalde verdeling van de 
uitgaven over de jaren waarvoor de overeenkomst is aangegaan. Deze verdeling van de uitgaven 
over de jaren is pas bekend en wordt pas geboekt als juridisch verplicht op het moment dat de 
overeenkomsten zijn ondertekend. Nederland gaat meerjarige verplichtingen aan om een 
betrouwbare en voorspelbare partner in ontwikkelingssamenwerking te zijn, alsook om de 
beheerlast van de uitvoering van het beleid werkbaar te houden. 
Hetzelfde geldt mutatis mutandis voor verplichtingenstanden voor de jaren 2022 tot en met 2025. 
  
Voor de jaren 2021 tot en met 2025 gelden voor de beleidsartikelen op basis van de huidige 
standen de percentages juridisch verplicht uit onderstaande tabel.  Deze percentages zullen 
oplopen. Het relatief lage percentage voor artikel 4 komt mede doordat de inzet van humanitaire 
hulp op dit beleidsartikel wordt geboekt. Dit budget wordt flexibel ingezet daar waar de nood het 
hoogst is. 
  
  Percentage juridisch verplicht 
 
2021 2022 2023 2024 2025 
Artikel 1 - Duurzame economische 100 100 27 22 7 
ontwikkeling, handel en investeringen 
Artikel 2 - Duurzame ontwikkeling, 100 71 34 11 4 
voedselzekerheid, water en klimaat 
Artikel 3 - Sociale vooruitgang 99 70 50 43 29 
Artikel 4 - Vrede, veiligheid en 98 26 8 2 1 
duurzame ontwikkeling 
Artikel 5 - Multilaterale samenwerking 99 42 24 17 14 
en overige inzet 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  

Vraag 86 
Waaraan gaat u de toegevoegde middelen van € 197,3 miljoen op artikel 13.03 precies uitgeven 
(Infrastructuurfonds)? 
 
Antwoord op vraag 86 
Vermoedelijk doelt uw vraag op pagina 14 van de eerste suppletoire begroting van het 
Infrastructuurfonds. In de artikelsgewijze toelichting (paragraaf 3, blz. 14-15) zijn alle mutaties en 
actualisaties toegelicht die de kasschuif van 197,3 miljoen euro op dit artikelonderdeel 
noodzakelijk maken. Het betreft het saldo van hogere uitgaven in 2020 voor onder andere 
Spoorcapaciteit 2030, en van actualisaties zoals het Maatregelenpakket HSL-Zuid. Meer in detail 
zijn in de verdiepingsbijlage (paragraaf 4.2, blz. 57-61) van het wetsvoorstel de MIRT-
projecttabellen van artikel 13.03 met de realisatieprojecten en de verkenningen en planuitwerking 
programma’s opgenomen waarin de begrotingsmutaties op projectniveau zichtbaar zijn gemaakt 
en toegelicht. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 88 
Hoe is de begrotingstechnische ophanging van de infrastructurele projecten in het Nationaal 
Groeifonds geregeld en hoe is autorisatie hiervan door de Kamer voorzien (Infrastructuurfonds)? 
 
Antwoord op vraag 88 
In de eerste ronde van het Nationaal Groeifonds zijn drie reserveringen voor Infrastructurele 
projecten getroffen. Het gaat om 1 miljard euro voor het voorstel Schaalsprong Metropolitaan OV 
en Verstedelijking Zuidelijke Randstad, 1,5 miljard euro voor het voorstel Schaalsprong 
Metropolitaan OV-systeem MRA en verstedelijking en 30 miljoen euro voor het voorstel 
Brainportlijn Eindhoven. De reserveringen zijn gedaan in afwachting van nadere onderbouwing. Na 
aanlevering van deze onderbouwing volgt een nieuwe toetsing door de commissie. 
Mochten de aangepaste voorstellen positief beoordeeld worden door de adviescommissie en leiden 
tot een toekenning, dan zal worden overgegaan tot uitkering van de middelen, waarbij 
budgetoverhevelingen worden verwerkt op de begroting van het Nationaal Groeifonds en op de 
begroting van IenW. De suppletoire begrotingen waarin deze verwerking plaatsvindt, worden 
uiteraard ter autorisatie aan uw Kamer voorgelegd. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  

Vraag 90 
Heeft de bescheiden intensivering voor beheer en onderhoud (circa € 32 miljoen) vooral 
betrekking op reparaties (stuw Linne, bemaalinstallaties IJmuiden)? Zo ja, betekent dit dat nog 
geen begin is gemaakt met het inlopen van uitgesteld onderhoud aan het hoofdwatersysteem 
(Deltafonds)? 
 
Antwoord op vraag 90 
Vermoedelijk doelt uw vraag op pagina 14 van de eerste suppletoire begroting van het Deltafonds. 
De intensivering van 32 miljoen euro in 2021 betreft een saldo van versnellingen en vertragingen 
en heeft voornamelijk betrekking op beheer en onderhoudswerkzaamheden voor waterveiligheid 
en zoetwatervoorziening. Dit betreft reguliere actualisatie van het programma waarmee geen 
uitgesteld onderhoud wordt ingelopen. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  

Vraag 92 
Hoeveel bedrijven denkt u te kunnen helpen met de Time Out Arrangement (TOA); kunt u daarbij 
een differentiatie maken in verschillende soorten bedrijven / doelgroepen van de regeling (EZK)? 
 
Antwoord op vraag 92 
Het TOA-krediet is bedoeld voor mkb-bedrijven die in Nederland zijn gevestigd, die gebruikmaken 
van de Wet homologatie onderhands akkoord (WHOA) voor realisatie van een schuldenakkoord én 
die beschikken over bedrijfsactiviteiten die voldoende levensvatbaar zijn. Naar schatting gaat het 
om circa 2.000 door de Coronacrisis getroffen mkb-bedrijven die geholpen gaan worden met het 
TOA-krediet. Deze schatting is gebaseerd op gegevens uit de KVK-bedrijvendynamiek en 
praktijkervaringen. Het verdere verloop van de COVID-19 pandemie en bijbehorende 
overheidsmaatregelen zal mede van invloed zijn op het gebruik. 
 
 
 
 
 
 
  

Vraag 94 
De middelen voor de herstructurering winkelgebieden zijn uitgesmeerd over meerdere jaren; tot 
en met eind 2022 geeft u ‘maar’ € 20 miljoen uit. Kunt u aangeven hoe deze raming aansluit op de 
urgentie van het vraagstuk (EZK)? 
 
Antwoord op vraag 94 
Voor de regeling herstructurering winkelgebieden heeft EZK 20 miljoen euro kasbudget 
beschikbaar tot en met 2022, op een totaalbedrag van 100 miljoen euro. Daarbij heeft EZK tot en 
met 2022 50 miljoen euro verplichtingenbudget beschikbaar. De intentie is om de regeling na de 
zomer voor de eerste ronde open te stellen om projectplannen in te dienen. Projectenkunnen tot 
maximaal 3 jaar na afgifte van de beschikking starten. Naar verwachting zullen alleen gemeenten 
die de afgelopen jaren al concreet de mogelijkheden hebben verkend om samen met private 
partijen te komen tot gebiedsgerichte, integrale transformatieprojecten voor (delen van) hun 
winkelgebieden, in staat zijn om op korte termijn passende projecten in te dienen. De meeste 
gemeenten hebben meer tijd nodig om samen met private partijen dergelijke projecten samen te 
stellen. Een Adviescommissie van onafhankelijke deskundigen zal de ingediende projecten 
beoordelen aan de hand van gewogen kwaliteitscriteria. Op basis hiervan ontstaat een ranking. 
Aan de hand van dit advies en aan de hand van de beschikbare verplichtingenruimte zal 
vervolgens worden bepaald welke projecten voor subsidie in aanmerking komen. De inzet is om 
deze projecten nog dit jaar te beschikken. Bij de beschikking wordt 25% van het totale 
subsidiebedrag per project uitgekeerd. De overige subsidiegelden zullen worden uitgekeerd na het 
behalen van vastgelegde milestones. 
 
 
 
 
 
 
 
 
 
 
 
 
 
 
 
 
 
 
 
 
  

Vraag 96 
Met het opstarten van de economie is het van groot belang dat ook de investeringen in groei en 
vernieuwing weer op gang komen. Heeft u een concreet plan van aanpak om te zorgen dat de 
beschikbare middelen van het toekomstfonds dit jaar ook volledig worden uitgeput (EZK)? 
 
Antwoord op vraag 96 
De beschikbare middelen van het toekomstfonds worden jaarlijks zo efficiënt mogelijk ingezet voor 
de verschillende beleidsinstrumenten die onder dit beleidsartikel verantwoord worden. Deze 
beleidsinstrumenten worden periodiek geëvalueerd en, indien nodig, aangepast om aan te sluiten 
bij marktontwikkelingen. Veel van deze instrumenten hebben een revolverend karakter wat 
betekent dat (een deel van) de middelen in latere jaren terugbetaald wordt. Vanwege het 
risicovolle karakter van de investeringen kennen deze ontvangsten enige onzekerheid. Ook worden 
er binnen het Toekomstfonds langjarige verplichtingen aangegaan waarbij het ritme van 
kasuitgaven niet vooraf vast staat. Dit, in combinatie met de onzekere ontvangsten, betekent dat 
er onvermijdelijk sprake is van fluctuaties in de uitputting. 
 
 
 
 
 
 
 
 
 
  

Vraag 98 
Op basis waarvan is de reservering van € 239 miljoen gedaan m.b.t. sluiten en/of 
productiebeperking kolencentrales. Kunt u de achterliggende raming delen? Zijn er scenario’s 
denkbaar waar de kosten veel hoger uitvallen(EZK)? 
 
Antwoord op vraag 98 
De reservering is op basis van het ingediende voorstel onder de call for proposals voor de sluiting 
van één kolencentrale gedaan. De onderliggende onderbouwing van de ingediende 
subsidieaanvraag kan niet openbaar worden gedeeld omdat dit bedrijfsgevoelige informatie bevat. 
Vertrouwelijk kan deze informatie wel met de Kamer gedeeld worden. De beoordeling van het 
voorstel onder de call for proposals wordt op dit moment uitgevoerd, waarbij de Minister van EZK 
wordt ondersteund door meerdere externe adviseurs. Er zijn op dit moment geen scenario’s 
waarbij het aangevraagde subsidiebedrag voor de sluiting hoger zal uitvallen, het is wel mogelijk 
dat het verleende subsidiebedrag lager zal zijn dan het aangevraagde subsidiebedrag.  
 
Het totaalbedrag van de kosten van de kolenmaatregelen zal naar verwachting hoger zijn dan de 
gemaakte reservering, omdat de gemaakte reservering alleen voor de call for proposals is en geen 
reservering bevat voor de nadeelcompensatie voor de productiebeperking. 
 
 
 
 
 
 
 
 
 
 
 
 
 
 
  

Vraag 100 
Wat is de som van alle tegenvallers bij elkaar? Kunt u de grootste tegenvallers noemen met de 
bijbehorende bedragen? Kunt u hetzelfde doen voor de meevallers? 
 
Antwoord op vraag 100 
De begrotingsmutaties die verwerkt zijn bij Voorjaarsnota kunnen worden uitgesplitst in autonome 
(mee- en tegenvallers), beleidsmatige en technische mutaties. In de Verticale Toelichting bij de 
Voorjaarsnota worden alle mutaties conform deze verdeling vermeld en toegelicht. De grootste 
mee- en tegenvallers in 2021 (met een ondergrens van 50 miljoen euro) zijn in onderstaande 
tabellen weergegeven. Het gaat hier om de mee- en tegenvallers die relevant zijn voor het 
uitgavenplafond. Kasschuiven zijn hier niet in meegenomen. De tegenvallers groter dan 50 miljoen 
euro tellen op tot 1,7 miljard euro. Daartegenover staan zes meevallers groter dan 50 miljoen 
euro die optellen tot 699 miljoen euro. In de Verticale Toelichting van de Voorjaarsnota worden 
deze posten verder toegelicht.  
 
 
Tegenvallers > 50 mln. 
1. Compensatie transitievergoeding bij langdurige arbeidsongeschiktheid  393 
2. Nacalculatie van de overheveling van de ggz naar de Wlz 258 
3. Prognosemodel Justitiële ketens (PMJ) 209 
4. EU-afdrachten 190 
5. Huurtoeslag 158 
6. Groningen: actualisatie raming schade en versterken 135 
7. Rente 126 
8. Ziektewet 90 
9. Dividend staatsdeelnemingen 55 
10. Bijstand zelfstandigen 55 
11. Beschikbaarheidsbijdrage opleidingen 50 
 
 
Meevallers > 50 mln.  
1. Schikking ABN AMRO (boetedeel) -300 
2. Algemene Ouderdomswet (AOW) -135 
3. Leerlingen- en studentenraming -72 
4. Wet arbeid en zorg -71 
5. Arbeidsongeschiktheid -64 
6. Wet op het kindgebonden budget (WKB) -57 
 
 
 
 
 
 
 
 
 
 
 
 
 
 
 

Vraag 102 
Hoe valt het gegeven dat de contractlonen met 1,7% stijgen in 2021 te rijmen met het bericht er 
amper sprake is van loonstijgingen in de nieuwe cao’s? 
 
Antwoord op vraag 102 
In het Centraal Economisch Plan 2021 (CEP) van maart raamt het CPB een contractloonstijging 
van 1,7 procent in 2021. Deze geraamde loonstijging is een modelmatige inschatting op basis van 
de verwachte economisch ontwikkeling. De daadwerkelijke loonontwikkeling in 2021 kan afwijking 
van de raming. In het eerste kwartaal van 2021 stegen de contractlonen met 2,2 procent t.o.v. 
11
een jaar eerder. 
 
Op dit moment heeft het kabinet geen reden om aan te nemen dat de verwachte loonontwikkeling 
in 2021 lager zal zijn dan de geraamde 1,7 procent in de CEP. In de CEP-raming werd nog geen 
rekening gehouden met de verlenging van de steunpakketten in het derde kwartaal. Daarnaast 
zijn de economische ontwikkeling sinds de CEP-raming gunstiger dan verwacht. Beide factoren 
hebben mogelijk een positieve werking op de contractlonen. 
 
 
 
 
 
 
 
 
 
 
 
 
 
 
 
 
 
  
 
11
 CBS, Ontwikkeling cao-lonen (cbs.nl) 

Vraag 107 
Kunt u aangeven wat de onderliggende oorzaken zijn van de hogere bbp-krimpcijfers in 
respectievelijk Frankrijk, Duitsland en het Verenigd Koninkrijk? 
 
Antwoord op vraag 107 
Van de bovengenoemde landen was de bbp-krimp in 2020 het grootst in het VK met -9,8%, 
12
gevolgd door Frankrijk en Duitsland met respectievelijk -8,1% en -4,9%. Aan verschillen in de 
krimp van het bbp tussen deze en andere Europese landen ligt een combinatie van oorzaken ten 
grondslag. Daarbij wijzen de Europese Commissie en het CPB als verklarende factoren in het 
bijzonder op relatieve verschillen in de ernst van de epidemie, de stringentie van 
contactbeperkende maatregelen tezamen met de besmettingsangst van huishoudens, de relatieve 
omvang van steunpakketten voor getroffen huishoudens en bedrijven, de sectorstructuur waarbij 
geldt dat landen met een groter aandeel in contactafhankelijke diensten - en in het bijzonder een 
omvangrijke toeristische sector - relatief zwaarder getroffen zijn, alsook de digitaliseringsgraad 
13
van de economie.  
Dergelijke oorzaken verklaren aannemelijke wijs een belangrijk deel van de onderlinge verschillen 
in bbp-krimp. Het is daarbij echter niet mogelijk de verschillen eenduidig toe te wijzen aan een 
van bovengenoemde verklaringen. Wel geldt dat Nederland beter scoort dan de bovengenoemde 
landen in termen van digitalisering, aldus de Digital Economy and Society Index van de 
14
Commissie. Dit draagt bij aan de mate van adaptatie. Bovendien kende Frankrijk een relatief 
minder omvangrijk steunpakket dan Nederland en is de toeristische sector in het bijzonder in 
Frankrijk groter. Voor het VK en Frankrijk geldt ten slotte dat de contactbeperkende maatregelen – 
o.b.v. de Oxford Stringency Index - relatief stringenter waren dan in Nederland gedurende de 
15
eerste helft van 2020.  
 
 
 
 
 
 
 
 
 
 
 
 
 
 
 
  
 
12
 Eurostat (2021). 
13
 CPB (2021), Centraal Economisch Plan 2021; Europese Commissie (2021), Lenteraming 2021. 
14
 Europese Commissie (2021), Digital economoy and Society Index (DESI) 2020. 
15
 https://ourworldindata.org/covid-stringency-index 

Vraag 109 
Met hoeveel zijn de salarissen van leraren, het zorgpersoneel, politie en militairen in 2021 
gestegen (graag per onderdeel uitsplitsen)? 
Antwoord op vraag 109 
Voor 2021 zijn voor gevraagde sectoren nog geen collectieve arbeidsovereenkomsten (cao’s) 
afgesloten. Bij de sector politie zijn de werkgever en vakbonden recent een 
onderhandelaarsakkoord overeengekomen met een loonsverhoging van 1,3% per 1 juli 2021. In 
de sector zorg worden per deelsector cao’s gesloten, waarvan een aantal in 2019 afgesloten cao’s 
loonsverhogingen van tussen de 2% en 3% bevatten voor 2021.  
 
 
 
 
 
 
 
 
 
 
 
 
 
 
 
 
 
 
 
 
  

Vraag 111 
Kunt u aangeven welke deelnemingen zwaar te leiden hebben onder de COVID-19 crisis, waardoor 
hier enkele jaren geen dividenden verwacht worden? 
Antwoord op vraag 111 
De coronacrisis heeft ook grote impact gehad op staatsdeelnemingen. Afhankelijk van de markt 
waarin de onderneming opereert, kan de impact van de coronacrisis zich vertalen naar 
consequenties voor de timing en hoogte van dividenduitkeringen. Vanwege de onzekerheid die 
bestaat over de snelheid van economisch herstel, is het lastig een lange termijn voorspelling te 
maken van verwachte dividenduitkeringen. Voor de korte termijn geldt dat de staat voor het jaar 
2021 en 2022 geen dividend verwacht van KLM, Air France-KLM, Holland Casino, NS en Schiphol. 
Voor FMO geldt dat de staat enkel voor 2021 geen dividend verwacht. 
De ECB heeft banken geadviseerd om tot en met september 2021 max. 15% van de cumulatieve 
winst over 2019 en 2020 uit te keren, of max. 20% van het niveau van CET1 kapitaal. Op dat 
moment dient opnieuw te worden vastgesteld of uitkering mogelijk en toegestaan is. 
 
 
 
 
 
 
 
 
 
 
 
 
 
 
 
 
 
 
  

Vraag 113 
Op welke wijze worden de informatiehuishouding en de dienstverlening van de overheid verbeterd? 
Waar is het bedrag van € 833 miljoen uit opgebouwd? 
 
Antwoord op vraag 113 
Het kabinet heeft, in de kabinetsreactie op het rapport Ongekend onrecht van de Parlementaire 
ondervragingscommissie Kinderopvangtoeslag, structureel 0,8 miljard euro gereserveerd om 
verbeteringen door te voeren in de informatiehuishouding en dienstverlening en tevens middelen 
in 2021 en 2022 beschikbaar gesteld voor de Toeslagengedupeerden. De vakministers zijn 
verantwoordelijk voor de inhoudelijke verbetering van de informatiehuishouding en de 
dienstverlening. Een uitsplitsing van het bedrag is te vinden in de bijlage (budgettair kader 
maatregelen) bij deze Kamerbrief, zie ook hieronder. 
 
Maatregel  2021  2022  2023  2024  2025  2026  
 
(bedragen in miljoenen euro's)   
           
 
Compensatie ouders   
          
Additionele kosten compensatie toeslagengedupeerden  
563  261     
    
Toekomstperspectief getroffen kinderen  200  
          
Additionele uitvoeringkosten  113  92  
        
     
    
  
 
Maatregelen Informatiehuishouding en Dienstverlening   
        
  
Enveloppe AP – Informatiehuishouding   161  296  317  314  326  333  
w.v. informatiehuishouding en actieve openbaarmaking  104  151  152  127  127  127  
w.v. Implementatie WOO Rijk  29  39  53  57  59  
  
    w.v. Implementatie WOO medeoverheden  52  61  66  74  79  
 
  
    w.v. Belastingdienst  52  54  55  58  58  58  
    w.v. UWV/SVB  5  10  10  10  10  10  
Enveloppe AP - Dienstverlening   266  437  500  500  500  500  
    w.v. Gemeenten  150  150  150  150  150  150  
    w.v. UWV/SVB  0  100  140  140  140  140  
    w.v. Belastingdienst  42  112  137  139  139  139  
w.v. Multiproblematiek, uitvoering stelselherzieningen en 10  15  15  15  15  15  
opdrachtgeverschap SZW  
w.v. Multiproblematiek landelijk  5  5  5  5  5  5  
    w.v. Anti-discriminatie Rijk en gemeenten  12  12  12  12  12  12  
    w.v. Ambtelijk vakmanschap rijksbreed  5  5  5  5  5  5  
    w.v. Overige verbeteringen dienstverlening Rijk/ZBO’s  42  38  36  34  34  34  
TOTAAL  1.303  1.086  817  814  826  833  
 
 
 
  

Vraag 115 
Hoeveel schademeldingen zijn er sinds de aardbeving van Huizinge (augustus 2021) ingediend? 
Hoeveel schademeldingen zijn afgehandeld en hoeveel moeten nog worden afgehandeld? Welke 
bedragen zijn hiermee gemoeid? 
 
Antwoord op vraag 115 
De vraagsteller doelt vermoedelijk op de beving bij Huizinge in augustus 2012. NAM heeft aan 
schadeafhandeling tot en met 2018 1 miljard euro uitgegeven, hoofdzakelijk voor de afhandeling 
van fysieke schade aan gebouwen (bron: Halfjaarrapportage NCG juli-december 2018, p. 54). NAM 
heeft daarbij niet aangegeven om hoeveel schademeldingen dit ging. Het is onbekend in hoeverre 
de uitgaven aan schadeafhandelingen sinds 2012 daadwerkelijk direct samenhangen met de 
beving in Huizinge.  
Sinds de oprichting van TCMG/IMG in 2018 handelt de overheid via het IMG alle vormen van 
schade af (fysieke schade aan gebouwen, immateriële schade en schade door waardedaling van 
woningen). Tot en met week 23 van 2021 heeft het IMG vanaf de oprichting circa 1 miljard 
uitgekeerd, namelijk 632 miljoen euro aan vergoeding van fysieke schade en 391 miljoen euro aan 
waardedalingsvergoedingen. Het IMG heeft tot en met week 23 van 2021 117.229 
schademeldingen ontvangen en daarvan 84.281 afgehandeld. Voor de waardedalingsregeling zijn 
94.673 aanvragen binnengekomen en 87.677 zijn afgehandeld, waarvan 22.204 zijn afgewezen. 
 
 
 
 
 
 
  

Vraag 117  
Welke maatregelen verwacht u in het kader van de steunpakketten nog meer te nemen met een 
budgettaire derving voor het inkomstenkader en waarvoor een bedrag van circa € 0,2  miljard in 
2021 gereserveerd staat? 
Antwoord op vraag 117 
De maatregelen met een budgettaire omvang van 0,2 miljard euro betreffen de fiscale 
maatregelen zoals getoond in de tabel op pagina 42 van de kamerbrief over het steun- en 
herstelpakket in het derde kwartaal van 2021, zoals hieronder ook getoond. De tabel geeft aan dat 
deze maatregelen leiden tot een derving van naar schatting 157 miljoen euro in 2021 (afgerond 
0,2 miljard euro). Zoals eerder is besloten zijn de fiscale coronamaatregelen buiten het 
inkomstenkader geplaatst. 
    2021 2022 
  Fiscale maatregelen 157 10 
1 Onbelaste reiskostenvergoeding 25   
2 Uitstel administratieve verplichtingen rondom loonheffingen 0   
3 Akkoord met Duitsland en België belastingheffing grenswerkers 0   
4 Vrijstel van belasting aantal Duitse netto-uitkeringen 0   
5 Btw-nultarief op mondkapjes 75   
6 Btw-nultarief op uitleen van zorgpersoneel 50   
7 Btw-nultarief op COVID-19 vaccins en tekstkits 17   
8 Behoud hypotheekrenteaftrek bij hypotheekbetaalpauze -10 10 
  
 
 
 
 
 
 
 
 
 
 
 
 
  

Vraag 120 
Hoe hoog is de Duitse bijdrage aan TenneT? 
 
Antwoord op vraag 120 
De bijdrage van de Duitse activiteiten aan TenneT is significant. Ongeveer twee derde van de 
activa van TenneT staat in Duitsland (19,6 miljard euro) tegenover ongeveer een derde in 
Nederland (7,8 miljard euro).  
17
De omzet (3,3 miljard euro) en EBIT (648 miljoen euro) zijn in Duitsland ook beduidend hoger 
dan in Nederland (omzet van 1,2 miljard euro en EBIT van 240 miljoen euro). Dit betekent dat ook 
het merendeel van het aan de Nederlandse staat uitgekeerde dividend afkomstig is van de Duitse 
activiteiten. 
Op 31 maart 2021 (Kamerstukken II, 2020-2021, 28165 nr. 338) is uw Kamer geïnformeerd over 
de geactualiseerde investeringsagenda en de daaruit voortvloeiende kapitaalbehoefte voor het 
Nederlandse en Duitse deel van TenneT.  
Op basis van de huidige inzichten wordt het Nederlandse deel geschat op 4,25 miljard euro en het 
Duitse deel op 4,5 miljard euro. De schattingen voor het Nederlandse deel en het Duitse deel 
tellen dus samen op tot circa 8,75 miljard euro. De kapitaalbehoefte op het niveau van TenneT 
Holding is echter lager (7,9 miljard euro) als gevolg van bepaalde financieringsvoordelen. TenneT 
verwacht dat voor het Nederlandse deel voor het eerst op 1 januari 2023 kapitaal nodig is en voor 
het Duitse deel voor het eerst op 1 januari 2024. Het kabinet is voornemens het Nederlandse deel 
van de kapitaalbehoefte in te vullen door een kapitaalstorting door de Nederlandse staat. Over de 
invulling van het Duitse deel van de kapitaalbehoefte is nog geen besluit genomen. Zoals 
toegelicht in de brief van 2 februari 2021 (Kamerstukken II, 2020-2021, 28 165, nr. 337), zal een 
nieuw kabinet de verschillende opties voor de invulling van de kapitaalbehoefte van TenneT 
Duitsland heroverwegen en op basis daarvan een besluit nemen.  
 
 
 
 
 
 
 
 
 
 
 
 
 
 
  
 
17
 EBIT betekent “Earnings Before Interest, Taxes, Depreciation and Amortization” en staat voor de inkomsten 
voor aftrek van interest en belastingen, oftewel bedrijfsresultaat. 

Vraag 123 
Waarom is het bedrag van € 207,3 miljoen ingeboekt, terwijl NAM een bezwaar heeft ingediend 
(met het doel deze niet te betalen)? 
 
Antwoord op vraag 123 
Zoals toegelicht in bijlage 6 van de Voorjaarsnota (tabel 5, regel 16), betreft dit bedrag de nog te 
ontvangen bijdrage van de NAM voor de uitgaven van de versterkingsoperatie in het derde en 
vierde kwartaal van 2020. Doordat de uitgaven voor de versterkingsoperatie achteraf aan de NAM 
gedeclareerd worden, loopt het ritme van de uitgaven en ontvangsten niet gelijk. Het Rijk brengt 
overigens alleen kosten noodzakelijk voor de veiligheid in rekening en is daarmee van mening dat 
alle facturen dienen te worden voldaan.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  

Vraag 125 
Wat is uw beeld op basis van diverse onderzoeken met betrekking tot de omvang en 
karakteristieken van de groep ondernemers, die in de problemen komt bij afbouw van de 
steunmaatregelen? 
 
Antwoord op vraag 125 
Het is lastig om te voorspellen hoeveel en wat voor ondernemers precies in de problemen komen 
bij afbouw van de steunmaatregelen. Het is waarschijnlijk dat het aantal faillissementen gaat 
oplopen, ook omdat dit aantal het afgelopen jaar zeer laag was; ook in normale economische 
tijden gaan veel bedrijven immers failliet. En de financiële positie van bedrijven is niet alleen 
afhankelijk van het steunpakket, maar ook van de bredere economische ontwikkeling en de 
resterende stappen in het openingsplan van het kabinet.  
 
Het is aannemelijk dat bedrijven met een relatief hoge schuld, ongeacht of die door corona is 
ontstaan, eerder in de problemen komen. Zeker de combinatie van een hoge schuld, een kleine 
financiële buffer en een (langdurig) lage omzet maakt de kans op financiële problemen groot, 
omdat een bedrijf dan sneller niet aan zijn betalingsverplichtingen kan voldoen. 
  
Verder geven cijfers en onderzoeken tot nu toe een eerste beeld. Zo zijn een aantal sectoren 
(zoals de horeca, zakelijke dienstverlening en cultuur en recreatie) relatief sterk geraakt door de 
coronacrisis, zoals ook mijn antwoord op vraag 108 aangeeft. Het CPB schat, op basis van een 
recente modelmatige inschatting, in dat solvabiliteitsproblemen deels in dezelfde sectoren zijn 
toegenomen (met name horeca, cultuur en recreatie en overige (zakelijke) dienstverlening), maar 
19
dat de steunmaatregelen deze problemen hebben verkleind. In zijn meest recente economische 
20
raming geeft DNB een vergelijkbare analyse. Het kabinet houdt deze economische 
ontwikkelingen goed in de gaten. 
 
 
 
 
 
 
 
 
 
 
 
 
 
19
 CPB, 2021, COVID-19 en de gevolgen voor het Nederlandse mkb en banken. 
20
 DNB, Economische Ontwikkelingen en Vooruitzichten, Nummer 21 (Juni 2012).  

