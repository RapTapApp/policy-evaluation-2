Ministerie van 
Aan de voorzitter van de Tweede Kamer der Staten-
Binnenlandse Zaken en 
Generaal
Koninkrijksrelaties
Cluster SG-OIV
Postbus 20018
2500 EA Den Haag
Turfmarkt 147
Den Haag
Kenmerk
2021-0000298029
Uw kenmerk
Datum 4 juni 2021
Betreft Gezamenlijke huisvesting AIVD-MIVD
Hierbij informeren wij u over de stand van zaken inzake de gezamenlijke 
huisvesting voor de Algemene Inlichtingen- en Veiligheidsdienst (AIVD) en de 
Militaire Inlichtingen en Veiligheidsdienst (MIVD) op de Frederikkazerne te Den 
Haag; in navolging van de brieven die daarover eerder aan uw Kamer zijn verstuurd 
(Kamerstuk 30 977, nummer 104, Kamerstuk 30 977, nummer 134, Kamerstuk 30 
977, nummer 155).  
 
In onze laatste brief d.d. 1 juli 2019 herhaalden wij onze gezamenlijke ambitie om 
ten behoeve van de nationale veiligheid de samenwerking tussen de AIVD en de 
MIVD over de volle breedte van het werk in het veiligheidsdomein te blijven 
versterken. Van deze verdere versterking is door ons ook de afgelopen paar jaar 
werk gemaakt. Zo zijn naast de bestaande samenwerkingsverbanden op één 
locatie, zoals de Unit Contraproliferatie, het team Caribisch Gebied, de Joint Sigint 
Cyber Unit en de Unit Veiligheidsonderzoeken, ook nieuwe 
samenwerkingsverbanden tussen de AIVD en de MIVD in het leven geroepen. Deze 
ontwikkeling is vooral ingegeven door de toegenomen dreiging van statelijke 
actoren tegen Nederland en Nederlandse belangen. Deze veelvormige dreiging, die 
zich dagelijks manifesteert, wordt het best gepareerd wanneer de beide diensten 
alle beschikbare kennis zoveel mogelijk bundelen en onderzoeken in 
gezamenlijkheid onder één dak uitvoeren.   
 
Sinds deze laatste brief aan uw Kamer over de gezamenlijke huisvesting AIVD en 
de MIVD zijn niet alleen bovengenoemde stappen gezet, waarbij op meerdere 
locaties in Den Haag en Zoetermeer de inhoudelijke samenwerking verder is 
vormgegeven en geïntensiveerd, maar is tegelijkertijd gewerkt aan de 
schetsplanfase van een colocatie in één nieuw gebouw op de Frederikkazerne te 
Den Haag. Bij de afronding van deze fase zijn wij tot de conclusie gekomen, dat dit 
project niet binnen de meegegeven kaders van kwaliteit, tijd en geld past. Een 
heroverweging is dan ook op zijn plaats. Daarbij willen wij wel benadrukken, dat 
de ambitie, de ideeën en de plannen om de samenwerking tussen beide diensten 
verder te versterken nog steeds overeind staan en nog steeds leidend zijn. 
 
Huidig ontwerp niet passend 
Uit de uitwerking van de plannen voor het samenwerken onder één dak blijkt, zoals 
hierboven gesteld, dat niet kan worden voldaan aan de eerder vastgestelde 
Pagina 1 van 3

Ministerie van 
Binnenlandse Zaken en 
Koninkrijksrelaties
Cluster SG-OIV
nu toe opgedane kennis en ervaring ten gunste van de verdere voortgang van dit 2021-0000298029
project.  
 
Wij zullen uw Kamer dit najaar informeren over alternatieve opties voor de 
gezamenlijke huisvesting en de concrete vervolgstappen in dezen.  
 
 
 
 
De minister van     De minister van Defensie, 
Binnenlandse Zaken en Koninkrijksrelaties,  
 
 
 
 
drs. K.H. Ollongren    drs. A.Th.B. Bijleveld-Schouten
Pagina 2 van 3

