Ambtelijke inventarisatie van beleidsopties n.a.v. de motie-Lodders c.s. 
 
Inhoud 
Hoofdstuk 1: Inleiding .........................................................................................................2 
1.1 Achtergrond ...............................................................................................................2 
1.2 Wat is investeringsklimaat? ..........................................................................................2 
1.3 Belang van een goed investeringsklimaat .......................................................................3 
1.4 Afbakening en werkwijze .............................................................................................3 
1.5 Intensiveren, beprijzen en/of besparen ..........................................................................5 
Hoofdstuk 2: Generiek investeringsklimaat .............................................................................7 
2.1 Wat is het? ................................................................................................................7 
2.2 Wat is het belang van een sterk generiek investeringsklimaat? ..........................................7 
2.3 Hoe staat het Nederlandse investeringsklimaat ervoor? ....................................................7 
2.4 Beleidsopties ..............................................................................................................7 
Hoofdstuk 3: Verduurzaming ................................................................................................9 
3.1 Wat is het? ................................................................................................................9 
3.2 Waarom zijn investeringen en ondernemerschap op dit terrein belangrijk? ..........................9 
3.3 Hoe staat het Nederlandse investeringsklimaat ervoor? ....................................................9 
3.4 Beleidsopties ............................................................................................................10 
Hoofdstuk 4: Innovatie ......................................................................................................13 
4.1 Wat is het? ...............................................................................................................13 
4.2 Waarom zijn investeringen en ondernemerschap op dit terrein belangrijk? ........................13 
4.3 Hoe staat het Nederlandse investeringsklimaat ervoor? ..................................................14 
4.4. Beleidsopties ...........................................................................................................15 
 
 
  
1 

4
opererende bedrijven”. Dat kunnen buitenlandse en binnenlandse bedrijven zijn, maar het 
vestigingsklimaat heeft duidelijk een meer internationale scope. Buitenlandse bedrijven leveren een 
positieve bijdrage aan de Nederlandse economie, bijvoorbeeld via werkgelegenheid en 
investeringen in innovatie. Het beleid van dit kabinet is daarom een goed vestigingsklimaat te 
hebben, waardoor Nederland een aantrekkelijke locatie blijft voor internationale bedrijven. Het 
investeringsklimaat heeft, naast een internationale, ook een nationale scope. Het gaat ook om het 
klimaat dat bedrijven ervaren die reeds in Nederland zijn gevestigd. In aansluiting op de motie 
Lodders c.s. wordt daarom in dit rapport de term investeringsklimaat gehanteerd. 
1.3 Belang van een goed investeringsklimaat 
Reële investeringen van bedrijven zorgen voor meer economische activiteit en werkgelegenheid in 
Nederland. Investeringen in innovatie, zowel technologische innovatie als procesinnovatie, vergroot 
de productiviteit van een economie.  Hierdoor wordt de beschikbare hoeveelheid arbeid en kapitaal 
effectiever ingezet, waardoor de productiviteit toeneemt. Investeringen in onderzoek en innovatie 
kunnen via kennis spillovers aan de basis staan van doorbraken in verschillende sectoren.  
De literatuur laat een positief effect zien van private investeringen in R&D op de 
arbeidsproductiviteit. Een meta-analyse geeft aan dat een euro extra R&D bij bedrijven op langere 
5
termijn tot 4½ euro extra omvang van onze economie leidt. De KNAW concludeert daarbij dat 
publieke investeringen in R&D een aanzuigende werking hebben op private investeringen 
6
(crowding-in effect). Uit een studie naar de impact van publiek gefinancierde R&D in Frankrijk 
7
blijkt dat 10% meer publiek-gefinancierde R&D leidt tot 4% meer private R&D.  
Bedrijfsinvesteringen in (product- en proces innovatie) zijn bovendien hard nodig om bij te dragen 
aan het oplossen van maatschappelijke uitdagingen, zoals de verduurzamingsopgave, en 
tegelijkertijd de verdienkansen hiervan te benutten. De ambitie van het kabinet is dat Nederland op 
8 
sociaal, economisch, klimaat en digitaal gebied de Europese koploper wordt. Een sterk 
investeringsklimaat is daarvoor een belangrijke randvoorwaarde.  
1.4 Afbakening en werkwijze 
Voor totstandkoming van het rapport hebben de departementen een inventarisatie gemaakt van de 
bestaande beleidsopties die een positieve impact hebben op investeringen, innovatie en 
ondernemerschap. Het resultaat van deze inventarisatie is weergegeven in de hoofdstukken 2 tot 
en met 4 van dit rapport. Het kabinet heeft de Stichting van de Arbeid gevraagd om een 
appreciatie te geven op de geïnventariseerde beleidsopties. 
Bij de inventarisatie van de beleidsopties zijn de verschillende beleidsopties ingedeeld in 
categorieën aansluitend op de indeling van het acquisitie- en vestigingsklimaatbeleid zoals 
9
beschreven in de brief van de Minister van EZK uit 2020. In deze brief is onderscheid gemaakt 
tussen het investeringsklimaat in generieke zin, en het specifieke investeringsklimaat voor 
investeringen op het terrein van innovatie, digitalisering en verduurzaming.  
De scope van de inventarisatie van de beleidsopties is beperkt tot ambtelijke breed besproken 
rapporten of rapporten van overheidsadviesorganen die deze kabinetsperiode zijn opgeleverd. Het 
doel van het rapport is niet om beleidsopties aan te dragen voor economisch herstel op de korte 
termijn. De focus ligt op maatregelen die beogen om op vrij rechtstreekse wijze investeringen aan 
te jagen en/of ondernemerschap, innovatie en verduurzaming te versterken. Het gaat dus om 
maatregelen die na invoering ervan vlot een positief effect kunnen hebben op mogelijke 
investeringsbeslissingen van bedrijven. Opties die private investeringen (te) indirect en veelal op 
de lange termijn kunnen aanjagen, zoals het verbeteren van bereikbaarheid of het 
(door)ontwikkelen van talent zijn bij deze inventarisatie buiten beschouwing gelaten; dit geldt ook 
 
4
 Adviescommissie Belastingheffing van multinationals, (2020). Op weg naar balans in de 
vennootschapsbelasting, par. 2.1. 
5
 Koopmans, C. en P. Donselaar (2015). Een meta-analyse van het effect van R&D op productiviteit 
6
 KNAW (2018). Wederzijdse versterking. 
7
 Moretti et al. (2019). 
8
 Kamerstukken II 2018/19, 32637, nr. 342. 
9
 Ministerie van Economische Zaken en Klimaat (2020). Kamerbrief Naar meer focus in de acquisitie van 
buitenlandse bedrijven. 
1 

een integrale afweging op basis van een inschatting van de rechtmatigheid, doeltreffendheid, 
doelmatigheid en uitvoerbaarheid van verschillende instrumenten. 
Daarnaast is het van belang dat de beleidsopties ook kunnen worden vertaald naar Caribisch 
Nederland. Niet alle beleidsopties zijn een op een te vertalen naar Caribisch Nederland omdat daar 
andere regelingen zijn. Caribisch Nederland kent bijvoorbeeld geen vennootschapsbelasting, maar 
heeft wel een equivalent en dat is vastgoedbelasting. 
1.5 Intensiveren, beprijzen en/of besparen 
Het rapport bevat opties voor fiscale en non-fiscale beleidsintensiveringen, maar ook (fiscale) 
beprijzings- en besparingsopties. 
De aangeboden opties voor beleidsintensiveringen bestaan deels uit maatregelen die erop zijn 
gericht de beschikbare middelen van bedrijven om te investeren te vergroten, bijvoorbeeld in de 
vorm van een (generieke) lastenverlichting. Deze maatregelen hebben als voordeel dat zij het 
nettorendement op investeringen verhogen, en daardoor bedrijven prikkelt tot meer investeringen, 
zonder hierbij expliciet de keuze te maken waarin geïnvesteerd wordt. Van een verlaging van het 
tarief vennootschapsbelasting (fiche #1) gaat bijvoorbeeld een positief effect uit op 
12
investeringen. Bij dergelijke maatregelen vindt echter ook weglek plaats, omdat ze ook terecht 
kunnen komen bij bedrijven die de gewenste investeringen ook zouden hebben gedaan zonder de 
financiële prikkels (deadweight loss). Dat gaat ten koste van de doelmatigheid. Het risico op 
weglek wordt groter naarmate de maatregel breder gericht is.  
Andere aangeboden opties voor beleidsintensiveringen zijn maatregelen die meer ingestoken zijn 
vanuit de gedachte van een sturende overheid die direct investeert. Dit soort maatregelen liggen 
vooral op het terrein van innovatie en verduurzaming. De kans op weglek is kleiner bij deze 
maatregelen, maar bij gerichte maatregelen bestaat het risico dat de overheid verkeerde keuzes 
maakt. Overheidsmiddelen worden dan bijvoorbeeld ingezet op innovaties die bij nader inzien niet 
levensvatbaar zijn, of innovaties die worden ingehaald door andere, superieure innovaties. Een 
ander risico is dat er bij gericht beleid niet genoeg ruimte is voor nieuwe innovaties en actoren, 
omdat gericht beleid doorgaans wordt vormgegeven binnen de bestaande netwerken en gevestigde 
belangen. In het missiegedreven innovatiebeleid wordt gepoogd deze risico’s te mitigeren doordat 
de overheid oplossingen voor complexe vraagstukken vraagt zonder daarin een technologie voor te 
schrijven. De overheid vraagt daarbij oplossingen uit in brede netwerken, met daarin ruimte voor 
nieuwe partijen om deel te nemen en vernieuwende oplossingen aan te dragen.  
In het rapport zijn er ook enkele besparingsopties met een gunstig effect op de overheidsfinanciën 
opgenomen. De twee in dit rapport opgenomen besparingsopties zijn bedoeld om bestaand 
overheidsgeld gerichter in te zetten en daarmee de effectiviteit van overheidsbeleid te verhogen.  
Het gerichter maken van deze regeling leidt er mogelijk toe dat een deel van de bedrijven meer 
steun ontvangen en andere minder of geen aanspraak kan maken op regelingen. Voor deze laatste 
groep bedrijven kan dit ten koste gaan van bereidheid (bepaalde) investeringen te doen.   
Ook zijn in het rapport enkele beprijzingsopties opgenomen. Deze vallen allemaal binnen de 
categorie verduurzaming. Binnen bepaalde randvoorwaarden kunnen deze opties een positief effect 
hebben op investeringen. Dit is verder toegelicht in paragraaf 3.4 van dit rapport.  
Het is van belang om gekozen maatregelen in samenhang te bezien, niet alleen vanwege de 
inhoudelijke samenhang maar ook vanuit de budgettaire gevolgen van deze maatregelen. Uit het 
advies van de Studiegroep Begrotingsruimte volgt dat hier andere besparingen of 
lastenverzwaringen van gelijke omvang tegenover moeten staan, om te voorkomen dat de 
overheidsfinanciën structureel uit balans raken of de rekening doorgeschoven wordt naar volgende 
generaties. De verdeling tussen deze besparingen of lastenverzwaringen is relevant. Wanneer 
vanuit de doelstelling om investeren aantrekkelijker te maken de lasten van bedrijven generiek 
verlicht worden en dit niet gedekt wordt door andere lastenverzwaringen voor het bedrijfsleven, 
betekent dit dat voor de dekking van de maatregelen uit een lastenverzwaring voor personen of 
 
12
 Onderzoek van het CPB t.b.v. de Adviescommissie belastingheffing van multinationals (2020), p. 26 
(Kamerstukken II 2019-2020, 31066, nr. 623). 
1 

Hoofdstuk 2: Generiek investeringsklimaat 
2.1 Wat is het? 
Het investeringsklimaat is de optelsom van de verschillende factoren die de private sector 
beïnvloedt bij hun investeringsbeslissing. Per bedrijf en activiteit verschilt welke factoren van het 
investeringsklimaat van belang zijn en hoe zwaar deze meewegen in een investeringsbesluit. In het 
algemeen geldt dat een meer generieke factor, zoals infrastructuur, voor bijna alle bedrijven 
meeweegt in hun investeringsbesluit. Het onderzoek van Dialogic heeft twaalf pijlers 
geïdentificeerd waaruit het investeringsklimaat bestaat. Het generieke investeringsklimaat zegt iets 
over de mate waarin Nederland in algemene zin aantrekkelijk is voor private investeringen. 
2.2 Wat is het belang van een sterk generiek investeringsklimaat? 
Om aantrekkelijk te zijn voor investeringen in reële economische activiteiten is het van belang dat 
Nederland een sterk investeringsklimaat in de breedte heeft. Juist omdat dit investeringsklimaat in 
de breedte van belang is voor het stimuleren van verschillende type investeringen. Zo is voor een 
bedrijf dat een nieuw windpark op zee wil ontwikkelen het van groot belang welke mogelijkheden 
er zijn om aan te sluiten op het Nederlandse elektriciteitsnet, hecht een distributiecentrum juist 
veel waarde aan de locatie in combinatie met een goede infrastructuur en weegt bij een nieuw 
R&D-centrum de kwaliteit van de Nederlandse kennisinfrastructuur juist zwaar mee. Daarnaast is 
het altijd lastig te achterhalen hoe zwaar een bedrijf de verschillende factoren meeweegt bij een 
investeringsbeslissing. Het is daarom zaak dat Nederland aandacht blijft houden voor een sterk 
investeringsklimaat in brede zin. Dat komt ten goede aan alle bedrijven die in Nederland 
ondernemen; van klein tot groot en zowel Nederlands als buitenlands.  
2.3 Hoe staat het Nederlandse investeringsklimaat ervoor? 
Het algemene beeld uit verschillende ranglijsten is dat Nederland in algemene zin een aantrekkelijk 
13
generiek investeringsklimaat heeft. Dit beeld komt ook naar voren uit het recente onderzoek van 
14
Dialogic. Verschillende internationale indices tonen op hun eigen manier aan dat Nederland 
bovenaan de lijsten meeconcurreert. Het onderzoek van Dialogic laat ook zien dat de positie van de 
verschillende landen in deze indices relatief stabiel is. Dit komt onder meer omdat veel aspecten 
van het investeringsklimaat, zoals de infrastructuur en het opleidingsniveau van de 
beroepsbevolking, generaties duren om op te bouwen. Ook spelen geografische aspecten (die niet 
veranderen over tijd) daar een belangrijke rol in, zoals de locatie en ligging van een land, 
natuurlijke hulpbronnen, bevolkingsdichtheid, et cetera. Dialogic concludeert in haar onderzoek dat 
de kracht van het generieke investeringsklimaat van Nederland vooral in het feit ligt dat Nederland 
geen zwakke punten heeft; Nederland is dus in de breedte sterk. Uit de ranglijsten komt daarbij de 
15
Nederlandse infrastructuur en de goede functionerende instituties naar voren als sterke punten.   
 
 
13
 Ministerie van Economische Zaken en Klimaat, (2020). Kamerbrief: Naar meer focus in de acquisitie van 
buitenlandse bedrijven. 
14
 Bijvoorbeeld WEF GCI en IMD WCI. 
15
 Dialogic, Het Nederlandse investeringsklimaat, (2021), p. 8. 
1 

 
Hoofdstuk 3: Verduurzaming 
3.1 Wat is het?   
Nederland heeft zich gecommitteerd aan de wereldwijde afspraken van Parijs en de SDG’s 
(gedeelde mondiale ambities voor een welvarende, duurzame en inclusieve samenleving in 2030). 
Europa verhoogde onlangs de doelstelling van broeikasgasreductie naar 55% in 2030. De vertaling 
naar doelen voor de lidstaten moet nog plaatsvinden. In het Klimaatakkoord van 2019 is 
afgesproken dat de ambitie van 49% emissiereductie (t.o.v. 1990) in 2030 kan worden verhoogd 
als Europa dat ook doet. Nederland streeft ernaar in 2050 een volledig circulaire en klimaat-
neutrale economie te hebben. De risico’s en kosten van verdergaande klimaatverandering en 
biodiversiteitsverlies onderstrepen het belang van een transitie naar een duurzamere economie 
met een terugkeer binnen de grenzen van ons natuurlijk kapitaal. Tegelijkertijd biedt 
verduurzaming ook economische kansen, omdat wereldwijd behoefte is aan duurzame technieken.  
Om toe te werken naar verduurzaming van onze economie heeft het kabinet verschillende 
maatschappelijke doelen, ambities en missies geformuleerd. Volgens het Planbureau van de 
Leefomgeving houdt duurzame ontwikkeling in dat ‘de huidige wereldbevolking in haar behoeften 
voorziet zonder de komende generaties de mogelijkheid te ontnemen om in vergelijkbare mate in 
hun behoeften te voorzien’. Duurzaamheid is dus een breed concept. Het overheidsbeleid kent dan 
ook vele facetten en is verspreid over meerdere departementen, zoals CE bij IenW, Klimaat bij EZK 
en biodiversiteit bij LNV.  
3.2 Waarom zijn investeringen en ondernemerschap op dit terrein belangrijk?  
Investeringen in verduurzaming door bedrijven zijn noodzakelijk om de klimaatambities te behalen. 
Tegelijk creëren deze investeringen nieuwe economische activiteiten in Nederland, die ten goede 
komen aan de brede welvaart en innovatie en ondernemerschap stimuleren. Zo wil Nederland 
koploper worden in de duurzame industrie.  
Zonder innovaties van nieuwe milieuvriendelijke technologieën is een volledig CO -neutrale en 
2
circulaire economie onmogelijk. Nederland heeft veel kennis en kunde in huis om oplossingen te 
vinden voor deze problematiek, en wel op zo’n manier dat er ook aan verdiend kan worden en 
banen mee gecreëerd kunnen worden. Daartoe zijn binnen het Missiegedreven Topsectoren- en 
innovatiebeleid ook diversie missies ontwikkeld. Deze zijn gevat in een aantal Meerjarige 
Missiegedreven Innovatie Programma’s (MMIP’s), deze variëren van wind op zee tot verduurzaming 
van de industrie.  
3.3 Hoe staat het Nederlandse investeringsklimaat ervoor?  
Nederland neemt op het gebied van investeringsklimaat voor duurzaamheid (CSR) een tiende 
16
positie in, net boven Duitsland maar onder de Scandinavische landen . De scores van landen zijn 
bij de CSR gebaseerd op vijftien indicatoren, verdeeld in drie categorieën: Milieu, Maatschappij en 
Overheid. Nederland scoort hierbij het best op de indicatoren in de categorie Overheid, en minder 
goed in de categorie Milieu in vergelijking met de landen die in de directe omgeving boven en 
onder Nederland eindigen in de ranking. In de categorie Milieu, waar Nederland gemiddeld iets 
lager dan directe concurrenten scoort, gaat het over het risico voor economie en bevolking dat 
klimaatverandering veroorzaakt in een land, en over de status en het gebruik van de natuurlijke 
bronnen van een land. In de categorie Overheid, waar Nederland goed scoort, komt duurzaamheid 
terug met betrekking tot bijvoorbeeld milieuwetgeving.  
De ambitieuze positie die Nederland beoogt in verduurzaming ten opzichte van de rest van de EU 
kan investeringsbeslissingen zowel positief als negatief beïnvloeden. Allereerst is de aanwezigheid 
van goedkope energie een belangrijke factor voor investeerders en bedrijven met energie-
intensieve productieprocessen. Dialogic geeft in haar rapport aan dat de beschikbaarheid van 
aardgas in Nederland hier de afgelopen decennia een rol in heeft gespeeld. De keuze om het 
gebruik van fossiele energiedragers te ontmoedigen kan mogelijk zorgen voor een stijging van de 
prijs van aardgas of alternatieve energiedragers. Hetzelfde geldt voor de CO2-heffing: Nederland is 
 
16
 Robeco, (2020). RobecoSAM Country Sustainability Ranking [www.robeco.com] 
1 

zijn en die meer zien op randvoorwaarden voor het doen van investeringen, zijn daarmee niet in dit 
rapport meegenomen. Daaruit volgt de volgende inventarisatie. 
De beleidsopties bevatten ook maatregelen over CCS. Door extra inzet op CCS bestaat er een risico 
op verdringing van de levering van CO2 aan de gastuinbouw. Er is daarom een beleid ontwikkeld 
dat beoogt te waarborgen dat er voldoende CO2 beschikbaar is voor zowel CCS als de 
glastuinbouw. Dit is verder uitgewerkt in de brief aan uw Kamer CO2-levering aan de glastuinbouw 
20
van de Ministers van EZK en LNV. 
Ook zijn enkele beprijzingsopties opgenomen, die op korte termijn een gunstig effect op de 
overheidsfinanciën hebben. Op langere termijn hangen de extra overheidsinkomsten van de 
gedragseffecten op de grondslag af. In het algemeen moet opgemerkt worden dat 
lastenverzwarende opties doorgaans bedrijfsactiviteiten ontmoedigen. Beprijzingsmaatregelen 
kunnen daarnaast leiden tot weglek van bedrijvigheid naar het buitenland. Of dit daadwerkelijk 
optreedt is afhankelijk van meerdere factoren, waaronder de beschikbaarheid van (gesubsidieerde) 
duurzame alternatieven en het gelijke speelveld met andere EU-lidstaten. Beprijzingopties kunnen 
een prikkel geven om “business as usual” gedrag te substitueren voor duurzaam gedrag, maar het 
belasten van inputs in de industrie leidt niet tot keuze voor duurzame investeringen, tenzij er 
gelijktijdig subsidie plaatsvindt, of de hogere prijzen aan afnemers en consumenten kunnen 
worden doorberekend. Het is afhankelijk van de plek in de keten, de bedrijfstak en het 
internationale speelveld of er subsidie nodig is of dat de hogere inputprijzen kunnen worden 
21
doorberekend. Uit onderzoek is bekend dat doorgifte in bedrijfstakken die op internationale 
markten scherp op prijs concurreren nauwelijks of beperkt mogelijk is. Nader onderzoek is nodig 
om te bepalen in welke bedrijfstakken meer ruimte voor doorgifte van beprijzing zou zijn. Willen 
we investeringen in verduurzaming van de industrie in Nederland laten landen, dan kan ervoor 
gekozen worden om nieuwe beprijzingsopties alleen in Europees verband door te voeren en/of te 
combineren met een terugsluis van de opbrengsten en met intensiveringsopties die de Nederlandse 
investeringscasus voor bedrijven gunstiger maken. De effectiviteit en doelmatigheid van 
verduurzamingsmaatregelen is hoger in een samenhangend pakket van zowel beprijzings- als 
intensiveringsopties.  
 Beleidsoptie Bron(nen) Fiscaal/non-
fiscaal 
 
Intensiveringsopties 
7 Stimuleren energie- neutrale glastuinbouw BMH10 Fiscaal 
(MIA/VAMIL) 
8 Uitrol milieuvriendelijke technieken stimuleren (via BMH11 Fiscaal 
MIA/VAMIL) 
9 Verhogen budget EIA Bestemming Fiscaal 
Parijs, optie 63 
10 Uitbreiden budget MIA/VAMIL Bestemming Fiscaal 
Parijs, optie 64 
11 Stap van afvalverbranding naar recycling bevorderen BMH11 Non-fiscaal 
12 Aanjagen financiering en circulaire verdienmodellen BMH11 Non-fiscaal 
13 Kennis en innovatie stimuleren door meer langdurige BMH11 Non-fiscaal 
programma’s 
14 Stimuleringsprogramma ontwikkeling / opschaling Bestemming Non-fiscaal 
recycling Parijs, optie 12 
15 Waterstof stimuleren Bestemming Non-fiscaal 
Parijs, optie 13 
16 CCS bij industrie en AVI’s Bestemming Non-fiscaal 
Parijs, optie 15 
17 Elektrificatie industrie Bestemming Non-fiscaal 
Parijs, optie 16 
18 Bestaand innovatie-instrumentarium versterken Bestemming Non-fiscaal 
Parijs, optie 19 
 
20
 Kamerstukken II 2019/20, 32813, nr. 561. 
21
 PWC, Speelveldtoets 2020: De impact van het voorgenomen klimaatbeleid op het speelveld van de 
Nederlandse industrie. https://www.rijksoverheid.nl/documenten/rapporten/2020/09/15/eindrapport-pwc-
speelveldtoets  
1 

Hoofdstuk 4: Innovatie 
4.1 Wat is het?  
Innovatie en onderzoek zijn cruciaal voor het bereiken van brede welvaart. Een vergrote inzet op 
onderzoek en innovatie is nodig om urgente maatschappelijke uitdagingen op te lossen, de 
arbeidsproductiviteit te vergroten en ongewenste afhankelijkheden te reduceren. Uitdagingen - 
zoals de digitale transitie, arbeidsmarkt (human capital), veiligheid, het betaalbaar en toegankelijk 
houden van de zorg, het circulair en CO2-neutraal maken van onze economie, behoud en herstel 
van biodiversiteit en natuur en de transitie van ons voedselsysteem -  vragen om oplossingen die 
we op dit moment nog niet kennen, hebben of betaalbaar zijn. De urgentie van bovengenoemde 
uitdagingen wordt nog eens versterkt door de geopolitieke veranderingen. De overheid stimuleert 
innovatie via drie aan elkaar complementaire sporen. Allereerst door middel van generiek 
innovatiebeleid. Dit is voornamelijk vormgegeven via fiscale regelingen waar alle innovatieve 
bedrijven gebruik van kunnen maken. Naast dit generieke innovatiebeleid is er een publiek-privaat 
spoor. Dit bestaat voornamelijk uit het missiegedreven topsectoren- en innovatiebeleid (dat per 1 
januari 2020 van start is gegaan). Hiermee wordt voortgebouwd op het Topsectorenbeleid. Met het 
missiegedreven topsectoren- en innovatiebeleid wordt door middel van meerjarige programma’s 
ook ingezet op de ontwikkeling van sleuteltechnologieën, zoals fotonica, kunstmatige intelligentie, 
nanotechnologie en quantumtechnologie en biomedische technologie. En als derde spoor het 
stimuleren van het aanbod van risicodragende financieringen voor innovatieve bedrijven en 
projecten. 
 
Sleuteltechnologieën worden gekenmerkt door een breed toepassingsgebied of bereik in innovaties 
en/of sectoren. Ze zullen de manier waarop we leven, leren, innoveren, werken en produceren 
22
ingrijpend veranderen en kansen bieden om problemen in de samenleving op te lossen . 
Sleuteltechnologieën zijn essentieel bij het oplossen van maatschappelijke uitdagingen en leveren 
een grote potentiële bijdrage aan de economie, door het ontstaan van nieuwe bedrijvigheid en 
nieuwe markten, het vergroten van de productiviteit, en het versterken van de banengroei. 
Nederland kan de hoogte van gerichte investeringen die andere landen doen in 
sleuteltechnologieën niet evenaren. Om tot voldoende focus en massa te komen is het maken van 
scherpe keuzes noodzakelijk. We kunnen niet op elk gebied het verschil maken, maar op bepaalde 
gebieden of in bepaalde niches wel vooroplopen. Het is belangrijk om niet te vroeg voor te sorteren 
op oplossingen en ruimte te houden voor opkomende technologieën. Ook kan in sommige gevallen 
samenwerking in Europees-verband behulpzaam zijn bij grote investeringen in de ontwikkeling van 
sleuteltechnologieën. 
Een belangrijk deel van deze sleuteltechnologieën, zoals Artificial Intelligence (AI), 
quantumsoftware en 5G, vinden we terug in het digitale domein. De aanpak van het kabinet op het 
23
gebied van digitalisering is in de breedte vormgegeven in de Nederlandse Digitaliseringsstrategie. 
Digitalisering is de toepassing van informatie- en communicatietechnologie (ICT) in producten, 
processen en diensten. Door digitalisering kan de informatie die in één ‘ding’ is opgeslagen er uit 
los worden geweekt en in de vorm van data worden opgeslagen, gedeeld of bewerkt. Digitalisering 
dringt steeds dieper door in de haarvaten van economie, samenleving en overheid naarmate meer 
mensen en apparaten digitaal verbonden worden en meer ‘zaken’ en processen gedigitaliseerd 
worden. Digitale data kunnen ook dienen als ‘grondstof’ voor heel nieuwe producten of diensten, 
zoals digitale marktplaatsen, routeplanners en zoekmachines: de ‘data-economie’. Mede daardoor 
kunnen complete productie- en communicatieprocessen opnieuw worden uitgevonden: van vooraf 
ingevulde belastingaangiften tot klanten die zelf hun sportschoenen ontwerpen. 
4.2 Waarom zijn investeringen en ondernemerschap op dit terrein belangrijk?  
Investeringen in onderzoek en innovatie in de private sector zijn van belang om het 
verdienvermogen van innovaties te benutten. Juist daar blijft Nederland internationaal achter. 
Zoals in BMH 9 wordt beschreven, liggen niet alleen de totale investeringen in R&D lager dan het 
OESO-gemiddelde, vooral de private R&D-uitgaven in Nederland liggen lager dan het OESO-
gemiddelde. 
 
 
22
 ec.europa.eu/info/sites/info/files/research_and_innovation/knowledge_publications_tools_and_data/ 
documents/ec_rtd_radical-innovation-breakthrough_052019.pdf  
23
 Kamerstukken II 2017/18, 26643, nr. 541. 
1 

is de innovatieprestatie, gegeven het BBP, boven verwachting en scoort Nederland hoog op alle 
zeven dimensies of pijlers. 
26
Een derde veelgebruikte bron is het Global Competitiveness Report van World Economic Forum . 
Een aspect hiervan heet innovation capability. Op deze innovatiepijler heeft Nederland een zevende 
positie ten opzichte van haar concurrenten. Nederland scoort minder op indicatoren als diversiteit 
van het personeelsbestand, R&D-uitgaven als aandeel van het BNP, ‘research institutions 
prominence’ en aantal aanvragen van handelsmerken. 
Met betrekking tot digitalisering staat Nederland in allerhande indices op het gebied van 
27
digitalisering (zoals de DESI ) in de kopgroep. De uitstekende infrastructuur blijft een sterk punt 
van Nederland. Aandachtspunten zijn het niveau van digitale vaardigheden, tekorten aan ICT 
specialisten op de arbeidsmarkt en de toepassing van nieuwe technologie door het bedrijfsleven. 
Nederland heeft de afgelopen jaren geïnvesteerd in een aantal grote publiek-private 
samenwerkingsverbanden op gebied van digitalisering, zoals de Cybersecurity Alliantie en 
Nederlandse AI Coalitie, In het verder verwezenlijken van de digitale ambities van Nederland is de 
rol van de EU cruciaal, zowel als het gaat om een groot deel van de wetgeving voor de digitale 
economie als ook de financiering van onderzoek en innovatie op dat gebied. 
4.4. Beleidsopties 
Zoals in hoofdstuk 1 is vermeld, heeft de commissie in het bijzonder geselecteerd op maatregelen 
die beogen om op vrij rechtstreekse wijze investeringen aan te jagen en ondernemerschap en 
innovatie te versterken. Het gaat dus om maatregelen die na invoering ervan vlot een redelijk 
direct positief effect kunnen hebben op mogelijke investeringsbeslissingen van bedrijven. Opties 
die meer lange termijn zijn en die meer zien op randvoorwaarden voor het doen van investeringen, 
zijn daarmee niet in dit rapport meegenomen. De commissie komt tot de volgende inventarisatie. 
Hierbij is ook een besparingsoptie opgenomen. De opgenomen besparingsoptie heeft echter ten 
doel de doelmatigheid van de desbetreffende regeling (WBSO) te vergroten. Het gerichter maken 
van regelingen leidt er mogelijk toe dat een deel van de bedrijven meer steun ontvangen en 
andere minder of geen aanspraak kan maken op regelingen. Voor deze laatste groep bedrijven kan 
dit ten koste gaan van bereidheid (bepaalde) investeringen te doen.   
 Beleidsoptie Bron(nen) Fiscaal/non-
fiscaal 
 
Intensiveringsopties 
33 Verhoog kortingspercentage WBSO BMH9 en Kansrijk Fiscaal 
Innovatiebeleid 
34 Tariefsverlaging innovatiebox Bouwstenen en  Fiscaal 
cie Ter Haar 
35 Versterk beleid sleuteltechnologieën BMH9 Non-fiscaal 
36 Versterk gericht beleid maatschappelijke BMH9 Non-fiscaal 
uitdagingen 
37 Vergroot economische en maatschappelijke BMH9 Non-fiscaal 
impact van kennis en innovatie 
38 Versterk thematisch onderzoek bij de BMH9 Non-fiscaal 
Nederlandse Organisatie voor 
Wetenschappelijk Onderzoek (NWO) 
39 Zet in op partnerschappen en bilaterale BMH9 Non-fiscaal 
innovatie samenwerking  
40 Versterk (toegepast) onderzoek bij BMH9 Non-fiscaal 
toegepaste onderzoeksinstellingen (TO2) en 
rijkskennisinstellingen (RKI’s) – gericht op 
maatschappelijke uitdagingen 
41 Jaag innovatie aan via innovatiegericht BMH9 Non-fiscaal 
inkopen 
42 Versterk grootschalige en strategische BMH9 Non-fiscaal 
onderzoeksinfrastructuur 
 
26
 World Economic Forum, (2019). The Global Competitiveness Report [www3.weforum.org] 
27
 Eurostat, (2021). DESI [ec.europa.eu] 
1 

