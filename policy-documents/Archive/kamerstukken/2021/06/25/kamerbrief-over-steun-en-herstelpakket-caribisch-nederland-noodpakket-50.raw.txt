> Retouradres Postbus 20011 2500 EA  Den Haag
Ministerie van 
 
Binnenlandse Zaken en 
Aan de Voorzitter van de Tweede Kamer
Koninkrijksrelaties
der Staten-Generaal
Turfmarkt 147
Postbus 20018
Den Haag
Postbus 20011
2500 EA  DEN HAAG
2500 EA  Den Haag
Kenmerk
2021-0000330377
Uw kenmerk
Datum 25 juni 2021
Betreft Steun- en herstelpakket Caribisch Nederland (noodpakket 5.0)
 
1. Aanleiding 
 
In de bestrijding van de gevolgen van de coronacrisis dient zich ook voor 
Caribisch Nederland een nieuwe fase aan. De economie van Bonaire, Sint 
Eustatius en Saba komt nu weer op gang. De vaccinaties en aanpassing van 
reisadviezen hebben een positief effect. Nu de eilanden weer open zijn voor 
toeristen is het beeld dat de economie de komende maanden verder aantrekt. 
 
Ondanks deze positieve signalen, blijft het lastig om de economische effecten van 
de coronacrisis op Caribisch Nederland in te schatten. Het zal naar verwachting 
nog wel enige tijd duren voor het toerisme weer op het niveau van voor de 
coronacrisis zit. Door de sterke afhankelijkheid van de economie op toerisme, is 
de onzekerheid over het economische perspectief nog een gegeven.  
 
Het kabinet heeft besloten om, net als in Europees Nederland het geval is, het 
steun- en herstelpakket ook in het derde kwartaal van 2021 beschikbaar te 
houden voor Caribisch Nederland. Omdat eveneens de verwachting is dat het 
herstel de komende tijd zal doorzetten, is het kabinet voornemens in het vierde 
kwartaal te beginnen met de afbouw van het noodpakket voor Caribisch 
Nederland op basis van lokaal maatwerk, uitgaande van de huidige 
epidemiologische en economische verwachtingen.  
 
De Kamer is op 27 mei jl. (Kamerstukken 2021Z09148) geïnformeerd over het 
steun- en herstelpakket in het derde kwartaal van 2021. Hierbij is voor Caribisch 
Nederland aangegeven dat uw Kamer door middel van een aparte brief voor de 
zomer nader wordt geïnformeerd over de uitkomsten van de gehele 
besluitvorming voor Caribisch Nederland. Met deze brief informeer ik u mede 
namens de minister van Sociale Zaken en Werkgelegenheid, de minister van 
Landbouw, Natuur en Visserij, de minister van Infrastructuur en Waterstaat, de 
bewindspersonen van Economische Zaken en Klimaat en de bewindspersonen van 
Financiën over de vertaling van het steun- en herstelpakket voor Caribisch 
Nederland. 
 
 
Pagina 1 van 8

Ministerie van 
Binnenlandse Zaken en 
Koninkrijksrelaties
Kenmerk
2021-0000330377
hebben dat werknemers met overheidssubsidie onnodig lang thuis blijven zitten 
en daarmee ook verder arbeidsvaardigheden verliezen. Hierdoor kan bovendien 
het herstel van de economie worden belemmerd.  
 
Nu de situatie in CN zichtbaar verbetert, moeten werkgevers worden gestimuleerd 
op eigen benen te staan. De subsidieregeling moet daarop aansluiten door 
werkgevers de ruimte te bieden om te ondernemen, juist nu het perspectief weer 
voorzichtig optimistisch is.  
 
Vereenvoudigen 
De component loonkostensubsidie in de Tijdelijke subsidieregeling loonkosten en 
inkomensverlies CN zal voor het derde kwartaal een wat andere invulling krijgen, 
waarbij de subsidie niet langer aan de actuele arbeidsinzet van de werknemer 
gekoppeld zal zijn. Voor werknemers die op de ijkdatum 24 juni 2021 nog in de 
regeling zitten, loopt de subsidie ongewijzigd door zolang (volgens verklaring van 
de werkgever) aan de eis van 20% omzetverlies wordt voldaan en de werknemer 
nog in dienst is. Dit vermindert de administratieve lastendruk aanzienlijk, draagt 
bij aan de beleidsdoelstelling van bevorderen van herstart en arbeidsfit houden 
van werknemers en houdt de regeling uitvoerbaar. 
 
Deze wijziging komt tevens tegemoet aan het bezwaar dat werkgevers onder de 
huidige regeling administratieve lasten ervaren, die verder toenemen naarmate 
de situatie verbetert en er dus vaker mutaties zullen moeten worden ingediend. 
De druk als gevolg van het verwerken van mutaties, die wordt veroorzaakt door 
de koppeling tussen de loonkostensubsidie en het maken van arbeidsuren op het 
niveau van de afzonderlijke werknemer, is ook vanuit het perspectief van de 
uitvoering niet langer doenlijk. Wanneer volgens verwachting in de komende 
periode het toerisme weer op gang komt, zullen werknemers weer aan het werk 
gaan. In welk tempo dat gaat is niet te voorspellen, maar het ligt voor de hand 
dat dit stapsgewijs gebeurt, waarbij ook een scenario van ‘uit en in’ niet 
ondenkbaar is. Werkgevers kunnen ervoor kiezen om hun thuis zittend personeel 
wisselend op te roepen om zo een gelijk ‘speelveld’ onder het personeelsbestand 
te creëren. Een dergelijk scenario zal, gegeven het feit dat elke urenmutatie moet 
worden gemeld en administratief verwerkt ten behoeve van het vaststellen van 
het juiste subsidiebedrag, voor de uitvoerder van de regeling tot een 
onbeheersbare situatie leiden. De mutatieverplichting is foutgevoelig en feitelijk 
oncontroleerbaar. Beheersing van de risico’s met het oog op naleving van de 
verplichting zou een controleapparaat vergen dat RCN-unit SZW, die nu al met 
een hoge werkdruk kampt, redelijkerwijs niet op de been kan brengen.  
 
Verlagen percentage loonkostensubsidie 
De nu snel verbeterende situatie biedt uitzicht op volledig herstel in Q4. Dit vergt 
een adequate overbrugging in Q3, met dien verstande dat afbouw van de subsidie 
naar een lager percentage, in combinatie met opheffen van het verbod op 
werken, wenselijk is. Gezien het nog prille karakter van de nu zichtbare positieve 
ontwikkeling is vanzelfsprekend een beheerste afbouw van het subsidiepercentage 
geboden. Daarom kiest het kabinet voor een afbouw van 80 naar 60% 
loonkostensubsidie. De voorwaarde van minimaal 20% omzetverlies blijft in 
Pagina 8 van 8

Ministerie van 
Binnenlandse Zaken en 
Koninkrijksrelaties
Kenmerk
2021-0000330377
stapsgewijs teruggebracht naar het oorspronkelijke wettelijke niveau. Voor 
Caribisch Nederland betekent dit dat de invorderingsrente tot en met 31 
december 2021 0,0% blijft, voor het kalenderjaar 2022 op 2,0% wordt gesteld, 
voor het kalenderjaar 2023 op 3,0% wordt gesteld en vanaf 1 januari 2024 - op 
basis van artikel 8.44, tweede lid, van de Belastingwet BES, weer 6,0% zal 
bedragen.  
 
Tevens worden in de algemene bestedingsbelasting vrijstellingen opgenomen voor 
Covid-19 gerelateerde vaccins, testkits en mondkapjes. Ter correctie van een 
omissie in het noodpakket 4.0 voor Caribisch Nederland worden deze 
vrijstellingen met terugwerkende kracht tot begin 2021 ingevoerd.  
 
Tot slot wordt opgemerkt dat, zoals ook in brief inzake noodpakket 4.0 is 
aangegeven, in Caribisch Nederland voor het jaar 2021 dezelfde versoepeling van 
de gebruikelijke loonregeling geldt als in het jaar 2020. In dat kader geldt dat ter 
bepaling van het in aanmerking te nemen gebruikelijk loon - op basis van de al 
bestaande wettelijke faciliteit voor nieuw opgerichte lichamen in Caribisch 
Nederland - kan worden aangesloten bij de commerciële winst. 
 
3. Specifieke maatregelen voor steun en herstel 
 
3.1 Derving eilandelijke belastingen  
In de brief van 27 mei jl. heeft het kabinet besloten tot reële compensatie voor 
extra uitgaven en inkomstenderving over het gehele kalenderjaar 2021. Deze lijn 
wordt doorgetrokken naar de openbare lichamen. Het advies van het College 
financieel toezicht (Cft) van 25 februari jl. over de inkomstenderving en uitgaven 
over geheel 2021 ten gevolge van de coronacrisis is, naar inschatting van Cft en 
departementen, nog steeds actueel. Uit dit advies volgt een inkomstenderving bij 
de openbare lichamen van USD 6,6 miljoen en bij Bonaire International Airport 
(BIA) van USD 4 miljoen, in totaal derhalve USD 10,6 miljoen over heel 2021. 
Hierbij wordt in mindering gebracht een deel van het bedrag dat in 2020 als 
coronasubsidie is verstrekt aan BIA (USD 0,6 miljoen), welke naar verwachting te 
veel is verstrekt. In totaal gaat het derhalve om USD 10 miljoen (€ 8,8 miljoen) 
over heel 2021. Hiervan was reeds € 2,9 miljoen verstrekt aan de openbare 
lichamen voor inkomstenderving over eerste helft van 2021. Het extra benodigde 
budget voor openbare lichamen (inclusief BIA) gaat dus voorlopig maximaal om € 
5,9 miljoen. Definitieve vaststelling van het bedrag aan compensatie vindt plaats 
nadat het College financieel toezicht in september een nieuwe actualisatie heeft 
uitgevoerd van de inkomstenderving bij openbare lichamen (inclusief BIA) over 
2021. 
 
3.2 Natuurorganisaties 
De compensatie van eilandelijke belastingen wordt tevens doorgetrokken naar 
natuurorganisaties voor de derving van natuurvergoedingen. Voor Bonaire en 
Saba komen de inkomsten uit de vergoedingen voor natuur direct binnen bij de 
natuurorganisaties Saba Conservation Foundation (SCF) en Stichting Nationale 
Parken Bonaire (STINAPA). Voor Sint Eustatius komen ze binnen bij het openbaar 
lichaam en is compensatie dus betrokken bij de derving van inkomsten van de 
openbare lichamen zelf (zie hiervoor onder 3.1).  
Pagina 8 van 8

Ministerie van 
Binnenlandse Zaken en 
Koninkrijksrelaties
Kenmerk
2021-0000330377
 
In de kamerbrief van 27 mei 2021 was aangekondigd voor de zomer een besluit 
te nemen over verlenging van de tijdelijke coronamaatregel in 2022. Gezien de 
gunstige ontwikkelingen met betrekking tot corona wordt de tijdelijke maatregel 
in 2022 niet verlengd.  
 
De keuze tot een structurele verlaging van de kosten voor elektriciteit, drinkwater 
en telecom te komen, is aan een volgend kabinet. Voor elektriciteit kunnen 
verdere investeringen in duurzame energie leiden tot verdere verlaging van de 
stroomprijs, minder CO2-uitstoot en minder grote afhankelijkheid van fossiele 
energie. De keuze om steun te verlenen voor verdere verduurzaming in Caribisch 
Nederland is eveneens aan een volgend kabinet. In het geval van telecom is in 
een vorig jaar door de Autoriteit Consument en Markt (ACM) verricht onderzoek 
gebleken dat het zelfs met implementatie van verschillende mogelijke 
kostenbesparende maatregelen onwaarschijnlijk is dat de tarieven voor de vaste 
dienstverlening op de Bovenwindse eilanden op het niveau van Europees 
Nederland komen te liggen. Dit is met name te verklaren vanwege schaalnadelen 
en door de geografische omstandigheden. Om tot significant lagere 
telecomtarieven te komen, is het daarom nodig de huidige tijdelijke subsidie 
structureel te maken.  
 
Het ministerie van IenW laat momenteel een onderzoek uitvoeren naar een 
financieel duurzame exploitatie van de drinkwatervoorziening, waarbij zowel de 
kosten voor de inwoners van Caribisch Nederland als de benodigde subsidies 
vanuit Europees Nederland beheersbaar zijn. Het onderzoek wordt in de tweede 
helft van 2021 verwacht. De uitkomsten van dit onderzoek vormen input voor een 
volgend kabinet om keuzes te maken over hoe om te gaan met de hoge kosten 
voor drinkwater. 
 
4. Tot slot 
 
Het uitgangspunt dat voor Caribisch Nederland een vergelijkbare (en tegelijkertijd 
lokaal passende) benadering geldt als voor Europees Nederland heeft de 
afgelopen zestien maanden goed gewerkt. De compensatie die ondernemers 
krijgen voor onder meer loonkosten en vaste lasten heeft bestaanszekerheid 
geboden. Ook zijn mensen geholpen die door corona hun inkomen zagen 
wegvallen. Het kabinet is de uitvoeringsinstanties, in het bijzonder de RCN-unit 
SZW, alsook de openbare lichamen dankbaar voor hun buitengewone inzet om 
(de uitvoering van) het steunpakket mogelijk te maken. 
 
Er breekt nu een nieuwe fase aan. Het kabinet kijkt met de eilanden vooruit en wil 
zorgen voor een soepele overgang naar een economie zonder steunpakketten. 
Om die reden heeft het kabinet besloten het steunpakket te verlengen tot in het 
derde kwartaal, maar wel met oog voor deze transitiefase. Net als voor Europees 
Nederland geldt dat de risico’s en nadelen van het doortrekken van steun steeds 
minder acceptabel zijn naarmate de economische situatie verder verbetert. Het 
gaat dan bijvoorbeeld om risico’s op oneigenlijk gebruik en verkeerde prikkels, 
met alle mogelijke complicaties van dien. Indien we in dit positieve scenario 
zitten, zal het kabinet nadenken over manieren om deze risico’s – die inherent 
Pagina 8 van 8

