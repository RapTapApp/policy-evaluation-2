 
Besluit van …  
tot wijziging van onder andere het Examen- en kwalificatiebesluit 
beroepsopleidingen WEB in verband met de uitwerking van het 
taalschakeltraject als opleiding educatie en de onderwijsroute in het 
inburgeringsstelsel 
 
 
 
 
Op de voordracht van Onze Minister van Onderwijs, Cultuur en Wetenschap, van xxx, nr. 
xxx directie Wetgeving en Juridische Zaken, uitgebracht in overeenstemming met Onze 
Minister van Sociale Zaken en Werkgelegenheid; 
 
Gelet op de artikelen 7.4.3, eerste lid, en 7.4.5a, tweede lid, van de Wet educatie en 
beroepsonderwijs, artikel 60, tweede en vijfde lid, van de Wet op het voortgezet 
onderwijs en de artikelen 12, zesde lid, en 24, tweede lid, van de Wet register 
onderwijsdeelnemers; 
  
De Afdeling advisering van de Raad van State gehoord (advies van xxx, nr. xxx); 
 
Gezien het nader rapport van Onze Minister van Onderwijs, Cultuur en Wetenschap van 
xxx, nr. xxx, directie Wetgeving en Juridische Zaken;  
 
Hebben goedgevonden en verstaan: 
 
 
ARTIKEL I. WIJZIGING EXAMEN- EN KWALIFICATIEBESLUIT 
BEROEPSOPLEIDINGEN WEB  
 
Het Examen- en kwalificatiebesluit beroepsopleidingen WEB wordt als volgt gewijzigd: 
 
A 
 
Artikel 1 wordt als volgt gewijzigd:  
1. In de alfabetische volgorde worden ingevoegd:  
 
onderdeel basisvakken: onderdeel basisvakken waarvoor op grond van artikel 7.3.3, 
eerste lid, van de wet eindtermen zijn vastgesteld voor de taalschakeltrajecten; 
  
onderdeel maatwerkvakken: onderdeel maatwerkvakken waarvoor op grond van artikel 
7.3.3, eerste lid, van de wet eindtermen zijn vastgesteld voor de taalschakeltrajecten;  
 
B12026.K-1 

 
minste een voldoende resultaat is behaald voor de examinering van de Nederlandse taal 
op het betreffende niveau: 
a. een certificaat ter afronding van het examenonderdeel lezen, schrijven, luisteren of 
spreken van het staatsexamen Nederlands als tweede taal ERK-niveau B1, of een 
diploma van het staatsexamen Nederlands als tweede taal op ten minste niveau B1; 
b. een cijferlijst als bedoeld in artikel 52 van het Eindexamenbesluit VO of een certificaat 
als bedoeld in artikel 53 van het Eindexamenbesluit VO of artikel 31 van het 
Staatsexamenbesluit VO; 
c. een van de volgende certificaten van het Certificaat Nederlands als Vreemde Taal: 
i. Certificaat Profiel Maatschappelijk Formeel op ERK-niveau B1; 
ii. Certificaat Profiel Zakelijk Professioneel op ERK-niveau B2; 
iii. Certificaat Profiel Educatief Startbekwaam op ERK-niveau B2; 
iv. Certificaat Profiel Educatief Professioneel op ERK-niveau C1; of 
d. een buitenlands diploma of certificaat behaald bij een door de overheid van het land 
waar de opleiding is gevolgd erkende instelling, waaruit blijkt dat de deelnemer een of 
meerdere van de schriftelijke en mondelinge vaardigheden in de Nederlandse taal op ten 
minste het niveau B1 beheerst. 
5. De examencommissie kan op verzoek van de deelnemer een vrijstelling verlenen van 
het basisvak of maatwerkvak ‘Nederlands als tweede taal ERK-niveau B2’ of een deel 
daarvan, indien de deelnemer beschikt over een van de volgende bewijsstukken, en 
daaruit blijkt dat een voldoende resultaat is behaald voor de examinering van de 
Nederlandse taal op het betreffende niveau: 
a. een certificaat ter afronding van het examenonderdeel lezen, schrijven, luisteren of 
spreken van het staatsexamen Nederlands als tweede taal ERK-niveau B2, of een 
diploma van het staatsexamen Nederlands als tweede taal op niveau B2; 
b. een cijferlijst als bedoeld in artikel 52 van het Eindexamenbesluit VO of een certificaat 
als bedoeld in artikel 53 van het Eindexamenbesluit VO of artikel 31 van het 
Staatsexamenbesluit VO; 
c. een van de volgende certificaten van het Certificaat Nederlands als Vreemde Taal: 
i. Certificaat Profiel Zakelijk Professioneel op ERK-niveau B2; 
ii. Certificaat Profiel Educatief Startbekwaam op ERK-niveau B2; 
iii. Certificaat Profiel Educatief Professioneel op ERK-niveau C1; of 
d. een buitenlands diploma of certificaat behaald bij een door de overheid van het land 
waar de opleiding is gevolgd erkende instelling, waaruit blijkt dat de deelnemer een of 
meerdere van de schriftelijke en mondelinge vaardigheden in de Nederlandse taal op ten 
minste het niveau B2 beheerst. 
 
Paragraaf 2. Wijze van examinering  
  
Artikel 17h. Vakken Nederlands als tweede taal ERK-niveau B1 of B2 
De examens voor de vakken ‘Nederlands als tweede taal ERK-niveau B1’ of ‘Nederlands 
als tweede taal ERK-niveau B2’ vinden plaats overeenkomstig de regels van het 
Staatsexamenbesluit Nederlands als tweede taal. 
  
Artikel 17i. Examenonderdeel kennis van de Nederlandse maatschappij 
Het examen voor het examenonderdeel kennis van de Nederlandse maatschappij vindt 
plaats overeenkomstig de regels bij of krachtens hoofdstuk 3, afdeling 3, van het Besluit 
inburgering 2021 gesteld. 
 
Artikel 17j. Gang van zaken instellingsexamen 
Het instellingsexamen vindt plaats overeenkomstig de door de examencommissie 
krachtens de wet vastgestelde regels. 
 
Paragraaf 3. Uitslag van het examen 
 
Artikel 17k. Eindwaardering 
3 
 

 
Het examen voor de taalschakeltrajecten naar het hoger beroepsonderwijs en 
wetenschappelijk onderwijs is met goed gevolg afgelegd, indien: 
a. voor alle basis- en maatwerkvakken en het examenonderdeel kennis van de 
Nederlandse maatschappij een eindwaardering van ten minste het cijfer 6 of ten minste 
‘voldoende’ is behaald; en 
b. voor de examenonderdelen leervaardigheden en vaardigheden voor opleidings- en 
beroepskeuze een eindwaardering ‘voldaan’ is behaald. 
 
C  
 
Na artikel 19a wordt een nieuw artikel ingevoegd, luidende: 
 
Artikel 19b. Omhangbepaling 
Dit besluit berust mede op artikel 7.4.3, eerste lid, van de Wet educatie en 
beroepsonderwijs. 
 
ARTIKEL II. WIJZIGING STAATSEXAMENBESLUIT NEDERLANDS ALS TWEEDE 
TAAL 
 
Het Staatsexamenbesluit Nederlands als tweede taal wordt als volgt gewijzigd: 
 
A 
   
Artikel 5 wordt als volgt gewijzigd: 
1. In het eerste lid wordt ‘€ 180’ vervangen door ‘€ 200’ en wordt ‘€ 45’ vervangen door 
‘€ 50’. 
2. Er wordt een derde lid toegevoegd, luidende: 
3. In afwijking van het eerste lid kunnen kandidaten die inburgeringsplichtig zijn als 
bedoeld in artikel 13, eerste lid, van de Wet inburgering 2021, het examen afleggen als 
examenonderdeel van een taalschakeltraject als bedoeld in artikel 8 van de Wet 
inburgering 2021, en deelnemen aan een volledig examen of een examenonderdeel van 
programma I of II, twee kosteloze examenpogingen doen overeenkomstig artikel 3.7 
van het Besluit inburgering 2021. 
 
B 
 
Artikel 17, derde lid, vervalt. 
 
C 
 
Na artikel 23 wordt een nieuw artikel ingevoegd, luidende: 
 
Artikel 24. Overgangsbepaling vanwege de inwerkingtreding van de Wet 
inburgering 2021 
Op een inburgeringsplichtige, bedoeld in artikel 1, eerste lid, onderdeel b, van de Wet 
inburgering zoals die luidde op de dag voorafgaand aan de inwerkingtreding van de Wet 
inburgering 2021, op wie het Besluit inburgering van toepassing was op de dag 
voorafgaand aan de inwerkingtreding van het Besluit inburgering 2021, blijft artikel 17, 
derde lid, van het Staatsexamenbesluit Nederlands als tweede taal, zoals dit luidde op 
de dag voorafgaand aan de inwerkingtreding van de Wet inburgering 2021, van 
toepassing. 
 
Artikel III. WIJZIGING BESLUIT REGISTER ONDERWIJSDEELNEMERS 
 
Het Besluit register onderwijsdeelnemers wordt als volgt gewijzigd: 
 
5 
 

 
2. Artikel IV treedt in werking met ingang van de dag na de datum van uitgifte van het 
Staatsblad waarin het wordt geplaatst, en werkt terug tot en met 1 januari 2021. 
 
Lasten en bevelen dat dit besluit met de daarbij behorende nota van toelichting in het 
Staatsblad zal worden geplaatst. 
 
De Minister van Onderwijs, Cultuur en Wetenschap  
 
 
7 
 

 
 
kunnen voldoen.  
 
De reden om aan een taalschakeldiploma geen toelatingsrecht tot het vervolgonderwijs 
te verbinden, is dat het taalschakeltraject niet gelijk kan worden gesteld aan een 
afgeronde opleiding in het reguliere voortgezet onderwijs (hierna: vo). Het 
taalschakeltraject heeft namelijk niet dezelfde inhoud: voor de eindtermen voor het 
taalschakeltraject is een selectie van vo-vakken gemaakt. Binnen die vo-vakken is 
vervolgens nog eens een selectie uit de examenprogramma’s gemaakt. Door 
toelatingsrecht aan een taalschakeldiploma te verbinden, zou bovendien 
rechtsongelijkheid met vo-leerlingen ontstaan. Vo-diploma’s geven toelatingsrecht tot 
vervolgonderwijs, maar daar staat ook een ander en langduriger curriculum tegenover.  
 
Ondanks het feit dat een taalschakeldiploma geen toelatingsrecht tot vervolgonderwijs 
geeft, wordt verwacht dat de inhoudelijke invulling van de taalschakeltrajecten tezamen 
met de eventueel opgedane werk- en onderwijservaring in het land van herkomst 
5
voldoende zullen zijn om toegang tot het vervolgonderwijs mogelijk te maken. Ook 
wordt taalschakelinstellingen aangeraden afspraken te maken met mbo- en ho-
6
instellingen over de toelating van geslaagde taalschakeldeelnemers.  
 
2.2 Adviesrapport Commissie eindtermen  
Om het vertrouwen in de diplomawaarde van het taalschakeldiploma zoveel mogelijk te 
ondersteunen, zijn tevens eindtermen voor de inhoud van de taalschakeltrajecten 
7
vastgesteld met een wijziging van de Regeling eindtermen 2013. Het onderwijs-en 
examenprogramma van een taalschakeltraject moet de voor dat traject toepasselijke 
eindtermen dekken. Deze eindtermen zijn gebaseerd op het adviesrapport van een 
hiertoe ingestelde adviescommissie (hierna: Commissie eindtermen) met daarin onder 
8
andere experts uit het veld.  
 
Er zijn verschillende soorten taalschakeltrajecten. De Commissie eindtermen heeft 
eindtermen voorgesteld die voor alle soorten taalschakeltrajecten hetzelfde zijn, evenals 
eindtermen die per taalschakeltraject verschillen. Ook binnen elk taalschakeltraject zelf 
zijn vervolgens verschillende varianten te onderscheiden. Wat voor taalschakeltraject 
een individuele deelnemer volgt en uit welke onderdelen dat bestaat, hangt af van het 
niveau, profiel en/of de voertaal van de door de deelnemer beoogde vervolgopleiding. 
De door de commissie voorgestelde systematiek en eindtermen zijn grotendeels 
overgenomen. Wel zijn er beperkte aanpassingen gedaan aan de inhoud, systematiek en 
redactie van de voorgestelde eindtermen. Naar aanleiding van de internetconsultatie 
begin 2021 zijn de taalschakeltrajecten naar hbo- en wo-opleidingen bijvoorbeeld 
9
opgesplitst aan de hand van de profielen , waardoor er voor hbo en wo vier in plaats van 
twee taalschakeltrajecten zijn. Op die manier is meer maatwerk mogelijk en hoeft de 
taalschakelinstelling per taalschakeltraject minder vakken aan te kunnen bieden. Verder 
zijn de eindtermen voor rekenen voor de taalschakeltrajecten naar mbo-opleidingen 
                                                 
5
 Kamerstukken II 2019/20, 35483, nr. 3, paragraaf 2.7.1.2. 
6 
Het bevoegd gezag van een mbo-instelling kan een student die niet aan de vooropleidingseisen 
voldoet, toelaten na het doen van een toelatingsonderzoek op grond van artikel 8.2.1, zesde lid, 
van de WEB. Ook voor het instellingsbestuur van een ho-instelling geldt dat het een 
toelatingsonderzoek kan doen op grond van artikel 7.29 van de Wet op het hoger onderwijs en 
wetenschappelijk onderzoek (veelal colloquium doctum genoemd). Door middel van goede 
afstemming tussen de taalschakelinstelling en de mbo- of ho-instelling kan het toelatingsonderzoek 
bijvoorbeeld beperkt van omvang blijven.   
7
 Stcrt. 2021, 25700. 
8
 Het adviesrapport is te vinden op 
https://www.rijksoverheid.nl/documenten/kamerstukken/2020/07/02/adviesrapport-eindtermen-
taalschakeltaject-onderwijsroute. 
9
 Voor taalschakeltrajecten naar hbo zijn er nu twee soorten taalschakeltrajecten: die naar hbo-
opleidingen in het profiel Maatschappij, economie en informatietechnologie en die naar hbo-
opleidingen in het Natuur, techniek en gezondheid. Voor wo geldt hetzelfde.  
9 
 

 
 
Gezien het bovenstaande kan het complex zijn om te bepalen hoe het samenstel van 
toepasselijke eindtermen voor een individuele deelnemer eruit dient te zien, hoe die 
eindtermen moeten worden beoordeeld en geëxamineerd en wanneer de deelnemer voor 
het taalschakeltraject is geslaagd. De algemene voorschriften in artikel 7.1.2, derde lid, 
en hoofdstuk 7, titel 4, van de WEB en de Regeling eindtermen 2013 geven hiervoor 
onvoldoende houvast. Onderhavig besluit biedt de taalschakelinstellingen duidelijkheid in 
wat van hen wordt verwacht. Ook deelnemers weten op deze manier wat zij moeten 
doen om te slagen.  
   
Artikel 7.4.3, eerste lid, van de WEB biedt overigens de mogelijkheid om niet alleen 
voorschriften voor de examens van het taalschakeltraject vast te stellen, maar ook voor 
de examens van andere opleidingen educatie (uitgezonderd het vavo en Nederlands als 
tweede taal I en II) waaraan een erkend diploma is verbonden. Voor dit laatste wordt 
vooralsnog echter niet gekozen. De meeste andere opleidingen educatie kennen 
(momenteel) namelijk minder variabelen en hebben alleen instellingsexamens 
(uitgezonderd het vavo en Nederlands als tweede taal I en II). Deze opleidingen 
educatie zijn qua inrichting dus minder complex dan het taalschakeltraject en hebben 
vooralsnog geen extra regels nodig. Wel zal beleidsmatig worden verkend of dit voor de 
19
langere termijn toch wenselijk zou kunnen zijn.  
 
3. Samenhang met andere wet- en regelgeving  
De Wet inburgering 2021 valt onder de verantwoordelijkheid van de minister van SZW, 
maar raakt ook aan beleidsterreinen van de minister van Onderwijs, Cultuur en 
Wetenschap (hierna: OCW). Hier wordt toegelicht welke wet- en regelgeving van 
toepassing is op de taalschakeltrajecten en wat de onderlinge verhouding is tussen de 
wet- en regelgeving van SZW en OCW.  
 
De voorschriften voor de B1-route en de Z-route volgen uit de Wet inburgering 2021 en 
de daarop gebaseerde regelgeving, namelijk het Besluit inburgering 2021 en de Regeling 
inburgering 2021. De Wet inburgering 2021 bevat tevens voorschriften voor de 
onderwijsroute. Uit de artikelen 6 en 8 van de Wet inburgering 2021 volgt dat een 
inburgeringsplichtige via de onderwijsroute aan zijn inburgeringsplicht kan voldoen door 
een taalschakeltraject af te behalen en daarnaast het participatieverklaringstraject af te 
ronden. De voorschriften voor de taalschakeltrajecten volgen vervolgens niet uit de Wet 
inburgering 2021 en de daarop gebaseerde regelgeving, maar uit de WEB en de daarop 
gebaseerde regelgeving.  
 
3.1 Taalschakeltraject algemeen 
De taalschakeltrajecten vallen onder de WEB en de daarop gebaseerde regelgeving, 
omdat het opleidingen educatie zijn als bedoeld in artikel 7.3.1, eerste lid, WEB. 
Sommige opleidingen educatie moeten eerst als zodanig door de minister worden 
aangewezen op grond van artikel 7.3.1, eerste lid, onderdeel f, van de WEB. Dit geldt 
ook voor de taalschakeltrajecten, die als opleidingen educatie zijn aangewezen in de 
20
Regeling aanwijzing opleidingen educatie. Voorts kunnen op grond van artikel 7.3.3, 
eerste lid, van de WEB eindtermen voor een opleiding educatie (uitgezonderd het vavo) 
worden vastgesteld. Ook dat is voor de taalschakeltrajecten gedaan door daarvoor 
eindtermen op te nemen in bijlage 9 van de Regeling eindtermen educatie 2013. Bij het 
voldoen aan de eindtermen voor een taalschakeltraject kan een erkend diploma als 
bedoeld in artikel 7.4.6 van de WEB worden uitgereikt, indien de instelling daarvoor het 
21
recht op diploma-erkenning heeft als bedoeld in artikel 1.4a.1, eerste lid, van de WEB.  
 
                                                 
19
 Artikel 7.4.3, eerste lid, van de WEB geldt niet voor opleidingen voortgezet algemeen 
volwassenenonderwijs (vavo) en Nederlands als tweede taal I en II. Daarom is hier alleen ingegaan 
op de overige opleidingen educatie.  
20
 Voorheen de Regeling digitale vaardigheden educatie 2018, zie Stcrt. 2021, 25700. 
21
 Zie de Beleidsregel diploma-erkenning opleidingen overige educatie (2021), Stcrt. 2021, 27270.    
11 
 

 
 
Het examen voor KNM kan niet worden afgenomen door de taalschakelinstelling zelf, 
maar wordt door DUO onder verantwoordelijkheid van het Ministerie van SZW 
afgenomen. In artikel 17i van het EKB wordt daarom geregeld dat het examen KNM 
plaatsvindt overeenkomstig de regels die volgen uit hoofdstuk 3, afdeling 3, van het 
Besluit inburgering 2021.  
 
Deelnemers aan de B1-route doen ook examen voor KNM; dit volgt uit artikel 7, eerste 
lid, onderdeel b, van de Wet inburgering 2021. Voor hen is dit verder uitgewerkt in 
hoofdstuk 3, afdeling 3, van het Besluit inburgering 2021. Voor de deelnemers aan het 
taalschakeltraject in de onderwijsroute gebeurt dat wederom met tussenkomst van het 
EKB, aangezien dat traject een opleiding educatie is zoals bedoeld in de WEB. In bijlage 
9 van de Regeling eindtermen educatie 2013 wordt voor de eindtermen voor KNM 
daarom eveneens verwezen naar bijlage 2 bij de Regeling inburgering 2021. Deelnemers 
aan de Z-route hoeven geen examen voor KNM te doen.  
 
3.4 Overzicht 
In grote lijnen ziet de verhouding tussen de wet- en regelgeving van SZW en OCW voor 
het taalschakeltraject er dus als volgt uit:  
 
 Toepasselijke wet- en Toepasselijke wet- en 
regelgeving OCW regelgeving SZW 
Inburgering 
Algemeen  N.v.t. - Wet inburgering 2021 
Voldoen aan N.v.t. - Artikel 6 tot en met 9 
inburgeringsplicht Wet inburgering 2021 
via drie leerroutes 
Vrijstelling N.v.t. - Artikel 4 Wet inburgering 
inburgeringsplicht 2021 
- Hoofdstuk 2, afdeling 2, 
Besluit inburgering 2021  
- Hoofdstuk 2, afdeling 1, 
Regeling inburgering 
2021  
Ontheffing N.v.t. - Artikel 5 Wet inburgering 
inburgeringsplicht 2021 
- Hoofdstuk 2 afdeling 4, 
Besluit inburgering 2021 
Hoofdstuk 2, afdeling 2, 
Regeling inburgering 
2021  
Onderwijs taalschakeltraject 
Algemeen - WEB - N.v.t. 
- Regeling eindtermen 
educatie 2013, bijlage 9 
Onderwijs Nt2  - Regeling eindtermen - N.v.t. 
educatie 2013, bijlage 9 
(verwijst naar ERK) 
Onderwijs KNM - Regeling eindtermen - N.v.t. 
educatie 2013, bijlage 9 
(verwijst naar Regeling 
inburgering 2021, bijlage 
2)  
Examinering taalschakeltraject 
Algemeen - WEB - N.v.t. 
- EKB 
13 
 

 
 
- Het taalschakeltraject naar wo-opleidingen in het profiel Maatschappij, 
economie en informatietechnologie; en  
- Het taalschakeltraject naar wo-opleidingen in het profiel Natuur, techniek en 
gezondheid. 
 
Elk taalschakeltraject bestaat uit de volgende onderdelen, tevens examenonderdelen: 
- Basisvakken; 
- Maatwerkvakken; 
- KNM; 
- Leervaardigheden; en 
- Vaardigheden voor opleidings- en beroepskeuze. 
  
In navolging van artikel 3 van het EKB, waarin de examenonderdelen van een 
beroepsopleiding zijn opgenomen, worden de examenonderdelen van elk 
taalschakeltraject opgenomen in artikel 17f van het EKB. De examenonderdelen 
corresponderen met de wijze waarop de eindtermen voor de taalschakeltrajecten zijn 
ingedeeld.   
 
4.1.1 Basisvakken 
De basisvakken verschillen per taalschakeltraject en volgen uit bijlage 9 van de Regeling 
eindtermen educatie 2013. Elk basisvak is een apart examenonderdeel als bedoeld in 
artikel 17f, eerste lid, onder a, van het EKB. De basisvakken kennen verschillende 
24
niveaus voor Nt2, Engels en rekenen of wiskunde. Voor de niveau-aanduiding voor 
Nederlands en Engels wordt gebruik gemaakt van het ERK. Voor Nt2 ligt het niveau 
telkens ten minste op B1-niveau en bestaan de eindtermen uit alle vijf de 
taalvaardigheden. Voor Engels kan het niveau ook lager liggen en bestaan de 
eindtermen in sommige gevallen slechts uit een deel van de vijf taalvaardigheden.  
 
Voor de taalschakeltrajecten naar mbo-opleidingen zijn de volgende basisvakken 
verplicht:  
 
Taalschakeltraject Basisvakken 
Naar mbo-niveau 2 -  Nt2 B1  
-  Op weg naar Engels A1 
-  Op weg naar mbo-rekenniveau 2 
Naar mbo-niveau 3 -  Nt2 B1  
-  Engels A1  
-  Mbo-rekenniveau 2 
Naar mbo-niveau 4 -  Nt2 B1  
-  Engels A2 
-  Mbo-rekenniveau 3 
  
Voor de taalschakeltrajecten naar hbo- en wo-opleidingen zijn de volgende basisvakken 
verplicht, waarbij er bovendien een verschil is tussen deelnemers die een Nederlands- of 
Engelstalige vervolgopleiding willen gaan volgen:  
 
Taalschakeltraject Basisvakken Basisvakken Engelstalige 
Nederlandstalige hbo- of hbo- of wo-opleiding 
wo-opleiding 
Naar hbo-opleidingen in het -  Nt2 B2  -  Nt2 B1  
profiel Maatschappij, -  Engels B1  -  Engels B2  
economie en - Rekenen 3F - Rekenen 3F 
                                                 
24
 Met ingang van 1 augustus 2021 worden nieuwe rekeneisen in het Besluit referentieniveaus 
Nederlandse taal en rekenen opgenomen. Zie het rapport van de Expertgroep Herijking Rekeneisen 
mbo, Rekeneisen voor het middelbaar beroepsonderwijs, juli 2020, vindplaats: 
https://www.rijksoverheid.nl/documenten/rapporten/2020/05/19/rekeneisen-voor-het-middelbaar-
beroepsonderwijs. De nieuwe rekeneisen zijn reeds meegenomen in dit concept. 
15 
 

 
 
Met leervaardigheden worden competenties bedoeld die niet direct gerelateerd zijn aan 
een vakinhoud, maar die een deelnemer wel nodig heeft om succesvol te kunnen 
doorstromen naar het onderwijs. Het gaat hierbij niet alleen om cognitieve 
vaardigheden, maar ook om houdingsaspecten in leer- en werksituaties en om 
praktische vaardigheden.  
 
Bij de beheersing van deze vaardigheden gaat het erom dat de deelnemer een 
ontwikkeling laat zien. Het onderwijs voor de leervaardigheden hoeft dus niet te worden 
afgesloten met een examen; het is aan het bevoegd gezag van de taalschakelinstelling 
om te beoordelen wanneer de deelnemer hieraan heeft voldaan. De leervaardigheden 
worden echter wel aangeduid als ‘examenonderdeel’, omdat dit aansluit bij de bestaande 
systematiek en terminologie van het EKB. Aangezien dit examenonderdeel zich niet leent 
voor een cijfermatige beoordeling wordt de eindwaardering uitgedrukt in een oordeel 
‘voldaan’ of ‘niet voldaan’, zie paragraaf ‘4.4 Eindwaardering examenonderdelen en 
slaag-/zakbeslissing’. 
 
De eindtermen voor de leervaardigheden gelden voor alle taalschakeltrajecten. Daarom 
zijn ze in de Regeling eindtermen educatie 2013 zoveel mogelijk zonder context 
geformuleerd. De eindtermen zullen dan ook per taalschakeltraject verschillend kunnen 
en moeten worden uitgewerkt en beoordeeld, afhankelijk van het niveau van het 
taalschakeltraject. Zie hierover tevens de toelichting bij de wijziging van de Regeling 
25 26
eindtermen 2013 en het adviesrapport van de Commissie eindtermen . 
  
4.1.5 Vaardigheden voor opleidings- en beroepskeuze 
Elk taalschakeltraject omvat vaardigheden voor opleidings- en beroepskeuze. Dit is 
eveneens vastgelegd in bijlage 9 van de Regeling eindtermen educatie 2013. Tevens is 
het opgenomen als examenonderdeel in artikel 17f, eerste lid, onder e, van het EKB. 
 
Aangezien het doel van een taalschakeltraject is om een deelnemer zo goed mogelijk 
voor te bereiden op instroom in een Nederlandse vervolgopleiding, is het noodzakelijk 
dat de deelnemer een daadwerkelijke keuze voor een beoogde vervolgopleiding maakt. 
De eindtermen voor de vaardigheden voor opleidings- en beroepskeuze zijn hierop 
gericht. Het onderwijs voor deze vaardigheden hoeft dus niet te worden afgesloten met 
een examen; het is aan het bevoegd gezag van de taalschakelinstelling om te 
beoordelen wanneer de deelnemer hieraan heeft voldaan. De vaardigheden voor 
opleidings- en beroepskeuze worden echter wel aangeduid als ‘examenonderdeel’, 
omdat dit aansluit bij de bestaande systematiek en terminologie van het EKB. Aangezien 
dit examenonderdeel zich niet leent voor een cijfermatige beoordeling wordt de 
eindwaardering uitgedrukt in een oordeel ‘voldaan’ of ‘niet voldaan’, zie paragraaf ‘4.4 
Eindwaardering examenonderdelen en slaag-/zakbeslissing’. 
 
De taalschakelinstelling kan het beste vroeg in het taalschakeltraject aandacht besteden 
aan de vaardigheden voor opleidings- en beroepskeuze, aangezien de samenstelling van 
het taalschakeltraject moet aansluiten bij de beoogde vervolgopleiding. De eindtermen 
voor de vaardigheden voor opleidings- en beroepskeuze gelden voor alle soorten 
taalschakeltrajecten. Zie hierover tevens de toelichting bij de wijziging van de Regeling 
27 28
eindtermen 2013 en het adviesrapport van de Commissie eindtermen .  
 
4.1.6 Extra onderdelen  
Het kan voorkomen dat de ontvangende onderwijsinstelling aangeeft dat voor een 
bepaalde vervolgopleiding meer of andere onderdelen zijn vereist dan waar (de 
eindtermen voor) bovengenoemde vakken en vaardigheden in voorzien. Het is aan de 
taalschakelinstelling om (in overleg met de gemeente) te bepalen of het haalbaar is om 
                                                 
25
 Stcrt. 2021, 25700. 
26
 Zie pagina’s 14 tot en met 17 en 78 tot en met 84 van het adviesrapport. 
27
 Stcrt. 2021, 25700. 
28
 Zie pagina’s 18 en 19 van het adviesrapport. 
17 
 

 
 
 
4.2.2 KNM 
Het examen voor KNM wordt afgenomen door het Ministerie van SZW, in de praktijk 
eveneens uitgevoerd door DUO. Dit is tot uitdrukking gebracht in artikel 17f, derde lid, 
van het EKB. Ook is in artikel 17i van het EKB bepaald dat het examen plaatsvindt 
overeenkomstig de regels van hoofdstuk 3, afdeling 3, van het Besluit inburgering 2021. 
Hieruit volgen ook regels over de aanmelding, het examengeld, aangepaste 
examenomstandigheden, et cetera. KNM is een verplicht onderdeel voor alle 
inburgeringsplichtigen en biedt een kennismaking met de Nederlandse maatschappij aan 
de hand van verschillende domeinen, zoals werk en inkomen, gezondheidszorg, 
onderwijs, geschiedenis en staatsinrichting en normen en waarden. In de Regeling 
eindtermen educatie 2013 wordt voor de eindtermen van KNM verwezen naar bijlage 2 
van de Regeling inburgering 2021.  
 
4.3 Vrijstellingen van examenonderdelen 
Sommige deelnemers zullen al diploma’s hebben gehaald of werkervaring hebben 
opgedaan in het land van herkomst. Op basis daarvan kan een deelnemer van mening 
zijn bepaalde onderdelen van het taalschakeltraject al te beheersen en de 
examencommissie van de taalschakelinstelling verzoeken om een vrijstelling van 
bijbehorend examenonderdeel.  
 
De deelnemer is verantwoordelijk voor het aanvragen van een vrijstelling bij de 
examencommissie. Het is aan de examencommissie om dit zorgvuldig te beoordelen en 
te toetsen aan de geldende eindtermen. Indien de examencommissie kan onderbouwen 
dat de deelnemer de eindtermen inderdaad al beheerst, kan zij een vrijstelling van het 
examenonderdeel geven. Dit is tot uitdrukking gebracht in artikel 17g, eerste lid, van 
het EKB. De formulering van dit artikel is zoveel mogelijk in overeenstemming met 
artikel 3b van het EKB gebracht, waarin de regels voor vrijstelling van 
examenonderdelen van beroepsopleidingen zijn opgenomen. 
 
De examencommissie kan alleen voor de examenonderdelen die worden afgesloten door 
middel van een instellingsexamen en voor de examenonderdelen leervaardigheden en 
vaardigheden voor opleidings- en beroepskeuze naar eigen inzicht een vrijstelling 
verlenen. Voor de examenonderdelen waarvan de taalschakelinstelling de examens niet 
zelf mag afnemen, zijn er specifieke regels.  
 
Als een deelnemer afschaalt naar een taalschakeltraject op een lager niveau, kunnen 
vrijstellingen worden verleend indien de deelnemer op het hoger niveau reeds examens 
heeft afgelegd en de eindtermen op het lager niveau op die manier zijn gedekt. De 
examencommissie van de taalschakelinstelling op het hoger niveau kan hiertoe een 
33
instellingsverklaring verstrekken en de examencommissie van de ontvangende 
taalschakelinstelling kan op basis daarvan eventueel vrijstellingen verlenen. Indien er 
wordt overgestapt binnen dezelfde taalschakelinstelling gebruikmakende van dezelfde 
examencommissie, is de instellingsverklaring niet nodig. Het (examen)dossier van de 
deelnemer moet echter wel altijd inzicht geven in hoe vrijstellingsbesluiten tot stand zijn 
gekomen.  
 
4.3.1 Internationale diplomawaardering 
De examencommissie van de taalschakelinstelling zal wellicht niet alle in het buitenland 
behaalde diploma’s gemakkelijk op waarde kunnen schatten. De deelnemer kan in dat 
geval zelf om een diplomawaardering vragen bij een aantal instanties die daar wel in 
gespecialiseerd zijn. Afhankelijk van de situatie kan dit bij de Nederlandse organisatie 
voor internationalisering in onderwijs (Nuffic) of de Samenwerkingsorganisatie 
beroepsonderwijs bedrijfsleven (SBB). Dit verrichten zij in opdracht van het Ministerie 
                                                 
33
 Zie artikel 7.4.6a van de WEB. Indien de student uitstroomt zonder diploma en niet meer aan een 
instelling is ingeschreven, jonger dan 23 is en nog geen startkwalificatie heeft, is het uitreiken van 
een instellingsverklaring verplicht.  
19 
 

 
 
 
4.3.4 Verschil met vrijstelling en (gedeeltelijke) ontheffing van inburgeringsplicht 
Vrijstelling van een examenonderdeel door de examencommissie van de 
taalschakelinstelling, dient niet te worden verward met vrijstelling of ontheffing van de 
inburgeringsplicht. Of de examencommissie een vrijstelling van een examenonderdeel 
kan geven, hangt ervan af of de deelnemer reeds aan de eindtermen voldoet. Een 
vrijstelling of (gedeeltelijke) ontheffing van de inburgeringsplicht wordt zoals gezegd 
verleend door de minister van SZW en hangt daarentegen veelal samen met de 
kenmerken of omstandigheden van de deelnemer. Een vrijstelling of (gedeeltelijke) 
ontheffing van de inburgeringsplicht wil dus niet zeggen dat de deelnemer reeds aan de 
eindtermen voldoet.    
 
De minister van SZW kan een vrijstelling van de inburgeringsplicht verlenen op grond 
van artikel 4 van de Wet inburgering 2021, bijvoorbeeld als iemand heeft aangetoond al 
voldoende te zijn ingeburgerd. Een vrijstelling kan bijvoorbeeld worden verleend aan 
personen die reeds een regulier schooldiploma hebben gehaald waarvoor het taalniveau 
op B1 of hoger ligt. Dit zijn vo-diploma’s op het niveau vmbo gemengde of theoretische 
leerweg of hoger, of mbo-diploma’s op het niveau 2 of hoger. Personen die zijn 
vrijgesteld van de inburgeringsplicht, hoeven überhaupt geen onderwijsroute en 
taalschakeltraject te volgen en komen dan ook niet bij de (examencommissie van) de 
taalschakelinstelling terecht.  
 
Verder kan de minister van SZW gehele of gedeeltelijke ontheffing van de 
inburgeringsplicht verlenen op grond van artikel 5 van de Wet inburgering 2021. 
Personen die geheel zijn ontheven van de inburgeringsplicht, hoeven in het geheel niet 
in te burgeren. Voor hen wordt dus ook geen leerroute vastgesteld (of wordt de 
leerroute afgebroken indien de ontheffing pas later wordt toegekend) en zij komen dus 
eveneens niet bij (de examencommissie van) de taalschakelinstelling terecht. Personen 
die gedeeltelijk zijn ontheven van de inburgeringsplicht, volgen mogelijk nog wel de 
onderwijsroute en het taalschakeltraject. Binnen het taalschakeltraject zijn zij 
vervolgens ontheven van bepaalde (onderdelen van) examenonderdelen. Deze 
beoordeling vindt plaats door de minister van SZW en (de examencommissie van) de 
taalschakelinstelling speelt daarin geen rol.  
 
De minister van SZW kan ten eerste ontheffing van de inburgeringsplicht verlenen als de 
inburgeringsplichtige heeft aangetoond door een psychische of lichamelijke belemmering 
of een verstandelijke beperking blijvend niet in staat te zijn aan (een deel van) de 
37
inburgeringsplicht te voldoen. Dit kan zowel een gehele als een gedeeltelijke ontheffing 
zijn. Een gedeeltelijke ontheffing kan alleen betrekking hebben op KNM of maximaal drie 
38
van de vier onderdelen van het examen Nt2 op ten minste B1-niveau. De deelnemer 
zal dus bij een gedeeltelijke ontheffing altijd minstens één onderdeel van het 
examenonderdeel Nt2 moeten afleggen. De gedachte achter deze keuze is het belang 
van het leren van de Nederlandse taal. Gedeeltelijke ontheffing kan bijvoorbeeld aan de 
orde zijn bij mensen die door een zintuiglijke beperking niet in staat zijn om bepaalde 
onderdelen van het staatsexamen Nt2 af te leggen. Indien iemand doof is, zal diegene 
het onderdeel luisteren bijvoorbeeld niet kunnen afleggen maar de andere 
examenonderdelen naar verwachting wel. Als het niet mogelijk is om minstens één van 
de vier examenonderdelen van het examen Nt2 af te leggen, dan zal een gehele 
ontheffing van de inburgeringsplicht worden verleend.  
 
De minister van SZW verleent ook géén gedeeltelijke ontheffing als het mogelijk is om 
de examenomstandigheden aan te passen aan de mogelijkheden van de 
inburgeringsplichtige. Voor het examenonderdeel Nt2 is het aan het CvTE om conform 
artikel 20 van het Staatsexamenbesluit Nt2 te beslissen of de deelnemer inderdaad recht 
heeft op een aangepaste wijze van afname en welke aanpassingen daarvoor worden 
                                                 
37
 Artikel 5, eerste lid, Wet inburgering 2021. 
38
 Artikel 2.7, derde lid, Besluit inburgering 2021. 
21 
 

 
 
De leervaardigheden en de vaardigheden voor opleidings- en beroepskeuze hoeven 
overigens niet te worden geëxamineerd. Het is aan het bevoegd gezag om te beoordelen 
wanneer aan de eindtermen voor deze examenonderdelen is voldaan. Daarom kan de 
eindwaardering voor deze examenonderdelen alleen worden uitgedrukt in ‘voldaan’ of 
‘niet voldaan’.    
 
Hoe examenonderdelen worden getoetst of afgesloten, moet tot slot van tevoren worden 
vastgelegd in de onderwijs- en examenregeling overeenkomstig artikel 7.4.8, tweede lid, 
van de WEB. Bij de aanvraag voor het recht op diplomaerkenning moet de onderwijs- en 
examenregeling ook worden gedeeld met DUO, die namens de minister op de aanvraag 
beslist. 
 
4.4.2 Overzicht uitdrukkingswijze eindwaarderingen en slaag-/zakbeslissingen 
Samengevat zien de eindwaarderingen en slaag-/zakbeslissingen voor de verschillende 
soorten taalschakeltrajecten er als volgt uit:  
  
 Eindwaardering Slaag-/zakbeslissing 
Naar mbo- Basisvakken Basisvakken 
niveau 2 Uitgedrukt in cijfers of Allemaal minimaal een 6 of een 
woordoordelen, m.u.v.:  voldoende, m.u.v.:  
- Nt2 B1: overnemen -  Nt2 B1: voldoende 
waardering CvTE - Op weg naar rekenen mbo-
- Op weg naar rekenen mbo- niveau 2: voldaan 
niveau 2: uitgedrukt in - Op weg naar Engels A1: 
voldaan/niet voldaan voldaan 
- Op weg naar Engels A1:  
uitgedrukt in voldaan/niet  
voldaan  
  
Maatwerkvakken Maatwerkvakken 
N.v.t. N.v.t. 
  
KNM KNM 
Overnemen waardering SZW  Minimaal een 6  
  
Leervaardigheden Leervaardigheden 
Uitgedrukt in voldaan/niet voldaan  Voldaan  
  
Vaardigheden voor opleidings- en Vaardigheden voor opleidings- en 
beroepskeuze beroepskeuze 
Uitgedrukt in voldaan/niet voldaan Voldaan  
Naar mbo- Basisvakken Basisvakken  
niveau 3 Uitgedrukt in cijfers of Allemaal minimaal een 6 of een 
woordoordelen, m.u.v.:  voldoende, m.u.v.:  
- Nt2 B1: overnemen - Nt2 B1: voldoende 
waardering CvTE  
  
Maatwerkvakken Maatwerkvakken  
N.v.t. N.v.t. 
  
KNM KNM 
Overnemen waardering SZW  Minimaal een 6 
  
Leervaardigheden Leervaardigheden 
Uitgedrukt in voldaan/niet voldaan Voldaan  
  
Vaardigheden voor opleidings- en Vaardigheden voor opleidings- en 
23 
 

 
 
  
Vaardigheden voor opleidings- en Vaardigheden voor opleidings- en 
beroepskeuze beroepskeuze 
Uitgedrukt in voldaan/niet voldaan  Voldaan  
 
Bovenstaande wordt hierna verder toegelicht.  
 
4.4.3 Basis- en maatwerkvakken 
In de slaag-/zakbeslissing voor alle taalschakeltrajecten is opgenomen dat deelnemers 
voor al deze vakken een voldoende dienen te behalen. Hiermee wordt het advies van de 
41
Commissie eindtermen gevolgd. Het toestaan van onvoldoendes zou namelijk 
betekenen dat het kan voorkomen dat een deelnemer na afronding van het 
taalschakeltraject nog steeds niet alle deficiënties heeft weggewerkt. Dit kan het 
primaire doel van het taalschakeltraject - doorstroom naar de beoogde vervolgopleiding 
- in de weg staan. Daarnaast zou het kunnen betekenen dat er in de praktijk minder 
aandacht is voor de maatwerkvakken. Beiden zijn ongewenst. Tegelijkertijd kan 
gedurende het taalschakeltraject blijken dat de beoogde vervolgopleiding en de 
bijbehorende maatwerkvakken niet haalbaar zijn voor de deelnemer. In dat geval kan de 
deelnemer echter ook nog voor een vervolgopleiding met andere maatwerkvakken of 
geen maatwerkvakken kiezen om voor het taalschakeltraject te slagen en aan zijn 
inburgeringsplicht te voldoen. Het is aan de taalschakelinstelling om de vorderingen van 
de deelnemers goed te volgen en eventueel tijdig bij te sturen.   
 
Er zijn twee uitzonderingen op de regel dat voor alle basis- en relevante 
maatwerkvakken een voldoende moet worden gehaald, namelijk de twee basisvakken 
met een niveauaanduiding ‘op weg naar’ in de Regeling eindtermen educatie 2013. Dit 
zijn de vakken ‘op weg naar mbo-rekenniveau 2’ en ‘op weg naar Engels ERK-niveau A1’ 
42
in het taalschakeltraject naar mbo-niveau 2. Dit betekent dat de deelnemer het 
vermelde niveau niet hoeft te halen, maar daar alleen naar op weg hoeft te zijn. Daarom 
is ervoor gekozen de eindwaardering uit te drukken in ‘voldaan’ of ‘niet voldaan’. Om 
voor het taalschakeltraject te kunnen slagen, moet de deelnemer een eindwaardering 
‘voldaan’ hebben behaald.    
 
4.4.4 Nt2 en KNM  
Om het staatsexamen Nt2 op B1- of B2-niveau te kunnen halen, is een diploma of zijn 
een of meer certificaten van het CvTE nodig. Het CvTE reikt deze uit op grond van artikel 
16 van het Staatsexamenbesluit Nt2 en drukt de resultaten daarbij uit als ‘voldoende’ of 
‘onvoldoende’ conform artikel 14, eerste lid, van het Staatsexamenbesluit Nt2. De 
examencommissie van de taalschakelinstelling dient dit als eindwaardering over te 
nemen. Het staatsexamen Nt2 kan alleen worden afgerond met een oordeel 
43
‘voldoende’.  
 
Voor het examenonderdeel KNM geldt dat het Ministerie van SZW de uitslag vaststelt 
door middel van een cijfer. De examencommissie van de taalschakelinstelling dient dit 
cijfer als eindwaardering over te nemen. Dit examenonderdeel kan alleen worden 
afgerond met een eindwaardering van een 6 of hoger.  
 
De examencommissie heeft dus het diploma dan wel de certificaten voor het 
staatsexamen Nt2 en het diploma voor KNM nodig voordat zij een positieve slaag-
/zakbeslissing kan nemen en het taalschakeldiploma kan uitreiken. Het is aan de 
                                                 
41
 Zie p. 6 van het adviesrapport. 
42
 Zie de toelichting, paragraaf 3.3.1, bij de wijziging van de Regeling eindtermen 2013, Stcrt. 
2021, 25700. 
43
 Mogelijk gaat het CvTE het resultaat voor de staatsexamens Nt2 in de toekomst uitdrukken in 
cijferoordelen in plaats van voldoendes en onvoldoendes. Te zijner tijd zal de examencommissie 
van de taalschakelinstelling dus het cijferoordeel van het CvTE moeten overnemen en is de 
deelnemer geslaagd met het cijfer zes. In deze toelichting wordt echter van de huidige situatie 
uitgegaan.  
25 
 

 
 
enorme groei in het aantal studenten genoemd als nóg een reden waarom het 
46
examengeld nog altijd verre van kostendekkend is. In onderhavig besluit wordt de 
volgende stap gezet met, zoals gezegd, een verhoging van het examengeld tot € 200,-.  
 
De verhoging van het examengeld voor het staatsexamen Nt2 op B1- en B2-niveau naar 
€ 200,- stemt ook overeen met de tarieven voor de examens voor Nt2 op A2-niveau, 
afgenomen door het Ministerie van SZW. Inburgeringsplichtigen in de B1-route kunnen 
afschalen naar dit niveau indien na aanzienlijke inspanningen blijkt dat het B1-niveau 
47
niet haalbaar is.  
 
Voor deelnemers aan taalschakeltrajecten die asielstatushouders zijn, heeft de 
tariefverhoging geen gevolgen voor de eerste en tweede examenpoging, aangezien die 
worden bekostigd door het Ministerie van SZW; zie paragraaf ‘4.5.2 Kosteloze 
examenpogingen’. Wel leidt dit tot een kostenverhoging voor asielstatushouders die 
meer dan twee examenpogingen doen en ook voor overige deelnemers aan het 
taalschakeltraject of deelnemers die om een andere reden het staatsexamen Nt2 op B1- 
of B2-niveau willen afleggen. 
 
4.5.2 Kosteloze examenpogingen 
Op grond van artikel 3.7 van het Besluit inburgering 2021 in samenhang met artikel 3.5, 
eerste lid, van de Regeling inburgering 2021 krijgen asielstatushouders in de B1-route 
twee kosteloze examenpogingen om het staatsexamen Nt2 op ten minste B1-niveau af 
te leggen. Het Ministerie van SZW vergoedt hiertoe het examengeld. Om hetzelfde recht 
voor asielstatushouders in de taalschakeltrajecten te creëren, dient het 
Staatsexamenbesluit Nt2 te worden aangepast. Zoals toegelicht onder ‘3. Samenhang 
met andere wet- en regelgeving’ valt het taalschakeltraject namelijk onder de wet- en 
regelgeving van het Ministerie van OCW.  
 
Het recht op twee kosteloze examenpogingen geldt dus niet voor alle 
inburgeringsplichtigen, maar alleen voor asielstatushouders en hun gezinsleden; de 
groep omschreven in artikel 13, eerste, van de Wet inburgering 2021. 
Inburgeringsplichtigen die voor gezinshereniging naar Nederland zijn gekomen, vallen 
derhalve dus niet onder deze bepaling. Dit zijn de gezinsmigranten en overige 
migranten; de groep omschreven in artikel 19 van de Wet inburgering 2021. Het 
taalschakeltraject staat als opleiding educatie eventueel ook open voor niet-
inburgeringsplichtigen, hoewel de kans dat deze groep deelneemt uiterst gering is. Ook 
de eventuele niet-inburgeringsplichtigen die een taalschakeltraject volgen, hebben 
logischerwijs geen recht op de twee kosteloze examenpogingen; dit volgt ook uit artikel 
5, derde lid, van het Staatsexamenbesluit Nt2.  
 
5. Administratieve lasten en regeldruk 
Volgens onderzoek van Regioplan zijn er 45 instellingen die momenteel een 
voorschakeltraject verzorgen in het kader van het inburgeringsstelsel vóór 1 januari 
48
2022. Voor de berekening van de regeldrukkosten van dit besluit wordt uitgegaan van 
een vergelijkbaar aantal instellingen dat een diploma-erkenning zal aanvragen en 
bijbehorend onderwijs zal verzorgen, namelijk 50 aanbieders. Dit besluit gaat gepaard 
met kennisnemingskosten rondom de regels in het EKB en de wijzigingen van het 
Staatsexamenbesluit Nt2. Naar schatting zijn potentiële taalschakelinstellingen ruim vier 
uur bezig met het kennisnemen van dit besluit, waardoor de totale kennisnemingskosten 
49
uitkomen op € 10.000,-.  
                                                 
46
 Stb. 2012, 524. 
47
 Artikel 17, derde lid, van de Wet inburgering 2021 en artikel 5.5 van het Besluit inburgering 
2021.  
48
 https://www.regioplan.nl/project/toeleiding-statushouders-naar-onderwijs 
49
 Voor de berekening van de regeldrukkosten is uitgegaan van een uurtarief van € 50,-. Dit is 
gebaseerd op bijlage IV.D van het Handboek Meting Regeldrukkosten, te vinden op  
https://www.kcwj.nl/sites/default/files/handboek_meting_regeldrukkosten_v_1-1-2018.pdf. Het 
uurtarief van € 47,- is daarbij naar boven afgerond tot € 50,-.  
27 
 

 
 
Ministeries van OCW en SZW en DUO. 
 
7.2 Inspectie van het Onderwijs 
De Inspectie van het Onderwijs heeft opgemerkt op dat ten tijde van de 
uitvoerbaarheids- en handhaafbaarheidstoets nog afstemming tussen de Ministeries van 
OCW en SZW diende plaats te vinden over de regels rondom vrijstellingen door de 
examencommissie. Hierdoor kon de inspectie zich nog geen oordeel vormen over de 
uitvoerbaarheid van het toezicht op dit punt. De afstemming tussen de Ministeries van 
OCW en SZW heeft inmiddels plaatsgevonden en naar aanleiding hiervan is de 
toelichting op een aantal punten aangevuld, zie de paragrafen 4.3.1 en 4.3.2. Kort 
gezegd kan een deelnemer die een vrijstelling wenst, een internationale 
diplomawaardering laten uitvoeren door DUO SBB of Nuffic. Op basis daarvan kan de 
examencommissie beoordelen of dat al dan niet tot een vrijstelling leidt. Deze informatie 
is vervolgens ook afgestemd met de inspectie. 
 
Daarnaast heeft de inspectie aangegeven dat, aangezien nog niet alle gevolgen van dit 
besluit voor het toezicht duidelijk zijn, er geen uitspraken kunnen worden gedaan over 
de in te zetten capaciteit. De inspectie heeft inmiddels wel via een andere 
uitvoeringstoets aangegeven wat de benodigde capaciteit in 2021 is, te weten 3,9 fte. 
Hoewel de Wet inburgering 2021 pas op 1 januari 2022 in werking treedt, is er namelijk 
in 2021 al extra capaciteit nodig. Dit komt doordat potentiële taalschakelinstellingen 
voor die tijd alvast informeel het recht op diploma-erkenning kunnen aanvragen. DUO 
neemt deze informele aanvragen alvast in behandeling en laat de aanvragers na 
beoordeling hiervan weten welke formele beschikking zij vanaf 1 januari 2022 kunnen 
verwachten. Hier is voor gekozen, omdat gemeenten al vóór inwerkingtreding van de 
Wet inburgering 2021 met hun aanbestedingsprocedures voor de onderwijsroute starten. 
Taalschakelinstellingen kunnen met het informele bericht van DUO aan gemeenten 
aantonen dat te verwachten is dat zij na inwerkingtreding van de Wet inburgering 2021 
formeel zullen beschikken over het recht op een diploma-erkenning. DUO legt aanvragen 
voor het recht op diplomaerkenning altijd voor aan de inspectie en zal dit ook doen met 
de informele aanvragen. Voor het adviseren over alle (informele) aanvragen en het 
houden van toezicht op de taalschakeltrajecten is derhalve capaciteit nodig. 
 
Tot slot heeft de inspectie aangegeven dat een minimale eindwaardering van het cijfer 4 
voor de vakken met een ‘op weg naar’-aanduiding onder andere niet stimulerend voor 
de deelnemer is. Dit is aangepast door te kiezen voor een eindwaardering ‘voldaan’ of 
‘niet voldaan’.    
 
7.3 CvTE   
Het CvTE heeft aangegeven dat dit besluit uitvoerbaar is. Wel heeft het enkele 
aandachtspunten meegegeven. Zo pleit het CvTE in verband met een verwachte 
51
toename van het aantal af te nemen staatsexamens voor een itembank . Het proces om 
deze te bouwen, is door het Ministerie van OCW in gang gezet. Daarnaast geeft het 
CvTE aan dat het nog onduidelijk is hoe de kosten voor de twee gratis examenpogingen 
voor asielstatushouders worden verrekend met het Ministerie van SZW en dat het geen 
voorrang zal verlenen aan specifieke groepen die zich aanmelden voor het staatsexamen 
Nt2. Over de financieringsstromen rondom de twee gratis examenpogingen zijn 
afspraken gemaakt tussen het Ministerie van SZW, het Ministerie van OCW, DUO en het 
CvTE. Dit staat los van dit besluit. 
   
8. Gevolgen Caribisch Nederland 
Dit besluit heeft geen gevolgen voor Caribisch Nederland, aangezien de Wet inburgering 
2021 niet geldt voor Caribisch Nederland en de taalschakeltrajecten dus ook niet als 
                                                 
51
 Een itembank bevat alle items (examenopgaven) die gebruikt kunnen worden voor het 
samenstellen van een examen. Het CvTE wil werken met een deels openbare itembank, waarbij een 
deel van de items openbaar zijn voor kandidaten om mee te oefenen en een deel van de items niet 
openbaar zijn en kunnen worden hergebruikt voor examens.   
29 
 

 
 
wijzigingen doorgevoerd omwille van de leesbaarheid of om de tekst te verduidelijken. 
Voorbeelden zijn de toelichtingen bij de paragrafen over leervaardigheden en 
vaardigheden voor opleidings- en beroepskeuze. 
  
31 
 

 
 
 
Het basisvak ‘op weg naar Engels ERK-niveau A1’ houdt in dat de deelnemer niet het 
niveau A1 hoeft te halen, maar daar slechts naar op weg hoeft te zijn. Hetzelfde geldt 
voor het basisvak ‘op weg naar mbo-rekenniveau 2’. De eindbeoordeling voor deze 
basisvakken wordt daarom uitgedrukt in ‘voldaan’ of ‘niet voldaan’. Zie paragraaf 4.4 
voor de onderbouwing van deze keuze.  
 
Artikel 17g 
Met dit artikel is zoveel mogelijk aangesloten bij artikel 3b van het EKB. Gelijk aan 
artikel 3b, bepaalt dit artikel dat er alleen tot een vrijstelling kan worden overgegaan op 
verzoek van een deelnemer. Inherent aan het verzoek zal de deelnemer bewijs moeten 
leveren dat hij/zij voor de gevraagde vrijstelling in aanmerking komt. 
  
Het tweede lid bepaalt dat de examencommissie in ieder geval de geldende eindtermen 
in acht neemt bij het geven van een vrijstelling. De eindtermen zijn minimumvereisten. 
De examencommissie kan verdergaand beleid voor het afgeven van vrijstellingen 
formuleren. 
 
In het verlengde van artikel 3b, derde lid, bepaalt het derde lid van dit artikel dat bij een 
vrijstelling de eerder behaalde waardering meetelt voor de eindwaardering 
overeenkomstig artikelen 17m en 17n van onderhavig besluit.  
 
In het vierde en vijfde lid is aangesloten bij artikel 3.12 van de Regeling inburgering 
2021. Daarin is opgesomd over welke bewijsstukken deelnemers aan de B1-route 
moeten beschikken om voor vrijstelling van (onderdelen van) het examenonderdeel Nt2 
op B1-niveau in aanmerking te kunnen komen.  
 
Het examenonderdeel KNM wordt niet genoemd in het artikel. Dit betekent dat de 
deelnemer niet voor het examenonderdeel KNM kan worden vrijgesteld. 
 
Artikelen 17h en 17i 
De examens voor Nt2 op B1- en B2-niveau vinden plaats overeenkomstig de regels 
hieromtrent in het Staatsexamenbesluit Nt2. Het examen van het examenonderdeel 
KNM vindt plaats overeenkomstig de regels in hoofdstuk 3, afdeling 3, van het Besluit 
inburgering 2021. Met het examen wordt in dit artikel ook de inhoud, aanmelding, 
procedure en beoordeling van het examen bedoeld. Deze examenonderdelen worden ook 
door inburgeringsplichtigen in de B1-route op dezelfde wijze afgelegd. Mede om deze 
reden is besloten dat deze examens door het CvTE respectievelijk het Ministerie van 
SZW worden afgenomen. 
 
Artikel 17j  
Overeenkomstig artikel 13 van het EKB, wordt ook voor de instellingsexamens van het 
taalschakeltraject bepaald dat deze plaatsvinden overeenkomstig de door de 
examencommissie krachtens de wet vastgestelde regels. 
 
Artikel 17k 
Dit onderdeel regelt hoe de eindwaardering voor de verschillende examenonderdelen 
wordt uitgedrukt.  
 
Het uitgangspunt is dat de taalschakelinstelling de keuze heeft om de eindwaardering 
voor de basis- en maatwerkvakken uit te drukken in een tienpuntsschaal (een geheel 
cijfer uit de reeks 1 tot en met 10, waarbij 10 het hoogste is en 1 het laagste), een 
driepuntsschaal (een waardering uitgedrukt met de woorden ‘onvoldoende’, ‘voldoende’, 
en ‘goed’) of een overige puntenschaal (een waardering uit de driepuntsschaal 
aangevuld met één of meer woorden uit de reeks ‘zeer slecht’, ‘slecht’, ‘ruim 
onvoldoende’, ‘ruim voldoende’, ‘zeer goed’, en ‘uitmuntend’) volgens de systematiek 
van artikel 15, tweede lid, EKB. 
33 
 

 
 
asielstatushouder. Deze kosteloze examenpogingen worden door het Ministerie van SZW 
vergoed. Het gaat om twee kosteloze pogingen per examenonderdeel: indien een 
asielstatushouder in één keer zijn examen behaalt voor bijvoorbeeld luistervaardigheid, 
dan kan hij de tweede kosteloze examenpoging voor dit onderdeel niet inzetten voor een 
ander examenonderdeel, zoals bijvoorbeeld spreekvaardigheid. Hiermee wordt 
aangesloten bij de B1-route waarvoor in artikel 3.7 van het Besluit inburgering 2021 in 
samenhang met artikel 3.5, eerste lid, van de Regeling inburgering 2021 hetzelfde is 
geregeld voor asielstatushouders in deze leerroute.  
 
In artikel 3.5 van de Regeling inburgering 2021 is overigens ook opgenomen dat voor 
het examen van het examenonderdeel KNM twee kosteloze examenpogingen kunnen 
worden gedaan door deelnemers die het examen afleggen als examenonderdeel van het 
taalschakeltraject indien zij asielstatushouder zijn of een gezinslid van een statushouder.  
 
Artikel II, onderdelen B en C (artikel 17, derde lid, en 24 Staatsexamenbesluit 
Nederlands als tweede taal) 
 
In artikel 17, derde lid (oud) is geregeld dat het CvTE de examenresultaten van de 
inburgeringsplichtige verstrekt ten behoeve van opneming in het Informatiesysteem 
Inburgering aan de beheerder daarvan (DUO). Het Informatiesysteem Inburgering komt 
te vervallen met de Wet inburgering 2021. Om die reden kan het derde lid van artikel 17 
(oud) komen te vervallen. Deze grondslag voor gegevensverstrekking blijft wel relevant 
voor inburgeringsplichtigen die inburgeringsplichtig zijn geworden onder de Wet 
inburgering (oud) en op wie het Besluit inburgering (oud) van toepassing is. Om die 
reden wordt in artikel 24 overgangsrecht getroffen.  
 
Onderdeel C bevat het overgangsrecht voor de inburgeringsplichtigen die onder de Wet 
inburgering (oud) inburgeringsplichtig zijn geworden. In het onderhavige artikel is 
geregeld dat deze grondslag voor gegevensverstrekking van toepassing blijft op 
inburgeringsplichtigen die inburgeringsplichtig zijn (geworden) onder de Wet inburgering 
(oud) en op wie het Besluit inburgering (oud) van toepassing was op de dag 
voorafgaand aan de inwerkingtreding van het onderhavige besluit. 
  
Artikel III (Verschillende artikelen in het Besluit register onderwijsdeelnemers)  
De wijziging van verschillende bepalingen in het Besluit register onderwijsdeelnemers 
betreffen louter technische wijzigingen, vanwege de inwerkingtreding van de Wet 
inburgering 2021. Vanaf de datum van inwerkingtreding biedt die wet de grondslag voor 
de gegevensuitwisselingen die noodzakelijk zijn voor de uitvoering ervan. 
 
Artikel 74a Besluit register onderwijsdeelnemers 
Om ervoor te zorgen dat de gegevensuitwisseling met betrekking tot deelnemers waarop 
op grond van de Wet inburgering 2021 de Wet inburgering van toepassing blijft 
doorgang kan blijven vinden, wordt er in het Besluit register onderwijsdeelnemers een 
overgangsbepaling opgenomen. Vanwege het invoegen van de overgangsbepaling is 
besloten om ten behoeve van de duidelijkheid het vijfde hoofdstuk onder te verdelen in 
paragrafen. 
 
Artikel IV (Wijziging van het Besluit experimenten flexibel hoger onderwijs) 
In het in 2017 gestarte experiment flexstuderen is geregeld dat de hoogte van het 
collegegeld van een student wordt bepaald door de omvang van het onderwijs dat de 
student van plan is te volgen, en de student uitsluitend het onderwijs volgt waarvoor hij 
collegegeld betaalt. Dit betekent in de praktijk dat studenten de mogelijkheid hebben 
om hun opleiding per studiepunt te betalen, in plaats van het collegegeld voor een 
volledig studiejaar. In 2021 is het experiment uitgebreid, zodat niet alleen 
voltijdstudenten, maar ook deeltijdstudenten en studenten aan duale opleidingen 
kunnen deelnemen. 
 
35 
 

