Dutch Caribbean Research Platform
Na kaminda pa un fortiﬁkashon duradero di e sistema di konosementu den  
e parti Karibense di Reino Hulandes 
 
Wiebe E. Bijker & Jorien Wuite 

Dutch Caribbean Research Platform 
(DUCARP)
Na kaminda pa un fortiﬁkashon duradero di e sistema di konosementu  
den e parti Karibense di Reino Hulandes 
 
Wiebe E. Bijker & Jorien Wuite 

Kontenido 
 
 
 
 
1. Prólogo                                                                                                                                             5 
2. Resúmen ehekutivo                                                                                                                  6 
3. Motibu i enkargo                                                                                                                          8 
4. Proseso                                                                                                                                         10 
5. Konklushon general                                                                                                                 12 
5.1 E ámbito di siensia i konosementu na e Islanan di Karibe den Reino                                     12 
5.2 Estudio sientífiko na e islanan di Karibe di Reino                                                                               14 
5.3 Posishon di e CNSI aktual den e ámbito di siensia i konosementu                                           16 
6. Prinsipio básiko                                                                                                                          18 
6.1 Sentido di responsabilidat                                                                                                                             18 
6.2 Pa henter reino                                                                                                                                                     18 
6.3 Un perfil disiplinario amplio                                                                                                                           19 
6.4 Agènda di Konosementu Karibense                                                                                                          19 
6.5 Struktura modulario                                                                                                                                         20 
6.6 Organisashon di interkambio                                                                                                                      20 
6.7 Kalidat i independensha                                                                                                                                 21 
7. Elementonan nesesario pa futuro                                                                                   22 
7.1 Aktividat                                                                                                                                                                  22 
7.2 Kontenido temátiko                                                                                                                                          25 
7.3 Ubikashon                                                                                                                                                              26 
7.4 Alkanse                                                                                                                                                                   27 
7.5 Organisashon i integrashon                                                                                                                         27 
8. Senario pa futuro                                                                                                                      28 
8.1 Punto di salida i balor fundamental                                                                                                         28 
8.2 Tarea i aktividat                                                                                                                                                   29 
8.3 Struktura i alkanse                                                                                                                                             31 
8.4 Maneho i integrashon                                                                                                                                     32 
8.5 Ampliashon den etapa                                                                                                                                     34 
8.6 Implementashon                                                                                                                                                34 
8.7 Konsiderashon finansiero                                                                                                                             35 
9. Rekomendashon                                                                                                                     36 
10. Anekso                                                                                                                                           39

1. Prólogo 
 
 
 
 
 
Mundu ta enfrentá retonan grandi: di pandemia global te ku desaster natural, 
di kambio di klima te ku desgaste di patrimonio kultural, i di repartishon 
desigual di prosperidat te ku destrukshon di ekosistema. E retonan aki ta 
eksistí den tur sosiedat, tambe esnan den Karibe. 
 
Estudio sientíﬁko ta krusial pa superá e tipo di retonan aki. E eksperenshanan 
resien ku e pandemia di Corona ta demostrá no solamente kon estudio 
médiko por resultá den bakuna nesesario, pero tambe dikon estudio sosial-
sikológiko ta nesesario pa mihó komprenshon di komportashon humano 
durante un lockdown di komunidat, kon estudio históriko por duna un bista 
den e konsekuenshanan di un pandemia riba término largu, i kon estudio 
ekonómiko por yuda nos rekuperá despues di un pandemia.  
 
Pa hasi bon uso di konosementu sientíﬁko, e mester konektá bon ku e 
komunidat lokal. Konosementu sitíﬁko kompilá anteriormente i otro kaminda, 
mester tradusí pa e konteksto lokal. I ora ta trata di estudio sientíﬁko nobo, 
mester involukrá e beneﬁsiarionan lokal di e konosementu aki (mandatario, 
siudadano, negoshi) mas trempan posibel. Esei ke men ku pa bon maneho di 
e retonan menshoná anteriormente i pa desaroyo duradero di e komunidatnan 
(sientíﬁko) di e islanan, tambe ta importante pa traha na un sistema di 
konosementu Karibense sólido — tantu pa por tradusí e konosementunan 
sientíﬁko eksistente i pa fasilitá estudio sientíﬁko nobo. 
 
Lantamentu di Dutch Caribbean Research Platform (DUCARP), manera ta 
proponé den e relato aki, mester resultá den fortiﬁkashon di e sistema di 
konosementu den e parti Karibense di Reino Hulandes. DUCARP ta un ret di 
establesimentu riba tur seis e islanan. E establesimentunan huntu ta forma un 
plataforma pa kolaborashon entre sientíﬁko i beneﬁsiario di konosementu riba 
i entre e islanan, ku sientíﬁko no-Hulandes i institutonan den region, ku 
Hulanda i ku sobrá di mundu. E kolaboradónan di DUCARP lo sostené 
sientíﬁko i instituto den e sistema di konosementu pa arma nan estudio, 
rekoudá fondo, i tradusí resultado pa enseñansa i gobernashon. 
 
DUCARP no por hasi esaki su so. E base mas importante pa enfrentá e 
retonan sosial grandi ku tin, ta e sistema di konosementu Karibense mes. 
Banda di lantamentu di DUCARP, ampliashon i fortiﬁkashon di e sistema aki 
ku maneho sientíﬁko eﬁkas na e kuater paisnan ta keda nesesario. 
 
E tim di eksplorashon di dos eksploradó i un sekretario ta mashá gradesidu pa 
e kontribushon amplio ku el a risibí durante hopi kòmbersashon ku sientíﬁko, 
gobièrnu i otro interesado. E eksperienshanan ekspektativa i ideanan di nos 
interlokutornan ta forma e base pa henter e konseho — di e prinsipionan 
fundamental te ku e elementonan konstruktivo i rekomendashon.
Dutch Caribbean Research Platform 5

E relato ta hasi e siguente seis rekomendashonnan: (1) Kontinuá. Sigui 
invertí den un struktura ku ta fomentá i fasilitá desaroyo duradero di e 
sistema di konosementu den e parti Karibense di Reino. (2) Traha un ret 
amplio. Laga e CNSI aktual transishoná pa un ret amplio, tantu riba tereno 
di kontenido komo geográﬁko, ku un mishon sientíﬁko habrí i ku puntonan 
di sosten físiko riba tur seis isla. (3) Di i pa e islanan. Pone e propiedat i 
responsabilidat pa e kontenido i e inisiativa pa akitividat mas tantu posibel 
den man di e sientíﬁkonan, institutonan i komunidatnan di e islanan 
(inkluso nan diaspora). (4) Krea un plataforma ku ta konektá i fasilitá. Pone 
énfasis riba konekshon i sostenementu di sientíﬁko, instituto, ámbito di 
konosementu i diferente forma di práktika sientíﬁko riba e seis islanan.  
(5) Na kaminda pa un sentro di konosementu pa SIDS. Komo diseño pa  
e kontenido, usa un Agènda di Konosementu Karibense kargá 
ampliamente i determiná den diálogo habrí, basá entre otro riba un 
enkuesta anterior, i konsiderá kresementu pa un sentro di konosementu  
pa SIDS despues di algun aña. (6) ‘Here to stay’. Mira e organisashon nobo 
no komo un struktura temporal, sino komo parti integral i permanente di  
e sistema di konosementu di e seis islanan.
Dutch Caribbean Research Platform 7

•   E meta prinsipal di e eksplorashon ta e aspirashon pa un fortiﬁkashon 
duradero di e sistema di konosementu na e islanan di Karibe den  
Reino Hulandes. No ta trata di un evaluashon, sino un eksplorashon  
di nesesidat i posibilidat. 
•   E eksploradónan ta liber pa eksplorá tur opshon i senario, di 
kontinuashon te alterashon, te ku terminashon, inkluso tur posibilidat 
entre e senarionan ei. 
•   E eksploradónan ta independiente di tur partido. A base di aporte 
general i kòmbersashon ku interesado relevante na e islanan di Karibe  
i na Hulanda, nan lo desaroyá senario pa futuro di CNSI. 
 
E eksplorashon a kuminsá na mart 2020, kasi mésora despues di e 
desishon di PCCO.
Dutch Caribbean Research Platform 9

Esaki ta e sinku preguntanan: 
 
Pregunta Kapítulo 7
1. Kiko e CNSI di futuro mester hasi? 7.1   Aktividat 
2. Kiko mester bira e enfoke / amplitut di kontenido? 7.2  Perﬁl temátiko 
3.
Kiko mester bira e alkanse geográﬁko? 7.3  Alk anse  
4. Na unda mester situá e CNSI di futuro? 7.4 Ubikashon  
5. 
Kiko mester ta e forma organisatorio / di maneho di un 7.5 Organisashon i  
CNSI di futuro?       integrashon 
Tambe a base di e kòmbersashonnan, den fase II a formulá algun prinsipio 
fundamental ku despues a usa komo prekondishon pa desaroyo di e 
senarionan pa futuro. Ta deskribí i elaborá riba e prinsipionan aki den  
kapítulo 6. 
 
Den e teksto ta hasi uso di sitat ku a saka direktamente for di e kòmbersa - 
s honnan. E personanan ku ta sita a bai di akuerdo ku uso di nan sitatnan.
Dutch Caribbean Research Platform 11

e nesesidatnan lokal. Pa otro tópiko mayoria biaha nan ta traha huntu ku 
3
persona i instanshan na Hulanda (òf otro kaminda ), ku ta asumí enkargo 
parsial di e edukashon i estudionan sientífiko riba e terenonan aki. E tres 
universidatnan menshoná i Instituto Pedagogico Arubano (IPA) huntu ta 
forma Fundashon UNICARIB, un kolaborashon ku ta representá e ámbito  
di enseñansa superior i siensia riba e islanan i ku ta den un proseso di 
renobashon aktualmente.  
 
“Un perspektiva nobo ta nesesario pa kambia brain-drain  
den brain-circulation” 
Jonathan Johnson  
 
Banda di e universidatnan tambe tin algun inisiativa privá, prinsipalmente 
fundashon i asosiashon, ku un fókùs primordial riba estudio sientíﬁko, òf ku 
tin mester di siensia pa nan aktividatnan prinsipal. Nan tambe sa risibí 
ﬁnansiamentu di gobièrnu debésenkuando. Komo ehèmpelnan konosí nos 
ta menshoná CARMABI (Caribbean Research and Management of 
Biodiversity) riba tereno di ekologia, biologia marino i konservashon di 
naturalesa, CBHRI (Curaçao Biomedical & Health Research Institute) riba 
tereno di salubridat i Caribbean Prevention Center | Fundashon Prevenshon 
den e dominio di kuido preventivo. E organisashonnan aki mayoria biaha ta 
traha riba nan mes; nan kolaborashon ku universidatnan i otro institutonan 
di konosementu lokal ta limitá. Otro organisashon, manera Dutch Caribbean 
Nature Alliance (DCNA) i e fundashonnan di parke natural ligá tin mester  
di konosementu fundá pa ehekushon di nan tareanan i parsialmente tambe 
ta hasi estudio nan mes. Banda di esei, riba e islanan tambe tin sientíﬁko 
independiente, ku no ta ligá na universidat òf otro institushon ku ta ofresé 
nan konosementu i servisionan a base di proyekto. Partikularmente hende 
yòn ku un edukashon haltu di e seis islanan, prinsipalmente sientíﬁko i 
profeshonal hoben, den e último añanan a kuminsá organisá nan mes mas 
fuertemente (mas akibou).  
 
Riba e islanan tin bastante keho (probablemente hustu) tokante e brain-
drain. Hende hoben talentoso ta kita bai Hulanda òf otro pais pa nan 
formashon profeshonal i despues no ta regresá, entre otro pa motibu di falta 
di oportunidat pa un trabou interesante. E proseso aki ta pone ku un gran 
parti di e sientíﬁkonan i profeshonalnan hoben no ta riba e islanan mes, sino 
den e diáspora, hopi biaha na Hulanda, pero tambe na otro pais manera 
Merka. Mayoria di e hendenan bon eduká i entusiasmá aki ke niﬁká algu pa 
nan paisnan natal, pero e posibilidatnan pa esaki ta limitá. Asina un gran 
parti di kapital humano aki no ta wòrdu utilisá. Algun organisashon nobo, 
manera AMA (Asosiashon Mediko di Antias) riba tereno di kuido médiko  
i fundashon CARAF (Caribbean Research Acquisition Forum) den sentido 
sientíﬁko mas amplio, ta fókùs spesíﬁkamente riba e grupo aki. Nan ta trese 
hende huntu, ta duna nan un bos i un tarima, i ta purba di liga e nesesidat 
lokal di hende eduká na e konosementu i ambishonnan di nan miembrenan 
kaminda nan por. Fundashon WeConnect hopi biaha enkargá pa 
gobièrnunan, ta organisá hopi aktividat pa alumnonan i studiantenan di  
e islanan di Karibe ku ta na Hulanda òf riba e islanan mes.  
3 UA por ehèmpel ta traha huntu ku KU Leuven (België) na e programa SISSTEM; USM tin relashon 
estrecho ku University of the Virgin Islands (UVI) i otro instituto den region.
Dutch Caribbean Research Platform 13

proyekto sientífiko grandi i chikitu, ku fondo di Union Oropeo (p.e. 
SISSTEM, UA) i otro fiansiadó, i hopi biaha den kolaborashon ku 
institutonan na Hulanda òf otro kaminda. E aktividatnan aki i éksitonan  
di sientífiko den diáspora Karibense ta demostrá un interes konsiderabel  
i gran potensial pa estudio sientífiko ekselente i sosialmente relevante.  
Por trata aki tantu di estudio fundamental-akadémiko, komo estudio 
sientífiko apliká òf estudio práktiko. 
 
Di otro banda, sientífikonan i institutonan regularmente ta kontra barera 
den atkisishon di supsidio pa estudio sientífiko. Esaki tin di aber entre otro 
ku falta di eksperensha, konosementu di e prosesonan i servisionan 
atministrativo pa hasi e petishonnan di supsidio. Ademas, e universidatnan 
Karibense ta sinti falta di un fuente regular di finansiamentu struktural - 
garantisá pa término largu - pa por invertí den e infrastruktura i servisionan 
básiko (lugánan pa traha, ekipo básiko, maneho finansiero, guia di 
sientífiko hoben) nesesario pa estudio sientífiko. Entre otro pa e motibu aki, 
oumento di e presupuesto di NWO pa estudio sientífiko na e islanan, lo no 
resultá den e efekto deseá di fortifikashon duradero di e sistema di 
konosementu. Mester di maneho komplementario, ku aktividat enfoká riba 
kreashon di komunidat i kapasidat, apoyo di instituto i sientífiko den 
identifikashon i petishon di fuentenan di supsidio oportuno, kreashon òf 
fortifikashon di konekshon entre institutonan den Reino, interkambio di 
persona i konosementu, i aktividat ku ta engrandesé konsiensia di e balor 
di siensia pa komunidat. Esaki tambe ta konta pa fondonan Oropeo ku  
ta habrí pa solisitante di e islanan, pero ku no ta wòrdu usá, pa motibu  
di nan kompleksidat i e debilidatnan den e sistema di konosementu 
menshoná akiriba. 
 
Pa loke ta e kontenido di e estudionan, ta aparente ku e enfoke di e 
institutonan regional ta riba e siensianan sosial i humano. Estudionan  
4
di siensia natural hopi biaha ta ehekutá pa otro pais (manera Hulanda)  
i sientífikonan ku no ta di e islanan mes. Inisiativanan nobo manera 
SISSTEM na Universidat di Aruba ta indiká un posibel kambio den esaki. 
Na 2019, NWO a hasi un enkuesta online pa investigá e nesesidat di 
konosementu bou di e pueblonan di e islanan. E enkuesta aki a demostrá 
un interes grandi den tópikonan ku ta importante pa e region, manera 
idioma, enseñansa i identidat, e kuestion di ekonomía (prinsipalmente 
turismo) versus abitabilidat i konservashon duradero di sistema natural,  
i e anhelo pa un bida mas sano sin pobresa. En general, e resultado ta 
5 6
kuadra ku e tópikonan di e SIDS (inkl. SAMOA-pathway ) di Nashonnan 
Uní. Un eksepshon talbes ta destaster di naturalesa ku kasi no a 
menshoná den e enkuesta. 
 
E debilidat relativo di e sistema di konosementu aktual na promé instante 
ta resultado di (1) un falta struktural di rekurso pa estudio sientífiko i  
(2) falta di kordinashon, diálogo i kolaborashon riba e varios terenonan 
relevante i e diferente dimenshonnan di eskala den Reino. Esaki ta 
kontrastá ku e noshon ampliamente presente ku estudio sientífiko  
i inovashon, ko-kreashon i traspaso di konosementu pa medio di 
4 Bijv. mariene en terrestrische biologie, ecologie, geowetenschappen incl. vulkanologie, etc. 
5 SIDS staat voor ‘Small Island Development States’  
6 SAMOA staat voor ‘SIDS Accelerated Modalities of Action’
Dutch Caribbean Research Platform 15

lokal aktual. Riba e punto aki CNSI no tabata eksitoso: tin poko 
interkambio entre CNSI i e komunidat lokal i repetidamente a yama e 
instituto un ‘entidat stranhero’ riba e isla. 
 
Responsabilidat i Impakto. CNSI tin un impakto sientíﬁko pasó e ta  
alohá sientíﬁkonan i tambe a partisipá na varios konsorsio sientíﬁko. 
Impakto sosial kasi no tin, loke en parti ta resultado di un falta di sentido  
di responsabilidat pa CNSI na Sint Eustatius i den region. Mayoria di 
studiantenan i sientíﬁkonan di CNSI ta bini di universidat, skol pa siensia 
apliká i otro instituto Hulandes. Komunidat lokal ta mira e instituto komo 
algu ‘di i pa’ Hulanda. E imahen aki ta intensiﬁká pa e echo ku Konseho 
Asesor (Raad van Advies) di CNSI ta konsistí kasi kompletamente di 
representante di institutonan di konosemente Hulandes. Den hopi  
di e kòmbersashonnan a deskribí e intituto komo un puesto stranhero  
di Hulanda, ku un posishon débil den, i poko balor agregá pa, e sistema  
di konosementu riba e islanan. Nos ta konsiderá e posishon débil di  
CNSI prinsipalmente e resultado di e struktura i forma organisatorio  
i no di e esfuersonan di e staf aktual. 
Dutch Caribbean Research Platform 17

kolaborashonnan mas amplio, traha na un manera komparativo i asina  
krea sinergia. CNSI por yuda fortalesé Reino di paden, dor di fasilitá 
kolaborashon den region Karibense i krea laso entre Karibe, Hulanda  
i otro lugá relevante pa e sistema di konosementu. Via e puntonan di 
sosten físiko riba e diferente islanan, e futuro CNSI tambe por fasilitá  
i sostené inisiativanan lokal. 
 
“Tur kos ku ta fortalesé Reino kompleto ta útil i un paso den bon direkshon.” 
Gert Oostindie 
 
6.3 Un perfil disiplinario amplio 
 
CNSI por tin un balor agregá solamente ora e no limitá su mes na un solo 
disiplina òf algun tema chikitu, pero ta habrí pa aktividat for di tur disiplina 
relevante di siensia. E futuro CNSI ta profilá su mes komo fasilitadó i 
kreadó di laso. E posishon ei no ta kuadra ku un propio eskoho di tópiko ku 
di antemano ya kaba ta limitá su alkanse di kontenido. Un perfil amplio no 
ta nifiká ku CNSI mester okupá su mes ku tur tema i tereno relevante, pero 
ku e disposishon t’ei pa fasilitá aktividat den henter e amplitut di siensia.  
E enfoke amplio aki tambe mester konta pa tur forma di siensia, pa asina 
no solamente siensia akadémiko, sino tambe siensia apliká i práktiko por 
akudí na CNSI. Lo determiná e temanan pa aktividat konkreto den diálogo 
i a base di e nesesidat regional. CNSI ta fomentá i guia e diálogo aki.  
E enfoke temátiko di e aktividatnan, ku tempu naturalmente por varia. 
 
“E inisiativa, prioridatnan, i eskoho di kontenido pa estudio sientífiko,  
tur mester nase for di e nesesidatnan di e islanan.” 
Ashley Duits 
 
6.4 Agènda di Konosementu Karibense  
 
Riba kontenido i tópiko, e aktividatnan di e futuro CNSI mester kuadra  
mas estrechamente posibel ku e nesesidatnan di e islanan di Karibe.  
Un enkuesta online di NWO (2019) a demostrá ku e nesesidatnan di 
konosementu di hende i instituto riba e islanan, ta komparabel ku e e 
temanan prioritario di ‘SAMOA-pathway’, agènda di SIDS i e SDGs di 
7
Nashonnan Uní . E kòmbersashonnan a saka na kla ku e agèndanan di 
kontenido aki ta ampliamente konosí i ku hopi organisashon ta usa nan 
komo kuadro di kontenido i guia pa nan aktividatnan. Ademas, e islanan  
di Karibe den Reino tambe tin nesesidat spesífiko di konosementu i nan 
propio preferenshanan i forsanan riba tereno di siensia i konosementu. 
Aktualmente ta elaborando e enkuesta online menshoná di NWO i por usa 
esaki komo base den diálogo pa kreashon di un Agènda di Konosementu 
Karibense. 
 
 
7 SDGs ta para par ‘Sustainable Development Goals’
Dutch Caribbean Research Platform 19

6.7 Kalidat i independensha 
 
Denter di e kuadro deliniá akiriba, kalidat sientífiko i independensha ta  
e guia determinante pa e CNSI nobo. E struktura, maneho i 
prosedimentunan mester garantisá independensha i un grado haltu di 
outonomía di interes partidario, polítika i agènda personal. E aktividatnan 
di e CNSI nobo mester fomentá kalidat i impakto di siensia i estudio, tantu 
direktamente komo indirektamente. Kalidat i independensha ta rekisitonan 
fundamental pa por kontribuí na fortifikashon duradero di e sistema di 
konosementu den e partinan Karibense di Reino, na un manera struktural. 
 
“Kolaborashon entre instituto i gobièrnu ta hopi importante, pero na mes 
momentu tur dos tambe ta benefisiá di un poko distansha entre nan.” 
Glenn Thodé 
 
Dutch Caribbean Research Platform 21

“Tur hende ke kontribuí na ‘sustainable growth’, pero poko hende  
sa kon ta hasi esei. Den e proseso ei, konseho sientífiko por hunga  
un ròl importante.” 
Marnix van Rij & Alida Francis 
 
Un plataforma asina por (tantu riba petishon komo proaktivamente) krea 
konekshon entre sientífiko na universidat i otro instituto di konosementu,  
i e por trese partido- i sosionan huntu ku ta hunga un ròl importante den  
e sistema regional di konosementu i konsorsio ku ta operá ampliamente 
den henter e kadena di konosementu. Den esei por pensa di instituto di 
konosementu no-akadémiko, sientífiko independiente, NGO, komèrsio  
i organisashon ligá na gobièrnu. Henter e sistema di konosementu por 
benefisiá di un plataforma fasilitario asina. Akseso mester ta fásil i e 
plataforma no mester reakshoná so, pero mas bien empeñá su mes 
proaktivamente pa mas kolaborashon i interkambio.  
 
Pa medio di mas vínkulo, ku tempu por krea un mihó bista riba e diferente 
proyektonan sientífiko ku varios partido riba e islanan (i otro kaminda) ta 
ehekutá. Esaki por evitá fragmentashon i duplikashon di estudio i 
posiblemente tambe por kontribuí na un mihó kordinashon di estudio 
sientífiko kaminda ta pidi aporte di pueblo i instansha. Den e situashon 
aktual mayoria bes ta eksperensiá enkuesta sientífiko, pregunta, entrevista, 
ets. komo un molèster pa populashon i institushon chikitu. 
 
E funshon aki tambe ta enserá konseho riba posibel fondo disponibel pa 
estudio sientífiko (na Hulanda, Union Oropeo, ets.) i sostén den atkisishon 
di esakinan. ‘Research Support’, manera tur universidat Hulandes konosé, 
ta den un fase pionero ainda na e islanan di Karibe, pero pa finansiamentu 
di siensia i fasilidat sientífiko riba término medio i largu e ta mashá 
importante, sino impresindibel mes. CNSI por fasilitá i intermediá, dor di 
konsehá, organisá seshon informativo i training, krea laso ku ofisinanan di 
‘research support’ (i organisashonnan komparabel) na Hulanda i otro pais. 
Den kolaborashon ku sientífiko òf instituto regional, CNSI tambe por 
hunga un ròl den identifikashon i inisiashon proaktivo di proyekto sientífiko 
i kreashon di konsorsio pa esaki. 
 
Pa laga un organisashon asina funshoná debídamente, banda di e 
transformashon menshoná aki di e CNSI aktual, posiblemente tambe tin 
mester di un aserkamentu mas amplio. Riba nivel organisatorio i ehekutivo 
9
tin hopi fragmentashon (históriko). Pa motibu di esaki, e protagonistanan 
ta saka poko sinergia for di nan aktividatnan individual i e impakto ku nan 
por krea ta limitá. E sistema di konosementu meresé un aserkamentu mas 
koherente i un vishon kolektivo riba futuro opertunidat i reto den henter 
Reino. E tópiko aki, sinembargo, ta demasiado amplio pa e eksplorashon 
aki; pero un futuro CNSI si mester wòrdu organisá di tal forma ku e por 
kontribuí efektivamente na un aserkamentu koherente asina. 
 
9 Por ehèmpel: OCW, NWO, ZonMw, RVO, otro ministerio Hulandes, e Islanan CASt i BES, 
instansha, kordinadó di konosementu i otro organisashon relevante den Reino.
Dutch Caribbean Research Platform 23

i akseso na fuentenan online den e oﬁsinanan di CNSI. Ademas, e CNSI 
nobo por intermediá den realisashon di akseso na lugánan di traha serka 
sosio manera universidat i otro instituto. E mésun konsepto por apliká pa 
espasionan pa foro di diskushon i seminario, ku por usa pa charla i tayer. 
 
“Ta opvio ku tin nesesidat di un mihó mekanismo pa tradusí konosementu  
pa maneho.” 
Izzy Gerstenbluth 
 
7.2 Kontenido temátiko  
 
Kiko mester bira e enfoke / amplitut di kontenido? 
Den e vishon original, CNSI lo no a limitá su mes na solamente algun 
tópiko òf disiplina spesífiko, pero aktua komo fasilitadó riba tur tereno di 
konosementu relevante. Pero e CNSI aktual na Sint Eustatius tin un fókùs 
spesífiko i limitá riba preguntanan biológiko-marino, inkl. témanan 
relashoná. E interlokutornan tabata unánime den nan opinion ku mester  
di ampliashon di kontenido. Asina so CNSI por hunga un ròl signifikante 
den e sistema di konosementu di e islanan di Karibe. Básikamente, CNSI 
mester laga e elekshon di tópiko na e institutonan i sientífikonan den 
region mes i fókùs mas riba fasilitashon (i no programashon) di estudio 
relevante den henter e amplitut di siensia. Kompará ku e situashon aktual 
ta deseabel pa e CNSI nobo amplia su aktividatnan den direkshon di 
siensia humano, siensia sosial, i siensia médiko i tékniko. 
 
“Riba un isla chikitu tur kos tin di aber ku otro. Kuestion di siensia natural 
tambe tin implikashon pa ekonomía, kultura, struktura sosial, i vísevèrsa.” 
John Marks 
 
Un ampliashon di kontenido no ta nifiká ku e aktividatnan di CNSI no por 
tin un kuadro temátiko. Al kontrali. E tópikonan di SDG, SIDS i SAMOA  
por forma e base pa e di kontenido. Resultadonan di e enkuesta online  
i e supsekuente Agènda di Konosementu Karibense por yuda tradusí e 
konseptonan general aki pa e situahson i nesesidatnan Karibense. Den 
esei, CNSI no mester hunga un ròl direktivo, pero mas bien unu di sirbishi, 
dor di asumí un posishon di sparring-partner, fasilitadó i konsehero. 
 
E ampliashon di e alkanse di kontenido ta rekerí un kolaborashon mas 
intensivo entre e institutonan di konosementu, ku varios sentro di 
gravedat, entre e diferente islanan i tambe entre e ministerionan Hulandes 
i ku e pasinan den Reino—pero e ampliashon temátiko tambe ta habri 
oportunidat pa esei. 
 
Dutch Caribbean Research Platform 25

7.4 Alkanse 
 
Kiko mester bira e alkanse geográfiko? 
E plan original tabata pa empleá CNSI pa tur e partinan Karibense di 
Reino. Pa motibu di e ubikashon i struktura elegí, no a logra realisá e 
ambishon aki. Un otro opshon lo ta pa limitá e alkanse di CNSI pa Islanan 
Ariba i pafó di Reino. Sinembargo, for di e kòmbersashonnan a sali un 
preferensha firme pa bai bèk na e plan original i sigui desaroyá CNSI pa 
tur seis isla den Reino. Ku esei tambe ta kumpli ku e deseo pa renobá e 
lasonan entre e islanan den Reino, Ariba i Abou, i pa fortalesé otro riba 
tereno di siensia i estudio. 
 
“Si bo tin algu riba tur e islanan, bo ta fortalesé Reino for di paden i bo  
ta logra un totalidat mas uní. E lasonan entre e diferente partinan ta hasi  
e Reino fuerte, manera e spaknan di un wil.” 
Juan Alfonso Boekhoudt 
 
7.5 Organisashon i integrashon 
 
Kiko mester bira e struktura organisatorio/direktivo di e futuro CNSI? 
E CNSI aktual na Sint Eustatius ta parti formal di NIOZ, Instituto Hulandes 
pa Estudio Sientífiko na Laman (Nederlands Instituut voor Onderzoek ter 
Zee) ku su propio Konseho Asesor. NIOZ ta un di institutonan pa estudio 
sientífiko ku ta kai bou di supervishon di NWO. Den e kòmbersashonnan a 
sali na kla ku e gobernashon aktual no ta funshoná optimal. Esaki ta debí 
na e repartishon di tarea (inkl. e opinionnan tokante e tareanan) entre 
Konseho Asesor di CNSI, NIOZ i Konseho Direktivo di NWO. Ademas, den 
e Konseho Asesor institutonan (di konosementu) Hulandes ta bastante 
sobrerepresentá, lokual a kousa un falta di sentido di responsabilidat for  
di region di Karibe. 
 
Den e kòmbersashonnan tambe a duna atenshon na modelonan 
alternativo pa gobernashon, manera un organisashon ku su propio forma 
hurídiko (p.e. un fundashon òf asosiashon), integrashon di CNSI den 
organisashonnan eksistente manera un universidat (na Hulanda òf den 
Karibe), òf bou di UNESCO. E mihó opshon pa realisá e metanan i vishon 
di e CNSI nobo ta parse di ta un struktura mas independiente posibel bou 
di supervishon di NWO, ku un representashon grandi di instituto regional, 
Karibense. Den e siguiente kapítulo (8.4) ta elaborá riba esaki. 
Dutch Caribbean Research Platform 27

E CNSI nobo por logra e ambishon aki solamente si ta involukrá tur e 
islanan direktamente, esta si tin un ret ku puntonan di sosten físiko riba tur 
seis isla. Esaki ta parse e úniko manera eksitoso pa garantisá inklusividat i 
partisipashon di tur isla. Ku e konseho aki, e eksploradónan no ta boga pa 
seis instansha ku e tamaño di e CNSI aktual na Sint Eustatius. Tin mester 
di un sentro atministrativo ku sinku representashon, ku por ekipá i manehá 
den kolaborashon ku sosionan lokal manera universidat. Tambe mester 
fortalesé e relashon entre e Islanan Ariba i esnan Abou riba tereno di 
siensia; mester di atenshon èkstra pa esaki. 
 
E CNSI nobo ta kai bou di responsabilidat atministrativo di PCCO, e 
Komishon di Programa di Siensia pa Karibe (Programmacommissie 
Caribisch Onderzoek) di NWO. Esaki ta garantisá kalidat i independensha, 
i ta sòru pa un laso direkto ku e Programa di Siensia pa Karibe di NWO,  
ku tambe ta kai bou di responsabilidat di PCCO. Por fortalesé e 
responsabilidat regional ku un grupo di direkshon ku ta konsistí 
prinsipalmente di miembro for di (òf ku laso estrecho ku) e islanan di 
Karibe den Reino. 
 
E puntonan di salida i prinsipionan fundamental aki, tambe mester keda 
reﬂehá den e nòmber nobo. Nos ta konsehá pa skohe pa: ‘Dutch 
Caribbean Research Platform’ (DUCARP). E denotashon ‘Dutch Caribbean’ 
ta referí na tur seis isla i ku esei mésora ta indiká e alkanse geográﬁko.  
E palabra ‘platform’ tin nos preferensha, pasó e ta enfatisá e meta di 
sosten i enkuentro. Alternativanan manera ‘network’, ‘facility, òf ‘institute’  
tur tin konotashon ku ta distraí di e esensia di nos konseho: ku DUCARP  
si tin un presensia físiko riba kada isla, i si ta ofresé varios forma di sosten 
pa estudio sientíﬁko, pero ku na promé instansha e no ta hasi estudio 
propio. Pues, den sobrá di e relato aki nos lo usa e nòmber DUCARP pa 
indiká e organisashon di sosten pa estudio sientíﬁko den Karibe, ku nos  
ta proponé. 
 
Por lo demas nos ke bisa ku estudio sientíﬁko propio si por bira posibel 
den e último etapa di DUCARP, na momentu ku e sigui krese pa bira un 
sentro di konosementu i ekspertisio di SIDS. Un sentro asina ta rekerí 
invershon adishonal (wak anekso 10.2) i por ta un senario di kresementu 
atraktivo, si DUCARP sigui desaroyá su mes bon. Na e momentu aki un 
sentro asina lo no ta viabel, partikularmente pa motibu di e fragmentashon 
grandi i falta di koherensia i kolaborashon. E programanan sientíﬁko grandi 
resien ﬁnansiá por generá kontenido pa un sentro eksperto den futuro. Un 
sentro eksperto di SIDS ademas lo duna kontenido adishonal na e Agènda 
di Konosementu Karibense ku ta aktualmente den desaroyo. 
 
8.2 Tarea i aktividat 
 
DUCARP ta bira un plataforma ku ta fasilitá i konektá, na promé lugá 
spesífikamente di i pa e komunidat di konosementu di e seis islanan di 
Karibe, pero tambe ku e meta pa fomentá koherensia i konekshon den 
henter Reino. Akibou ta menshoná e aktividatnan prinsipal ku DUCARP  
lo mester inisiá mas pronto posibel. Por agregá algun otro tarea na e 
portafolio di aktividat di DUCARP den futuro, dependiendo di e nivel di 
ambishon (wak 8.5 i anekso 10.1). 
Dutch Caribbean Research Platform 29

8.2.3 Konseho i relato di estudio 
For di 2019 sientífiko di tur universidat públiko den Reino ta bini na 
remarke pa supsidio di NWO pa estudio sientífiko (i en parti tambe di 
ZonMw). Anteriormente tabatin poko posibilidat pa haña supsidionan 
nashonal pa siensia. Ademas tambe tin fondonan Oropeo i internashonal 
ku institutonan i sientífikonan di Karibe por apelá na dje. Pero e 
kompleksidat di e sistema di finansiamentu di siensia i e kapasidat limitá  
di e institutonan chikitu ta stroba uso di e posibilidatnan eksistente. 
Universidatnan i sentronan akadémiko Hulandes tur a lanta un asina yamá 
‘research support office’ (RSO) pa atendé nan sientífikonan riba e 
posibilidatnan i pa apoyá nan den e tarea atministrativo di aplikashon pa 
un supsidio. ‘Research support’ den Karibe ainda ta den un fase pionero. 
DUCARP mester bai hunga un ròl importante den konseho tokante e 
posibilidatnan di finansiamentu nashonal i internashonal i e por kontribuí 
na atkisishon stap pa stap di mas eksperiensha ku ‘research support’ den 
Karibe. Pa esaki un bon kolaborashon ku institutonan si siensia regional, 
ku e varios puntonan di informashon di Union Oropeo riba e islanan i ku e 
RSO-nan i insitutonan di konosementu Hulandes, ta di suma importansha.  
 
8.3 Struktura i alkanse 
 
DUCARP mester bira un organisashon di ret i un plataforma di i pa e 
komunidat di konosementu di e seis islanan. E plataforma lo fókùs riba  
tur isla Karibense den Reino, irespekto di nan státùs konstitushonal.  
E komunidat di konosementu tin un nesesidat grandi di mas konekshon  
i koherensia entre e seis islanan i tambe entre e islanan i Hulanda. Komo 
parti di NWO, DUCARP por fortalesé e konekshon ku Hulanda, entre otro 
pa medio di su ret nashonal i e relashonnan institushonal di NWO. Komo 
ret di kontenido, DUCARP por fortalesé Reino di paden. For di e 
kòmbersashonnan a sali na kla ku e ambishon aki probablemente no ta 
viabel sin presensia físiko riba tur seis isla. P’esei e mihó opshon ta pa 
organisá DUCARP komo un ret di seis punto di sosten, di kua unu ta fungi 
komo sentro atministrativo. 
 
“Bo mester di ‘boots on the ground’. Hende mester por yega serka bo;  
kontakto real ta importante pa echa rais lokal.” 
Glenn Thodé 
 
Mirando e enfoke akadémiko di e ret, ta lógiko pa ubiká e puntonan di 
sosten serka e universidatnan, kaminda ta posibel. Esei ta sòru pa un 
integrashon adekuá, ta engrandesé e masa krítiko, i ta evitá aislamentu. 
Riba e islanan ku no tin universidat públiko, por lanta e punto di sosten 
den kolaborashon ku un (òf mas) organisashon lokal relashoná ku 
konosementu. E ubikashon di e CNSI aktual na Sint Eustatius, pa motibu 
di e aislamentu geográfiko relativamente grandi, no ta parse masha 
adekuá pa fungi komo sentro di e futuro ret. P’esei nos ta sugerí pa ubiká  
e sentro na Sint Maarten. Es isla aki ta mas fasil pa yega i tin su propio 
universidat. E base geográfiko aki ta mihó pa garantisá embolbimentu di e 
Islanan Ariba mas chikitu (kompará ku e Islanan Abou, ku ta mas grandi).  
 
Dutch Caribbean Research Platform 31

Dutch Caribbean Research Platform 
DUCARP 
St. Maarten
NWO Konseho Direktivo 
(RvB)
DUCARP
Aruba
Saba
NWO Komishon di Programa 
di Siensia pa Karibe  
St. Eustatius
(PCCO) 
Kòrsou
Grupo di Direkshon 
Bonèiru
DUCARP 
Direktor
Kolaboradó 
 
Figura 1: Skema di e struktura i gobernashon di DUCARP 
 
i kapas pa proaktivamente duna DUCARP un bon posishon den e ámbito  
di konosementu regional. E direktor-kordinadó aki preferiblemente mester 
11
tin eksperiensha propio ku siensia natural i sosial-humanitario. E por 
rondoná su mes ku eksperto riba tereno relevante, ku por ta sekundá 
partaim (i temporalmente) for di organisashonnan manera NWO, 
universidat i otro instituto. Komo ret fasilitario, DUCARP mester sòru pa 
kontinuidat, pero na mes momentu tambe keda ágil i manehabel, i antisipá 
riba kambio di nesesidat i oportunidat den e sistema di konosementu. 
11 P’esei den e presupuesto (anekso 10.2) a pone komo perfil: STS (Science, Technology and 
Society Studies).
Dutch Caribbean Research Platform 33

mester buska kolaboradó kapas, inkluso un direktor-kordinadó di DUCARP, 
i miembro pa e grupo di direkshon. Den e di tres fase e organisashon nobo 
ta haña su forma konkreto i por prepará e lansamentu. Parti di esaki entre 
otro ta fihamentu di prosedura di trabou transparente i instalashon di e 
grupo di direkshon. Fase 3 lo kulminá den apertura di DUCARP. 
 
E tanda di finansiamentu aktual di CNSI ta kaba fin di 2022. Promé ku e 
tempu ei, e transishon mester ta kla, pa e organisashon nobo por kuminsá 
pa mas tardá na komienso di 2023. Por hasi e transishon den diferente 
paso tambe, pa por kuminsá ku algun elemento i tarea di e organisashon 
nobo promé ku fin di e tanda di finansiamentu aktual.  
 
8.7 Konsiderashon finansiero 
 
E CNSI aktual ta finansiá ku un supsidio anual di €500.000,- for di 
Ministerio di Enseñansa, Kultura i Siensia (OCW). Na momentu di 
establesimentu di CNSI na 2013 a ekspresá e ekspektativa ku CNSI lo  
a bira finansieramente independiente den transkurso di tempu, pa medio 
di ingreso i aporte finansiero lokal. E ekspektativa aki a resultá infundá: 
meskos ku CNSI, e organisashon susesor tambe por sobrebibí solamente 
ku finansiamentu públiko struktural. Mirá for di e ambishonnan i vishon pa 
DUCARP, ta kuestionabel tambe si un plataforma fasilitario pa fortifikashon 
di e sistema regional di konosementu mester generá su propio ingresonan. 
 
Den e konseho aki ta proponé pa transformá e CNSI aktual den un 
organisashon di ret ku presensia físiko riba tur seis Isla Karibense den 
Reino. Esaki ta finansieramente viabel solamente si e sosionan aportá den 
natura (por ehèmpel ku ofisina i fasilidat), is si hasi e CNSI aktual na Sint 
Eustatius mas chikí, tantu den su tamaño i su tareanan. Den e kòmbersas -
honnan diferente organisashon, partikularmente e universidatnan a indiká 
ku nan lo kontribuí den natura pa realisá e puntonan di sosten. 
Rekursonan humano pa e representashonnan aki lo paga for di e 
organisashon nobo; por pensa riba nombramentu kompartí na e sosionan 
lokal i DUCARP huntu. 
 
E CNSI aktual tin un presupuesto anual di €500.000,-. E suma aki no ta 
sufisiente pa finansiá ful e organisashon nobo ku ta proponé aki. Ku e 
presupuesto aki por finansiá e posishonnan partaim riba e seis islanan i 
algun gastu básiko (wak anekso 10.2). Pero e ora ei ainda falta e 
rekursonan humano adishonal ku tin mester pa organisá aktividat spesífiko 
ku kua DUCARP por fortalesé e sistema di siensia den Karibe—manera 
tayer pa yuda apliká pa finansiamentu di siensia, akoplashon di siensia ku 
enseñansa, i apoyo di e agènda di SIDS. Den anekso 10.2 ta elaborá dos 
senario ku un nivel di ambishon distinto (‘minimal’ i ‘sólido’) globalmente.  
E presupuesto di € 1,5 mion, proponé pa e eksploradónan, ta habri 
kaminda pa un plataforma sólido ku sufisiente kolaboradó i fasilidat pa 
ehekutá tur e aktividatnan nesesario pa amplia i fortalesé e sistema di 
siensia den e parti Karibense di Reino. Un terser senario di € 2,25 mion  
ta indiká kiko lo ta nesesario pa den futuro laga DUCARP krese bira un 
sentro eksperto di SIDS. E kalkulashonnan aki no ta eksakto, sino mas bien 
un estimashon di e gastunan pronostiká.
Dutch Caribbean Research Platform 35

5. Na kaminda pa un sentro eksperto di SIDS. Usa un Agènda di 
Konosementu Karibense, desaroyá pa medio di un diálogo habrí (tambe  
a base di e enkuesta ehekutá anteriormente), komo base di kontenido pa  
e organisashon nobo. Despues di evaluashon i ku un invershon adishonal, 
konsiderá pa sigui desaroyá e plataforma den un sentro regional oﬁsial pa 
preguntanan di SIDS, enfoká riba e islanan di Karibe den Reino, ku ta reuní 
konosementu i ta atraé invershon den siensia pa distribuí esaki den region  
na un manera transparente. 
 
6. ‘Here to stay’. Mira e organisashon nobo no komo un struktura 
temporal, sino un elemento permanente den e sistema di konosementu di 
Reino Hulandes, prinsipalmente enfoká riba e seis islanan di Karibe, pero 
importante pa tur sientíﬁko i instituto den henter Reino. Evaluá e totalidat 
periódikamente i sòru pa e aktividatnan di e organisashon nobo kuadra ku 
nesesidat di e sistema di konosementu na e islanan di Karibe, tantu den 
Reino komo pafó di Reino.
Dutch Caribbean Research Platform 37

10. Anekso 
 
 
 
 
 
10.1 Katálogo di elemento 
10.2 Elaborashon finansiero (3 senario) 
10.3 Lista di interlokutor 
10.4 Relato di tayer ku sientífiko i profeshonal hoben 
10.5 Enkargo na eksploradónan 
10.6 Lista di abreviashon  
 
 
Dutch Caribbean Research Platform 39

DSosten di estudio sientíﬁko
1D1 Alohá òf intermediá pa sientíﬁko bishitante
1D2 Ofresé infrastruktura básiko pa estudio sientíﬁko (internet, espasio pa seminario, akseso  
 
na base di dato internashonal)
1D3 Kompilá i mantené un base di dato di representante di tur grupo aktivo den siensia,  
 instituto i NGO den i pa Karibe
EKonsehá riba ﬁnansiamentu di siensia
1E1 Konseho na PCCO i/òf otro órgano direktivo di NWO
 
1E2 Konseho na otro instansha ku ta inisiá siensia, manera ministerionan Hulandes  
FHasi propio estudio sientíﬁko
1F1 Hasi propio estudio sientíﬁko den e disiplinanan sosial i humano
1F2 Hasi propio estudio sientíﬁko natural
2. Kontenido temátiko - K iko mester bira e enfoke/amplitut di kontenido? 
2.1 Solamente siensia natural, bou di kua ekologia biológiko marino
2.2 Solamente siensia sosial i humano
2.3 Amplitut total di siensia i interdisiplinario; siensia alfa, bèta i gamma
2.4 Enfoká riba programa di siensia di Nashonnan Uní / SDG
2.5 Enfoká riba programa di siensia di Nashonnan Uní / SIDS
2.6 Enfoká riba Agènda di Konosementu Karibense (den desaroyo ainda)
3. Alkanse - Kiko mester bira e alkanse geográﬁko?
3.1 Islanan Ariba, inkluso islanan pafó di Reino 
3.2 Islanan Abou
3.3 Parti Karibense di Reino, esta tur seis isla
4. Ubikashon - Na unda mester ubiká e futuro CNSI? 
4.1 Solamente na Sint Eustatius
4.2 Solamente na un otro isla
4.3 Na tur e Islanan Ariba, ku un sentro na un isla i ‘puntonan di sosten’ riba e otro dos  
 islanan
4.4 Tur Isla Ariba i Abou, ku un sentro na un isla i ‘puntonan di sosten’ riba e otro sinku  
 islanan
5. Organisashon/integrashon - Kiko mester bira e struktura organisatorio/direktivo di   
 e futuro CNSI?
5.1 Bou di NWO, ku un propio grupo di direkshon
5.2 Parti di un otro organisashon eskistente (UNESCO, Universidat, ets.)
5.3 Un organisashon independiente ku un propio forma hurídiko, p.e. un fundashon òf 
asosiashon 
Ku e elementonan den e tabèl aki por forma diferente senario pa futuro.  
E prinsipionan fundamental (kapítulo 6) ta guia selekshon i kombinashon di  
e elementonan. Den e skema akibou (tabèl 10.1.2) a agrupá e elementonan  
ku ﬁnalmente a determiná e konseho pa futuro di CNSI, manera ta deskribí 
den kapítulo 8. E elementonan ku si a konsiderá pero alﬁn no a skohe, ta 
menshoná apart. 
 
Dutch Caribbean Research Platform 41

Anekso 10.2 - Senario finansiero 
 
 
Abreviashon 
STS: Science, Technology & Society studies; SSH: siensianan sosial i humano;  
SEN: siensianan eksakto i natural (esaki ta inkluí siensianan médiko i tékniko). 
 
Tur montante ta den mil€ pa aña. Scenario 0 Scenario 1 Scenario 2 Scenario 3
Aktividat, ligá na kalkulashon di gastu Deskripshon
insuﬁsiente minimal sólido sentro eksperto 
(presupuesto aktual) 
SIDS 
Personal
Personal sientíﬁko* Sentral (Sint Maarten)
Skibi tayer i masterclass tokante skibimentu di propósito pa  
     
estudio sientíﬁko; apoyo ku trahamentu di propósito pa estudio 
     
sientíﬁko; identiﬁká calls for proposals relevante (NWO i Union Direktor (perﬁl STS) 150 150 150 150
Oropeo); yuda ku formashon di konsorsio; konseho hurídiko, 
    
étiko i ﬁnansiero pa arma i ehekutá estudio; organisashon di 
     
tayer ku eksperto di Hulanda òf djafó; ekspertisio pa agènda 
Kolaboradó (perﬁl SSH) 150 150 150
i estudio sientíﬁko di SIDS; apoyo ku organisashon di enkuentro 
   
pa sientíﬁko ku interesado; yudansa ku kontakto di sientíﬁko pa 
     
enseñansa; apoyo ku tradukshon di resultado di estudio sientíﬁko 
pa maneho. Kolaboradó (perﬁl SEN) 150 150
Fortalesementu di ekspertisio di SIDS Kolaboradó (perﬁl SIDS) 150
Personal sientíﬁko pa puntonan di sosten (Aruba, Bonèiru, Kòrsou, Saba, Sint Eustatius)  
 Kolaboradó      
Fasilitá kontakto riba i entre e islanan, entre sientíﬁko i ku  (0,5 fte pa kada punto     
posibel interesado; yuda forma konsorsio di sosten; perﬁl variá) 250 250 250 250
 Di 2 kolaboradó     
      
(0,4 fte pa kada punto 
Organisashon di tayer ku eksperto di Hulanda òf djafó di sosten; perﬁl variá) 0 200 200 200
 
Di 3 kolaboradó     
 
Apoyo den organisashon di enkuentro pa sientífko ku nan (0,3 fte pa kada punto      
interesadonan 0 0 150 150
di sosten; perﬁl variá)
 Nombramentu spesíﬁko     
Fortalesementu di ekspertisio di SIDS ku ekspertisio di SIDS 0 0 0 400
Personal no-sientíﬁko sentral 30 30 60 100
Personal no-sientíﬁko puntonan di sosten 0 0 100 200
Infrastruktura
Alohamentu  pmpmpmpm
Medionan di komunikashon (internet, telefòn) pm pm pm pm
Kòmpiuter, lèptòp, notebook, printer, server 10 20 30 30
Espasio pa seminario  pm pm 5 5
Suskripshon pa biblioteka i base di dato 0 10 10 10
Hospedahe pa bishitante
Sentral 0102040
Puntonan di sosten 0 25 35 35
Gastunan di biahe
Entre e islanan 20 30 50 50
Entre Karibe i Hulanda 10 20 30 70
Grupo di Direkshon
Kuota di asistensha  30 45 45 45
Gastunan di biahe 0 20 20 20
Publisidat
Gastunan personal pa un kolaboradó 0 30 30 30
Gastunan di tradukshon (Hulandes-Ingles-Papiamentu/o) 0 5 10 10
Gastunan pa diseño gráﬁko 0 5 5 5
Total 500100015002250
Tur montante ta den mil€ pa aña.
  E personal sientíﬁko ta hende ku preferiblemente tin eksperiensha personal ku estudio sientíﬁko, por ehèmpel durante nan estudio 
*
di promoshon. E trabou komo kolaboradó sientíﬁko di DUCARP lo no konsistí di hasimentu di estudio propio, pero pa un sosten 
proaktivo die sientíﬁko i pa ta kreibel den e funshon di apoyo i konseho, eksperiensha sientíﬁko propio si ta deseá.
Dutch Caribbean Research Platform 43

Anekso 10.4 - Relato di tayer ku akadémiko i profeshonal hoben 
 
 
 
Fortalesiendo e ámbito di siensia den Karibe Hulandes 
Seshon inspirashonal online pa un generashon nobo di sientífiko i profeshonal hoben 
 
Djaweps 8 di òktober 
12.00-13.30or, ora di karibe | 18.00-19.30or, ora Oropeo 
 
Agènda 
11:45 | 17:45 Subi online… 
12:00 | 18:00 Apertura dor di Jorien Wuite 
12:05 | 18:05 Introdukshon pa Wiebe Bijker 
12:25 | 18:25 Seshon di breakout paralelo A, B, C 
12:55 | 18:55 Diskushon plenario, moderá pa Tanja Fraai 
13:25 | 19:25 Remarkenan di klousura 
 
Konvokadó i formato 
E seshon lo ta bou di guia di nos konseheronan Jorien Wuite i Wiebe Bijker,  
i den kolaborashon ku Tanja Fraai (WeConnect) i mi mes (Josef F. Stuefer).  
Lo tin un seshon plenario i 3 seshon di diskushon mas chikí.  
  
Preguntanan prinsipal 
1. Kiko ta nesesario pa drecha e struktura i funshonamentu di e sistema sientíﬁko  
di e seis islanan di Karibe den Reino? 
Bo por ilustrá esaki ku bo propio eskperiensha, inkl. problemanan spesíﬁko ku bo 
por a enkontrá hasiendo estudio sientíﬁko òf aplikando konosementu sientíﬁko?  
 
2. Si abo por a diseñá un fasilidat nobo di NWO pa sostené siensia den Karibe,  
kua aktividat e entidat nobo ei lo ehekutá idealmente i ki tipo di fasilidat i servisio 
lo e ofresé? 
 
3. Idealmente, kua ròl estudio sientíﬁko i akadémiko mester hunga den desaroyo  
di e islanan di Karibe den Reino i nan komunidatnan?  
 
Konvokadó 
Amber van Veghel, Aronnette Martis, Charissa Granger, Carlvin Brooks, Cherelle 
Maduro, Daury Jansen, Edrieënna Brandao, Gregory Richardson, Jasmira Wiersma, 
Julian Isenia, Le Var Richardson, Luigi Maduro, Matthew Halley, Melissa van der  
Elst-Koeiman, Rocca Chin-On, Soraya Verstraeten, Thaïs Franken, Thaïs Tong, 
Tibisay Sankatsing Nava, Tishelle Daniel, Tyrillshall Damiana, Vaitiare Mulderij-
Jansen, Vashti Tromp, Yannick Frans.  
 
Conveners 
Jorien Wuite, Wiebe Bijker, Tanja Fraai.  
 
Staf di NWO 
Ajita Ramautar, Arnold Lubbers, Josef Stuefer, Linda Jongbloed. 
Dutch Caribbean Research Platform 45

basta diﬁsil. CNSI mester keda mas independiente posibel. Pa fomentá 
estudio sientíﬁko na universidat, NWO/ CNSI lo mester duna asistensia 
ﬁnansiero na miembronan di fakultat pa dediká un parti di nan tempu na 
aktividat sientíﬁko embes di enseñansa. Di otro banda, e enfoke pisá riba 
enseñansa tambe por habri oportunidat pa liga siensia ku edukashon mas 
direkto posibel. 
 
 
Seshon B  (moderadó: Melissa Koeiman) 
 
Community-building 
Partisipantenan a habri e diskushon ku nan eksperienshanan personal ku 
estudio sientíﬁko riba i tokante e Islanan di Karibe. E konklushon general di  
e diskushon riba e aspekto aki tabata un sintimentu general desagradabel  
di negligensha i ‘keda bo so’ ora di hasi estudio sientíﬁko i pa haña sa kon e 
sistema ta funshoná. Es desir ku e partisipantenan a identiﬁká un nesesidat 
urgente pa mas konekshon, mas interakshon entre sientíﬁko (hoben) i otro 
akadémiko, inkluso hende ku no a kuminsá hasi estudio sientíﬁko ainda i 
hende ku a kaba nan trayektorio akadémiko general. Pa drecha e situashon 
aki, NWO/CNSI por fasilitá kreashon di un komunidat interaktivo di siensia, pa 
hende por haña otro mas fásil i por kompartí idea i informashon, i inspirá otro. 
Asta den programa i proyekto di NWO tin biaha tin masha poko interakshon 
entre sientíﬁko i kolaboradó, kaminda esaki sigur lo ta bon biní i beneﬁsioso.  
E CNSI nobo por hunga un ròl esensial pa fasilitá kreashon di un komunidat 
sientíﬁko mas amplio a traves di diferente tereno sientíﬁko, instituto, isla i pais. 
 
Idea konkreto 
E partisipantenan a formulá un kantidat di deseo i idea ku por kontribuí 
konsiderablemente na desaroyo i fortifikashon duradero di e sistema sientífiko 
den Karibe Hulandes, manera p.e.:  
a.  Ofresé òf organisá medio ku ta yuda sientífiko pa topa otro, i presentá  
i kompartí idea ku otro, brainstorm, ets. 
b. Ofresé òf fasilitá akseso na base di dato relevante;  
c. Regularmente organisá evento kaminda sientífiko por bini huntu, presentá 
nan resultadonan i papia tokante asuntunan di relevansha general pa 
komunidat sientífiko;  
d. Fasilitá konekshon i interakshon ku universidatnan Karibense pafó di Reino 
Hulandes; 
e. Ofresé òf organisá sosten i guia pa miembronan nobo di komunidat 
sientífiko; 
f.  Ofresé òf organisá kurso tokante diferente tópiko, manera introdukshon 
den: 
    a.  e sistema di finansiamentu di siensia 
    b. skibimentu di solisitut pa supsidio 
    c.  kapasidat akadémiko 
g. Guia i apoyá sientífiko (hoben) ku ta bai bin hopi entre Hulanda i e Islanan 
di Karibe. 
 
Falta di fasilidat 
Varios partisipante a menshoná e falta di fasilidat i infrastruktura básiko komo 
un barera signiﬁkante pa estudio sientíﬁko na e Islanan di Karibe. Institutonan 
riba e islanan hopi biaha no ta ofresé servisio regular manera lugá adekuá pa 
Dutch Caribbean Research Platform 47

Un otro ròl prinsipal di e futuro CNSI ta pa fasilitá akseso na ﬁnansiamentu  
di estudio sientíﬁko den Karibe. Pa medio di e konekshon ku NWO lo ta 
balioso pa ta bon informá i apoyá ora di skibimentu di solusitut pa supsidio  
i identiﬁkashon di oportunidat relevante, enfoká riba konsorsio Karibense.  
E futuro CNSI por representá e interesnan di konsorsio Karibense i sientíﬁko 
individual na NWO – pone témanan sientíﬁko riba agènda, señalá 
opstákulonan problemátiko den prosedura ku ta stroba solisitantenan 
Karibense di drenta un arena igual i identiﬁká òf konsehá riba yamadanan 
spesíﬁko pa Karibe. Un futuro CNSI lo sirbi akadémiko (hoben) bon, dor di 
ofresé (infrastruktura pa) kurso di kapasidat sientíﬁko, interakshon, liderasgo 
akadémiko, skibimentu di solisitut, ets. 
 
Pa e futuro CNSI por tin un impakto sosial i akadémiko/sientíﬁko, mester pone 
énfasis riba akadémiko hoben (MA, MSc, PhD). Un programa di ﬁnansiamentu 
spesíﬁko pa estudio di PhD talentoso den region, lo fortalesé e sistema di 
konosementu lokal i eventualmente sostené desaroyo di kapasidat duradero. 
Pa sostené esaki ainda mas, ta proponé pa introdusí ‘career track funding’: 
studiantenan MA/MSc talentoso por desaroyá nan mes den un ‘research-
master’, siguí pa un estudio PhD, siguí pa un posishon postgrado. Esaki lo 
kontribuí na desaroyo di kapasidat regional duradero i superá e situashon 
prekario di ﬁnansiamentu pa sientíﬁko akadémiko hoben den e konteksto aki. 
Esaki lo retené konosementu i kapasidat i sigurá ku akadémiko hoben no ta 
sali bai for di region pa buska oportunidat PhD/postgrado. 
 
Ademas, beka di mobilidat por fomentá ainda mas desaroyo di kapasidat lokal 
i regional duradero, komo ku e ta duna akadémiko i sientíﬁko e oportunidat 
temporal pa ekspandé nan kapasidatnan i ekspertisio, pero tambe pa hiba nan 
propio ekspertisio (estudio sientíﬁko i dunamentu di enseñansa) na e otro 
islanan di Karibe. 
 
 
Dutch Caribbean Research Platform 49

4.  Pregunta na e eksploradónan 
4.1.  Kon CNSI por tin un balor agregá pa un fortifikashon struktural 
duradero di e sistema di konosementu na e islanan di Karibe? 
4.2. Kiko ta un struktura organisatorio adekuá pa futuro, inkl. ‘business 
mode’l i ‘governance’ pa CNSI? 
4.3. Na unda ta un bon base/ubikashon pa CNSI (inkl. opshon manera 
fasilidatnan distribuí òf un sentro virtual)? 
4.4. Ki aktividat i/òf servisio e CNSI di futuro (no) mester ofresé?  
4.5. Kiko ta e relashon entre e futuro CNSI i e Programa di Siensia pa 
Karibe, sobretodo e ‘Programme Chair’-nan i e programanan di nan 
estudionan (inkl. komunikashon, out-reach, capacity building)?  
4.6. Kiko ta e relashon entre e futuro CNSI i e institutonan regional di 
konosementu (universidat, skol, fundashon, …) i nan aktividatnan?  
4.7.  Kiko ta e relashon entre e futuro CNSI i institutonan Hulandes di 
konosementu (universidat, skol pa siensia apliká, insitutonan TO2, …)? 
4.8. Kiko ta e relashon di e futuro CNSI ku gobièrnunan di e islanan 
outónomo den Reino i gobièrnu Hulandes? 
4.9. Kiko ta e presupuesto nesesario pa e futuro CNSI i pa kiko ta usa e 
presupuesto aki (den término general)? 
4.10.Ken ta benefisiá di i ken ta paga pa e futuro CNSI? 
4.11. Kon por ankra i integrá CNSI di forma duradero den region di Karibe? 
E CNSI aktual ta kuadra ku plannan i proyektonan regional konkreto? 
(si esaki ta e kaso, ku kua?)  
 
5. Interlokutor 
5.1.  E eksploradónan ta liber pa skohe nan interlokutornan pa e enkargo 
aki. Komo un guia, den anekso 1 ta hasi sugerensha di posibel persona 
i instansha relevante ku e eksploradónan por papia kuné. 
 
6. Prosedimentu  
6.1.  Ta nombra e eksploradónan i ta splika e enkargo den un reunion 
kolektivo. Por plania mas sita despues, tantu a petishon di PCCO  
komo e eksploradónan. 
6.2. E ofisina di NWO ta sòru pa e informashon básiko i background 
nesesario pa e eksploradónan. 
6.3. E eksploradónan ta hiba kòmbersashon ku partidonan relevante na  
e islanan di Karibe i na Hulanda, i a base di esei ta traha un relato 
komun ku posibel senario pa futuro di CNSI.  
6.4. E senarionan i konsehonan di e eksploradónan ta kai denter di  
e kuadro delineá pa e enkargo di Ministerio di OCW na NWO  
i desishonnan interno di NWO (wak kartanan di enkargo, MoU, 
desishon di Konseho Direktivo). 
6.5. Ofisina di NWO ta sostené e eksploradónan.  
6.6. Ta ehekutá e eksplorashon den forma di proyekto denter di un  
término di 3 pa 4 luna. 
 
 
Dutch Caribbean Research Platform 51



