> Retouradres Postbus 90801 2509 LV  Den Haag
De voorzitter van de Tweede Kamer 
Postbus 90801
der Staten-Generaal
2509 LV  Den Haag
Parnassusplein 5
Binnenhof 1A
T   070 333 44 44
2513 AA  Den Haag
www.rijksoverheid.nl
2513AA1XA
Onze referentie
2021-0000087764
Bijlage
IAO verdragen
Datum 2-6-2021
Betreft Inzet Internationale Arbeidsconferentie 2021
 
Hierbij informeer ik u, mede namens de Minister van Buitenlandse Handel en 
Ontwikkelingssamenwerking, op hoofdlijnen over de inzet van het Koninkrijk der 
e
Nederlanden tijdens de 109 Internationale Arbeidsconferentie (IAC) van de 
Internationale Arbeidsorganisatie (IAO).  
 
De IAC is het belangrijkste orgaan van de IAO. Het is de wetgevende vergadering 
van de organisatie en komt normaliter jaarlijks in juni bijeen. Vorig jaar heeft de 
IAC vanwege de COVID-19 pandemie geen doorgang kunnen vinden en is de 
conferentie verplaatst naar dit jaar. Doordat de IAC nu bijeenkomt via een virtueel 
platform kan de vergadering dit jaar wel doorgang vinden. Dat gebeurt op een 
aangepaste wijze, waarbij de belangrijkste delen van de bijeenkomst worden 
gehouden van 3 tot en met 19 juni en resterende delen later dit jaar zullen 
worden georganiseerd, vermoedelijk eind november of begin december. Ik zal dit 
jaar bij mijn toespraak tot de plenaire vergadering van de IAC ingaan op de 
impact van de COVID-19 pandemie op de wereld van werk en de opgave in het 
Koninkrijk der Nederlanden om te komen tot een duurzaam sociaaleconomisch 
herstel.  
 
Algemeen 
 
De missie van de IAO is het bevorderen van sociale rechtvaardigheid in de wereld 
van werk. Hiervan afgeleide hoofddoelstellingen zijn de bevordering van 
werkgelegenheid, de verbetering van sociale bescherming, de versterking van de 
sociale dialoog en de bevordering van (de naleving van) arbeidsnormen. Het 
belang van deze doelen is tijdens de COVID-19 pandemie extra onderstreept. Het 
Koninkrijk der Nederlanden steunt de missie en de hoofddoelstellingen van de IAO 
en heeft baat bij een wereldwijd gelijk speelveld op het gebied van 
arbeidsvoorwaarden en sociaal beleid. Een goed werkende sociale dialoog is een 
belangrijke basisvoorwaarde om dat te verwezenlijken. Door de tripartiete 
samenstelling van de IAO is de organisatie in staat een belangrijke bijdrage aan 
het ontstaan van dit gelijke speelveld te leveren.   
 
Als normstellende organisatie is de IAO een aandrager van kaders waarbinnen 
nationaal gewerkt wordt. Daarnaast bieden de IAO-discussies over de toekomst 
Pagina 1 van 5

Normaliter worden er in het CAS in totaal ongeveer 25 landenzaken behandeld. De 
virtuele vergaderwijze dit jaar leidt echter tot een gewijzigde behandelprocedure 
Datum 
voor het CAS, waarover nog overleg plaatsvindt tussen de tripartiete geledingen. 
2-6-2021
De verwachting is dat dit jaar minder landenzaken zullen worden behandeld.  
 
Onze referentie
2021-0000087764
Zoals ieder jaar vindt er binnen het CAS een algemene discussie plaats over een 
thema, met als doel vast te stellen of er mogelijk hiaten zijn in de standaarden en 
hoe de betreffende verdragen beter geratificeerd en geïmplementeerd kunnen 
worden. Dit jaar wordt deze discussie gevoerd op basis van een rapport van de 
IAO over “Promoting employment and decent work in a changing landscape”. Er is 
speciaal aandacht voor mensen met een arbeidsbeperking, nieuwe vormen van 
werk en de onzekerheden die de veranderende wereld van werk met zich 
meebrengt.  De inbreng vanuit het Koninkrijk der Nederlanden voor de door het 
EU-voorzitterschap te leveren bijdragen zal verlopen langs de lijnen van staand 
beleid. 
 
Ad 2 COVID-19 respons van de IAO 
 
De COVID-19 pandemie heeft ingrijpende gevolgen voor de wereld van werk. Zo is 
het mondiale banenverlies enorm en volgens berekeningen van de IAO liep het 
wereldwijd aantal gewerkte uren vorig jaar met bijna 9% terug. Vrouwen, 
jongeren en werkenden in de informele economie werden het hardst geraakt. De 
IAO werkt, in samenwerking met de tripartiete geledingen, aan voorstellen voor 
een beleidsrespons om de effecten van de pandemie op de wereld van werk zo 
goed mogelijk te adresseren. De inzet van het Koninkrijk der Nederlanden richt 
zich erop dat het IAO-document concrete en actiegerichte beleidsvoorstellen en 
‘best practices’ zal bevatten die overheden, sociale partners en andere 
organisaties kunnen overwegen te gebruiken bij de aanpak van de negatieve 
effecten van de pandemie en bij het sociaal-economisch herstel.  
 
Ad 3 Periodieke discussie over sociale bescherming 
 
Het ontwikkelen en verbeteren van sociale bescherming, en het voortzetten van 
de discussie op dit thema is één van de prioriteiten van de IAO, zoals vastgelegd 
in de verklaring in de ‘Declaration on Social Justice for a Fair Globalization in 
2008’. Ondanks voortgang die er is gemaakt op dit thema, heeft de COVID-19 
pandemie wereldwijd de noodzaak van effectieve sociale bescherming opnieuw 
aangetoond. 
 
In de werkgroep zal een algemene discussie worden gevoerd, bedoeld om meer 
inzicht te krijgen in de trends en ontwikkelingen. Tevens zal een aantal 
aanbevelingen worden besproken die zijn gedaan in het kader van de toekomstige 
werkzaamheden van de IAO op dit gebied. Het Koninkrijk der Nederlanden zal 
binnen deze discussie benadrukken dat wij, evenals de IAO, veel belang hechten 
aan goede sociale bescherming, waarbij prioriteit ligt bij werkenden met een 
kwetsbare positie op de arbeidsmarkt. Belangrijk is dat nieuwe vormen van werk 
niet leiden tot ongewenste neveneffecten voor werkenden omdat van oudsher 
bestaande mechanismen van sociale bescherming niet aansluiten op de gekozen 
arbeidsvorm. Het Koninkrijk der Nederlanden vindt het belangrijk dat de IAO ook 
oog heeft voor deze nieuwe vormen van arbeid. Juist bij transnationale 
ontwikkelingen, zoals die bijvoorbeeld bestaan ten opzichte van platformwerk, is 
Pagina 2 van 5

van de IAO hiervoor is passend binnen het streven van de organisatie naar meer 
sociale rechtvaardigheid. Door zich een leven lang te ontwikkelen blijven mensen 
Datum 
zich ontplooien, nemen ze regie over de eigen loopbaan en dragen bij aan een 
2-6-2021
goed functionerende arbeidsmarkt. Een leven lang ontwikkelen moet worden 
gezien als een vanzelfsprekend onderdeel van een loopbaan voor iedereen, 
Onze referentie
2021-0000087764
ongeacht opleidingsniveau en positie op de arbeidsmarkt.    
 
De algemene discussie over ongelijkheid in de wereld van werk zal naar 
verwachting gaan over het bestrijden van inkomens- en kansenongelijkheid in het 
veranderende werkdomein; ongelijkheid tussen rijk en arm, mannen en vrouwen, 
jongeren en ouderen en de positie van kwetsbare groepen op de arbeidsmarkt. 
Het Koninkrijk der Nederlanden hecht groot belang aan de vermindering van 
ongelijkheid op de arbeidsmarkt. Daarbij moet niet alleen worden gekeken naar de 
huidige arbeidsmarkt, maar ook naar de kansen en risico’s die verbonden zijn aan 
nieuwe vormen van werk, waaronder platformwerk.  
 
Tot slot 
Bijgevoegd treft u aan de lijst van verdragen van de IAO waarvan de mogelijkheid 
3
tot opzegging door Nederland zich in de komende drie jaar voordoet .  
 
De Minister van Sociale Zaken  
en Werkgelegenheid, 
 
 
 
 
 
 
W. Koolmees 
 
 
 
3
 Conform de motie van het lid Van Middelkoop (Kamerstuk 23 900 XV, nr. 44). 
Pagina 2 van 5

