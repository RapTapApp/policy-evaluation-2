 
 
 
Aa n de Voorzitter van de 
Rijnstraat 8
Tw eede Kamer der Staten-Generaal 
2515 XP Den Haag 
Binne nhof 4 
Postbus 20061
De n Haag 
Nederland
 
www.rijksoverheid.nl
 
 
 
Onze Referentie
 
BZDOC-616189508-104
 
 
 Bijlage(n)
 
Datum 2 juni 2021
 
Betreft Kabinetsappreciatie Post-Cotonou verdrag
 
 
 
Geachte voorzitter, 
 
Op 3 december 2020 bereikten de hoofdonderhandelaars van de EU en de 
Organisation of African, Caribbean and Pacific States (OACP) een politiek akkoord 
over een nieuwe partnerschapsovereenkomst tussen de EU en 79 landen in Afrika, 
het Caribisch gebied en de Stille Oceaan. Deze overeenkomst zal het huidige 
Cotonou verdrag opvolgen (Post-Cotonou). Op 15 april 2021 is de tekst door de 
onderhandelaars geparafeerd. Mede vanuit mijn verantwoordelijkheid voor 
buitenlandse handel en ontwikkelingssamenwerking hecht ik eraan namens het 
kabinet zijn appreciatie van het ontwerpverdrag met de Kamer te delen voordat 
het in de Raad instemt met het besluit tot ondertekening. Deze brief geeft 
allereerst een beeld van het proces rondom de onderhandelingen en de 
vervolgstappen en vervolgens een appreciatie van de ontwerpovereenkomst. 
 
Proces onderhandelingen, aard van het verdrag en vervolgstappen 
De Europese Commissie deed op 12 december 2017 een aanbeveling aan de Raad 
voor de vaststelling van een Raadsbesluit, waarbij de Europese Commissie werd 
gemachtigd om namens de EU te onderhandelen over een nieuwe 
partnerschapsovereenkomst tussen de EU en 79 landen in Afrika, het Caribisch 
gebied en de Stille Oceaan (de ACS-landen) na 2020. De Nederlandse inzet in de 
onderhandelingen over het EU-onderhandelingsmandaat is vastgelegd in een BNC-
fiche (Kamerstuk 22112 nr. 2469). In juni 2018 kwamen de Raad en de lidstaten 
1
een EU onderhandelingsmandaat overeen. De onderhandelingen tussen de EU en 
de ACS landen gingen van start in september 2018. Zoals genoemd bereikten de 
hoofdonderhandelaars op 3 december 2020 een politiek akkoord over een nieuwe 
partnerschapsovereenkomst en op 15 april 2021 werd de tekst door de 
onderhandelaars geparafeerd.  
 
Het EU onderhandelingsmandaat uit 2018 geeft de Commissie mandaat om een 
gemengd akkoord met de ACS-landen uit te onderhandelen. Deze keuze van de 
Raad en de lidstaten was destijds ingegeven door het feit dat de overeenkomst 
meer terreinen betreft dan die waarop de EU exclusief bevoegd is extern op te 
treden (het gaat immers ook om afspraken op het gebied van 
 
1
 https://data.consilium.europa.eu/doc/document/ST-8094-2018-ADD-1/en/pdf  

  
gericht op het aangaan van internationale uitdagingen waarvoor versterkte 
Onze Referentie
samenwerking tussen de EU en de ACS-landen van belang is, waaronder op de 
BZDOC-616189508-104
terreinen mensenrechten, klimaat, vrede en veiligheid, migratie en mobiliteit en 
duurzame ontwikkeling. Het EU onderhandelingsmandaat en de Nederlandse inzet 
zoals onder meer beschreven in het BNC fiche, verschillende geannoteerde 
agenda’s en verslagen van de Raad Buitenlandse Zaken (RBZ) en de RBZ 
Ontwikkelingssamenwerking (zie onder andere Kamerstuk 21501-02 nr. 2187, 
Kamerstuk 21501-02 nr. 2196, Kamerstuk 21501- 02 nr. 2202, Kamerstuk 
21501-02 nr. 2205, Kamerstuk 21501-02 nr. 2220 en Kamerstuk 21 501-02 nr. 
2238) en aangenomen moties over Post-Cotonou (motie Becker 21501-04, nr. 
208 en motie Weverling 35570-17, nr. 15) zijn leidend geweest bij de beoordeling 
van de voortgang van de onderhandelingen en het onderhandelingsresultaat. 
Zoals eerder aangegeven in uw Kamer wilde het kabinet de nieuwe 
partnerschapsovereenkomst in zijn geheel beoordelen. Het kabinet beoordeelt het 
onderhandelingsresultaat en de ontwerpovereenkomst positief en baseert zich 
daarbij onder andere op de appreciatie van een aantal voor Nederland belangrijke 
elementen zoals hieronder beschreven.  
 
Structuur nieuwe partnerschapsovereenkomst 
De nieuwe partnerschapsovereenkomst bestaat uit een juridisch bindend 
overkoepelend verdrag (Foundation), waarin gedeelde waarden en principes 
worden vastgelegd als gemeenschappelijke basis voor de relatie met de drie 
regio’s (Afrika, Caraïben en Stille Oceaan), en daarnaast drie juridisch bindende 
regionale compacts als protocollen bij het verdrag. Daarmee is in de nieuwe 
partnerschapsovereenkomst, in lijn met onder andere de Nederlandse wens, meer 
aandacht gekomen voor een regio-specifieke benadering. De Agenda 2030 
(Duurzame Ontwikkelingsdoelen), de Europese Consensus voor Ontwikkeling van 
juni 2017 en de EU Global Strategy staan centraal in het partnerschap. De 
regionale protocollen zullen de bestaande regionale strategieën met de regio’s 
(Joint Africa-EU Strategy, de Joint Caribbean EU Partnership Strategy en de 
Strategy with the Pacific Islands) vervangen. 
 
De ‘essentiële elementen’, mensenrechten, inclusief seksuele en 
reproductieve gezondheid en rechten (SRGR), en het non-discriminatie 
principe 
Het nieuwe akkoord is, net als het huidige verdrag, gestoeld op de volgende 
essentiële elementen: mensenrechten, democratische principes, rechtsstaat en 
non-proliferatie van massavernietigingswapens. Deze elementen vormen het 
fundament waarop de overeenkomst gebouwd is. Schendingen van een van deze 
elementen kunnen in urgente gevallen direct reden zijn voor het nemen van 
passende, proportionele maatregelen. Nederland heeft zich er gedurende de 
onderhandelingen hard voor gemaakt dat mensenrechten, inclusief Seksuele en 
Reproductieve Gezondheid en Rechten (SRGR), en het non-discriminatiebeginsel 
stevig verankerd werden in de partnerschapsovereenkomst.  
 
Zowel de Foundation als de drie regionale protocollen bevatten belangrijke 
afspraken op het gebied van mensenrechten, democratie en rechtsstaat onder 
andere gericht op gendergelijkheid, non-discriminatie en goed bestuur. Zo 
bevestigen partijen hun intentie om het Statuut van Rome inzake het 
Internationaal Strafhof (ICC) te ratificeren en implementeren en wordt bovendien 
expliciet verwezen naar het belang van het effectief functioneren van het ICC 
waarbij partijen hun inzet benadrukken om medewerking met het hof te verlenen. 
Dit is een belangrijke gemeenschappelijke ondersteuning van het belang van het 

  
belangrijke aanvulling op het gebied van migratiesamenwerking tussen de EU en 
Onze Referentie
de ACS-landen. Zoals beschreven in het BNC-fiche over het EU 
BZDOC-616189508-104
onderhandelingsmandaat vindt het kabinet het belangrijk dat in een nieuw 
verdrag duidelijk wordt hoe afspraken zullen worden geïmplementeerd en 
gemonitord en dat de EU consequenties zal verbinden aan het systematisch niet 
nakomen van (terugkeer-)afspraken. Het kabinet beoordeelt bovenstaande 
bepalingen op het gebied van migratie en mobiliteit positief en in lijn met de 
Nederlandse inzet. 
 
Klimaat, duurzame ontwikkeling en handel 
In de nieuwe partnerschapsovereenkomst zijn belangrijke passages opgenomen 
over versterkte samenwerking op het gebied van klimaat en duurzame 
ontwikkeling waarbij de Duurzame Ontwikkelingsdoelen (SDGs) en het 
Klimaatakkoord van Parijs leidend zijn. Het verdrag gaat onder andere in op de 
gevaren en negatieve gevolgen van klimaatverandering en verbindt partijen aan 
de inzet op klimaatactie gericht op adaptatie en mitigatie. 
Het Post-Cotonou verdrag richt zich daarnaast onder meer op het creëren van 
eerlijke banen en het versterken van de positie van gemarginaliseerde groepen, 
vrouwen en jongeren. Het nieuwe verdrag benoemt een aantal prioriteitssectoren 
voor samenwerking, waarin kansen liggen voor waardetoevoeging en het creëren 
van fatsoenlijk werk. Naast samenwerking op het gebied van duurzame agrarische 
producten, is er aandacht voor de verdere ontwikkeling van dienstensectoren als 
duurzaam toerisme, duurzame energie, ICT en transport. Digitalisering van 
economieën is een belangrijk aandachtsgebied binnen de overeenkomst.   
 
Handel wordt in de overeenkomst genoemd als belangrijk middel om de ACS-
landen verder te integreren in (sub-)regionale en mondiale waardenketens en om 
duurzame groei en ontwikkeling te bevorderen. Ook de realisatie van de African 
Continental Free Trade Agreement (AfCFTA) kan daaraan positief bijdragen. De 
Economische Partnerschapsovereenkomsten (EPAs) blijven leidend in de 
handelsrelaties tussen de EU en de ACS-landen.  
 
De partnerschapsovereenkomst bevat uitgebreide afspraken over bovenstaande 
onderwerpen, die van groot belang zijn in het aangaan van gezamenlijke 
uitdagingen en die bijdragen aan een meer gelijkwaardig partnerschap. De 
overeenkomst geeft op dit gebied een compleet beeld en het kabinet beoordeelt 
het onderhandelingsresultaat op deze onderwerpen dan ook positief.   
 
Niet-naleving van verplichtingen onder de overeenkomst 
De partnerschapsovereenkomst biedt de mogelijkheid om passende, proportionele 
maatregelen te nemen bij niet-naleving van de beginselen uit het verdrag. Hiertoe 
bevat de tekst een uitgebreide beschrijving van de te nemen stappen bij niet-
naleving inclusief het daarbij behorende tijdspad. In het geval van urgente 
gevallen van schending van de essentiële elementen van het verdrag 
(mensenrechten, democratische principes, rechtsstaat en non-proliferatie van 
massavernietigingswapens) kan er direct over worden gegaan tot het nemen van 
maatregelen. Zoals eerder aan de Kamer gecommuniceerd (Kamerstuk 35570-
XVII nr. 50) schrijft het nieuwe verdrag echter, net als het huidige verdrag, niet 
voor welke maatregelen moeten worden genomen. Het is aan de afzonderlijke 
partijen om te bepalen welke maatregelen passend en proportioneel zijn. De EU 
kan in dergelijke gevallen dus zelf bepalen welke maatregelen genomen kunnen 
worden en hierbij het volledige EU instrumentarium inzetten. Voor wat betreft 

  
 
Onze Referentie
Het kabinet is tevreden met de afspraak over een einddatum van het verdrag, 
BZDOC-616189508-104
zoals ook in het BNC-fiche over het EU onderhandelingsmandaat toegelicht. 
 nvt 
 
De minister van Buitenlandse Zaken, 
 
 
 
 
 
 
 
Sigrid A.M. Kaag 
 
[Ondertekenaar 3] [Ondertekenaar 4] 
 
 

