 
35739 Wijziging van de begrotingsstaat van het Ministerie van Onderwijs, 
Cultuur en Wetenschap (VIII) voor het jaar 2021 (Vijfde incidentele 
suppletoire begroting inzake extra middelen voor eindexamens vo en pilots 
voor sneltesten in het po in verband met COVID 
 
nr.   Lijst van vragen en antwoorden 
   
Vastgesteld (wordt door griffie ingevuld als antwoorden er zijn) 
 
De vaste commissie voor Onderwijs, Cultuur en Wetenschap heeft een aantal 
vragen voorgelegd aan de regering over het wetsvoorstel inzake Wijziging van 
de begrotingsstaat van het Ministerie van Onderwijs, Cultuur en Wetenschap 
(VIII) voor het jaar 2021 (Vijfde incidentele suppletoire begroting inzake extra 
middelen voor eindexamens vo en pilots voor sneltesten in het po in verband 
met COVID (Kamerstuk 35 739). De daarop door de regering gegeven 
antwoorden zijn hierbij afgedrukt. 
 
Voorzitter van de commissie,  
  Tellegen 
   
  Adjunct-griffier van de commissie, 
  De Vrij 
 
Nr Vraag Bijlage Blz. (van) t/m 
1 Waarom loopt de compensatie van 35 miljoen euro voor scholen, 35739-2 3   
een compensatie die ontstaat door de uitbreiding van het 
examenrooster en extra herkansingen, niet mee in het Nationaal 
Programma Onderwijs na corona? 
 
De compensatie van scholen en personeel voor de extra 
werkzaamheden van 35 miljoen euro en de extra uitvoeringskosten 
van de examenketen van 12 miljoen euro zijn het gevolg van het 
aangepaste Eindexamenbesluit 2021. Deze onderdelen maken geen 
onderdeel uit van het Nationaal Programma Onderwijs. 
 
2 Waarom loopt de 12 miljoen euro extra uitvoeringskosten voor de 35739-2 3   
examenketen niet mee in het Nationaal Programma Onderwijs na 
corona? 
 
Zie antwoord bij vraag 1. 
 
3 Op welke wijze mogen scholen leraren en onderwijsondersteunend 35739-2 3   
personeel compenseren voor werkzaamheden die ontstaan door 
uitbreiding van het examenrooster? 

 
De compensatie van scholen en personeel voor de extra 
werkzaamheden van 35 miljoen euro zijn het gevolg van het 
aangepaste Eindexamenbesluit 2021. Het maakt geen onderdeel uit 
van het Nationaal Programma Onderwijs. Daarom is dit middels 
een aparte suppletoire begroting aan de OCW-begroting 
toegevoegd. 
 
Eindexamenleerlingen in het voortgezet onderwijs hebben door de 
sluiting van de scholen vertragingen opgelopen. Via het Nationaal 
Programma Onderwijs wordt voor het inhalen van opgelopen 
vertragingen ondersteuning geboden aan scholen. In het Nationaal 
Programma Onderwijs zitten ook andere specifieke onderdelen om 
vertragingen in te halen van specifieke groepen  leerlingen, zoals 
leerlingen in het praktijkonderwijs, leerlingen in het speciaal 
onderwijs en leerlingen op Caribisch Nederland. Naast deze 
onderdelen voor specifieke groepen krijgen scholen voor alle 
leerlingen een aanvullend bedrag om leervertragingen in te halen. 
Om eindexamenleerlingen extra ondersteuning en begeleiding te 
bieden is 37 miljoen euro beschikbaar gesteld. De extra 
ondersteuning en begeleiding loopt mee in het Nationaal 
Programma Onderwijs, en wordt ook middels de incidentele 
suppletoire begroting voor het Nationaal Programma Onderwijs 
aan de OCW-begroting toegevoegd.   
 
8 Hoeveel scholen hebben inmiddels sneltesten ontvangen en hoeveel 35739-2 3   
scholen wachten nog op de beloofde sneltesten? 
 
Aan de pilots sneltesten in het primair onderwijs hebben 24 scholen 
verspreid over het land meegedaan. De pilots liepen van 15 februari 
tot 23 april. Inmiddels zijn we overgegaan tot zelftesten. In het 
primair onderwijs hebben tot 14 mei 90% van de scholen de 
zelftesten voor het personeel ontvangen. In de week van 17 t/m 21 
mei worden de overige 10% bezocht. In het voortgezet onderwijs is 
99% bezocht in de eerste rijronde (tussen 19 en 30 april). Slechts 
11 scholen waren niet bereikbaar. Vanaf 17 mei krijgen vo-scholen 
gedurende twee weken opnieuw testen geleverd. Daar zitten dan 
ook de testen voor het preventief testen van vo-leerlingen bij. 
 
9 Wanneer starten de pilots voor het sneltesten in het primair 35739-2 3   
onderwijs? Als het al gestart is, hoe verlopen die pilots? 
 
 
De pilots zijn 15 februari gestart en zijn 23 april afgerond. Naast de 
pilot liep een monitor, uitgevoerd door Oberon. Uit een eerste 
tussenrapportage blijkt dat de sneltesten positief zijn ontvangen op 
de pilotscholen en dat de testbereidheid hoog is. De eindrapportage 
bieden wij begin juni aan uw Kamer aan. 

