35830-IV Jaarverslag en slotwet Koninkrijksrelaties en het BES-fonds 2020 
 
nr.   Lijst van vragen en antwoorden 
   
Vastgesteld  
De vaste commissie voor Koninkrijksrelaties heeft een aantal vragen voorgelegd aan 
de staatssecretaris van Binnenlandse Zaken en Koninkrijksrelaties over het 
Jaarverslag Koninkrijksrelaties en het BES fonds 2020 (35830-IV, nr. 1). 
De daarop door de staatssecretaris gegeven antwoorden zijn hierbij afgedrukt. 
 
Voorzitter van de commissie,  
  Paternotte 
   
  Griffier van de commissie, 
  De Lange  
   
Nr Vraag Bijlage Blz. (van) t/m 
1 Vraag:  13   
Wat is de stand van zaken met betrekking tot de voorwaarde voor 
liquiditeitssteun ten aanzien van de arbeidsvoorwaarden van politieke 
ambtsdragers en werknemers in de (semi) publieke sector?  Hoe past het 
verhogen van de salarissen van statenleden op Curaçao daarin (Salarissen politici 
in de Staten (antilliaansdagblad.com)? 
 
Antwoord: 
Curaçao 
Curaçao heeft de 12,5% korting op de arbeidsvoorwaarden van de ambtenaren 
doorgevoerd, de wetgeving waarin dit wordt geregeld is door het parlement 
goedgekeurd. De 25% korting op de arbeidsvoorwaarden van de ministers en 
statenleden op Curaçao is doorgevoerd, maar de hiervoor opgestelde wetgeving 
die moet voorzien in de juridische grondslag is nog niet goedgekeurd door het 
parlement. Ook de wetgeving die voorziet in de 12,5% korting op de 
arbeidsvoorwaarden van aan de overheid gelieerde entiteiten moet nog door het 
parlement worden goedgekeurd. Aangezien genoemde wetgeving al geruime tijd 
goedgekeurd had moeten zijn, heeft de RMR op 26 maart besloten dat Curaçao 
pas weer in aanmerking komt voor liquiditeitssteun als de wetgeving is 
vastgesteld en in werking is getreden. 
 
Wat betreft de berichten over de verhoging van de salarissen van de statenleden 
op Curaçao het volgende. Curaçao heeft sinds 2010 geen wetgeving die de 
bezoldiging en overige arbeidsvoorwaarden regelt voor statenleden. Om in deze 
leemte te voorzien, is wetgeving opgesteld die dan ook direct voorziet in een 
25% korting. Echter, de wetgeving regelt een bezoldiging die gelijk is aan het 
salaris van een secretaris-generaal en valt daarmee hoger uit dan de huidige 
bezoldiging, waardoor er sprake zou zijn van een salarisverhoging. Dit is niet in 
lijn met de RMR-besluitvorming van 15 mei 2020. De staatssecretaris is hierover 
in gesprek gegaan met demissionair minister-president Rhuggenaath. De 
voorwaarde blijft onverkort een korting van 25% op de arbeidsvoorwaarden van 
ministers en Statenleden. 
 
Sint Maarten  
De landsverordeningen die zien op: 
  verlaging van 25% op het totale pakket arbeidsvoorwaarden van 
Statenleden en Ministers;  
Totaallijst feitelijke vragen Jaarverslag Koninkrijksrelaties en het BES fonds 2020 (35830-IV-1)  8/8

Uit de Samenwerkingsregeling Waarborging Plannen van Aanpak Landstaken 
Curaçao en Sint Maarten (hierna: de Samenwerkingsregeling) vloeit voort dat er 
voor de landstaken die Curaçao en Sint Maarten op het moment van de 
staatkundige hervorming in 2010 nog niet naar behoren konden uitvoeren een 
plan van aanpak is. Een plan van aanpak is voltooid wanneer de betreffende 
minister van Curaçao of Sint Maarten kan motiveren dat het plan van aanpak is 
uitgevoerd en het Ministerieel Overleg – dat bestaat uit de minister-president van 
het betreffende land en de minister van Binnenlandse Zaken en 
Koninkrijksrelaties - dit bekrachtigt (artikel 37, eerste lid en artikel 23, lid d). In 
februari 2017 is geconstateerd en bekrachtigd dat alle plannen van aanpak 
landstaken Curaçao zijn uitgevoerd. Bedacht dient te worden dat de 
samenwerkingsregeling deel uitmaakte van het proces dat leidde tot nieuwe 
staatkundige verhoudingen; dat is nu niet aan de orde. 
 
5 Vraag:  17  
Wat is de planning en stand van zaken met betrekking tot de plannen van aanpak 
inzake het detentiewezen en de politie voor Sint Maarten? 
 
Antwoord: 
De eerdergenoemde Samenwerkingsregeling die ten grondslag ligt aan de 
plannen van aanpak is verlengd tot 10 oktober 2022. 
 
De staatssecretaris heeft uw Kamer over de huidige stand van zaken in het 
gevangeniswezen en bij de politie geïnformeerd in de brief met het reisverslag 
werkbezoek Sint Eustatius, Saba en Sint Maarten 16 tot en met 21 mei 2021 
(Kamerstukken II, 2020/2021, 35570-IV, nr. 41), in het verzamel-
commissiedebat op 26 mei 2021 en middels het doorzenden van de rapportages 
van de voortgangscommissie (Kamerstukken II, 2020/2021, 35570-IV, nr. 37). 
Tijdens het Ministerieel Overleg van 19 mei 2021 met de minister-president van 
Sint Maarten, en de minister van Justitie heeft de staatssecretaris benadrukt dat 
de voortgang op de uitvoering van de plannen van aanpak detentie en politie 
onvoldoende is en aangedrongen op het zetten van substantiële stappen.   
 
In toevoeging hierop kan de staatssecretaris u melden dat de werving van de 
programmamanager, die een belangrijke rol zal spelen bij de uitvoering van het 
plan van aanpak detentie, is gestart. Daarnaast heeft de staatssecretaris vernomen 
dat de minister van Justitie van Sint Maarten heeft ingestemd met het werven van 
nieuwe instroom voor de politie.  
 
6 Vraag:  18   
Hoeveel drenkelingen zijn over het jaar 2020 in de territoriale wateren van het 
Caribisch deel van het koninkrijk gered en aan wal gebracht? 
 
Antwoord: 
Zoals uw Kamer op 19 mei 2021 is gemeld (kenmerk 2021Z08293) is de 
Kustwacht voor het Koninkrijk der Nederlanden in het Caribisch gebied (hierna 
Kustwacht) in 2020 179 keer in actie gekomen voor een mogelijke noodsituatie. 
Daarbij zijn acht personen gered en zeven dodelijke slachtoffers geborgen. 
 
7 Vraag:  18   
Hoeveel personen hebben in 2020 asiel aangevraagd in het Caribisch deel van 
het koninkrijk? Hoeveel van deze aanvragen zijn ingewilligd, en hoeveel 
afgewezen? Kunt u dit uitsplitsen naar land van herkomst van de aanvrager? 
 
Totaallijst feitelijke vragen Jaarverslag Koninkrijksrelaties en het BES fonds 2020 (35830-IV-1)  8/8

zelf om te beoordelen in hoeverre conform internationale regelgeving gehandeld 
wordt. Het VN-vluchtelingenverdrag is overigens niet van toepassing op Sint 
Maarten en Curaçao. Aruba is wel aangesloten bij het Protocol bij het VN 
Vluchtelingenverdrag (1967). 
 
11 Vraag:  18   
Zijn er in 2020 diplomatieke contacten geweest tussen het koninkrijk en het 
regime van Maduro in Venezuela? Zo ja, wat was het onderwerp van deze 
contacten en welke resultaten heeft dit opgeleverd? 
 
Antwoord: 
Ja. Het uitgangspunt van het kabinet hierbij blijft dat een oplossing voor de crisis 
in Venezuela alleen kan worden bereikt door herstel van de democratie. 
Vanwege de nabijheid van Venezuela hebben zich ook in 2020 diverse 
ontwikkelingen voorgedaan die de inzet van de ambassade in Caracas vereisten. 
Zo verleent de ambassade onder andere consulaire bijstand aan Nederlandse 
gedetineerden in het buitenland en heeft in dit geval ook contact met de 
Venezolaanse autoriteiten over onder meer het waarborgen van een eerlijke 
procesgang en humane detentieomstandigheden. Zie ook antwoorden op vragen 
gesteld op 1 februari 2021 kenmerk 2021Z02002.  
Verder vonden er vanaf 10 maart 2020 verschillende consultaties plaats in het 
kader van de sinds februari 2019 eenzijdig gesloten grens tussen Venezuela en 
het Koninkrijk. Op 17 december 2020 deed Venezuela een officieel verzoek tot 
heropening van de grens. Het Koninkrijk en Venezuela verkennen momenteel de 
mogelijkheden tot het heropenen van maritiem verkeer. Ondanks deze eenzijdige 
grenssluiting en Covid-19 reisrestricties vonden er in 2020 bij uitzondering 
humanitaire repatriëringsvluchten plaats tussen Venezuela en het Caribisch deel 
van het Koninkrijk. Tevens is er contact geweest met de Venezolaanse 
autoriteiten over het bergen van de neergestorte NH-90 helikopter, die 
gestationeerd was aan boord van het stationsschip in het Caribisch gebied.  
 
12 Vraag:  18   
Hoeveel uitzettingen van afgewezen asielzoekers hebben er vanaf het Caribisch 
deel van het koninkrijk plaatsgevonden in 2020? Naar welke landen zijn deze 
personen uitgezet? 
 
Antwoord: 
In 2020 hebben vanuit Caribisch Nederland geen uitzettingen van afgewezen 
asielzoekers plaatsgevonden. Het vreemdelingenbeleid is een 
landsaangelegenheid. De staatssecretaris heeft geen zicht op het aantal 
uitzettingen vanuit Aruba, Sint Maarten en Curaçao in 2020. 
 
13 Vraag:  19   
Wat zijn de kosten van de Wereldbank? 
 
Antwoord: 
De kosten van het programmabeheer en de administratie van het trustfonds 
wederopbouw Sint Maarten bij de Wereldbank bedroegen over de periode april 
1
2018-december 2020 in totaal 5,1 mln. USD . Deze kosten dekken o.a. het 
administratief beheer van het trustfonds, het maken van de rapportages, het 
beheer van de website van het trustfonds, de behandeling en beoordeling van de 
 
1
 Zie ook: (Trustfund Sint Maarten Annual report 2020 (p.50): 
https://www.sintmaartenrecovery.org/sites/sxm/files/strategicdocs/210414_1_StMaarten_Annual_Report.pdf 
Totaallijst feitelijke vragen Jaarverslag Koninkrijksrelaties en het BES fonds 2020 (35830-IV-1)  8/8

 
Antwoord: 
Het klopt dat de middelen na 2021 niet meer beschikbaar zijn op de Aanvullende 
Post. De laatste tranche wordt naar verwachting in 2021 overgeboekt naar de 
Wereldbank. Het trustfonds loopt tot en met 2025 en de middelen in dit fonds 
kunnen ook na 2022 nog ingezet worden voor de verschillende projecten. Na 
2025 vloeien eventueel ongebruikte middelen uit het trustfonds terug naar 
Nederland. 
 
18 Vraag:  37   
Wat is de actuele stand van zaken rondom het vliegveld Sint Maarten en de 
positie van de Royal Schiphol Group? Wat zijn daar de gevolgen van? 
 
Antwoord: 
In de afgelopen maanden heeft de holdingmaatschappij van het vliegveld op Sint 
Maarten herhaaldelijk de kaders van good governance overschreden en zijn 
beslissingen genomen zonder daarbij de juiste procedures te volgen. Op basis 
hiervan heeft Schiphol aangegeven haar betrokkenheid in het project per 15 juli 
2021 te stoppen als niet ingegrepen wordt door de aandeelhouder van het 
vliegveld (de Raad van Ministers van Sint Maarten). Op basis hiervan heeft de 
staatssecretaris een verzoek ingediend bij en toestemming gekregen van de 
Rijksministerraad van 28 mei 2021 om de uitbetaling van de vijfde tranche 
liquiditeitssteun aan te houden in afwachting van concrete acties om de 
governance situatie rondom het vliegveld te verbeteren. De staatssecretaris heeft 
uw Kamer hierover geïnformeerd middels zijn reisverslag van 26 mei 2021 en 
zijn brief van 28 mei jl. (Kamerstukken II, 2020/2021, 35570-IV, nr. 41). De 
staatssecretaris houdt u op de hoogte zodra er nieuwe ontwikkelingen zijn. 
 
19 Vraag:  38   
Waarom wordt geld toegevoegd aan de Aanvullende Post artikel 8? 
Waarom worden de middelen overbruggingskrediet die in 2019 door Sint 
Maarten zijn afgelost pas verwerkt in de jaarstukken 2020? 
 
Antwoord: 
Zie ook het antwoord bij vraag 17. Op de Aanvullende Post is voor de 
Wederopbouw Sint Maarten nog circa € 100 mln. beschikbaar. De verwachting 
is dat deze middelen in 2021 worden uitgekeerd aan het Trustfonds. Dit is dan de 
 
vierde en laatste tranche. Er worden dus middelen van de Aanvullende Post 
gehaald, er wordt niets toegevoegd aan de Aanvullende Post voor artikel 8. Het 
overbruggingskrediet voor de luchthaven is in 2019 verleend en in 2020 
terugbetaald.  
 
20 Vraag:  41   
Waarom wordt er gewerkt met een wisselkoersreserve en niet met een 
wisselkoersverzekering? 
 
Antwoord: 
In 2016 is in overleg met het ministerie van Financiën besloten om gebruik te 
maken van een wisselkoersreserve. Wanneer gebruik wordt gemaakt van 
renteswaps als een wisselkoersverzekering zijn de kosten mogelijk hoger voor de 
Staat der Nederlanden, omdat het afdekken van wisselkoersrisico’s en afsluiten 
van renteswaps ook kosten met zich meebrengt. De wisselkoersreserve dekt 
zowel wisselkoerswinsten als verliezen en is daarmee een betere (financiële) 
optie om wisselkoersrisico’s af te dekken.  
Totaallijst feitelijke vragen Jaarverslag Koninkrijksrelaties en het BES fonds 2020 (35830-IV-1)  8/8

