 
35 830-VIII Jaarverslag ministerie van Onderwijs, Cultuur en Wetenschap 2020 
 
nr.   Lijst van vragen en antwoorden 
   
Vastgesteld (wordt door griffie ingevuld als antwoorden er zijn) 
De vaste commissie voor Onderwijs, Cultuur en Wetenschap heeft een aantal vragen 
voorgelegd aan de minister van Onderwijs, Cultuur en Wetenschap over het 
Jaarverslag ministerie van Onderwijs, Cultuur en Wetenschap 2020 (35 830-VIII, nr. 
1). 
De daarop door de minister van Onderwijs, Cultuur en Wetenschap gegeven 
antwoorden zijn hierbij afgedrukt. 
 
Voorzitter van de commissie,  
  Tellegen 
   
  Adjunct-griffier van de commissie, 
  De Vrij 
 
Nr Vraag Bijlage Blz. (van) t/m 
1
1 Wanneer vinden nieuwe onderhandelingen tussen de NPO en distributeurs over     
distributievergoedingen plaats? Welke stappen zijn gezet om tot transparantie 
hiertoe te komen? 
 
De NPO heeft met meer dan 25 partijen individuele overeenkomsten over de 
verspreiding van de NPO-kanalen. Deze hebben niet allen dezelfde begin- en 
einddata. Er is daarom niet één (gezamenlijk) moment waarop nieuwe 
onderhandelingen tussen NPO en de distributeurs plaatsvinden. In de praktijk 
worden er ieder jaar nieuwe contracten afgesloten. 
 
In september 2020 is het eindrapport Onderzoek regulering distributievergoeding 
gepubliceerd. Hiermee is uitvoering gegeven aan de toezegging van het kabinet, 
in de Kamerbrief over de toekomst van het publieke bestel, om te onderzoeken of 
de distributievergoeding die distributeurs aan de NPO betalen voor de doorgifte 
van zijn diensten gereguleerd kan worden, met als doel dat de totstandkoming 
van de vergoeding transparanter wordt en bijdraagt aan een eerlijke vergoeding 
voor de publieke omroep. In de Mediabegroting 2021 is aangegeven dat op basis 
van dit rapport geen urgentie wordt gezien om hier op dit moment nader vervolg 
aan te geven en wordt eventuele verdere besluitvorming hierover aan het nieuwe 
kabinet overgelaten. Derhalve zijn in de tussentijd geen verdere stappen gezet. 
 
2 Hoeveel geld is er in 2020 totaal naar makers in de culturele en creatieve sector     
gegaan? 
 
In het kader van de steunmaatregelen samenhangend met COVID-19 is in 2020 
door OCW € 11,8 miljoen verstrekt aan de zes rijkscultuurfondsen, om hun 
bestaande regelingen gericht op werk voor makers in alle sectoren, te 
intensiveren. Binnen hun bestaande budgetten hebben de zes fondsen nog eens 
ruim € 15 miljoen middelen vrijgemaakt voor dit doel. Via het steunfonds 
rechtensector is € 5 miljoen naar makers gegaan. In totaal is dit € 31,8 miljoen. 
 
                                                                 
1
 NPO: Nederlandse Publieke Omroep 
Totaallijst feitelijke vragen Jaarverslag ministerie van Onderwijs, Cultuur en Wetenschap 2020 (35830-
VIII-1)  1/18 

 
voorschoolse educatie aanbiedt aan doelgroep-peuters tussen de 2,5 en 
vier jaar nog negatief beïnvloed door de consequenties van de coronacrisis en de 
maatregelen daartegen? Zo ja, wat wordt dan nu naar verwachting de realisatie in 
2021? 
 
Uit de eerste meting uit najaar 2019 bleek dat de urenuitbreiding op schema lag. 
6
Hierover is uw Kamer met de brief van 19 mei 2020 geïnformeerd. In de 
komende maanden vindt een tweede meting plaats. Over de uitkomsten hiervan 
wordt u in het komende najaar van 2021 geïnformeerd. Hieruit zal blijken in 
hoeverre gemeenten en aanbieders in staat zijn geweest de 960 uur aan te bieden. 
Uiteraard hadden de maatregelen tegen de verspreiding van het coronavirus 
effect op het daadwerkelijke aangeboden aantal uren, doordat de kindercentra 
tijdelijk gesloten waren. Hiermee is in het toezicht en de handhaving rekening 
gehouden. Omdat doelgroeppeuters geen voorschoolse educatie konden volgen 
gedurende de tijdelijke sluiting van de kindercentra, is er een subsidieregeling 
voor inhaal- en ondersteuningsprogramma’s ve ingesteld.  
 
7 Wat hebben de eerste stappen die werden gezet om in de vervolgaanpak  15   
laaggeletterdheid 2020-2024 gestelde ambities te verwezenlijken, inmiddels 
opgeleverd in termen van reductie van het aantal laaggeletterden? Wat is de 
ambitie inzake het aantal mensen dat in 2024 laaggeletterd zal zijn? 
 
De ambities van de vervolgaanpak laaggeletterdheid 2020-2024 richten zich 
breed op het verminderen en voorkomen van laaggeletterdheid. Een van de 
ambities is om meer laaggeletterde mensen te bereiken met een aanpak op maat. 
Daarnaast wordt ingezet om meer inzicht te krijgen in kwaliteit en effectiviteit, 
en om hier samen met elke gemeente aan te werken. Deze ambities zijn in de 
Kamerbrief “Samen aan de slag voor een vaardig Nederland: vervolgaanpak 
2020-2024” vertaald in een aantal maatregelen en subdoelstellingen (bijlage 2 bij 
7
de Kamerbrief) . De onderzoeksbureaus ECBO en Ockham IPS is de opdracht 
gegeven om deze maatregelen en subdoelstellingen, waaronder ook het bereik, 
meerjarig te evalueren. Eind 2022 leveren zij een eerste tussenrapportage op. 
Naar aanleiding hiervan wordt uw Kamer geïnformeerd over de voortgang op 
maatregelen en subdoelstellingen van de vervolgaanpak laaggeletterdheid.  
 
De landelijke cijfers over het aantal laaggeletterden in Nederland zijn gebaseerd 
op cijfers van PIAAC, een internationaal onderzoek dat de OESO ongeveer om 
de 10 jaar uitvoert. In de laatste meting uit 2012-2013 werd vastgesteld dat er in 
Nederland 1.3 miljoen mensen tussen de 16 en 65 jaar zijn die moeite hebben 
met lezen en schrijven. Naar verwachting wordt het volgende PIAAC onderzoek 
eind 2024 gepubliceerd. Op basis van deze nieuwe gegevens kan vastgesteld 
worden of het aantal laaggeletterden landelijk gereduceerd is. 
 
In de tussentijd zijn er verschillende stappen gezet in de uitvoering van de 
maatregelen van de vervolgaanpak. Zo heeft het merendeel van de 
contactgemeenten inmiddels een regionaal programma laaggeletterdheid 
opgesteld voor de komende jaren. Daarnaast is een pilot gestart met het CBS en 
gemeenten voor een landelijke output monitor. Hiermee ontstaat landelijk een 
beter zicht op de deelname aan volwasseneneducatie.  
 
 
 
                                                                 
6
 Kamerstukken 27 020, nr. 108 
7
 ‘Samen aan de slag voor een vaardig Nederland: vervolgaanpak laaggeletterdheid 2020-2024,’ 
vergaderjaar 2018-2019, Kamerstuk 28760, nr. 84. 
Totaallijst feitelijke vragen Jaarverslag ministerie van Onderwijs, Cultuur en Wetenschap 2020 (35830-
VIII-1)  3/18 

 
professionals en andere betrokkenen. De eerste meting wordt in de eerste helft 
van 2022 verwacht, en deze zal elkaar worden herhaald.  
 
Daarbij komt uit vooronderzoek van Oberon naar het volgen van leerlingen met 
een ondersteuningsbehoefte, het signaal dat voorkomen moet worden dat scholen 
in een bepaalde mal worden gedrukt, waarin standaard lijstjes moeten worden 
gevuld en aan het werkelijke doel, namelijk het organiseren van de juiste 
ondersteuning van elk individueel kind, wordt voorbijgaan. De resultaten van het 
onderzoek van Oberon zullen, zodra het volledig is afgerond, met uw Kamer 
worden gedeeld.  
 
Hiernaast zijn de nieuwe sectorale onderzoekskaders 2021-2025 van de inspectie 
voor het Onderwijs voor het reguliere onderwijs, zoals aangekondigd in de 
Verbeteraanpak passend onderwijs (Kamerstukken II, 2020/21, 31 497, nr. 371), 
specifiek versterkt op passend onderwijs (standaarden voor scholen, 
schoolbesturen en samenwerkingsverbanden). Ook heeft de inspectie extra 
capaciteit gekregen en zet de inspectie in op meer thema-onderzoeken passend 
onderwijs. Dit moet leiden tot betere handhaving van de verantwoordelijkheden 
van schoolbesturen en samenwerkingsverbanden rondom pass end onderwijs. 
 
11 Wat worden de (wettelijke) bevoegdheden van de nieuwe Expertgroep  16   
Toegankelijkheid Hoger Onderwijs ? 
 
Naar aanleiding van de motie Van Meenen (31288-767) heeft OCW het NRO 
verzocht een expertgroep toegankelijkheid hoger onderwijs (ETHO) in te richten. 
 
De taken van de ETHO zijn om:  
a. Op basis van de laatste wetenschappelijke inzichten, kennis en expertise 
rondom toegankelijkheidsvraagstukken voor bachelors en masters bij 
elkaar te brengen, en vindbaar te maken via het ‘online platform 
onderwijsvernieuwing in het hoger onderwijs’ van het NRO. 
https://www.onderwijskennis.nl/. 
b. Op basis van deze wetenschappelijke inzichten en voorbeelden uit de 
praktijk kennis te delen en concrete, wetenschappelijk onderbouwde 
opties voor praktijk en beleid te schetsen, zowel op instellings - als 
landelijk niveau.  
Een overzicht te geven van de huidige en te verwachten uitdagingen rondom de 
toegankelijkheid van het hoger onderwijs. Onderdeel kan bijvoorbeeld zijn om 
een toekomstgerichte onderzoekagenda voor toegankelijkheidsvraagstukken op 
te stellen. Deze agenda kan input leveren voor onder meer de NRO 
programmacommissie hoger onderwijs. 
 
12 Wat zijn de meest recente gegevens van de spreiding van het lerarentekort over  17   
de delen van het land, waarover u beschikt? 
 
De meest recente gegevens hierover kunt u vinden in de Trendrapportage 
10
Arbeidsmarkt Leraren 2020 die in december naar de Kamer is gestuurd. De 
spreiding van de tekorten pakken anders uit voor het po en vo. In het po doen de 
grootste tekorten op de korte termijn  - bij ongewijzigd beleid - zich met name in 
de Randstad voor. Het tekort in het vo spreidt zich niet zozeer geografisch, maar 
vooral per vak. Dit zijn de zogenoemde tekortvakken Techniek, 
Natuurkunde/Scheidkunde, Wiskunde en de talen (klassiek, Duits en Frans). 
                                                                 
10
 Kamerstuk 2020-2021, 27 923, nr. 417 
Totaallijst feitelijke vragen Jaarverslag ministerie van Onderwijs, Cultuur en Wetenschap 2020 (35830-
VIII-1)  5/18 

 
instroom van studenten redelijk stabiel is gebleven (techniekpactmonitor 2020). 
De impact voor andere opleidingen in hun personeelsomvang, instroom aan 
studenten en aantallen afgestudeerden is daarmee beperkt, zo niet geheel 
afwezig. 
 
13
18 Welke overwegingen liggen eraan ten grondslag dat havo- en vmbo -diploma's  21   
in Europees Nederland wel worden opgenomen in het diplomaregister maar die 
van Caribisch Nederland niet? Welke mogelijkheden bestaan er dit ook voor hen 
mogelijk te maken, niet slechts de havo- en vmbo-diploma's, maar ook de recent 
14
van kracht geworden schooldiploma's op grond van de CXC -stelsel? 
 
De diploma’s behaald in Caribisch Nederland kunnen nog niet worden 
opgenomen in het diplomaregister. Dit heeft te maken met juridische aspecten 
alsook technische aspecten. Het Besluit Register Onderwijs deelnemers heeft nog 
geen grondslag voor het leveren van de diplomagegevens uit Caribisch 
Nederland. Technische aspecten hebben te maken met de aansluiting van de 
systemen in Caribisch Nederland op die in Europees Nederland. In najaar 2020 is 
OCW begonnen met de verkenning van de mogelijkheden en wensen om het 
diplomaregister uit te breiden. De diplomagegevens van het vo en mbo van 
Caribisch Nederland staan op de voorgenomen lijst van uitbreidingen. Na 
voorjaar 2021 wordt besloten wat de uitbreidingen zullen zijn en of er een 
wetstraject moet worden gestart om dit te regelen. Hierbij wordt ook rekening 
gehouden met de schooldiploma’s op grond van het CXC stelsel. 
 
19 Hoe hoog ligt de signaleringswaarde voor onnodig hoge reserves van scholen en  21   
hoeveel scholen voor primair onderwijs en hoeveel scholen voor voortgezet 
onderwijs bleken bij deze signaleringswaarde onnodig hoge reserves aan te 
houden? 
 
Er is één signaleringswaarde voor vermogens van schoolbesturen (en niet voor 
afzonderlijke scholen). Afhankelijk van de financiële kenmerken van een bestuur 
krijgt elk bestuur een eigen signaleringswaarde. Deze wordt berekend met een 
formule waarmee het normatief (publiek) eigen vermogen van besturen wordt 
berekend. 
 
Voor besturen in het po, vo, mbo, hbo en wo is de formule:  
(0,5 × aanschafwaarde gebouwen × 1,272)  
+ boekwaarde resterende materiële vaste activa  
+ (omvangafhankelijke rekenfactor × totale baten) Omvangafhankelijke rekenfactor:  
 0,05 voor besturen met totale baten groter dan of gelijk aan € 12 miljoen  
 onder de € 12 miljoen loopt de rekenfactor geleidelijk op van 0,05 tot 
uiteindelijk 0,1 bij besturen met totale baten van € 3 miljoen  
 voor besturen met totale baten minder dan € 3 miljoen wordt geen 
rekenfactor toegepast, maar een vaste risicobuffer van € 300.000,-  
 
Voor samenwerkingsverbanden is de formule:  
0,035 × totale bruto baten, maar minimaal een risicobuffer van € 250.000,- 
 
Met de formule kan worden berekend wat een bestuur redelijkerwijs aan eigen 
vermogen nodig heeft om bezittingen te financieren en risico’s op vangen. Dit 
bedrag is het normatieve publieke eigen vermogen. De hoogte ervan is de 
signaleringswaarde. Deze kan vergeleken worden met het feitelijke eigen 
                                                                 
13
 Vmbo: Voorbereidend middelbaar beroepsonderwijs 
14
 CXC: Caribbean Examinations Council 
Totaallijst feitelijke vragen Jaarverslag ministerie van Onderwijs, Cultuur en Wetenschap 2020 (35830-
VIII-1)  7/18 

 
In het Regeerakkoord staat vermeld dat in Nederland iedereen gelijkwaardig is 
en dat je de vrijheid hebt om te houden van wie je wilt en om zichtbaar jezelf te 
kunnen zijn. Waar die vrijheid wordt beknot, er gediscrimineerd wordt of zelfs 
mensen niet veilig zijn, treedt de overheid actief op.  
Acht politieke partijen sloten samen het regenboog stembusakkoord. In het 
regeerakkoord zijn de regenboogpunten opgenomen en uitgewerkt. Hieronder 
geef ik een weergave van de opbrengsten. 
 Met ingang van 1 november 2019  is de Wet verduidelijking rechtspositie 
transgender personen en intersekse personen in werking getreden. 
 Art. 1 van de grondwet wordt aangevuld, waardoor lhbti-rechten verankerd 
zijn in de Grondwet: Op 30 juni 2020 werd het wetsvoorstel (eerste lezing) 
in de Tweede Kamer aangenomen. Op 9 februari 2021 stemde ook de Eerste 
Kamer in eerste lezing in. Op 25 februari 2021 is het voorstel ingediend 
voor tweede lezing. 
 Er is gewerkt aan een wetsvoorstel over deelgezag en een wetsvoorstel over 
draagmoederschap. Beiden zijn voor advies naar de Raad van State 
gestuurd. 
 Met ingang van 1 januari 2020 is de Wet herwaardering strafbaarstelling 
actuele delictsvormen in werking getreden.  
 Onnodige geslachtsregistratie wordt waar mogelijk beperkt. Zo is inmiddels 
(samen met J&V en BZK) een afwegingskader en toolbox ontwikkeld 
waarmee organisaties aan de slag kunnen gaan met het beperken van 
onnodige geslachtsregistratie. Tevens is het voornemen het geslacht op 
identiteitskaarten met ingang van 2024 te laten vervallen. 
 De positie van LHBTI’s in lerarenopleidingen is verbeterd, onder andere 
doordat de wettelijke bekwaamheidseisen voor de pabo en tweedegraads 
opleidingen zijn herijkt in 2018, waardoor seksuele en genderdiversiteit nu 
expliciet geborgd zijn.  
 De kwalificatie-eisen burgerschap voor het mbo zijn in 2019 verduidelijkt, 
daardoor s benadrukt  dat op elke mbo-school aandacht moet worden 
besteed aan de (h)erkenning van de basiswaarden van onze samenleving 
zoals de acceptatie van etnische, religieuze, seksuele en genderdiversiteit. 
 De informatie- en hulpwebsite Iedereenisanders.nl is geactualiseerd en 
samen met VWS en COC is de campagne #kweenie gestart om jongeren, 
ouders en professionals te begeleiden bij vraagstukken m.b.t. seksuele en 
genderdiversiteit.  
 Ook binnen de EU heb ik me hard gemaakt voor LHBTI-rechten binnen 
Europa, de op 12 november jl. uitgebrachte LHBTIQ strategie biedt daarbij 
een goede leidraad. Ook is de door de Nederlandse overheid 
opgerichte  Europese LHBTI Focal Points Netwerk op initiatief van OCW 
en met steun van gelijkgezinde lidstaten per 2020 ingebed bij de SOGI-Unit 
van de Raad van Europa. 
 
22 In hoeverre kunt u inzicht bieden of het primair onderwijs de 735 miljoen euro  32   
voor het bestrijden onderwijsachterstanden daadwerkelijk besteedt aan 
achterstandsleerlingen? 
 
Het in de vraag genoemde bedrag van 735 miljoen euro wordt niet herkend. In 
2020 was er in totaal circa € 325 miljoen beschikbaar voor het tegengaan van 
onderwijsachterstanden op basisscholen en circa € 509 miljoen voor 
gemeentelijk onderwijsachterstandenbeleid. Deze middelen worden verdeeld op 
basis van de onderwijsachterstandenindicator van het CBS. Met de indicator 
berekent het CBS op basis van meerdere omgevingskenmerken het risico op een 
onderwijsachterstand per kind. De risico’s worden vervolgens per school en 
gemeente opgeteld tot achterstandsscores. Deze scores vormen de verdeelsleutel 
Totaallijst feitelijke vragen Jaarverslag ministerie van Onderwijs, Cultuur en Wetenschap 2020 (35830-
VIII-1)  9/18 

 
Het aanvragen van de aanvullende subsidie voor de sectoren landbouw, horeca 
en recreatie kon tegelijk plaatsvinden met het aanvragen van de basissubsidie. 
Werkgevers hoefden bij hun reguliere aanvraag alleen aan te geven of zij tot een 
van de drie genoemde sectoren behoorden. In totaal hebben werkgevers uit de 
drie sectoren voor 8.618 mbo-praktijkleerplaatsen basis- en aanvullende subsidie 
aangevraagd. Het gaat daarbij om volledige praktijkleerplaatsen, waarbij ten 
minste 40 weken onderricht in de praktijk plaatsvindt, en praktijkleerplaatsen 
met een kortere duur. Er is geen maximum gesteld aan de hoogte van de 
aanvullende subsidie, waardoor het budget van € 10,6 miljoen in zijn geheel is 
besteed. De hoogte van de subsidie is bepaald door het budget te delen door het 
aantal volledige praktijkleerplaatsen. De subsidie per volledige praktijkleerplaats 
bedroeg in 2020 € 1567,20.   
 
26 Was de 3,2 miljoen euro subsidie die is toegekend aan World Skills Netherlands  45   
voor de World Skills 2020 of 2021? Heeft de coronacrisis hier nog gevolgen 
voor gehad? 
 
World Skills Netherlands heeft op basis van de Regeling vakwedstrijden vmbo 
en mbo in 2020 een bedrag van € 3,2 miljoen euro ontvangen voor het 
organiseren van de nationale vakwedstrijden mbo. Ook krijgen ze subsidie voor 
het begeleiden van Team Netherlands naar de internationale finales (€ 0,5 
miljoen). En voor de vmbo vakwedstrijden (€ 680 duizend). De subsidie is 
verleend voor 4 jaar en per jaar uitbetaald. Door de coronacrisis heeft een aantal 
evenementen in 2020 en 2021 niet kunnen plaatsvinden. Het gaat om de beide 
nationale wedstrijden in 2021 en de internationale wedstrijd in 2020. Ook in 
2021 doet Team Netherlands vanwege COVID-19 niet mee met de internationale 
wedstrijden. Een deel van de vergeven subsidie had WSNL al ingezet bij de 
voorbereiding van de onverhoopt afgelaste wedstrijden. Het overgebleven deel 
van de subsidie kan WSNL deels toevoegen aan de egalisatiereserve en voor het 
overige deel ligt er een verzoek van WSNL om middelen te kunnen inzetten voor 
alternatieve projecten met een duidelijke link aan de vakwedstrijden die ook in 
volgende jaren kunnen worden ingezet. Bijvoorbeeld online challenges, het 
ontwikkelen van een keuzedeel en masterclasses door experts. Deze voorstellen 
worden op dit moment door het ministerie gewogen. 
 
16
27 Welke taak bij DUO zorgde ervoor dat de uitvoeringskosten 3,4 miljoen euro  46   
hoger werden dan geraamd? 
 
De realisatie is in 2020 € 3,4 miljoen hoger dan de vastgestelde begroting 
doordat er meer uitvoeringskosten benodigd waren dan begroot. Het gaat hier 
met name om meer uitvoeringskosten in het kader van digitalisering examens 
(FACET en Komex) en de telefonische bereikbaarheid van DUO. 
 
28 Hoe hoog is de gemiddelde doorlooptijd van studenten op de lerarenopleidingen  50   
17
en pabo's ? 
 
Van de studenten die voor het eerst een diploma in een hbo-bachelor 
lerarenopleiding behalen in studiejaar 2019-2020 is de gemiddelde doorlooptijd 
4,64 jaar. Uitgesplitst naar pabo en overige hbo-bachelor lerarenopleidingen is 
dit respectievelijk 4,46 jaar en 4,80 jaar.  
 
                                                                 
16
 DUO: Dienst Uitvoering Onderwijs 
17
 Pabo: Pedagogische academie voor het basisonderwijs 
Totaallijst feitelijke vragen Jaarverslag ministerie van Onderwijs, Cultuur en Wetenschap 2020 (35830-
VIII-1)  11/18 

 
en met 2024 is slechts ruimte voor financiering van studenten die tot en met 
augustus 2019 zijn ingestroomd.    
 
32 Vindt de verankering van de flexibele inrichting van opleidingen op basis van  54   
leeruitkomsten pas plaats na de evaluatie? 
 
Verankering van het experiment leeruitkomsten in de wet vindt plaats na de 
eindevaluatie en het advies over die verankering van de NVAO. 
 
33 Wanneer vindt de wettelijke verankering van de flexibele inrichting van  54   
opleidingen op basis van leeruitkomsten op z'n vroegst plaats? 
 
Het wetsvoorstel voor de wettelijke verankering van het experiment 
leeruitkomsten is in voorbereiding. Volgens planning is de inwerkingtreding 
aansluitend op de looptijd van het experiment leeruitkomsten, op 1 juli 2022. 
 
34 Kunt u nader toelichten waarom het aantal aangevraagde vouchers in 2020 op het  54   
experiment vraagfinanciering lager uitkwam dan de raming? 
 
Zie het antwoord op vraag 30.   
 
35 Hoeveel plannen moeten er nog goedgekeurd worden? Om welke instellingen  55   
18
gaat dit? Hebben zij intussen wel allemaal een plan ingediend bij de NVAO ? 
 
Inmiddels zijn er nog twee instellingen waarvan de nieuwe aanvraag  moet 
worden beoordeeld door de NVAO. Het gaat om de Vrije Universiteit 
Amsterdam en de Haagse Hogeschool. De Haagse Hogeschool heeft nog geen 
aangepast plan ingediend. De inleverdatum hiervoor verloopt in juli 2021. 
 
36 Hoe komt het dat de beoordeling en besluitvorming van de plannen met  55   
betrekking tot de studievoorschotmiddelen vanwege de COVID-19 maatregelen 
aanzienlijke vertraging hebben opgelopen? In hoeverre is de beoordeling van 
deze plannen enkel een papieren exercitie of vindt er ook een bezoek plaats? 
 
Onderwijsinstellingen hebben zich ingezet om zo snel mogelijk het 
onderwijsprogramma aan te passen en dit op afstand mogelijk te maken. Dit 
vraagt veel flexibiliteit en inzet van de onderwijsinstellingen. 
Onderwijsinstellingen die nog geen goedgekeurd plannen hadden ten tijde van 
het uitbreken van de pandemie, hebben de middelen voor de kwaliteitsafspraken 
in 2021 ook via de reguliere bekostiging ontvangen. Hierdoor werden de 
instellingen in staat gesteld deze middelen in te zetten voor het aanpassen van het 
onderwijsprogramma en werd er tegelijk financiële zekerheid geboden. In het 
servicedocument hoger onderwijs is aangegeven dat de NVAO bij de lopende 
herbeoordelingen samen met het panel beoordeelt of het aanvraagdossier 
compleet is en of op basis van het dossier een positief advies kan worden 
afgeven. Mocht op basis van die beoordeling aanvullende informatie gewenst 
zijn of mochten de stukken anderszins vragen oproepen, dan zal eerst met de 
instelling contact worden opgenomen om het ontbrekende aan te vullen. Mocht 
het panel tot het advies komen dat op basis van de informatie geen oordeel kan 
worden gegeven, dan vindt alsnog een digitale site-visit plaats. 
 
                                                                 
18
 NVAO: Nederlands-Vlaamse Accreditatieorganisatie 
Totaallijst feitelijke vragen Jaarverslag ministerie van Onderwijs, Cultuur en Wetenschap 2020 (35830-
VIII-1)  13/18 

 
DUO heeft de voorlichting over de aanvullende beurs op de website aangepast en 
ook in MijnDUO zijn aanpassingen doorgevoerd om studenten nog meer op de 
aanvullende beurs te wijzen. Verder zal ik de Kamer na de zomer informeren 
over een inventarisatie van andere mogelijke aanpassingen in het aanvragen van 
de studiefinanciering. Daarin wordt ook gekeken naar uitvoerings- en 
wetgevingsaspecten. 
 
42 Hoe wordt in de ramingen de hoogte van het bedrag bepaald voor de aanvullende  73   
beurs? Wordt uitgegaan van studenten die recht hebben op een aanvullende beurs 
of van studenten die hem daadwerkelijk aanvragen? 
 
In de raming van de uitgaven aan de aanvullende beurs wordt uitgegaan van het 
aantal studenten dat een aanvullende beurs daadwerkelijk ontvangt. 
 
43 Hoeveel studenten hebben geen gebruik gemaakt van een rentedragende lening?  74   
 
In studiejaar 2018-2019 leende circa 75 procent van de studenten in het mbo niet, 
in het ho was dit circa 35 procent. Vóór de zomer wordt de monitor 
beleidsmaatregelen 2020-2021 aan uw Kamer aangeboden. Dat rapport bevat de 
nieuwe percentages van studiejaar 2019-2020 voor het hoger onderwijs. 
 
44 Zijn studenten afgelopen jaar ook minder gaan lenen? Zo ja, hoeveel?  74   
 
Vóór de zomer wordt de monitor beleidsmaatregelen 2020-2021 aan uw Kamer 
aangeboden. Dat rapport bevat de nieuwe percentages en bedragen van het 
studiejaar 2019-2020 voor het hoger onderwijs. In het rapport zal ook te vinden 
zijn of studenten afgelopen jaar meer of minder zijn gaan lenen. 
 
45 Op welke wijze wordt de overboeking van 7,9 miljoen euro van “regionale  90   
samenwerking” naar het budget van subsidies concreet besteed? Welke subsidies 
worden hieruit bekostigd? Komt deze 7,9 miljoen euro op deze wijze volledig 
terecht bij de regionale omroepen, zoals initieel bedoeld? 
 
De overboeking van € 7,9 miljoen euro voor “regionale samenwerking” is 
besteed aan het doel waar het voor bestemd was. Dit is alleen onder een ander 
financieel instrument gedaan. De € 7,9 miljoen euro is volledig terecht gekomen 
bij de regionale omroepen in het kader van de regionale 
samenwerkingsprojecten. 
 
46 Wat hield de rechterlijke uitspraak op een door de NPO ingediend bezwaar tegen  90   
de wijze van indexering op basis van de Mediawet à 2,7 miljoen euro in? Wat 
was de reden voor dit bezwaar van de NPO? 
 
De NPO heeft een bezwaar ingediend tegen het besluit over de vaststelling van 
de bekostiging in 2018 en tegen de wijze van indexeren van het minimumbudget 
die OCW toepast, waarbij over de Ster-inkomsten geen indexatie wordt 
toegekend. De rechtbank concludeerde dat op basis van de bepalingen in de 
Mediawet 2008 indexering van het aandeel Ster-inkomsten wel werd 
voorgeschreven en heeft in haar uitspraak de NPO dus in het gelijk gesteld, wat 
heeft geleid tot de verhoging van het (programma)budget van de landelijke 
publieke omroep met € 2,73 miljoen voor het jaar 2020. De uitspraak 
onderstreepte de  noodzakelijkheid van de voorgenomen wetswijziging op dit 
punt. Omdat Ster-inkomsten uit de markt komen worden ze op de Rijksbegroting 
niet geïndexeerd, waardoor er geen ruimte is op de mediabegroting om binnen de 
Totaallijst feitelijke vragen Jaarverslag ministerie van Onderwijs, Cultuur en Wetenschap 2020 (35830-
VIII-1)  15/18 

 
 
21
50 Wat is de laatste stand van zaken rondom de opvolging IBO Deeltijdwerk?  100   
Wordt de uitwerking van een integrale aanpak alleen via de scenariostudie 
vormgeving kindvoorzieningen opgepakt? Suggereert dat een focus op 
kindvoorzieningen, in plaats van een brede aanpak? 
 
In opvolging van het IBO Deeltijdwerk is het eindrapport van de Scenariostudie 
Vormgeving Kindvoorzieningen op 14 december 2020 naar de Kamer gestuurd. 
Hierin zijn verschillende mogelijkheden geschetst voor de toekomstige inrichting 
van het stelsel van kindvoorzieningen. Het is aan een volgend kabinet om keuzes 
te maken of en hoe hier verder opvolging aan wordt gegeven.  
 
De reden dat er met de SVK gekozen is voor een focus op kindvoorzieningen is 
dat de komst van een kind een moment is dat veel aangrijpingspunten biedt voor 
beleid omdat dit een moment is waarop belangrijke keuzes over de verdeling van 
betaald en onbetaald werk worden gemaakt. Voor de uitgebreidere uitleg achter 
het aanbrengen van de focus op kindvoorzieningen verwijzen wij u graag naar de 
kabinetsreactie op het IBO Deeltijdwerk 
 
Naast SVK heeft het kabinet in opvolging van het IBO Deeltijdwerk ook overige 
acties ondernomen. Om te beginnen is het wetsvoorstel voor betaald ouderschap 
ingediend, waar Uw Kamer recent mee heeft ingestemd. Dit wetsvoorstel regelt 
onder andere dat werknemers vanaf de zomer van 2022 negen weken een 
uitkering bij  ouderschapsverlof kunnen ontvangen. Daarnaast steunt het kabinet 
initiatieven gericht op het verhogen van de participatie en het aantal arbeidsuren, 
zoals de stichting ‘Het potentieel pakken’ en het NWA-programma 
‘economische veerkracht van vrouwen’. De stichting ‘het potentieel pakken’ 
probeert de deeltijdfactor in het onderwijs en de zorg te verhogen, om zo 
personeelstekorten in deze sectoren terug te dringen. Binnen het NWA 
programma worden living labs opgezet onder meer gericht op vrouwen in kleine 
deeltijdbanen die ingeschreven staan bij een verloskundigenpraktijk. 
 
51 Wat zijn de resultaten van het eerste jaar van de Veilige Steden?  100   
 
In het voorjaar van 2018 zijn de G50-gemeenten uitgenodigd om deel te nemen 
aan het programma Veilige Steden. Het programma zet in op samenwerking 
tussen Rijk en gemeente om de veiligheid van vrouwen in de openbare ruimte en 
het uitgaansleven te bevorderen.  
De ambitie was om, bij goede resultaten, het programma meerjarig voort te 
zetten. Op basis van gesprekken met deelnemende gemeenten is gebleken dat het 
van belang is om het programma in 2019 voort te zetten en gemeenten zodat de 
aanpak van geweld tegen vrouwen in hun gemeente verder kan worden gebracht. 
Aan het programma doen inmiddels 13 gemeenten mee, zowel binnen als buiten 
de Randstad. Sinds 2020 worden de gemeenten inhoudelijk geadviseerd en 
begeleid door Regioplan.  
Regioplan heeft geïnventariseerd welke kennisbehoefte de gemeenten hebben. 
Op basis hiervan is een aantal (kennis)producenten en werksessies ontwikkeld: 
o.a. een factsheet met cijfers over (on)veiligheid van meisjes en vrouwen in de 
openbare ruimte en het uitgaan in Nederland, een handreiking: Wat werkt bij een 
preventieve aanpak onveiligheid van vrouwen en meisjes in de openbare ruimte? 
Daarnaast zijn er werksessies georganiseerd over het voeren van effectieve 
bewustwordingscampagnes. 
Daarnaast verschilt de inzet per gemeente. Een deel van de gemeenten zet in op 
campagnes, ook zijn er gemeenten die bijvoorbeeld investeren in trainingen van 
horecapersoneel, of preventieve interventies gericht op jongeren. 
                                                                 
21
 IBO: Interdepartementaal Beleidsonderzoek 
Totaallijst feitelijke vragen Jaarverslag ministerie van Onderwijs, Cultuur en Wetenschap 2020 (35830-
VIII-1)  17/18 

