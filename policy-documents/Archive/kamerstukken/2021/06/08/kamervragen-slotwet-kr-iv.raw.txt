35830-IV Jaarverslag en slotwet Koninkrijksrelaties en het BES-fonds 2020 
 
nr.   Lijst van vragen en antwoorden 
   
Vastgesteld  
De vaste commissie voor Koninkrijksrelaties heeft een aantal vragen voorgelegd aan 
de staatssecretaris van Binnenlandse Zaken en Koninkrijksrelaties over de Slotwet 
Koninkrijksrelaties en het BES fonds 2020 (35830-IV). 
De daarop door de staatssecretaris gegeven antwoorden zijn hierbij afgedrukt. 
 
Voorzitter van de commissie,  
  Paternotte 
   
  Griffier van de commissie, 
  De Lange 
 
Nr Vraag Bijlage Blz. (van) t/m 
1 Vraag:  4   
Waarom heeft de Rijksdienst Caribisch Nederland (RCN) geen 
verplichtingenadministratie?  
Welke gevolgen heeft het dat de RCN geen verplichtingenadministratie heeft?  
Wordt hieraan wel gewerkt?  
Zo ja, hoe en wanneer is dit gereed? 
 
Antwoord: 
RCN bestaat uit 26 zelfstandige Rijksdiensten van verschillende aard en omvang 
die primair worden aangestuurd vanuit de departementen. Voorbeelden zijn de 
Belastingdienst (BCN), Sociale Zaken en werkgelegenheid (SZW CN), de politie 
(KPCN), Zorg & Jeugd (ZJCN) en Justitiële Inrichtingen (JICN). De 
Rijksdiensten zijn allen zelf verantwoordelijk voor hun dienstverlening en 
bedrijfsvoering en vallen onder de individuele ministeriële verantwoordelijkheid 
van de betreffende bewindspersoon. 
SSO CN ondersteunt de Rijksdiensten bij de uitvoering van haar PIOFAH -
taken. SSO CN in de huidige vorm is een relatief jonge organisatie in 
ontwikkeling die zich inspant om haar financiële administratie en prestaties 
verder te optimaliseren. SSO CN registreert overigens wel degelijk ook al 
verplichtingen. Een substantieel deel van de materiële en personele 
behoeftestellingen worden bijvoorbeeld vastgelegd. Dat gebeurt echter nog niet 
volledig en onvoldoende gestructureerd en systematisch. Onlangs is aanvullend 
een budgethouderregeling vastgesteld waarin het aangaan en registreren van 
verplichtingen ook een plaats heeft gekregen.  
 
Zoals hierboven aangegeven voert SSO CN wel degelijk een mate van het 
registreren van verplichtingen in de vorm van behoeftestellingen. De werkwijze 
kan verder worden geoptimaliseerd. Het nog niet optimaal functioneren van de 
verplichtingen administratie heeft overigens slechts een relatief beperkte impact 
op de bedrijfsvoering. Wel neemt de financiële beheersing, volledigheid en 
betrouwbaarheid toe met de verdere vervolmaking van een 
verplichtingenadministratie.  
 
SSO werkt nog met sterk verouderde financiële software. Dit jaar ligt de focus 
op vervanging van het betreffende software-pakket (Exact). Met het nieuwe 
financiële systeem (SAP) wordt een verbeterde verplichtingenadministratie 
ingericht en in gebruik genomen. 
Totaallijst feitelijke vragen Slotwet Koninkrijksrelaties en het BES fonds 2020 (35830-IV-0)  1/2

