35830-IV Jaarverslag en slotwet Koninkrijksrelaties en het BES-fonds 2020 
 
nr.   Lijst van vragen en antwoorden 
   
Vastgesteld  
De vaste commissie voor Koninkrijksrelaties heeft een aantal vragen voorgelegd aan 
de staatssecretaris van Binnenlandse Zaken en Koninkrijksrelaties over het Rapport 
Resultaten verantwoordingsonderzoek 2020 bij Koninkrijksrelaties en het BES 
fonds (35830-IV, nr. 2). 
De daarop door de staatssecretaris gegeven antwoorden zijn hierbij afgedrukt. 
 
Voorzitter van de commissie,  
  Paternotte 
   
  Griffier van de commissie, 
  De Lange  
 
Nr Vraag Bijlage Blz. (van) t/m 
1 Vraag:  5   
Wat gaat de regering doen met de aanbevelingen van de Algemene Rekenkamer 
over het trustfonds, zoals geen nieuwe projecten en de prioritering? 
 
Antwoord: 
Het advies van de Algemene Rekenkamer om geen nieuwe projecten aan te gaan, 
gaat uit van onzekerheid m.b.t. het benodigde budget voor de huidige projecten. 
Dit komt onder meer voort uit de constatering dat in 2020 aanvullend budget 
voor een tweetal projecten nodig was. Het betreft hier projecten die in een 
spoedprocedure van de grond zijn gekomen (snel starten met de uitvoering was 
het devies in 2018). De daadwerkelijke invulling, uitwerking en uitvoering van 
de activiteiten heeft later vorm en inhoud gekregen. Dat voortschrijdend inzicht, 
tezamen met de constatering dat een en ander duurder is dan gedacht, leidt tot 
herziening/aanvulling van het budget voor deze projecten. Naar verwachting zal 
dit niet voor de andere projecten gelden, omdat die in een reguliere projectcyclus 
met voldoende voorbereidingstijd tot stand zijn gekomen. Door de ervaring van 
drie jaar trustfonds kan er ook beter dan bij de start worden ingeschat hoeveel 
middelen er per project benodigd zijn. In juli zal in de stuurgroep van het 
trustfonds worden besloten over eventuele nieuwe projecten. Hierbij zijn de 
beschikbaarheid van middelen en tijd leidend. Nederland hecht daarbij aan 
afronding van de thans lopende projecten binnen de looptijd van het trustfonds. 
Gelet op beperkte middelen en tijd zal Nederland tevens op die aspecten letten 
bij prioritering/besluitvorming zoals deze eerder zijn aangegeven in de Dutch 
Guiding Principles en het Strategic Framework. Het is aan Sint Maarten, als 
onafhankelijk land binnen het Koninkrijk, om voorstellen hiertoe te doen die 
passen binnen de looptijd en scope. De mogelijkheden van Nederland zijn hierbij 
beperkt. Sint Maarten heeft indertijd het National Reconstruction Program 
Bureau (NRPB) opgericht. Het NRPB is onderdeel van de overheid van Sint 
Maarten en verantwoordelijk voor de ontwikkeling en implementatie van de 
meeste wederopbouw projecten die door het trustfonds gefinancierd worden. 
 
2 Vraag:  6   
Wat gaat de regering doen aan de onvolkomenheid informatiebeveiliging bij de 
Rijksdienst Caribisch Nederland? Wanneer is deze eindelijk opgelost? 
 
Antwoord: 
Totaallijst feitelijke vragen Rapport Resultaten verantwoordingsonderzoek 2020 bij Koninkrijksrelaties 
en het BES fonds (35830-IV-2)  4/4

jaar overgeboekt kunnen worden naar het Trustfonds op basis van concrete 
projectvoorstellen die momenteel ontwikkeld worden door Sint Maarten in 
samenwerking met de Wereldbank.  Indien de wederopbouw middelen voor eind 
2021 overgeboekt worden naar het Trustfonds, kunnen deze tot en met 2025 
ingezet worden voor de activiteiten van het Trustfonds. Daarna vloeien eventueel 
ongebruikte middelen conform afspraak terug naar Nederland. 
 
6 Vraag:  26   
Waarvoor is de € 13,1 mln. die is uitbetaald aan de Wereldbank? 
 
Antwoord: 
De verantwoording over de activiteiten van het Trustfonds Wederopbouw Sint 
Maarten dat door de Wereldbank wordt beheerd wordt in Amerikaanse dollars 
gemeld in de jaarrapportage 2020 van het Trustfonds. Deze jaarrapportage zal de 
staatssecretaris u spoedig toesturen. Omdat getallen door de Algemene 
Rekenkamer in haar rapportage zijn omgezet in Euro’s en daarbij een andere 
wisselkoers is gebruikt, is het minder duidelijk naar welk bedrag verwezen 
wordt. De € 13,1 mln. komt overeen met de $ 15,6 mln. zoals deze in de 
jaarrapportage 2020 van het trustfonds staat gemeld. Dit bedrag is opgebouwd uit 
$ 10,5 mln. aan uitvoeringskosten door de Wereldbank zoals het geven van 
ondersteuning aan Sint Maarten bij de voorbereidingen en implementatie van de 
wederopbouw projecten. Reden hiervoor is onder andere dat de 
uitvoeringscapaciteit op Sint Maarten niet toereikend is en de Wereldbank op 
verzoek van Sint Maarten en Nederland hierbij ondersteuning biedt. Daarnaast is 
er $ 5,1 mln. betaald aan programmamanagement en administratiekosten. 
 
7 Vraag:  28   
Wat zijn de gevolgen van het stijgen van de verzekeringspremies tegen schade 
door orkanen? Welke mogelijkheden zijn er om hier iets aan te doen?  
Waarom is het onduidelijk welk deel van de inwoners na de geplande 
werkzaamheden beschikt over een woning die bouwtechnisch in orde is? 
 
Antwoord: 
Volgens een analyse van de Wereldbank uit 2020 verwacht de Wereldbank dat 
de verzekeringspremies wegens dalende winsten en solvabiliteitsproblemen met 
30-60% zullen stijgen, waardoor het voor meer huiseigenaren onbetaalbaar wordt 
1
om een verzekering af te sluiten . Het is aan Sint Maarten als autonoom land 
binnen het Koninkrijk der Nederlanden om hier indien gewenst iets aan te doen, 
en/of hier hulp bij te vragen. 
 
Het is onduidelijk welk deel van de inwoners van Sint Maarten na de geplande 
werkzaamheden beschikt over een woning die bouwtechnisch in orde is en 
bestand is tegen nieuwe (natuur)rampen. Hiervoor zou een inspectie kunnen 
uitgevoerd worden. Dit is arbeidsintensief, kostbaar en gaat voorbij aan de eigen 
verantwoordelijkheid van huiseigenaren, die bijvoorbeeld met verzekeringsgeld 
zelf hun dak en/of huis hebben laten repareren. De overheid van Sint Maarten 
heeft niet voor een dergelijk onderzoek gekozen. Voor wat betreft de 
herstelwerkzaamheden aan woning die door het Trustfonds bekostigd worden: de 
Wereldbank hanteert voor bouwprojecten een systematiek waarmee de kwaliteit 
van de uitgevoerde werkzaamheden wordt geborgd. Zo wordt door een 
toezichthouder controle uitgevoerd op de werkzaamheden bij de oplevering van 
een project. 
 
1
 De Wereldbank (2020). ‘Rapid Housing Sector Assessment: Sint Maarten’ (pagina 65). Washington, 
DC: The World Bank. Rapid Housing Sector Assessment: Sint Maarten (worldbank.org) 
Totaallijst feitelijke vragen Rapport Resultaten verantwoordingsonderzoek 2020 bij Koninkrijksrelaties 
en het BES fonds (35830-IV-2)  4/4

