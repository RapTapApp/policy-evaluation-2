35850-IV Begroting 
 
nr.   Lijst van vragen en antwoorden 
   
Vastgesteld (wordt door griffie ingevuld als antwoorden er zijn) 
De vaste commissie voor Koninkrijksrelaties heeft een aantal vragen voorgelegd aan 
de staatssecretaris van Binnenlandse Zaken en Koninkrijksrelaties over de Wijziging 
van de begrotingsstaten van Koninkrijksrelaties (IV) en het BES-fonds (H) voor 
het jaar 2021 (wijziging samenhangende met de Voorjaarsnota) (35850, nr. IV). 
De daarop door de staatssecretaris gegeven antwoorden zijn hierbij afgedrukt. 
 
Voorzitter van de commissie,  
  Paternotte 
   
  Griffier van de commissie, 
  De Lange 
 
Nr Vraag Bijlage Blz. (van) t/m 
1 Vraag:  6   
Wat zijn de gevolgen van het schuiven met de budgetten voor de Kustwacht in 
de volgende jaren? 
 
 Antwoord:    
De budgetten van de Kustwacht voor hun inzet in het Caribisch gebied staan op 
de begroting van Koninkrijksrelaties en worden volgens afspraak gedurende het 
jaar naar Defensie overgeboekt. De genoemde kasschuif vindt plaats vanuit het 
budget van incidentele middelen onder het protocol versterking grenstoezicht, 
zodat de Kustwacht genoeg middelen krijgt om op termijn 24/7 inzetbaar te zijn. 
Deze beleidswijziging wordt breed gesteund door de ministeries en organisaties 
betrokken bij de maatregel uit het Landspakket over het protocol. Door de 
mutatie zijn er minder financiële middelen beschikbaar voor investeringen (in 
bijvoorbeeld materieel). De prioritering van investeringen gebeurt nu met de 
uitwerking van het protocol in de plannen van aanpak die per Caribisch Land 
worden opgesteld.  
 
2 Vraag:  6   
Welke maatregelen gericht op het versterken van de rechtsstaat voert het 
ministerie van Defensie uit op Curaçao, Aruba en Sint Maarten? 
 
 Antwoord:    
Defensie participeert als beheerder en budgethouder van de Koninklijke 
Marechaussee (KMar) en Kustwacht Caribisch gebied binnen de maatregel die 
toeziet op de versterking van het grenstoezicht van de Landen. De plannen van 
aanpak worden thans opgesteld. De Kustwacht Caribisch gebied heeft middelen 
toegekend gekregen waarmee zij de komende jaren in staat zal worden gesteld 
om meer personeel aan te trekken teneinde 24/7 de operationele taken te kunnen 
uitoefenen. De KMar heeft middelen toegekend gekregen om de grensdiensten 
van de landen te ondersteunen met capaciteit en expertise ter versterking van het 
grenstoezicht aldaar. 
Voor het Ministerie van Defensie is er structureel €2 mln. bestemd om de 
Curaçaose en Arubaanse Militie van Defensie te professionaliseren en om te 
investeren in het Sociaal Vormings Traject (SVT) op Curaçao en Aruba. Met het 
SVT wordt door Defensie met medewerking van de Landen beoogd om 
Totaallijst feitelijke vragen Wijziging van de begrotingsstaten van Koninkrijksrelaties (IV) en het BES-
fonds (H) voor het jaar 2021 (wijziging samenhangende met de Voorjaarsnota) (35850-IV)  1/4 

mln.) wordt naar verwachting in het najaar van 2021 aan de Wereldbank 
overgemaakt. Voor een overzicht van de resultaten verwijs ik naar de rapporten 
van de Wereldbank. Voor het Annual Report 2021 verwijs ik naar mijn brief van 
11 juni 2021 (Kamerstukken II 2020/21, 34773 nr. 23). 
 
6 Vraag:  7   
Worden de wederopbouwmiddelen gebruikt om de energietransitie op de 
eilanden te bewerkstelligen? Zo ja, hoeveel is er uitgegeven aan de 
energietransitie en met welke resultaten, graag uitgesplitst per eiland? Hoeveel is 
er geserveerd? 
 
 Antwoord:    
Het doel van de wederopbouw middelen van de Nederlandse overheid is het 
bevorderen dat de basisvoorzieningen (inclusief infrastructuur) voor de burgers 
in Sint Maarten, Sint Eustatius en Saba minimaal weer op het niveau van voor de 
orkanen Irma en Maria komen. De energietransitie is geen doel an sich al kunnen 
duurzaamheidsprojecten onderdeel zijn van de wederopbouw. Voor Sint Maarten 
is dit vooralsnog niet het geval geweest en ook voor Saba en Sint Eustatius zijn 
de wederopbouwmiddelen niet ingezet voor de energietransitie. Wel is 
bijgedragen aan het herstel van schade van het energienetwerk.  
 
7 Vraag:  12   
Welke activiteiten worden er vanuit de begroting BZK (VII) uitgevoerd voor de 
uitwerking van het kabinetsstandpunt IBO Koninkrijksrelaties? 
 
 Antwoord:    
In opvolging van de kabinetsreactie op de voorlichting van de Afdeling 
advisering van de Raad van State en het Interdepartementaal Beleidsonderzoek 
Koninkrijksrelaties (Kamerstukken II 2019/20, 35300 IV, nr. 11), worden de Wet 
openbare lichamen Bonaire, Sint Eustatius en Saba (WolBES) en de Wet 
financiën openbare lichamen Bonaire, Sint Eustatius en Saba (Wet FinBES) 
opnieuw tegen het licht gehouden. Zo wordt onder meer de positie van de 
Rijksvertegenwoordiger in lijn met het advies van de Raad van State tegen het 
licht gehouden en zal gekeken worden naar de mogelijkheden om verschillende 
modellen van bestuurlijk en financieel toezicht te introduceren. Voor de 
uitwerking van voorstellen hoe invulling te geven aan deze aanbevelingen is 
extra juridische en wetgevingscapaciteit benodigd, die elders binnen het 
departement gevonden is. Om de uitgaven hiervoor op de juiste manier te 
verantwoorden worden daarom middelen overgeheveld van de begroting 
Koninkrijksrelaties (IV) naar de begroting van Binnenlandse Zaken en 
Koninkrijksrelaties (VII). 
 
8 Vraag:  12   
Waarvoor is de extra vrije uitkering van Saba bedoeld? 
 
 Antwoord:    
De aanvulling op de vrije uitkering is vrij besteedbaar en is bedoeld om op korte 
termijn verlichting te brengen in de financiële situatie van het openbaar lichaam 
Saba. Saba beschikt (in tegenstelling tot Bonaire en Sint Eustatius) over weinig 
liquiditeiten en moet daardoor steeds vaker incidentele middelen inzetten om 
structurele kosten te dekken. Op de langere termijn moet via de uitwerking van 
de adviezen uit het Raad van State onderzoek en het Interdepartementaal 
Beleidsonderzoek toegewerkt worden naar een structurele oplossing. Het zal aan 
een volgend kabinet zijn om daar een besluit over te nemen. Voor deze 
Totaallijst feitelijke vragen Wijziging van de begrotingsstaten van Koninkrijksrelaties (IV) en het BES-
fonds (H) voor het jaar 2021 (wijziging samenhangende met de Voorjaarsnota) (35850-IV)  3/4 

