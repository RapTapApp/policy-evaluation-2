 
 
 
 
>Retouradres Postbus 16375 2500 BJ Den Haag  
 
Financieel-Economische 
De voorzitter van de Tweede Kamer der Staten-Generaal 
Zaken 
Postbus 20018 
 
Rijnstraat 50  
2500 EA  DEN HAAG 
Den Haag 
 
Postbus 16375 
2500 BJ Den Haag 
www.rijksoverheid.nl 
 
 
Onze referentie 
29722271 
 
Bijlagen 
1: Manifest loonkloof 
Datum 5 oktober 2021 
Betreft Salarissen in het primair onderwijs 
 
 
 
 
 
Zoals aangegeven in de brief van de minister van Financiën over de budgettaire 
gevolgen van de aangenomen moties Algemene Politieke Beschouwingen 
informeer ik uw Kamer nader over de wijze waarop het kabinet uitvoering zou 
willen geven aan het onderdeel van de motie Hermans waarin verzocht is de 
salarissen in het primair onderwijs te verbeteren en daarvoor € 500 miljoen 
beschikbaar te stellen.  
 
Met een bijdrage van € 500 miljoen ontstaat de mogelijkheid al op korte termijn 
het salaris van het personeel in het primair onderwijs, ook in Caribisch Nederland, 
significant verder te verhogen, waarbij zoals door de minister-president tijdens de 
Algemene Politieke Beschouwingen al is aangegeven een goed carrièreperspectief 
onder andere door het verlagen van de werkdruk, een betere begeleiding van 
starters en het bieden van loopbaanmogelijkheden belangrijke aangrijpingspunten 
zijn. Zo kan de extra loonruimte op een effectieve manier bijdragen aan het 
aanpakken van het lerarentekort en het verhogen van de onderwijskwaliteit. Het 
gaat om het regulier en speciaal basisonderwijs en het (voortgezet) speciaal 
onderwijs. Met de verhoging van het salaris wordt waardering uitgesproken voor 
het personeel binnen de hele sector en wordt beoogd de aantrekkelijkheid van het 
beroep, ten tijde van personele krapte, te verhogen. De leraar is immers van 
cruciaal belang voor de kwaliteit en de continuïteit van het onderwijs. Dit geldt 
ook voor het ondersteunend personeel en de schoolleiders. 
 
Het kabinet stelt voor om voor de besteding van de € 500 miljoen de sociale 
partners te vragen in een nieuw af te sluiten cao voor het primair onderwijs 
nadere afspraken te maken over een salarisverhoging voor het gehele primair 
onderwijs, maar ook over gerichte beloningsmaatregelingen voor het voortgezet 
speciaal onderwijs, voor schoolleiders, en ook voor het bieden van gericht 
carrièreperspectief. Op deze wijze worden de beschikbare middelen naast een 
salarisverhoging voor alle functies, gericht ingezet waar het het meest nodig is, 
ook in relatie tot de krapte op de arbeidsmarkt en de kwaliteitsverhoging die we 
in het onderwijs voorstaan. Het sluit ook aan bij het ‘Manifest loonkloof’ dat de 
sociale partners voor de Tweede Kamerverkiezingen gezamenlijk gepresenteerd 
hebben. Daarin wordt door de sociale partners niet alleen gepleit voor het dichten 
 Pagina 1 van 2 
 

