33 824  Wetsvoorstel houdende regels inzake het elektronisch delen en benaderen 
van gegevens tussen zorgverleners in aangewezen gegevensuitwisselingen (Wet 
elektronische gegevensuitwisseling in de zorg) 
 
 
NOTA NAAR AANLEIDING VAN HET VERSLAG 
 
Mede namens de Staatssecretaris van Binnenlandse Zaken en Koninkrijksrelaties, wil ik de leden 
van de fracties van de VVD, D66, de PVV, het CDA, de SP, GroenLinks, PvdD en de SGP danken 
voor hun inbreng op het voorliggende wetsvoorstel houdende regels inzake het elektronisch delen 
en benaderen van gegevens tussen zorgverleners in aangewezen gegevensuitwisselingen (Wet 
elektronische gegevensuitwisseling in de zorg). Ik stel vast dat de leden van de verschillende 
fracties de doelen van het wetsvoorstel onderschrijven. Met belangstelling heb ik kennisgenomen 
van de vragen die de verschillende fracties nog bij het wetsvoorstel hebben. De beantwoording 
van de vragen is geplaatst in de integrale tekst van het verslag. Met deze nota naar aanleiding 
van het verslag ontvangt u ook een nota van wijziging, waarmee verduidelijkt wordt dat het 
wetsvoorstel niet verplicht tot het uitwisselen van gegevens.  
 
I. ALGEMEEN  
 
De leden van de PVV-fractie zouden graag een overzicht ontvangen van alle concrete stappen die 
er door het veld gezet zijn ten aanzien van het elektronisch uitwisselen van medische gegevens 
sinds het verwerpen door de Eerste Kamer van het wetsvoorstel voor het Elektronisch Patiënten 
Dossier (EPD/LSP). Aanvullend hierop zien deze leden graag een toelichting waarom dit nog niet 
genoeg is en waarom de regering nu aan zet is. 
 
Door het veld zijn – met ondersteunende programma’s en maatregelen van mijn ministerie – 
belangrijke stappen in de goede richting gezet en is er een basis gelegd op weg naar het 
realiseren van genormaliseerde, en daarmee onafhankelijk van een specifieke elektronische 
infrastructuur, uitwisseling van gegevens. Het zorglandschap en de bijbehorende 
gegevensuitwisseling zijn evenwel decentraal ingericht. Daarom heb ik alleen een globaal 
overzicht van de stappen die door het veld zijn gezet.  
 
Ondanks de stappen die in de afgelopen jaren door het zorgveld zijn gezet, is de gewenste 
volledig interoperabele gegevensuitwisseling tot op heden niet gerealiseerd. Dit blijkt uit het 
genoemde globale overzicht, praktijkvoorbeelden, en het verzoek vanuit zowel het veld als uw 
1
Kamer aan het kabinet om meer regie te nemen. Met dit wetsvoorstel wil ik graag 
tegemoetkomen aan dit verzoek en wordt de gevraagde regie genomen. 
 
Genoemde leden van de PVV-fractie constateren dat tijdens de coronacrisis de digitalisering in de 
hele zorgsector een enorme vlucht heeft genomen. Gegevensuitwisseling kwam tot stand zonder 
wetgeving, zonder kwaliteitsstandaarden en certificering. Kan de regering hierop reflecteren en 
nogmaals het belang van dit wetsvoorstel uitleggen nu er al zo’n omvangrijke inhaalslag is 
behaald? 
 
Zoals de PVV-fractie aangeeft heeft de coronacrisis er inderdaad voor gezorgd dat digitalisering in 
de zorg een hoge vlucht heeft genomen. Maar waar op het gebied van zorg op afstand 
toepassingen breder werden ingezet, werd juist op het gebied van gegevensuitwisselingen 
tekortkomingen bij de verplaatsing van cliënten sterk gevoeld. In de zorg worden tussen 
zorgverleners altijd al gegevens uitgewisseld, en de laatste jaren worden al meer gegevens 
elektronisch uitgewisseld. Dit gebeurt echter regionaal, soms per zorgaanbieder, ad hoc, en soms 
– zoals bij de coronacrisis – als reactie op een situatie die een doorbraak kan brengen in 
bestaande praktijken. Met voorliggend wetsvoorstel wil ik echter een gedegen wettelijke basis 
                                                
1
 Zoals tijdens het AO van 30 januari 2019 inzake Gegevensuitwisseling in de zorg/Gegevensbescherming, en 
in de moties van het lid Aukje de Vries c.s. (Kamerstukken II 2017/18, 29515, nr. 432), Ellemeet 
(Kamerstukken II 2017/18, 29515, nr. 427) en Raemakers (Kamerstukken II 2017/18, 29515, nr. 46). 
 
Pagina 1 van 115 

 
behandelrelatie hebben met de patiënt?  
 
Gezondheidsgegevens kunnen uitgewisseld worden, mits er een verwerkingsgrondslag als 
bedoeld in de Algemene verordening gegevensbescherming (hierna: AVG), een 
uitzonderingsgrond op het verbod om bijzondere persoonsgegevens als bedoeld in de AVG en 
doorbrekingsgrond van het medisch beroepsgeheim als bedoeld in de Wet op de geneeskundige 
behandelovereenkomst (hierna: Wgbo) en de Wet op de beroepen in de individuele 
gezondheidszorg (hierna: Wet BIG) is. Als de verwerkingsgrondslag en uitzonderingsgrond 
“toestemming” is, dan vereist de AVG dat deze toestemming uitdrukkelijk is. Gegevens kunnen 
dus in de huidige situatie – de inwerkingtreding van dit wetsvoorstel verandert daar niets in - niet 
uitgewisseld worden als er geen verwerkingsgrondslag is of als er geen doorbrekingsgrond voor 
het medisch beroepsgeheim is. 
 
Daarnaast bepaalt de Wet aanvullende bepalingen verwerking persoonsgegevens zorg (hierna: 
Wabvpz) dat uitdrukkelijke toestemming gegeven moet worden (zonder uitzondering) indien 
gezondheidsgegevens van een cliënt vooraf beschikbaar worden gesteld in een elektronisch 
uitwisselingssysteem. In relatie tot het voorliggend wetsvoorstel betekent dit dat de wetgeving 
(dat wil zeggen de NEN-norm die voor een gegevensuitwisseling verplicht wordt gesteld) niet zal 
bepalen dat verplichte elektronische gegevensuitwisseling slechts via een elektronisch 
uitwisselingssysteem kan. De zorgverlener die gegevens uitwisselt (binnen de wettelijke kaders) 
kan dit dan immers niet in alle gevallen doen op de wijze zoals voorgeschreven in onderhavig 
wetsvoorstel als de cliënt niet van tevoren uitdrukkelijke toestemming heeft gegeven. 
 
Wanneer gezondheidsgegevens – na uitdrukkelijke toestemming - vooraf beschikbaar worden 
gesteld via een elektronisch uitwisselingssysteem kunnen andere zorgaanbieders deze gegevens 
raadplegen. De toestemmingsvraag moet specifiek zijn. Dit betekent onder andere dat uit de 
toestemmingsvraag moet blijken welke gegevens op welk moment met welke categorie 
zorgaanbieders uitgewisseld mogen worden. Het raadplegen door zorgaanbieders is daarbij, zoals 
de leden van de SP-fractie terecht opmerken, alleen toegestaan wanneer er sprake is van een 
behandelrelatie met de cliënt. De zorgaanbieder die de gegevens raadpleegt mag ook enkel de 
gegevens raadplegen die noodzakelijk zijn voor de behandeling van de cliënt. 
 
Het doel is dat het voorliggend wetsvoorstel, tezamen met het andere instrumentarium, zoals 
overstijgende afspraken en regie op voorzieningen, leidt tot het bereiken van volledige 
interoperabiliteit bij het elektronisch uitwisselen van gegevens tussen zorgverleners. 
 
De leden van de SP-fractie vragen hoe wordt voorkomen dat er misbruik wordt gemaakt van de 
toegang van zorgverleners tot patiëntgegevens? 
 
Dit wetsvoorstel gaat uit van en past binnen de internationale en nationale wetgeving inzake ge-
gevensbescherming, zoals neergelegd in het Europees Verdrag tot bescherming van de rechten 
van de mens en de fundamentele vrijheden (hierna: EVRM), de Grondwet, de AVG, de Uitvoe-
ringswet Algemene verordening gegevensbescherming (hierna: UAVG), de Wgbo, de wet BIG en 
de Wabvpz. Dat betekent dat bij het uitwisselen van gegevens altijd voldaan moet worden aan de 
eisen die uit die bestaande kaders volgen. Gegevens worden dus – ook na inwerkingtreding van 
dit wetsvoorstel - niet uitgewisseld als er geen verwerkingsgrondslag is of als er geen doorbre-
kingsgrond voor het medisch beroepsgeheim is. 
 
Om dit te kunnen waarborgen is het verder nodig dat zorgverleners zich op een veilige en be-
trouwbare manier digitaal kunnen identificeren. Op dit moment gebruiken zorgverleners de zoge-
naamde UZI-inlogmiddelen; deze worden uitgegeven op het hoogste betrouwbaarheidsniveau 
(eIDAS Hoog) maar zijn nog niet breed (genoeg) beschikbaar. Zo beschikt nog niet iedere indivi-
duele zorgverlener over een UZI-middel. Om ervan verzekerd te zijn dat de uitwisseling van cli-
entgegevens toekomstbestendig is, heb ik de opdracht gegeven om de huidige UZI-middelen toe-
komst bestendig te maken en breed beschikbaar te stellen voor het zorgdomein (zoals aangekon-
digd in Kamerstukken II 2020/21, 27529, nr. 219). Ik streef ernaar in de eerste helft van 2022 
Pagina 3 van 115 
 
 
 
 

 
De leden van deze fractie hebben nog een aantal vragen hierover.  
 
De leden van de PvdD-fractie hebben met interesse kennisgenomen van het wetsvoorstel. De 
leden lezen enkele goede zaken, maar lezen ook dat er verplicht elektronisch gewerkt moet 
worden wanneer er sprake is van het delen van medische gegevens. Een dwang tot het 
elektronisch (ver)werken van/met medische gegevens waar deze leden nog niet van overtuigd 
zijn. Dit voorstel lijkt nu al te staan of vallen op één belangrijk punt: gaat er decentraal, en dus 
zonder Landelijk Schakel Punt (LSP), gewerkt worden? Kan de regering dit toezeggen? 
 
Zoals ik vorig jaar in een brief aan uw Kamer heb medegedeeld (Kamerstukken II 2020/21, 
27529, nr. 219) is het beleid erop gericht geen infrastructuren voor specifieke 
gegevensuitwisselingen te verplichten. Daarmee voldoe ik aan de motie van de leden Van 
Kooten-Arissen en Hijink waarin wordt opgeroepen niet één infrastructuur te verplichten voor 
zorgprocessen (Kamerstukken II 2020/21, 27529, nr. 174). Tegelijkertijd zijn er al infrastructuren 
met brede dekkingsgraad voor sommige gegevensuitwisselingen in gebruik. Om snel stappen te 
2
kunnen zetten – bijvoorbeeld in de reductie van medicatiefouten - hebben bepaalde sectoren zelf 
besloten om alsnog aan te sluiten bij het LSP. 
 
De leden van de SGP-fractie hebben met belangstelling kennisgenomen van het voorstel om 
regels vast te stellen inzake het elektronisch delen en benaderen van gegevens tussen 
zorgverleners. Laagdrempelige uitwisseling van patiëntgegevens draagt bij aan betere zorg en 
vermindering van de administratieve lastendruk. De leden van de SGP-fractie steunen daarom 
het doel van het wetsvoorstel, namelijk het bereiken van volledige interoperabiliteit bij het 
elektronisch uitwisselen van gegevens tussen zorgverleners. De regering komt hiermee tegemoet 
aan een wens vanuit het zorgveld en vanuit de Kamer. 
Wel hebben de leden van de SGP-fractie vragen bij de wijze waarop de regering volledige 
interoperabiliteit wil bereiken, namelijk met een langdurig normalisatie- en certificeringstraject. 
Als deze leden de geschetste procedures op zich laten inwerken, komt het complex over. Daarbij 
merken de leden van de SGP-fractie op dat in de toelichting nog onvoldoende duidelijk kan 
worden gemaakt wat deze normalisatie en certificatietrajecten gaan opleveren. Daarbij komt dat, 
voor zover genoemde leden kunnen overzien, op dit moment nog geen enkel bestaand 
kwaliteitskader geschikt is om als basis te kunnen dienen voor verplichte gegevensuitwisseling. 
Dat maakt het voor de leden van de SGP-fractie lastig om in te schatten wat dit wetsvoorstel 
concreet in de praktijk betekent. Kan de regering aangeven of het wetsvoorstel (en de wijze 
waarop het is vormgegeven) beproefd is, bijvoorbeeld in andere landen of door middel van 
pilots? Heeft de regering alternatieven overwogen om de gewenste interoperabiliteit te 
realiseren? 
 
De afgelopen jaren is op verschillende manieren gewerkt om de gewenste interoperabiliteit 
binnen de zorg te realiseren. Met stimuleringsgelden, afspraken met het veld en in verschillende 
domeinen (zoals jeugd) is elektronisch uitwisselen afgelopen jaren verplicht. Dit wetsvoorstel wil 
vooral gebruik maken van wat er al ligt, daarmee zijn alle ingrediënten al een keer beproefd. Een 
voorbeeld van de bestendiging van de praktijk is de inzet van kwaliteits- en 
informatiestandaarden en verplichte NEN-normen, al dan niet in combinatie met certificering.  
 
In de zorg zijn al verschillende NEN-normen ontwikkeld, voorbeelden van reeds verplichte NEN-
normen zijn NEN 7510 en 7512 voor informatiebeveiliging. Met de ontwikkeling van de NEN 7516 
voor veilige email is ervaring opgedaan met certificeren; sinds 2020 zijn er inmiddels 16 
verschillende leveranciers gecertificeerd. Daarnaast wordt er bij de AMvB waarin Digitaal 
voorschrijven en ter handstelling (voorheen: Digitaal receptenverkeer) wordt aangewezen 
gebruik gemaakt van een al bestaande norm (NEN 7503) waar op dit moment een revisie van 
plaatsvindt. In deze revisie wordt er door de onafhankelijke normcommissie van de NEN ervoor 
gezorgd dat deze aansluit bij de actuele afspraken en deze gebruikt kan worden voor een 
wettelijke verplichting onder dit wetsvoorstel. 
                                                
2
 Zoals in het programma ‘Medicatieoverdracht’ van Nictiz. 
Pagina 5 van 115 
 
 
 
 

 
is. De leden denk dat elektronische gegevensuitwisseling ook gunstig kan bijdragen aan de 
zorgkosten. Niet alleen de gegevensuitwisseling met de patiënt is wat de leden betreft van 
belang, maar ook de gegevensuitwisseling tussen zorgprofessionals.  
De leden van de VVD-fractie vinden het goed dat de motie De Vries c.s. uiteindelijk tot uitvoering 
wordt gebracht. In de motie werd de regering verzocht regie te nemen en tevens te onderzoeken 
of het mogelijk is een wettelijke basis te creëren voor het verplichten van een goede, 
verantwoorde en veilige elektronische gegevensuitwisseling tussen zorgaanbieders.  
 
De leden van de D66-fractie zien ook de noodzaak van betere digitale uitwisseling van gegevens 
in de zorg om alle redenen die de regering ook noemt. Wat is volgens de regering de reden dat 
het in de zorg zoveel meer achterloopt op andere sectoren, zowel bij private partijen als bij 
uitvoeringsinstanties van de overheid? Zo zien deze leden dat gegevensuitwisseling bij banken, 
webwinkels en zelfs de overheid vlucht heeft genomen het afgelopen decennium, maar in de 
toelichting schetst de regering nog altijd een beeld alsof in de zorg de afgelopen tien jaar 
nauwelijks iets is veranderd. Wat zijn de grootste belemmeringen hiervoor en vormen deze 
belemmeringen ook de basis voor dit wetsvoorstel? Zo ja, kan de regering dit nader uitleggen? 
Zo nee, waarom niet?  
 
Ik deel het beeld niet dat er de afgelopen 10 jaar nauwelijks iets is veranderd in de digitalisering 
van de zorg, integendeel. De afgelopen 10 jaar zijn vele innovaties geïmplementeerd om de zorg 
voor cliënten grote stappen vooruit te helpen. Wat wel door veel spelers in het zorgveld en in uw 
Kamer geconstateerd wordt, is dat de centrale regie op deze innovaties, vooral wat betreft het 
elektronisch uitwisselen van gegevens, ontbrak. Ondanks dat belangrijke stappen in de goede 
richting zijn gezet, zijn hierdoor de problemen over gebrek aan eenduidige taal en techniek nog 
niet opgelost. Daarom is het nu tijd om alle goede ontwikkelingen en innovaties proberen te 
verbinden en op die manier de interoperabele uitwisseling van gegevens te bevorderen. 
 
De leden van de D66-fractie vragen de regering hoe innovatie in de zorg, op het gebied van 
gegevensuitwisseling, gestimuleerd wordt door deze wet. Denkt de regering dat deze wet 
bijdraagt aan extra innovatie? Zo ja op welke manier? 
 
Met het wetsvoorstel beoog ik om zorggegevens beter en herhaalbaar elektronisch deelbaar te 
maken. Door ontsluiting van bestaande zorgsystemen verwacht ik ruimte voor andere 
toepassingen en daarmee een innovatie in de zorg te stimuleren. Hiermee wordt de 
gegevensblokkade in de zorgsystemen opgeheven en maakt dat innovatie van beschikbaarheid 
van zorggegevens toegepast wordt. 
 
De leden van de D66-fractie lezen dat dit wetsvoorstel een onderdeel vormt van de regie die op 
verzoek van het zorgveld en de Tweede Kamer is gevraagd. Deze leden lezen tevens kritische 
brieven van datzelfde zorgveld over dit wetsvoorstel. Kan de regering ingaan hoe zorgaanbieders 
betrokken zijn bij het opstellen van dit wetsvoorstel? 
 
Zorgaanbieders en hun koepels zijn vanaf de eerste beleidsvorming nauw betrokken bij het 
opstellen van het wetsvoorstel. Zo zijn er open bijeenkomsten georganiseerd waarin 
zorgaanbieders, zorgverleners en andere belanghebbenden met voorstellen konden komen voor 
gegevensuitwisselingen waarvan zij vonden dat die met prioriteit gedigitaliseerd moesten 
worden. Dit leverde in eerste instantie 45 zeer diverse voorstellen op.  
 
Ook het Informatieberaad Zorg is regelmatig geconsulteerd over de aanpak van het 
wetgevingsprogramma. Ik heb advies ingewonnen bij het Informatieberaad, bijvoorbeeld ten 
aanzien van de prioritering van gegevensuitwisselingen.  
 
Het wetsvoorstel is daarnaast vanzelfsprekend in internetconsultatie geweest, welke periode 
verlengd is vanwege de coronacrisis tot drie maanden, waarbij iedereen die wilde kon inspreken 
op het wetsvoorstel. Ook bij de uitwerking van dit wetsvoorstel in AMvB’s zal het zorgveld 
intensief worden betrokken.  
 
Pagina 7 van 115 
 
 
 
 

 
van toepassing zijn. Op grond van de Wgbo moeten hulpverleners voldoen aan onder meer de 
dossierplicht, de bewaarplicht en de geheimhoudingsplicht. Daarnaast heeft een cliënt op grond 
van zowel de Wgbo als de AVG verschillende rechten aanzien van het medisch dossier die kunnen 
worden geeffectueerd. Zoals het recht op inzage, rectificatie of gegevenswissing en het mogelijk 
maken dat onjuist ingevoerde gegevens (met terugwerkende kracht) gewijzigd kunnen worden.  
Wanneer een gegevensuitwisseling aangewezen wordt in spoor 2 zal ik bij de opdrachtverlening 
voor de ontwikkeling van een NEN-norm voor een aan te wijzen gegevensuitwisseling onder 
andere in het richtinggevende kader meegeven dat de norm dient te verzekeren dat een cliënt de 
hiervoor genoemde rechten onder de AVG kan effectueren.  
 
Dit alles laat onverlet dat het medische dossier inderdaad onvolledig of foutieve gegevens kan 
bevatten, of deze nu elektronisch is en elektronisch uitgewisseld wordt of op papier bestaat en 
per fax uitgewisseld wordt. Dit is nooit helemaal te voorkomen.  
 
Het doel van dit wetsvoorstel is het bereiken van volledige interoperabiliteit als het gaat om 
elektronische gegevensuitwisseling tussen zorgverleners aan de hand van eenduidige eisen aan 
taal en techniek. De leden van de CDA-fractie vragen de regering een reactie op de constatering 
van Zorgverzekeraars Nederland (ZN) en diverse andere koepelorganisaties dat de volledige 
interoperabiliteit die met dit wetsvoorstel beloofd wordt op de voorgestelde wijze niet 
gerealiseerd wordt. Zij geven aan dat om tot volledig interoperabele gegevensuitwisseling te 
komen, er afspraken moeten worden gemaakt op alle lagen van het interoperabiliteitsmodel, dus 
óók over de infrastructuur en gemeenschappelijke voorzieningen. Wat is het standpunt van de 
regering op het punt van ZN dat er noodzaak is te komen tot een landelijke digitale infrastructuur 
(c.q. stelsel van samenhangende, interoperabele zorginfrastructuren) in Nederland en wettelijke 
verplichting van het gebruik hiervan? Ziet de regering mogelijkheden om de Wegiz uit te breiden 
met afspraken over te gebruiken infrastructuren en gemeenschappelijke voorzieningen, dan wel 
wat zijn de argumenten om dit niet te doen? 
Door verschillende partijen (zoals de preventiecoalitie in een brief aan de informateur ) wordt 
gepleit om te komen tot een Nationale Digitale Gezondheidsdata-infrastructuur met een aantal 
generieke voorzieningen. Deze data-infrastructuur zou digitale communicatie faciliteren tussen 
zorgverleners onderling en tussen de zorgverlener en de patiënt. Ook faciliteert het onderzoek en 
innovatie op het gebied van gezondheid, (regionaal) beleid én nieuwe gezondheidsdiensten. De 
leden van de CDA-fractie vragen hoe de regering aankijkt tegen deze ambitie. Welke aanvullende 
stappen zouden volgens de regering daarvoor nodig zijn, naast dit wetsvoorstel?  
 
Regie op gegevensuitwisseling vraagt meer dan alleen een wetsvoorstel om afspraken te 
verplichten voor taal en techniek.   
 Ik onderschrijf de noodzaak om te komen tot een landelijk dekkend stelsel van onderling 
verbonden infrastructuren waarin de keuzevrijheid voor het netwerk en systeem van de 
individuele zorgaanbieder een belangrijk criterium is. Vanuit dat perspectief en in lijn met de 
eerder genoemde moties Van den Berg/Kerstens (Kamerstukken II 2020/21, 27 529, nrs. 222 en 
223) onderzoek ik hoe ik meer publieke sturing en regie kan nemen op de landelijke 
infrastructuur, generieke functies en aanpalende ICT-voorzieningen. Hierover zal ik uw Kamer 
voor het einde van het jaar informeren.  
 
In mijn afwegingen neem ik mee dat op grond van voorliggend wetsvoorstel in de aangewezen 
norm voor een aangewezen gegevensuitwisseling verwezen kan worden naar een norm die eisen 
stelt aan generieke functies, maar dat zorgbreed soms meer nodig kan zijn. Zoals zorgbrede 
(eventueel dwingende) afspraken over eisen aan generieke ‘stekkerdozen’, zoals (open) API’s, en 
aan interoperabiliteit tussen (delen van) infrastructuren, zoals NTA7516 voor veilige mail.  
 
Vast staat dat ik steviger ga sturen op de landelijke totstandkoming van generieke functies en 
benodigde voorzieningen hiervoor in de zorg-ICT. Zo ontwikkel ik een opvolger van de UZI-pas  
en heb ik een voorziening ontwikkeld waarmee zorginstellingen via inlogmiddelen zoals DigiD hun 
digitale dienstverlening kunnen ontsluiten (toegangsverleningsservice/TVS).   
 
Wat betreft een Nationale Digitale Gezondheidsdata-infrastructuur is recent door het kabinet 
Pagina 9 van 115 
 
 
 
 

 
 
De leden van de GroenLinks-fractie vragen of de regering waarom de keuze is gemaakt om nu al 
met het voorliggend wetsvoorstel te komen, terwijl er nog een Europees wetsvoorstel komt dat 
mogelijk raakt aan het voorliggende wetsvoorstel? 
 
Het wetgevend voorstel voor de Europese ruimte voor gezondheidsgegevens (European Health 
Data Space: EHDS) wordt begin 2022 verwacht, waarna deze in de Europese Raad en het 
Europees Parlement behandel zullen worden. Ik verwacht daarmee dat de definitieve Europese 
wetgeving niet vóór 2023 in werking zal treden. De EHDS wetgeving zal zich naar verwachting 
richten op het veilig en betrouwbaar beschikbaar stellen voor wetenschappelijk onderzoek, 
beleid, publieke gezondheidszorg en grensoverschrijdende behandeling van patiënten, gebruik 
makend van privacy-respecterende technologieën. Ik zet hierbij in op het op die wijze ontsluiten 
van bestaande lokale, regionale, nationale en internationale infrastructuren en niet op een 
centrale Europese verzameling van zorgdata.  
 
Het Europese voorstel betreft dus het beschikbaar maken van gegevens voor secundair gebruik. 
Met het wetsvoorstel richt ik me op de elektronische uitwisseling van gegevens voor de directe 
zorglevering binnen Nederland (primair gebruik ten behoeve van zorg). Gebruik van gegevens 
ten behoeve van onderzoek of beleid kan immers pas echt goed als gegevens goed in het 
primaire proces beschikbaar zijn gemaakt. 
 
Mijn inzet bij dit Europees wetgevend voorstel is dat er geen nationale bevoegdheden over de 
inrichting van de informatievoorziening van de zorg naar Europa verschuiven. Ik zet hierbij in op 
het op die wijze ontsluiten van bestaande lokale, regionale, nationale en internationale 
onderzoekinfrastructuren en niet op een centrale Europese verzameling van zorgdata. Hiermee 
creëer ik de juiste randvoorwaarden om de zorggegevens in het kader van de toekomstige EHDS 
wetgeving grensoverschrijdend te ontsluiten.  
 
In aansluiting op het onderwerp van dit voorstel is recent door het kabinet besloten om het 
voorstel van Health-RI voor een nationale gezondheidsdata-infrastructuur te honoreren. Door 
vanuit het Nationaal Groeifonds 69 miljoen euro te investeren in Health-RI, kunnen snel stappen 
gezet worden om gezondheidsdata beter toegankelijk te maken voor gezondheidsonderzoek en -
innovatie. 
 
De leden van de GroenLinks-fractie hebben ook nog enkele zorgen over het waarborgen van het 
recht op privacy binnen het onderliggende wetsvoorstel. Hoe wordt geborgd dat patiënten weten 
welke zorgverleners welke gegevens uitwisselen en inzien? En hoe worden patiënten beschermd 
tegen misbruik? 
 
Met persoonsgegevens, waaronder bijzondere persoonsgegevens zoals gezondheidsgegevens, 
moet zorgvuldig worden omgegaan. Recht op bescherming van persoonsgegevens is van belang 
met het oog op privacy en toegang tot de zorg en is daarom in internationale en nationale 
wetgeving geregeld (in onder meer het EVRM, de Grondwet, de AVG, de UAVG, de Wgbo, de wet 
BIG en de Wabvpz). 
 
In deze bestaande internationale en nationale wetgeving inzake gegevensbescherming zijn de 
rechten van cliënten geborgd en worden de cliënten beschermd tegen misbruik. Doordat er altijd 
sprake moet zijn van een verwerkingsgrondslag en een doorbrekingsgrond van het medisch 
beroepsgeheim (zoals toestemming), is geborgd dat cliënten weten welke gegevens uitgewisseld 
worden en worden ingezien. In de Wabvpz is bovendien geregeld dat in het geval van 
elektronische inzage of afschrift in een elektronisch uitwisselingssysteem een cliënt kan 
verzoeken om overzicht van wie en wanneer bepaalde informatie beschikbaar heeft gemaakt en 
wie wanneer bepaalde informatie heeft ingezien. Hiermee is juridisch geborgd dat zorgverleners 
gegevens dus niet ongeoorloofd mogen inzien. 
 
Dit wetsvoorstel gaat uit van en past binnen deze internationale en nationale wetgeving inzake 
gegevensbescherming. Dat betekent dat bij het uitwisselen van gegevens altijd voldaan moet 
Pagina 11 van 115 
 
 
 
 

 
zorgaanbieders uitgewisseld mogen worden. Het raadplegen door zorgaanbieders is daarbij, zoals 
de leden van de SP-fractie terecht opmerken, alleen toegestaan wanneer er sprake is van een 
behandelrelatie met de cliënt. De zorgaanbieder die de gegevens raadpleegt mag ook enkel de 
gegevens raadplegen die noodzakelijk zijn voor de behandeling van de cliënt. 
 
De leden van de VVD-fractie vragen of kan worden aangegeven wanneer de cliënt c.q. patiënt 
wel en wanneer niet uitdrukkelijk toestemming moet geven voor uitwisseling van gegevens?  
 
Gezondheidsgegevens kunnen uitgewisseld worden, mits er een verwerkingsgrondslag als 
bedoeld in artikel 6, eerste lid, AVG, een uitzonderingsgrond op het verbod om bijzondere 
persoonsgegevens als bedoeld in artikel 9 AVG en doorbrekingsgrond van het medisch 
beroepsgeheim als bedoeld in de Wgbo en de Wet BIG is. Dit kan toestemming zijn, maar ook 
een wettelijke grondslag. Als de verwerkingsgrondslag en uitzonderingsgrond “toestemming” is, 
dan vereist de AVG dat deze toestemming uitdrukkelijk is. Daarnaast bepaalt de Wabvpz dat 
uitdrukkelijke toestemming gegeven moet worden (zonder uitzondering) indien cliëntgegevens 
vooraf beschikbaar worden gesteld in een elektronisch uitwisselingssysteem. Er is een factsheet 
beschikbaar waarin uitleg gegeven wordt over het geven van toestemming voor het uitwisselen 
3
van medische gegevens tussen zorgverleners. 
 
De leden van de VVD-fractie vragen wat de ervaringen zijn met het wetsvoorstel cliëntenrechten 
bij elektronische verwerking van gegevens, waarin is bepaald dat als een zorgverlener gegevens 
van een patiënt beschikbaar stelt via een elektronisch uitwisselingssysteem, daarvoor dan 
expliciet toestemming moet worden gevraagd aan de patiënt? In hoeverre is deze wet ook van 
toepassing op de voorliggende wet? 
 
Er zijn signalen uit de praktijk dat het toestemmingsvereiste, zoals opgenomen in de Wet 
cliëntenrechten bij elektronische verwerking van gegevens (die de Wabvpz op dit onderdeel heeft 
gewijzigd), soms als problematisch wordt ervaren.  
Een signaal betreft bijvoorbeeld de uitwisseling van gegevens in geval van spoed. Om relevante 
gegevens voor die specifieke situatie 24/7 beschikbaar te krijgen op de huisartsenpost of 
spoedeisende hulp, is het gebruik van een elektronisch uitwisselingssysteem zeer gewenst. De 
Wabvpz bepaalt dat uitdrukkelijke toestemming gegeven moet worden (zonder uitzondering) 
indien gezondheidsgegevens vooraf beschikbaar worden gesteld in een elektronisch 
uitwisselingssysteem. Cliënten hebben hier echter vaak geen uitdrukkelijke toestemming voor 
gegeven, waardoor de gegevens op dat acute moment niet in een elektronisch 
uitwisselingssysteem te raadplegen zijn. Dit, terwijl veel cliënten wel graag lijken te willen dat op 
de SEH dergelijke gegevens direct beschikbaar zijn en hier ook van uit gaan. Ook lijken cliënten 
er vaak van uit te gaan dat op de SEH dergelijke gegevens direct beschikbaar zijn.  
Bekeken wordt of de huidige grondslagen voor gegevensuitwisseling, waaronder ook het 
toestemmingsvereiste voor het delen van gezondheidsgegevens via een elektronisch 
uitwisselingssysteem valt, de beschikbaarheid van relevante gegevens voor goede zorg 
voldoende waarborgen. Daarbij worden uiteraard een goede balans gezocht met het recht op 
bescherming van persoonsgegevens in verband met privacy en toegang tot de zorg.  
 
De Wabvpz en het wetsvoorstel staan naast elkaar. De Wabvpz beschrijft onder andere hoe er 
gehandeld dient te worden wanneer er voor uitwisseling gebruik wordt gemaakt van het vooraf 
beschikbaar stellen van gegevens via een elektronisch uitwisselingssysteem. De Wabvpz bepaalt 
dat dit alleen kan als de cliënt daarvoor uitdrukkelijke toestemming heeft verleend. In relatie tot 
het voorliggend wetsvoorstel betekent dit dat de wetgeving (dat wil zeggen de NEN-norm die 
voor een gegevensuitwisseling verplicht wordt gesteld) niet zal bepalen dat verplichte 
elektronische gegevensuitwisseling slechts via een elektronisch uitwisselingssysteem kan. De 
zorgverlener die gegevens uitwisselt (binnen de wettelijke kaders) kan dit dan immers niet in alle 
gevallen doen op de wijze zoals voorgeschreven in onderhavig wetsvoorstel als de cliënt niet van 
tevoren uitdrukkelijke toestemming heeft gegeven. 
                                                
3
 https://www.rijksoverheid.nl/documenten/brochures/2021/03/03/factsheet-toestemmingen-voor-het-
uitwisselen-van-medische-gegevens-tussen-zorgverleners. 
Pagina 13 van 115 
 
 
 
 

 
(Kamerstukken II 2020/21, 27529, nr. 230) en is in lijn met de motie van de leden Van Kooten-
Arissen en Hijink (Kamerstukken II 2020/21, 27529, nr. 174). 
 
De leden van de VVD-fractie willen verder allereerst graag van de regering een overzicht van de 
met deze wet annex zijnde AMvB’s, ministeriële regelingen en eventuele andere lagere 
regelgeving. Met daarbij in ieder geval ook aangegeven hoe de betrokkenheid van de Tweede 
Kamer is bij die lagere regelgeving (bijvoorbeeld in de vorm van een voorhang- of 
nahangprocedure)?  
 
In de uiteindelijke situatie zal er sprake zijn van een Wet elektronische gegevensuitwisseling in 
de zorg, een Besluit elektronische gegevensuitwisseling in de zorg, en een Regeling elektronische 
gegevensuitwisseling in de zorg. Wanneer het Besluit elektronische gegevensuitwisseling in de 
zorg in het Staatsblad wordt gepubliceerd, zal deze bestaan uit een algemeen hoofdstuk, en één 
of enkele aangewezen gegevensuitwisselingen. Door middel van wijzigingsAMvB’s zullen 
vervolgens gegevensuitwisselingen die op de MJA Wegiz staan - na toetsing - toegevoegd gaan 
worden aan het Besluit elektronische gegevensuitwisseling in de zorg. Zowel het Besluit 
elektronische gegevensuitwisseling in de zorg als elk wijzigingsbesluit zal steeds via een 
voorhangprocedure voorgelegd worden aan beide Kamers der Staten-Generaal.  
 
De leden van de VVD-fractie vragen hoe patiënten en cliënten worden betrokken bij het opstellen 
van de lagere regelgeving? 
 
Om een gegevensuitwisseling bij AMvB aan te kunnen wijzen is in de eerste plaats een 
kwaliteitsstandaard nodig waarin is opgenomen welke gegevens met het oog op het verlenen van 
goede zorg moeten worden uitgewisseld. Het opstellen of wijzigingen van een kwaliteitsstandaard 
geschiedt tripartiet, dat wil zeggen door organisaties van cliënten, zorgaanbieders of 
zorgverleners en zorgverzekeraars of Wlz-uitvoerders. Wanneer een gegevensuitwisseling op de 
MJA Wegiz is geplaatst en de uitkomsten van de MKBA en volwassenheidscan positief zijn wordt 
gestart met de ontwikkeling van een NEN-norm. NEN nodigt belanghebbenden bij een norm, dus 
zeker ook (vertegenwoordigers van) cliënten, uit om deel te nemen aan de werkgroep die de 
norm ontwikkelt. Vervolgens wordt de NEN-norm in openbare commentaarronde gebracht en de 
ontwerp-AMvB in internetconsultatie gedaan, zodat eenieder zich erover kan uitspreken. Ook 
cliënten die nog niet eerder betrokken waren in het proces kunnen dan alsnog hun inbreng 
leveren. 
 
De leden van de VVD-fractie vragen hoe de zorgverleners worden betrokken bij het opstellen van 
de lagere regelgeving? 
 
Om een gegevensuitwisseling bij AMvB aan te kunnen wijzen is in de eerste plaats een 
kwaliteitsstandaard nodig waarin is opgenomen welke gegevens met het oog op het verlenen van 
goede zorg moeten worden uitgewisseld. Het opstellen of wijzigen van een kwaliteitsstandaard 
geschiedt tripartiet, dat wil zeggen door zorgaanbieders of zorgverleners, organisaties van 
cliënten, en zorgverzekeraars of Wlz-uitvoerders. Wanneer een gegevensuitwisseling op de MJA 
Wegiz is geplaatst en de uitkomsten van de MKBA en volwassenheidscan positief zijn, wordt 
gestart met de ontwikkeling van een NEN-norm. NEN nodigt belanghebbenden bij een norm, 
waaronder zorgverleners, uit om deel te nemen aan de werkgroep die de norm ontwikkelt. 
Vervolgens wordt de NEN-norm in openbare commentaarronde gebracht en de ontwerp-AMvB in 
internetconsultatie gedaan, zodat eenieder zich erover kan uitspreken. Ook zorgverleners die nog 
niet eerder betrokken waren in het proces kunnen dan alsnog hun inbreng leveren. 
 
2.1 Probleembeschrijving 
De leden van de VVD-fractie willen van de regering weten hoe de gegevensuitwisseling tussen 
zorgverleners nu is geregeld en welke regelgeving daar nu voor is. 
 
Zorgaanbieders maken op dit moment gebruik van verschillende manieren van uitwisseling van 
gegevens die vaak niet op elkaar aansluiten. Uitwisseling van gegevens gebeurt soms nog via de 
analoge fax, papier, per post, DVD, of ontbreekt zelfs volledig waardoor actuele informatie niet 
Pagina 15 van 115 
 
 
 
 

 
tussen zorgverleners. Een verpleegkundige overdracht kan nu in totaal 4 uur tijd kosten omdat er 
tot 8 keer dezelfde informatie moet worden overgetypt.  
 
Met het onder het wetsvoorstel aanwijzen van een gegevensuitwisseling in spoor 2 waarin 
volledige interoperabiliteit ten aanzien van taal en techniek bereikt wordt zal dit niet meer 
voorkomen. Er is sprake van interoperabiliteit als de zender en ontvanger onder de uitgewisselde 
gegevens hetzelfde verstaan en hun informatietechnologiesystemen met elkaar kunnen 
communiceren. Met het wetsvoorstel wordt in spoor 2 afgedwongen dat een zorgaanbieder niet 
meer een pdf (met daarin verstopt de data) toestuurt of beschikbaar stelt aan een andere 
zorgaanbieder. De zorgaanbieder dient namelijk een gespecificeerde set aan data-elementen toe 
te sturen of beschikbaar te stellen. Die set aan data-elementen kan worden ingezien, of zonder 
handmatige handelingen, worden overgenomen door de andere zorgaanbieder. 
 
De regering geeft, als voorbeeld om de omvang van de huidige problemen te schetsen, aan dat 
er jaarlijks meer dan 460.000 verpleegkundige overdrachten plaatsvinden tussen zorgaanbieders. 
Een verpleegkundige overdracht kan nu in totaal vier uur kosten omdat er tot acht keer dezelfde 
informatie moet worden overgetypt. De leden van de CDA-fractie vragen of de regering een 
inschatting kan maken hoeveel fte er voor andere taken vrij komt te vallen als er volledige 
interoperabiliteit is als gevolg van dit wetsvoorstel.  
 
Met dit wetsvoorstel wordt bij AMvB stap voor stap (gegevensuitwisseling na 
gegevensuitwisseling) de verplichting aan zorgaanbieders opgelegd om erop toe te zien dat 
zorgverleners (gestandaardiseerd) elektronisch uitwisselen met gecertificeerde 
informatietechnologieproducten of -diensten. De effecten op de capaciteit kunnen per 
gegevensuitwisseling verschillend zijn. De gevolgen van dit wetsvoorstel zijn daarmee vooral 
verbonden aan de verschillende (wijzigings-) AMvB’s waarin gegevensuitwisselingen worden 
aangewezen. Daarom zal dit vraagstuk steeds worden meegenomen wanneer beoogd is een 
gegevensuitwisseling per AMvB aan te wijzen. In dat geval zal ook een MKBA en een 
bedrijfseffectentoets (bet) worden uitgevoerd. Aangezien het wetsvoorstel zelf geen gevolgen 
heeft van deze aard zijn deze toetsen momenteel niet van toepassing.  
 
De leden van de CDA-fractie vragen of alle 460.000 verpleegkundige overdrachten onder de 
prioritaire gegevensuitwisseling Verpleegkundige overdracht vallen? Zo niet, hoeveel 
gegevensuitwisselingen moeten aangewezen worden voordat alle 460.000 verpleegkundige 
overdrachten hieronder vallen? 
 
In de eerste plaats wordt de reikwijdte van een gegevensuitwisseling bepaald door de 
kwaliteitsstandaard (of de wet- en regelgeving) waarin bepaald wordt welke zorgverleners, welke 
gegevens, in welke situaties moeten uitwisselen. Als de kwaliteitsstandaard zich richt op alle 
verpleegkundige overdrachten, dan geldt het uitgangspunt dat de kwaliteitsstandaard door de 
zorgverlener wordt toegepast, tenzij de professionele autonomie en eigen verantwoordelijkheid 
van de zorgverlener zich daar - na afweging - tegen verzet. Dit geldt daarmee ook voor de vraag 
of het noodzakelijk is gegevens uit te wisselen.  
 
Bij het aanwijzen van de gegevensuitwisseling Verpleegkundige overdracht kan volledig worden 
aangesloten bij de reikwijdte van de kwaliteitsstandaard waarin de verpleegkundige overdracht is 
opgenomen. Het kan echter zijn dat in eerste instantie de AMvB onder dit wetsvoorstel een 
beperktere reikwijdte zal hebben, door bijvoorbeeld te bepalen dat alleen zorgaanbieders met 
een bepaalde schaalgrootte, of bijvoorbeeld in een bepaalde sector, er voor zorg dienen te dragen 
dat onder hen ressorterende zorgverleners elektronisch uitwisselen. In dat geval zal de 
verpleegkundige overdracht gedeeltelijk elektronisch plaatsvinden en gedeeltelijk op andere 
wijze, die overigens natuurlijk ook elektronisch kan zijn. Het is alleen in dat laatste geval geen 
verplichte elektronische uitwisseling.  
 
Bij de vaccinatie tegen het coronavirus is ervoor gekozen om vaccinatiegegevens primair te 
registreren in lokale systemen van huisartsen, GGD-en en ziekenhuizen. Met het Rijksinstituut 
voor Volksgezondheid en Milieu (RIVM) worden enkel gegevens gedeeld om de vaccinatiegraad 
Pagina 17 van 115 
 
 
 
 

 
Eenheid van taal en techniek wordt internationaal gezien als een belangrijk instrument om de 
kwaliteit en effectiviteit van de gezondheidszorg te verbeteren. Er zitten grote verschillen in de 
wettelijke inrichting van de zorgstelsels van landen. Daardoor wordt er op verschillende manieren 
gestuurd op het verplichten van gegevensuitwisseling van cliëntgegevens.  
De meeste landen hebben nationale of regionale bevoegdheden belegd bij overheidsorganisaties 
om voorwaarden te stellen aan de wijze waarop gezondheidsgegevens van cliënten uitgewisseld 
moeten worden. Veelal gaat dat via voorwaarden voor verplichte aansluiting op nationale of 
regionale uitwisselingsinfrastructuren, zoals bijvoorbeeld in Denemarken, Estland, Portugal en 
Frankrijk, waardoor vanuit de infrastructuur eisen worden gesteld aan taal en techniek en dus 
niet via een aparte wet verplicht hoeven. Ook worden in verschillende landen voorwaarden ten 
aanzien van taal en techniek meegegeven bij inkooptrajecten waarbij de overheid de inkopende 
partij is, zoals in het Verenigd Koninkrijk en de Verenigde Staten. 
 
De leden van de D66-fractie constateren dat in het hoofdlijnenakkoord Medische Specialistische 
Zorg 2019–2022 opgenomen is dat partijen afgesproken standaarden van elektronische 
gegevensuitwisseling implementeren. Kan de regering per genoemde standaard binnen dit 
hoofdlijnenakkoord een stand van zaken geven? Beoogd dit wetsvoorstel deze processen te 
versnellen? 
 
In het hoofdlijnenakkoord (hierna: HLA) Medisch specialistische Zorg is afgesproken dat stan-
daarden, waaronder de BgZ, MedMij-standaarden en de Informatiestandaard Medicatieproces 
worden geïmplementeerd.  
 
Zowel de BgZ als Digitaal voorschrijven en ter hand stellen, als onderdeel van medicatieproces, is 
een prioritaire gegevensuitwisseling onder het wetsvoorstel.  
 
Zoals afgesproken in het HLA wordt de implementatie van zowel de MedMij-standaarden als de 
BgZ geïmplementeerd via het versnellingsprogramma informatie-uitwisseling patiënt en professi-
onal voor instellingen voor medisch specialistische zorg (VIPP 5). In september 2022 moeten de 
instellingen voor medisch specialistische zorg die deelnemen aan de regeling aantonen dat zij 
voldoen aan de MedMij-standaarden en halverwege 2023 moet de uitwisseling van de BgZ tussen 
instellingen onderling, aangetoond worden.  
 
Het aanwijzen van de gegevensuitwisseling BgZ in een AMvB onder dit wetsvoorstel kan gezien 
worden als sluitstuk om elektronische gegevensuitwisseling van deze basisgegevens te bewerk-
stelligen. 
 
De leden van de D66-fractie lezen over de wisselwerking van dit wetsvoorstel met de 
persoonlijke gezondheidsomgeving (PGO). Is overwogen om de PGO als basis te gebruiken in de 
communicatie tussen zorgaanbieders? Dus dat gegevens via de patiënt van de ene zorgverlener 
naar de andere zorgverlener gaat en de patiënt in beheer is van zijn eigen dossier? Zo nee, 
waarom niet? En klopt het dat dit wetsvoorstel derhalve volledig los staat van de ontwikkelingen 
rondom het PGO? 
 
Uitwisseling via het MedMij Afsprakenstelsel tussen zorgverleners en de PGO’s van cliënten biedt 
op zich mogelijkheden om de gezondheidsgegevens over de cliënt van de ene zorgverlener ook 
met een andere zorgverlener te laten delen. Ik heb bewust gekozen om dit niet als basis te 
gebruiken voor uitwisseling tussen zorgverleners onderling, omdat dit in dat geval altijd een 
handeling van de cliënt vraagt (ophalen van gegevens bij de ene zorgverlener en verzenden naar 
de andere zorgverlener), ook daar waar dat op dat moment in het kader van de behandeling niet 
vereist is. Voor de uitwisseling tussen zorgverleners zou dit tot vertraging of onnodige belasting 
van cliënten leiden. Dit laat onverlet dat het wetsvoorstel positieve effecten kan hebben op de 
gegevensuitwisseling met de cliënt. Doordat gegevens met behulp van een elektronische 
infrastructuur beschikbaar worden en tussen zorgverleners op die wijze worden uitgewisseld, 
kunnen deze logischerwijs ook makkelijker uitgewisseld worden met de cliënten. Dit positieve 
effect wordt nog eens versterkt doordat bij de ontwikkeling van een NEN-norm rekening zal 
worden gehouden met het MedMij- afsprakenstelsel. Dit wordt geborgd doordat bij de 
Pagina 19 van 115 
 
 
 
 

 
 
De AP heeft in de tweede plaats geadviseerd om uit oogpunt van kenbaarheid, samenhang en 
eenduidigheid alle beveiligingseisen te concentreren in één wettelijke regeling. Met de AP ben ik 
van mening dat eenduidigheid van wettelijke beveiligingsnormen belangrijk is. In het 
wetsvoorstel is de keuze gemaakt om alle eisen rondom ‘hoe uit te wisselen’ onder onderhavig 
wetsvoorstel te regelen. Hiermee wordt voorkomen dat er op meerdere plekken in de wetgeving 
eisen worden gesteld over het ‘hoe uitwisselen van gegevens’. Op deze wijze zijn alle eisen 
zoveel mogelijk geconcentreerd in één regeling. Dit geldt dus ook voor de beveiligingsnormen. 
Dit laat onverlet dat in beginsel aangesloten wordt bij generieke eisen zoals die nu ook al gelden 
voor zorgaanbieders, zoals de NEN 7510, 7512 en 7513. De inhoud verandert daarmee niet, 
alleen de grondslag van de verplichting. 
 
Tot slot heeft de AP geadviseerd de delegatie van regelgevende bevoegdheid in artikel 1.4 
concreter en nauwkeuriger te begrenzen. De begrenzing tot het doel als omschreven in artikel 
1.2, eerste lid: «goede zorg als bedoeld in artikel 2, tweede lid, van de Wet kwaliteit, klachten en 
geschillen zorg» acht de AP onvoldoende concreet en nauwkeurig. Dit advies is om de volgende 
redenen niet opgevolgd. In de eerste plaats omdat het wetsvoorstel en de onderliggende AMvB 
geen afzonderlijke grondslagen zullen creëren voor de verwerking van persoonsgegevens en niet 
leidt tot een verplichting tot het uitwisselen van gegevens, wat ik verduidelijk met de bij deze 
nota naar aanleiding van het verslag gevoegde nota van wijziging. In de tweede plaats omdat 
wat onder goede zorg moet worden verstaan is omschreven in artikel 2 Wkkgz. Voor zover dit 
geen concrete en nauwkeurige begrenzing biedt, vindt deze plaats in de kwaliteitsstandaarden 
die door de tripartiete partijen worden opgesteld. In deze standaarden wordt immers vastgelegd 
welke (bijzondere) persoonsgegevens in het kader van goede zorg nodig zijn. 
 
In het Informatieberaad Zorg wordt samen met veldpartijen gewerkt aan een duurzaam 
informatiestelsel. De leden van de CDA-fractie vragen of de regering kan aangeven wat het 
Informatieberaad tot nog toe heeft opgeleverd. 
 
Het Informatieberaad Zorg heeft zich de afgelopen jaren beziggehouden met doelstellingen voor 
het duurzaam informatiestelsel, prioritaire gegevensuitwisselingen, focusprogramma’s en de 
basisinfrastructuur. Hieruit zijn bijvoorbeeld het stelsel van zorginformatiebouwstenen, de 
basisgegevensset zorg en het gedeelde woordenboek van de zorg (eenheid van taal) 
voortgekomen. Recent zijn er nog doelstellingen voor een aantal gemeenschappelijke 
voorzieningen vastgesteld. Deze doelstellingen zijn in te zien op informatieberaad.nl. 
 
De regering stelt dat voor een gegevensuitwisseling waarvoor de eis geldt om elektronisch uit te 
wisselen altijd de ambitie bestaat om volledige interoperabiliteit na te streven. De leden van de 
CDA-fractie vragen de regering bij wie die ambitie bestaat.  
 
Dit zie ik als een gezamenlijke ambitie van het zorgveld, de Kamer en de regering. Op dit 
moment zijn zorgverleners veel tijd kwijt aan vermijdbare administratieve taken en worden soms 
vermijdbare fouten gemaakt, bijvoorbeeld door het overschrijven van gezondheidsgegevens. De 
laatste jaren is de roep om als regering bij te dragen aan het interoperabel uitwisselen van 
zorggegevens steeds luider gaan klinken. De Tweede Kamer heeft mij en mijn voorgangers op 
meerdere momenten gevraagd om meer regie te nemen om te komen tot elektronische 
4
gegevensuitwisseling tussen zorgverleners . De vraag om meer regie is ook gesteld vanuit de 
zorgpartijen, verenigd in het Informatieberaad Zorg. Het regelen hoe gegevens moeten worden 
uitgewisseld, vormt een randvoorwaarde voor het verlenen van goede zorg. Mijn inzet is dat het 
wetsvoorstel gaat leiden tot een versnelling in het interoperabel uitwisselen van gegevens in de 
zorg. Een spoor 1 aanwijzing om een aan te wijzengegevensuitwisseling verplicht elektronisch te 
laten verlopen, kan snel gaan. In dat geval hoeft er niet gewacht te worden op een normtraject. 
Bestaande normen, zoals ten aanzien van informatiebeveiliging, kunnen opgenomen worden in 
spoor 1. Doordat op deze manier de eerste stap wordt gezet voor het elektronisch uitwisselen 
                                                
4
 Zoals tijdens het AO van 30 januari 2019 inzake Gegevensuitwisseling in de zorg/Gegevensbescherming, en 
in de moties van het lid Aukje de Vries c.s. (Kamerstukken II 2017/18, 29 515, nr. 432), Ellemeet 
(Kamerstukken II 2017/18, 29 515, nr. 427) en Raemakers (Kamerstukken II 2017/18, 29 515, nr. 46). 
Pagina 21 van 115 
 
 
 
 

 
prijszetting. Immers, ook de ICT-leveranciers worden betaald uit publieke geld dat is opgebracht 
door belastingen en premies. Zo horen deze leden uit het veld dat in 2021 de prijs voor gebruik 
van platform Zorgdomein met 50% is verhoogd. Daarmee is in twee jaar het bedrag verdubbeld. 
ICT in de zorg dient wat de leden van de CDA-fractie betreft een nutsvoorziening te worden. 
Deze leden ontvangen hierop graag reflectie daarop van de regering. 
 
Zoals ik schreef in mijn brief van december 2020 (Kamerstukken II 2020/21, 27 529, nr. 202) is 
de zorg ICT-markt nu onvoldoende transparant en onvoldoende competitief. Onafhankelijke 
kosten- en prestatievergelijkingen van ICT-systemen zijn nodig om zorgaanbieders inzicht te 
kunnen bieden in reële marktprijzen voor vergelijkbare functionaliteiten. Signalen over hoge 
winsten van ICT-leveranciers neem ik serieus, en in de hiervoor genoemde brief heb ik 
aangegeven te verkennen of we meer dwingende maatregelen kunnen hanteren tegen de 
“commerciële en technische strategieën” die ICT-leveranciers kunnen hanteren om concurrentie 
te beperken. De Autoriteit Consument en Markt (hierna: ACM) doet een sectoronderzoek naar 
mogelijke marktproblemen op het gebied van informatiesystemen van ziekenhuizen en 
gegevensuitwisseling in de zorg. Het is de rol van de ACM om te oordelen over of ingrijpen in 
eventueel verstoorde markten noodzakelijk is. Ik wacht de resultaten van het onderzoek af. 
Zodra de uitkomsten van dit onderzoek bekend zijn zal ik uw Kamer informeren welke gevolgen 
ik zie voor de zorgmarkt.  
 
De leden van de GroenLinks-fractie lezen dat bij toetsing van kwaliteitsstandaarden het door 
Zorginstituut niet een extra eis over gegevensuitwisseling wordt toegevoegd. Waarom niet? 
Gegevensuitwisseling hangt immers sterk samen kwaliteit van zorg en het vermijden van 
vermijdbare fouten. Als gegevensuitwisseling daar zo’n sterk onderdeel van is, zou het 
Zorginstituut daar dan niet ook op moeten toetsen?  
 
In het nieuwe Toetsingskader kwaliteitsstandaarden en meetinstrumenten versie 3.0 van het 
Zorginstituut Nederland, dat per 1 juli 2021 in werking is getreden, is aangegeven dat 
kwaliteitsstandaarden waarin een zorgproces staat beschreven, voortaan een informatieparagraaf 
moeten bevatten. Daarin staat welke gegevens uitgewisseld moeten worden ten behoeve van de 
goede zorg of met het oog daarop. Hoe die gegevens vervolgens worden uitgewisseld, wordt 
geregeld met het voorliggende wetsvoorstel. 
 
De leden van de PvdD-fractie lezen dat de regering meermaals stelt dat het wetsvoorstel niet 
verplicht tot het uitwisselen van gegevens, maar wanneer er wordt uitgewisseld, dat dit op 
elektronische wijze gebeurd. Waarom wordt dit verplicht?  
 
Met het verplichten van zorgaanbieders om interoperabel elektronisch uit te wisselen kunnen 
zorgverleners zich meer bezighouden met het verlenen van zorg, en kunnen cliënten beter en 
sneller geholpen worden. Doordat gegevens op dit moment veelal niet goed doorkomen of 
handmatig moeten worden overgetypt, ontstaan er negatieve effecten op de zorgverlening. Zowel 
voor de zorgverlener als aan de kant van de cliënt. Het niet goed doorkomen van gegevens heeft 
voor cliënten tot gevolg dat zij soms onnodige onderzoeken moeten ondergaan. Ook bestaat er 
een vergroot risico op vermijdbare fouten in de zorgverlening (bijvoorbeeld verkeerd gestelde 
diagnoses en niet passende behandelingen).  
 
Verder kan gedacht worden aan vermijdbare medicatiefouten, doordat gegevens over medicatie, 
allergieën, intoleranties en contra-indicaties onvolledig, onjuist of in het geheel niet uitgewisseld 
worden. Zorgverleners verliezen veel tijd met (extra) administratieve handelingen rondom de 
gegevensuitwisseling, zoals door het overtypen, het fysiek moeten overdragen, of door het 
achterhalen van ontbrekende gegevens. Dit is tijd die ten koste gaat van de zorgverlening aan de 
cliënt. 
 
Dat interoperabiliteit wordt nagestreefd bij het uitwisselen van gegevens vinden deze leden in het 
kader van medische veiligheid en duidelijke communicatie te begrijpen. De leden van de PvdD-
fractie zijn echter niet tevreden met het feit dat er gedwongen elektronisch gewerkt moet worden 
bij het uitwisselen van gegevens. Dit is een inperking van de uitoefening van het medische 
Pagina 23 van 115 
 
 
 
 

 
Bovendien is de inzet dat het met iedere gegevensuitwisseling makkelijker wordt om deze te 
digitaliseren. Door zoveel mogelijk gebruik te maken van eerdere trajecten met bijbehorende 
standaarden, normen, andere afspraken en ICT-infrastructuur ben ik optimistisch dat al doende 
interoperabiliteit wordt gerealiseerd.  
 
De leden van de SGP-fractie maken uit het voorstel van wet en de toelichting op het wetsvoorstel 
niet verplicht tot het uitwisselen van gegevens. De verplichting ziet daarmee alleen op het hoe 
van de uitwisseling, namelijk op elektronische wijze. Als binnen het bestaande wettelijke kader, 
dan wel de kwaliteitskaders geen grondslag bestaat voor de uitwisseling van (bijzondere) 
persoonsgegevens, kan deze niet plaatsvinden.  
Het voorliggend wetsvoorstel leidt volgens de regering niet tot de verplichting van het gebruik 
van één landelijke structuur of een verplichting van het gebruik van een specifiek systeem binnen 
een gegevensuitwisseling. De leden van de SGP-fractie steunen deze lijn, ook gegeven het feit 
dat een eerder voorstel hiertoe in 2011 door de Eerste Kamer unaniem is verworpen 
(Elektronisch Patiëntendossier). Zij kunnen zich echter wel voorstellen dat de regering samen 
met het zorgveld werkt aan een landelijke digitale infrastructuur (c.q. stelsel van 
samenhangende, interoperabele zorginfrastructuren) en de wettelijke verplichting voor 
zorgverleners om hierop aan gesloten te zijn. Deelt de regering deze visie? In hoeverre draagt dit 
wetsvoorstel bij aan realisatie van een dergelijke landelijke, digitale infrastructuur en de 
wettelijke verplichting van het gebruik hiervan? 
 
Regie op gegevensuitwisseling vraagt meer dan alleen een wetsvoorstel om afspraken te 
verplichten voor taal en techniek.  
 
Ik onderschrijf de noodzaak om te komen tot een landelijk dekkend stelsel van onderling 
verbonden infrastructuren waarin de keuzevrijheid voor het netwerk en systeem van de 
individuele zorgaanbieder een belangrijk criterium is. Vanuit dat perspectief en in lijn met de 
eerder genoemde moties Van den Berg/Kerstens (Kamerstukken II 2020/21, 27 529, nrs. 222 en 
223) onderzoek ik hoe ik meer publieke sturing en regie kan nemen op de landelijke 
infrastructuur, generieke functies en aanpalende ICT-voorzieningen. Hierover zal ik uw Kamer 
voor het einde van het jaar informeren.  
 
In mijn afwegingen neem ik mee dat op grond van voorliggend wetsvoorstel in de aangewezen 
norm voor een aangewezen gegevensuitwisseling verwezen kan worden naar een norm die eisen 
stelt aan generieke functies, maar dat zorgbreed soms meer nodig kan zijn. Zoals zorgbrede 
(eventueel dwingende) afspraken over eisen aan generieke ‘stekkerdozen’, zoals (open) API’s, en 
aan interoperabiliteit tussen (delen van) infrastructuren, zoals NTA7516 voor veilige mail.  
 
Vast staat dat ik steviger ga sturen op de landelijke totstandkoming van generieke functies en 
benodigde voorzieningen hiervoor in de zorg-ICT. Zo ontwikkel ik een opvolger van de UZI-pas  
en heb ik een voorziening ontwikkeld waarmee zorginstellingen via inlogmiddelen zoals DigiD hun 
digitale dienstverlening kunnen ontsluiten (toegangsverleningsservice/TVS).   
 
De leden van de SGP-fractie vragen of er op dit moment in enige wet (of regeling) een 
verplichting is opgenomen voor zorgaanbieders om gegevens langs elektronische weg uit te 
wisselen. Zo ja, kan de regering een overzicht geven van de wetten die het betreft? En zo nee, is 
de regering voornemens om wetswijzigingen voor te bereiden met dat doel? 
 
Er is een aantal wetten waarin zorgaanbieders verplicht worden gesteld om gegevens langs elek-
tronische weg uit te wisselen. Gedacht kan worden aan de verplichting in artikel 8:24 van de Wet 
verplichte geestelijke gezondheidszorg, dat zorgaanbieders verplicht om ervoor te zorgen dat be-
paalde gegevens digitaal beschikbaar zijn ten behoeve van de uitvoering van die wet en het toe-
zicht daarop door de IGJ en artikel 17 van de Wet zorg en dwang psychogeriatrische en verstan-
delijk gehandicapte cliënten, dat bepaalt dat zorgaanbieders aan de IGJ een digitaal overzicht 
van bepaalde gegevens moet verstrekken. Daarnaast wordt met het voorliggende wetsvoorstel 
uiteraard ook –stap voor stap- een verplichting voor zorgaanbieders opgenomen om gegevens 
langs elektronische weg uit te wisselen. 
Pagina 25 van 115 
 
 
 
 

 
vraag van deze leden aangegeven, is beoogd om op een later moment deze (dan vastgestelde) 
wet daartoe te verbreden middels een wetswijziging. 
 
De leden van de VVD-fractie lezen dat de wet niet toeziet op de uitwisseling van gegevens tussen 
de zorgverlener en de cliënt. Hoe gebeurt dat nu wel? Waarom is dit niet ook opgenomen in de 
voorliggende wet? En hoe kan deze wet toch ook bijdragen aan die uitwisseling? En kan de cliënt 
achteraf wel zien welke gegevens uitgewisseld zijn?  
 
Deze leden merken terecht op dat dit wetsvoorstel niet ziet op het elektronische wijze uitwisselen 
van gegevens tussen de zorgverlener en de cliënt. Voor deze informatie-uitwisseling is immers 
reeds het Medmij-afsprakenkader ingericht. MedMij is de Nederlandse standaard voor het veilig 
uitwisselen van gezondheidsgegevens tussen de zorgverlener en de cliënt, bijvoorbeeld in een 
persoonlijke gezondheidsomgeving. 
 
Dit laat onverlet dat het wetsvoorstel positieve effecten kan hebben op de gegevensuitwisseling 
met de cliënt. Doordat gegevens met behulp van een elektronische infrastructuur beschikbaar 
worden en tussen zorgverleners op die wijze worden uitgewisseld, kunnen deze logischerwijs ook 
makkelijker uitgewisseld worden met de cliënten. Dit positieve effect wordt nog eens versterkt 
doordat bij de ontwikkeling van een NEN-norm rekening zal worden gehouden met het MedMij- 
afsprakenstelsel. Dit wordt geborgd doordat de Minister bij de opdrachtverlening als 
richtinggevend kader zal meegeven dat de norm zoveel mogelijk rekening dient te houden met 
bestaande afsprakenstelsels, zoals het afsprakenstelsel van MedMij. 
 
Wat zijn tot op heden de ervaringen met MedMij en PGO? Deze leden lezen dat de norm voor 
elektronische gegevensuitwisseling zoveel mogelijk rekening dient te houden met het bestaande 
afsprakenstelsel, zoals MedMij. Wat wordt bedoeld met “zoveel mogelijk”? Wanneer zou er geen 
rekening mee moeten worden gehouden?  
 
Het MedMij Afsprakenstelsel is gericht op communicatie tussen cliënt en zorgverlener, het 
voorliggende wetsvoorstel is gericht op de uitwisseling tussen systemen van zorgaanbieders. 
Daar dit andere techniek, en soms andere inhoud betreft kan er in uitzonderlijke gevallen van 
afgeweken worden. 
 
Genoemde leden snappen dat gekozen is voor een stapsgewijze aanpak, en dat het uitwisselen 
van gegevens buiten de zorgdomeinen niet onder deze wet vallen. Dat kan op een later moment 
nog wel gebeuren. Kan de regering een planning of tijdpad aangeven van de verschillende 
stappen in deze wet en de daarbuiten vallende onderdelen? Waaraan wordt gedacht “buiten de 
zorgdomeinen”? Kan een indicatie worden gegeven wanneer de elektronische 
gegevensuitwisseling in de zorg “afgerond” kan zijn? Zo nee, waarom niet? 
 
In verband met de uitvoerbaarheid, is er niet voor gekozen om het wetsvoorstel ook te laten zien 
op uitwisseling van gegevens in of met de jeugdhulp als bedoeld in de Jeugdwet en de 
maatschappelijke ondersteuning als bedoeld in de Wmo 2015. Beoogd is evenwel om op een later 
moment deze (dan vastgestelde) wet daartoe te verbreden middels een wetswijziging. Wanneer 
dit plaats zal vinden, kan ik op dit moment nog niet beantwoorden. De keuze om een 
gegevensuitwisseling alleen aan te wijzen voor zover de afspraken over welke gegevens moeten 
worden uitgewisseld zijn opgenomen in een kwaliteitsstandaard dan wel in wet- of regelgeving, 
maakt bijvoorbeeld dat het wetsvoorstel niet ‘zomaar’ is uit te breiden tot andere domeinen. Ook 
wil ik graag eerst bezien hoe dit wetsvoorstel bijdraagt aan de digitalisering van de zorg, voordat 
ik verdere (kostbare) stappen zet.  
Overigens is de verwachting dat het wetsvoorstel een indirect positief effect zal hebben buiten de 
zorgdomeinen.  
 
Genoemde leden lezen dat het wetsvoorstel niet toeziet op de uitwisseling via fysieke 
gegevensdragers, zoals een papieren fax, Cd-rom of USB-stick. In hoeverre is het voor deze 
gegevens ook niet belangrijk dat er bijvoorbeeld een eenduidig taalgebruik, ook weer afgestemd 
op de elektronische gegevens, is? Want zowel Cd-rom of USB-stick kunnen input leveren voor de 
Pagina 27 van 115 
 
 
 
 

 
Bij de MKBA zal dit aspect meegenomen worden, waarbij onderzocht hoe de kosten/baten 
verhouding is ten opzichte van de grootte van een zorgaanbieder.  
 
De leden van de VVD-fractie vragen in hoeverre vaccinatiegegevens ook onder de reikwijdte van 
het voorliggende wetsvoorstel vallen? Vaccinatiegegevens worden primair geregistreerd in lokale 
systemen van huisartsen, GGD-en en ziekenhuizen. Met het RIVM worden enkel gegevens 
gedeeld om de vaccinatiegraad en bijwerkingen in de gaten te houden. In hoeverre vindt de 
regering het ook van belang dat zorgverleners op de hoogte zijn van vaccinatie van de patiënt? 
In hoeverre is het straks mogelijk dat ook de set van vaccinatiegegevens verplicht moet worden 
uitgewisseld tussen zorgverleners? In hoeverre heeft dit prioriteit? En in hoeverre kunnen 
vaccinatiegegevens met toestemming van de patiënt uitgewisseld worden via het landelijk 
schakelpunt? 
 
Ik bepaal met dit wetsvoorstel niet welke gegevens worden uitgewisseld, maar alleen hoe deze 
gegevens worden uitgewisseld. Bij deze nota naar aanleiding van het verslag heb ik ook een nota 
van wijziging gevoegd, waarmee verduidelijkt wordt dat het wetsvoorstel niet verplicht tot het 
uitwisselen van gegevens.  
 
Waar vaccinatiegegevens onderdeel zijn van een prioritaire gegevensuitwisseling zullen deze ook 
onderdeel worden van voorliggend wetsvoorstel. Hoewel dit in eerste instantie aan het zorgveld is 
om te bepalen, komt mij voor dat dit zeker het geval zal kunnen zijn. Ik denk dan bijvoorbeeld 
aan uitwisseling van de BGZ. Daarbij kan het LSP waarschijnlijk worden gebruikt. Gebruik van 
het LSP zal echter niet als verplichting opgelegd worden. De NEN-norm mag er namelijk niet toe 
leiden dat het uitwisselen van gegevens enkel kan via een elektronisch uitwisselingssysteem. Ik 
geef dit mee in de opdrachtverlening aan de NEN. Bij het vooraf ter beschikking stellen van 
gegevens via een elektronisch uitwisselingssysteem, zoals het LSP, is en blijft uitdrukkelijke 
toestemming vereist op grond van de Wabvpz. 
Overigens kunnen onder het huidige recht, op grond van de Wabvpz, indien de cliënt uitdrukkelijk 
toestemming heeft verleend, gegevens uit een dossier van de cliënt zoals vaccinatie gegevens, 
reeds beschikbaar worden gesteld via een elektronisch uitwisselingssysteem als het LSP. 
 
De leden van de VVD-fractie willen graag weten of er een verplichte koppeling tussen 
kwaliteitsstandaard en informatiestandaard is. Wat zijn daarvan de voor- en nadelen? Deze leden 
ontvangen graag uitgebreide toelichting op dit punt. 
 
Een belangrijke randvoorwaarde voor zorgverleners om goede zorg te kunnen verlenen is dat zij 
beschikken over adequate, actuele en uniforme gegevens over de cliënt op de juiste plek op het 
juiste moment. De eerste stap die hiervoor nodig is, is dat er duidelijke afspraken komen over 
welke gegevens tussen welke zorgverleners in welke situatie worden uitgewisseld.  
Wanneer deze afspraken worden vastgelegd in een kwaliteitsstandaard, is verzekerd dat deze 
afspraken kenbaar zijn, want goed toegankelijk via het register van het Zorginstituut, en is 
geborgd dat alle partijen die een belang hebben betrokken zijn. Het uitgangspunt van een 
kwaliteitsstandaard is dat de kwaliteitsstandaard door de zorgverlener wordt toegepast, tenzij de 
professionele autonomie en eigen verantwoordelijkheid van de zorgverlener zich daar - na 
afweging - tegen verzet. Dit geldt daarmee ook voor de vraag of het noodzakelijk is gegevens uit 
te wisselen. Gezien deze voordelen is er in dit wetsvoorstel voor gekozen dat alleen eisen worden 
gesteld aan hoe gegevens moeten worden uitgewisseld, als in een kwaliteitsstandaard (of wet- en 
regelgeving) duidelijk staat welke gegevens uitgewisseld moeten worden.  
 
In bestaande kwaliteitsstandaarden wordt in bepaalde gevallen nu nog naar een 
informatiestandaard verwezen. Voor nieuwe kwaliteitsstandaarden of wijzigingen van 
kwaliteitsstandaarden zal echter niet meer naar een informatiestandaard worden verwezen.  
Sinds 1 juli 2021 dienen kwaliteitsstandaarden die voorgedragen worden om ingeschreven te 
worden in het openbaar register van het Zorginstituut te beschikken over een 
informatieparagraaf. Daarin staat welke gegevens uitgewisseld moeten worden ten behoeve van 
de goede zorg of met het oog daarop.  
 
Pagina 29 van 115 
 
 
 
 

 
eisen die daaruit voortvloeien ten aanzien van informatiebeveiliging en vertrouwelijk omgaan met 
gegevens. De NTA 7516 is een veldnorm die kwalificeert als een “passende technische en/of 
organisatorische maatregel om een op het risico afgestemd beveiligingsniveau te waarborgen” in 
de zin van artikel 32 van de AVG. De zorgverlener is niet verplicht om de NTA 7516 te volgen 
maar als een zorgaanbieder de NTA 7516 volgt, is hij zeker dat hij AVG-proof mailt. Omdat deze 
norm is opgesteld is samenspraak met het zorgveld, mag worden verwacht dat zorgaanbieders 
zich in de praktijk ook houden aan deze norm.  
 
Naast eisen op grond van de AVG kunnen in spoor 1 eveneens andere aanvullende eisen worden 
gesteld aan een gegevensuitwisseling, mits deze niet leiden tot volledige interoperabiliteit. 
 
De leden van de D66-fractie hebben tijdens de coronacrisis gezien hoe snel de ontwikkeling is 
gegaan ten aanzien van gegevensuitwisseling van de beschikbaarheid van klinische bedden. Zo 
zijn in snel tempo applicaties ontstaan waarmee ziekenhuizen onderling met elkaar kunnen 
communiceren wat hun beschikbaarheid is. Valt dit type gegevensuitwisseling ook binnen de 
reikwijdte van dit wetsvoorstel?  
 
De reikwijdte van het wetsvoorstel richt zich op uitwisselen van gegevens over een cliënt tussen 
zorgverleners voor het verlenen van goede zorg. Het type gegevensuitwisseling dat door de leden 
van de D66-fractie wordt aangehaald lijkt hier niet op te zien, omdat het niet zozeer gaat over de 
zorg aan een specifieke cliënt, maar in algemene zin over beschikbaarheid van klinische bedden. 
Het voorliggende wetsvoorstel richt zich op de gegevensuitwisseling in een zorgrelatie ten aan-
zien van een specifieke cliënt. Als het door de leden van de D66-fractie aangehaalde gegevens 
zien op de organisatie van het ziekenhuis en eigenlijk een gegevensuitwisseling betreft tussen 
zorgaanbieders, ziet dit wetsvoorstel daarom niet op deze gegevensuitwisseling.  
 
Wat zijn de plannen van de regering om nu versneld beddenbeschikbaarheid te realiseren zodat 
meerdere zorgaanbieders, waaronder ook ambulancepersoneel, snel kunnen zien waar er nog 
(acute) bedden beschikbaar zijn? Wordt dit type gegevensuitwisseling toegevoegd aan de 
meerjarenagenda? 
 
Gelet op de snelheid die gemoeid gaat bij het bestrijden van de coronacrisis, wordt op een an-
dere wijze gewerkt aan de informatievoorziening over de benodigde beddenbeschikbaarheid.  
 
De reikwijdte van het wetsvoorstel richt zich op uitwisselen van gegevens over een cliënt tussen 
zorgverleners voor het verlenen van goede zorg. Het type gegevensuitwisseling dat door de leden 
van de D66-fractie wordt aangehaald lijkt hier niet op te zien, omdat het niet zozeer gaat over de 
zorg aan een specifieke cliënt, maar in algemene zin over beschikbaarheid van klinische bedden. 
Als de door de leden van de D66-fractie aangehaalde gegevens zien op de organisatie van het 
ziekenhuis en eigenlijk een gegevensuitwisseling betreft tussen zorgaanbieders, ziet dit wets-
voorstel daarom niet op deze gegevensuitwisseling.  
 
De leden van de D66-fractie onderschrijven het in algemeen het belang van 
kwaliteitsstandaarden in de zorg. Zij zouden echter iets meer informatie willen omtrent de 
kwaliteitsstandaarden bij dit wetsvoorstel. Wat zou er gebeuren als deze standaarden niet voor 
gegevensuitwisseling worden ingezet of deze wet niet zou verwijzen naar deze 
kwaliteitsstandaarden? Is het de bedoeling dat deze per gegevenswisseling wordt opgesteld? Zo 
ja, wat als er meerdere gegevens uit verschillende gegevensuitwisselingen moeten worden 
gedeeld, maar bij enkele kwaliteitsstandaarden ontbreken. Bijvoorbeeld als voor uitwisseling van 
beelden van een hartinfarct er een kwaliteitsstandaard is, maar dat de kwaliteitsstandaard voor 
acute ambulanceoverdracht ontbreekt. Hoe zit deze wisselwerking wanneer er sprake is van 
meerdere kwaliteitsstandaarden? 
 
Om een gegevensuitwisseling aan te melden voor de MJA Wegiz, is het noodzakelijk dat er een 
kwaliteitsstandaard is of nagenoeg gerealiseerd is (of wet- en regelgeving) waarin bepaald wordt 
welke gegevens tussen welke zorgverlener in welke situatie worden uitgewisseld. Een belangrijke 
randvoorwaarde voor zorgverleners om goede zorg te kunnen verlenen is dat zij beschikken over 
Pagina 31 van 115 
 
 
 
 

 
De leden van D66-fractie willen waken voor scenario’s waarbij kwaliteitsstandaarden 
gegevensuitwisseling limiteren in plaats van verrijken of dat er louter sprake zal zijn van een 
papieren exercitie. Het is goed dat professionele autonomie mogelijk blijft om extra of juist 
minder gegevens uit te wisselen maar wat is straks het exacte gevolg voor een zorgverlener als 
hij of zij meer (of minder) gegevens uitwisselt dan de kwaliteitsstandaard voorschrijft?  
 
Een kwaliteitsstandaard is een richtlijn, module, norm, zorgstandaard of organisatiebeschrijving, 
die betrekking heeft op een zorgproces en vastlegt wat noodzakelijk is om vanuit het perspectief 
van de cliënt goede zorg te verlenen. Kwaliteitsstandaarden worden opgesteld door tripartiete 
partijen (zorgverleners, zorgaanbieders en zorgverzekeraars/ uitvoerders van de Wlz). Op grond 
van de Wkkgz handelen zorgverleners in overeenstemming met de kwaliteitsstandaarden. In 
sommige gevallen maakt de zorgverlener zelf de afweging of en welke gegevens moeten worden 
uitgewisseld voor het leveren van goede zorg, passend bij de situatie en de behoeften van de in-
dividuele cliënt.  
 
Is overwogen om te verwijzen naar de wet BIG indien een zorgverlener te veel (overbodige) of te 
weinig informatie uitwisselt? Met andere woorden dat een beroep kan worden gedaan op goed 
hulpverlenerschap binnen bestaande wetgeving zoals de Wet op de Beroepen in de individuele 
gezondheidszorg (Wet BIG) of de Wet op de geneeskundige behandelovereenkomst (WGBO)? 
 
Het voorliggende wetsvoorstel gaat niet in op de vraag welke gegevens wanneer uitgewisseld 
kunnen of moeten worden, maar ziet enkel op de vraag hoe de uitwisseling van gegevens plaats 
moet vinden, namelijk op elektronische wijze. Bij deze nota naar aanleiding van het verslag heb 
ik ook een nota van wijziging gevoegd, waarmee verduidelijkt wordt dat het wetsvoorstel niet 
verplicht tot het uitwisselen van gegevens. 
 
Dit wetsvoorstel gaat uit van en past binnen deze internationale en nationale wetgeving inzake 
gegevensbescherming, zoals de AVG, de Wgbo en de Wet BIG. Dat betekent dat bij het 
uitwisselen van gegevens altijd voldaan moet worden aan de eisen die uit die bestaande kaders 
volgt.  
 
Als binnen het bestaande wettelijke kader uitwisseling van (bijzondere) persoonsgegevens niet is 
toegestaan, kan deze niet plaatsvinden. Het specifiek verwijzen naar de Wet BIG of de Wgbo is 
niet aan de orde, aangezien de Wet BIG en de Wgbo onverminderd van toepassing blijven. 
  
De leden van de D66-fractie vragen tot slot over kwaliteitsstandaarden of deze niet indirect al 
voldoende aangeven welke gegevens minimaal noodzakelijk zijn. Zo zou het bijvoorbeeld bij een 
acuut herseninfarct vreemd zijn om geen beeldvorming mee te sturen van de uitgevoerde scans. 
Is het derhalve nog nodig om in kwaliteitsstandaarden te expliciteren welke beeldvorming 
uitgewisseld dient te worden?  
 
Een belangrijke randvoorwaarde voor zorgverleners om goede zorg te kunnen verlenen is dat zij 
beschikken over adequate, actuele en uniforme gegevens over de cliënt op de juiste plek op het 
juiste moment. De eerste stap die hiervoor nodig is, is dat er duidelijke afspraken komen over 
welke gegevens tussen welke zorgverleners in welke situatie worden uitgewisseld. Wanneer deze 
afspraken worden vastgelegd in een kwaliteitsstandaard, is verzekerd dat deze afspraken ken-
baar zijn, want goed toegankelijk via het register van het Zorginstituut, en is geborgd dat alle 
partijen die een belang hebben betrokken zijn. 
 
De huidige kwaliteitsstandaarden zijn niet altijd volledig als het gaat om de beschrijving welke 
gegevens nodig zijn voor goede zorg. Dit betekent dat in de huidige kwaliteitsstandaarden moge-
lijk niet altijd ingegaan wordt op welke gegevens nodig zijn als onderdeel van de goede zorg. Bo-
vendien zijn er nog niet veel sector overstijgende kwaliteitsstandaarden. Sommige sectoren wer-
ken nog zeer beperkt met kwaliteitsstandaarden. Dit betekent dat een aanvullings- of actualisa-
tieslag nodig kan zijn op de kwaliteitsstandaarden voordat bij AMvB een gegevensuitwisseling in 
spoor 1 dan wel spoor 2 aangewezen wordt. Daarom heb ik het Zorginstituut Nederland gevraagd 
Pagina 33 van 115 
 
 
 
 

 
Overigens is de verwachting dat het wetsvoorstel een indirect positief effect zal hebben buiten de 
zorgdomeinen.  
 
De regering stelt dat het wetsvoorstel niet toeziet op het uitwisselen van gegevens buiten de 
zorgdomeinen zoals data voor RIVM of voor onderzoek. Maar is dat nu niet een gemiste kans, zo 
vragen de leden van de CDA-fractie. Kwaliteitsregistraties zijn immers essentieel om tot een 
lerende cultuur te komen maar de structurele inrichting wordt gehinderd omdat data veelal 
opnieuw ingeklokt moet worden. Ook voor wetenschappelijk onderzoek kan het uitwisselen van 
geanonimiseerde data meerwaarde hebben. Waarom neemt de regering dat niet mee? 
 
De in het wetsvoorstel gemaakte keuze om gegevensuitwisseling ten behoeve van onderzoek 
(secundaire data) en met het RIVM zowel binnen het Rijksvaccinatieprogramma als binnen de 
verschillende bevolkingsonderzoeken nog niet mee te nemen, heeft te maken met de 
uitvoerbaarheid van het wetsvoorstel binnen die domeinen. De keuze om een 
gegevensuitwisseling alleen aan te wijzen voor zover de afspraken over welke gegevens moeten 
worden uitgewisseld zijn opgenomen in een kwaliteitsstandaard dan wel in wet- of regelgeving, 
maakt bijvoorbeeld dat het wetsvoorstel niet ‘zomaar’ is uit te breiden tot andere domeinen. Ook 
wil ik graag eerst bezien hoe dit wetsvoorstel bijdraagt aan de digitalisering van de zorg, voordat 
ik verdere (kostbare) stappen zet.  
Overigens is de verwachting dat het wetsvoorstel een indirect positief effect zal hebben buiten de 
zorgdomeinen.  
 
Dit laat onverlet dat gegevensuitwisseling ten behoeve van onderzoek mijn aandacht heeft. Ik 
ben bezig met een wetsvoorstel inzake kwaliteitsregistraties, dat nu in internetconsultatie is.  
 
De regering schrijft dat sommige sectoren nog zeer beperkt met kwaliteitsstandaarden werken, 
waardoor een aanvullings- of actualisatieslag nodig kan zijn op de kwaliteitsstandaarden voordat 
bij AMvB een gegevensuitwisseling aangewezen wordt. De leden van de CDA-fractie vragen of de 
regering voorbeelden kan geven van dergelijke sectoren, en welke acties er ondernomen worden 
voor de benodigde aanvullings- of actualisatieslag. 
 
Kwaliteitsstandaarden zijn nu vaak gericht op zorginhoudelijke ziektebeelden binnen een sector, 
maar niet op de inhoudelijke zorg met een overdrachtskarakter. Zorg met overdracht tussen 
curatieve en langdurige zorg (bijvoorbeeld de verpleegkundige overdracht) zijn voorbeelden van 
sectoroverstijgende gegevensuitwisseling. 
 
Ik heb gemerkt dat  de praktijk nog niet aansluit bij het gekozen stelsel. Daarom heb ik het 
Zorginstituut Nederland gevraagd een actieve bijdrage te leveren aan ondersteuning van het 
zorgveld bij de realisatie van kwaliteitsstandaarden. De komende jaren moet er maximaal ingezet 
worden om de relevante kwaliteitsstandaarden een stap verder te brengen, en in gesprek met 
het Zorginstituut en het zorgveld worden gekeken op welke wijze ik daarbij kan ondersteunen. 
 
De regering geeft aan dat de jeugdgezondheidszorg als gegevensuitwisseling kan worden 
aangewezen bij AMvB onder dit wetsvoorstel, aangezien in wet- en regelgeving is bepaald wat 
goede zorg is en welke gegevens noodzakelijk zijn voor het verlenen van goede zorg of met het 
oog daarop. De leden van de CDA-fractie vragen de regering of er een voornemen is om 
daadwerkelijk jeugdgezondheidszorg als gegevensuitwisseling aan te wijzen, en zo ja, op welke 
termijn dat dan zal gebeuren en in welk spoor deze gegevensuitwisseling aangewezen kan 
worden. 
 
De jeugdgezondheidszorg valt onder de reikwijdte van het wetsvoorstel. De gegevensuitwisseling 
in de jeugdgezondheidszorg kan dus inderdaad bij AMvB onder dit wetsvoorstel aangewezen 
worden. Op dit moment is hiervoor echter geen concreet voornemen. In beginsel is het aan 
zorgpartijen zelf om een gegevensuitwisselingen aan te dragen die in aanmerking komt voor 
aanwijzing onder het wetsvoorstel. Dit geldt ook voor de gegevensuitwisseling in de 
jeugdgezondheidszorg.  
 
Pagina 35 van 115 
 
 
 
 

 
de CDA-fractie vragen wat er volgens de regering nodig zou zijn om dat mogelijk te maken en de 
gezondheidspotentie te realiseren. Hoe verhoudt dat zich tot dit wetsvoorstel? Hoe wordt de 
veiligheid en betrouwbaarheid van de informatie geborgd die gegenereerd worden met dergelijke 
apps? 
 
Het voorliggende wetsvoorstel richt zich op een verplichting voor zorgaanbieders om gegevens op 
een elektronische wijze – al dan niet genormaliseerd – uit te laten wisselen door zorgverleners 
met het oog op het verlenen van goede zorg en heeft dus geen direct verband met 
gezondheidsgegevens die een burger zelf verzamelt in apps en digitale diensten. Dit laat onverlet 
dat ik aandacht heb voor de digitalisering in de zorg in brede zin. 
 
Digitalisering heeft tot gevolg dat mensen steeds vaker buiten de zorgcontext de beschikking 
krijgen over hun eigen gezondheidsgegevens via het gebruik van allerlei gezondheidsapps, 
draagbare technologie (wearables) en persoonlijke gezondheidsomgevingen (PGO’s). Via met 
name PGO’s krijgen mensen meer inzicht in en controle over hun gezondheid omdat PGO’s 
mensen in staat stellen om via een website of app alle relevante gezondheidsgegevens, die 
verspreid liggen opgeslagen bij bijvoorbeeld huisartsen, ziekenhuizen of apotheken in te zien en 
aan te vullen met zelf gegenereerde (meet)gegevens van bijvoorbeeld een stappenteller of 
glucosemeter. Met een PGO kan iemand daarom meer regie krijgen over zijn gezondheid en zijn 
gezondheidsgegevens. Mijn ambtsvoorganger heeft in de brief aan uw Kamer inzake verwerking 
en bescherming van persoonsgegevens (Kamerstukken II 2019/20, 32761, 190) aangegeven hier 
een groot voorstander van te zijn, net als een groot aantal branchepartijen in de zorg. Ik deel die 
opvatting. Ik stimuleer dan ook de ontwikkeling van PGO’s door marktpartijen door deelname aan 
MedMij. Ook stimuleer ik het gebruik van PGO’s met een MedMij keurmerk via een aankomende 
tijdelijke financieringsregeling zodat iedere Nederlander die dat wil kosteloos een PGO kan kiezen 
en gebruiken. Via de VIPP-programma’s stimuleer ik bovendien de implementatie van de MedMij-
standaarden in diverse sectoren, waaronder de huisartsenzorg, ziekenhuiszorg, GGZ, langdurige 
zorg en geboortezorg. 
 
De ontwikkeling dat mensen steeds meer de beschikking krijgen over hun eigen 
gezondheidsgegevens versterkt hun positie en maakt dat zij meer grip kunnen krijgen op hun 
gezondheid. Dit brengt echter ook nieuwe vraagstukken met zich, bijvoorbeeld op het terrein van 
privacy, waaronder ook veiligheid en betrouwbaarheid van de apps en digitale diensten vallen. In 
de brief aan uw Kamer inzake verwerking en bescherming van persoonsgegevens (Kamerstukken 
II 2019/20, 32761, 190) is uitgebreid ingegaan op de bescherming van deze gegevens. De 
gegevens in gezondheidsapps en digitale diensten worden beschermd door met name de AVG. In 
het geval van PGO’s is dit aangevuld met het Afsprakenkader MedMij en voor zover het gaat om 
gegevens die tot stand zijn gebracht in het kader van de vertrouwelijke relatie tussen arts en 
patiënt, via het afgeleid verschoningsrecht.  
 
In Europees Verband wordt door CEN (de Europese Standaardenorganisatie) gewerkt aan de 
formulering van standaarden waaraan aan gezondheid en welzijn gerelateerde eHealth 
toepassingen moeten voldoen. Daarin wordt vanuit Nederland onder andere geparticipeerd vanuit 
het National eHealth Living Lab (NeLL). In opdracht van het ministerie van VWS wordt door NeLL 
tevens gewerkt aan een Nederlandse versie van een toetsingskader, en wordt de mogelijk 
betekenis van de toetsingsorganisatie ORCHA voor de Nederlandse situatie onderzocht.  
 
De regering geeft aan dat uitwisseling van een pdf-bestand via computerverbinding wordt 
beschouwd als elektronische gegevensuitwisseling. Is de regering het met de leden van de CDA-
fractie eens dat spoor 1 zeer kort zou moeten duren omdat data op deze wijze niet makkelijk te 
ordenen zijn en het een grote bak met Pdf’s wordt in plaats van een papieren bak?  
 
De aanwijzing van een gegevensuitwisseling in spoor 1 heeft meerwaarde voor het zorgveld. Niet 
alleen op het niveau van zorgprocessen, waarin door een spoor 1-aanwijzing elektronisch zal 
worden uitgewisseld in plaats van analoog, maar ook om van onderop innovatie te stimuleren. 
Door elektronische uitwisseling van gegevens te verplichten in spoor 1 kan het zorgveld in de 
juiste richting worden gestimuleerd om te komen tot afspraken. De ambitie met dit wetsvoorstel 
Pagina 37 van 115 
 
 
 
 

 
het aanmelden van een gegevensuitwisseling voor de MJA Wegiz, wordt er getoetst op de criteria 
draagvlak, toegevoegde waarde realiseerbaarheid en of er een kwaliteitsstandaard is. Op deze 
manier wordt er per gegevensuitwisseling onderzocht in hoeverre het zorgveld tempo wil en kan 
maken voor het elektronisch genormaliseerd uitwisselen van gezondheidsgegevens. Op basis 
daarvan wordt de prioriteit bezien van die gegevensuitwisseling binnen de natuurgeneeskundige- 
of antroposofische zorg om te komen tot een mogelijke aanwijzing bij AMvB. 
 
De leden van de PvdD-fractie vragen hoe rekening gehouden gaat worden met mensen die 
principiële bezwaren hebben tegen het verplicht elektronisch werken met of verwerken van 
persoonsgegevens? Of mensen die het risico willen vermijden om opgenomen te worden in een 
Landelijk Schakel Punt? Herkent de regering deze mogelijke bezwaren, en wat gaat zij voor deze 
burgers doen? 
 
Met persoonsgegevens, waaronder bijzondere persoonsgegevens zoals gezondheidsgegevens, 
moet zorgvuldig worden omgegaan. Recht op bescherming van persoonsgegevens is van belang 
6
met het oog op privacy en toegang tot de zorg en is daarom in internationale en nationale 
wetgeving geregeld (in onder meer het EVRM, de Grondwet, de AVG, de UAVG, de Wgbo, de Wet 
BIG en de Wabvpz). 
 
Dit wetsvoorstel gaat uit van en past binnen deze internationale en nationale wetgeving inzake 
gegevensbescherming. Dat betekent dat bij het uitwisselen van gegevens altijd voldaan moet 
worden aan de eisen die uit die bestaande kaders volgt. Zo kunnen gegevens bijvoorbeeld niet 
uitgewisseld worden als er geen verwerkingsgrondslag is of doorbrekingsgrond voor het medisch 
beroepsgeheim.  
 
Echter, nadat geconcludeerd is dat uitwisseling is toegestaan, heeft een cliënt geen directe 
zeggenschap over de manier waarop de gegevens worden uitgewisseld. Dit is onder de huidige 
kaders al zo: ook op dit moment bepalen zorgaanbieders zelf of gegevens worden uitgewisseld 
via papier, de fax, of elektronisch, zoals via e-mail. Het wordt niet opportuun geacht om met dit 
wetsvoorstel de cliënt alsnog direct zeggenschap te geven over de manier waarop de gegevens 
worden uitgewisseld. Het doel van dit wetsvoorstel is immers, op verzoek van het veld en de 
Tweede Kamer, om (gestandaardiseerd) elektronische gegevensuitwisseling te stimuleren.  
 
In de Wabvpz is geborgd dat gegevens enkel via een elektronisch uitwisselingssysteem 
beschikbaar worden gesteld als de cliënt daartoe uitdrukkelijk toestemming heeft verleend. Deze 
uitdrukkelijke toestemming is opgenomen, omdat via een elektronisch uitwisselingssysteem 
gegevens kunnen worden gedeeld die vooraf beschikbaar zijn gesteld voor later onbekend 
gebruik. Het voorliggende wetsvoorstel brengt geen wijzigingen aan in de eis dat hiervoor 
toestemming vereist is. 
 
In relatie tot het voorliggend wetsvoorstel betekent dit dat de wetgeving (dat wil zeggen de NEN-
norm die voor een gegevensuitwisseling verplicht wordt gesteld) niet zal bepalen dat verplichte 
elektronische gegevensuitwisseling slechts via een elektronisch uitwisselingssysteem kan. De 
zorgverlener die gegevens uitwisselt (binnen de wettelijke kaders) kan dit dan immers niet in alle 
gevallen doen op de wijze zoals voorgeschreven in onderhavig wetsvoorstel als de cliënt niet van 
tevoren uitdrukkelijke toestemming heeft gegeven. 
 
Het doel is dat het voorliggend wetsvoorstel samen met het andere instrumentarium, zoals 
overstijgende afspraken en regie op publieke voorzieningen, leidt tot het bereiken van volledige 
interoperabiliteit bij het elektronisch uitwisselen van gegevens tussen zorgverleners. 
 
De leden van de SGP-fractie vragen de regering naar aanleiding van de toelichting in paragraaf 
2.3.1 of deze wet ook gaat gelden voor zorg die wordt geleverd onder verantwoordelijkheid van 
gemeenten, zoals maatschappelijke ondersteuning en jeugdhulp. Valt dit onder ‘andere zorg’ 
                                                
6
 Het medisch beroepsgeheim is ontwikkeld ter bescherming van zowel het individu als de samenleving en 
garandeert de vrije toegang tot de zorg voor iedereen. Dat wil zeggen dat iedereen zich vrijelijk en zonder 
vrees voor openbaarmaking medische hulp kan zoeken. 
Pagina 39 van 115 
 
 
 
 

 
zich daar - na afweging - tegen verzet. Dit geldt daarmee ook voor de vraag of het noodzakelijk 
is gegevens uit te wisselen. 
 
Het onderhavig wetsvoorstel regelt alleen een verplichting hoe gegevens worden uitgewisseld. 
De vraag of een zorgverlener in een concreet geval in het kader van goede zorg gegevens moet 
uitwisselen, is een vraag over de kwaliteit van zorg. Over kwaliteit van zorg gaat de Wkkgz.  
 
Ik merk echter dat de praktijk nog niet aansluit bij het gekozen stelsel. Daarom is, om de 
snelheid te houden voor de huidige gegevensuitwisselingstrajecten gekozen voor een 
overgangsperiode van vijf jaar voor de nu geprioriteerde uitwisselingen. 
 
3. NADERE TOELICHTING STRUCTUUR WETSVOORSTEL 
 
3.1 Inleiding 
De leden van de VVD-fractie lezen dat de regering ter waarborging van de continuïteit van het 
stelsel zelf certificaten kan verstrekken. In hoeverre gebeurt dit in andere sectoren ook dat de 
regering certificaten verstrekt? In hoeverre is dit praktisch uitvoerbaar? Is het ministerie voor 
Volksgezondheid, Welzijn en Sport daarvoor gereed en geëquipeerd om dat op te pakken? Zo ja, 
hoe?  
 
Deze mogelijkheid is als noodvoorziening opgenomen en de verwachting is dat hiervan geen ge-
bruik zal hoeven te worden gemaakt. Een soortgelijke voorziening is bijvoorbeeld opgenomen in 
de Arbeidsomstandighedenwet. In die wet is geregeld dat de Minister of de door hem aangewe-
zen certificerende instelling certificaten kan verstrekken. Uit de wetsgeschiedenis bij artikel 20 
van de Arbeidsomstandighedenwet blijkt dat, omdat het om een vrijwillig en privaat systeem 
gaat, de overheid afhankelijk is van de bereidheid van potentiële certificerende instellingen. In 
het uiterste geval dat er geen certificerende instelling worden gevonden, zal de Minister zelf certi-
ficaten moeten verstrekken. Dit wordt niet als wenselijk beschouwd, maar is als juridische moge-
lijkheid ingebouwd om het stelsel in geval van nood te kunnen continueren. Op mijn departement 
is in beginsel de expertise niet aanwezig, maar indien nodig zal deze expertise worden aange-
trokken wanneer de certificaten onder mijn verantwoordelijkheid worden verstrekt.  
 
De leden van de SP-fractie vragen de regering waarom geen gebruik wordt gemaakt van een 
open Application Programming Interfaces (API) strategie om de interoperabiliteit van 
patiëntgegevenssystemen te bevorderen. Kan hier een toelichting op worden gegeven? 
 
Open API’s maken het mogelijk dat data in informatietechnologieproducten kan worden 
benaderd, zowel om op te vragen als om wijzigingen aan te brengen. Hoewel ook voor API’s 
standaarden gelden, bestaat er niet zoiets als een universele API. In de AMvB kunnen (via 
normen) eisen worden gesteld aan de functionele, technische of organisatorische wijze waarop 
het uitwisselen van gegevens tussen zorgverleners bij een aangewezen gegevensuitwisseling 
moet plaatsvinden. Zo kunnen API’s onder dit wetsvoorstel voor aangewezen 
gegevensuitwisselingen worden verplicht. Dat leidt naar verwachting tot een breder gebruik van 
API’s, ook voor andere (niet onder het wetsvoorstel aangewezen) gegevensuitwisselingen. Ik zie 
toegevoegde waarde in het gebruik van open API’s, zoals ik eerder al heb geschreven in mijn 
brief over open standaarden en open architectuur in december 2020 (Kamerstukken II 2020/21, 
27 529, nr. 202). Ik heb Nictiz gevraagd advies aan mij uit te brengen ten aanzien van een open 
API strategie en hierbij voorbeelden uit binnen- en buitenland te betrekken. Ik informeer u 
uiterlijk in de eerste helft van 2022 over de voortgang. 
 
3.2 Aan te wijzen gegevensuitwisselingen 
De leden van VVD-fractie lezen dat de toetsing binnen een jaar wordt afgerond om te bekijken of 
een aanwijzing in spoor 2 (op afzienbare termijn) haalbaar is of dat eerst spoor 1 gewenst is. 
Waarom moet dat maar liefst een jaar duren? In hoeverre kan dat sneller? 
 
Evenals de leden van de VVD-fractie zie ik graag dat de aanwijzing bij AMvB van een gegevens-
uitwisseling die op de MJA Wegiz staat zo snel mogelijk wordt gerealiseerd. Voordat definitief kan 
Pagina 41 van 115 
 
 
 
 

 
De leden van de D66-fractie lezen dat voordat gegevensuitwisselingen op de Meerjarenagenda 
Wegiz worden geplaatst, ze op een verzamellijst worden gezet. Voor elke aangeleverde 
gegevensuitwisseling op de verzamellijst wordt beoordeeld wat de verwachting is over drie 
voorwaarden (toegevoegde waarde, realiseerbaarheid, draagvlak). In welke mate voldoen de 
gegevensuitwisselingen die op dit moment al op de Meerjarenagenda Wegiz staan aan deze 
voorwaarden? Partijen in de zorg geven aan dat vooral aan het technische aspect nog niet wordt 
voldaan. Kan de regering hierop reflecteren? 
 
In 2019 is na advies van het Informatieberaad Zorg de MJA Wegiz (voorheen: Roadmap) 
opgesteld. Bij de uitwerking van de vier prioritaire gegevensuitwisselingen zijn voor deze 
gegevensuitwisselingen beperkingen gebleken. Naar aanleiding daarvan zijn in een lerende 
aanpak de toetsingscriteria en –instrumenten aangescherpt. Dit voorjaar is een actualisatie 
uitgevoerd van de MJA Wegiz. Hierbij zijn de gegevensuitwisselingen op de MJA Wegiz opnieuw 
beoordeeld om te toetsen of ze voldoen aan de criteria toegevoegde waarde, draagvlak en 
realiseerbaarheid. Uw Kamer heeft de geactualiseerde MJA Wegiz gelijktijdig met de aanbieding 
van de nota naar aanleiding van het verslag ontvangen.  
 
De Meerjarenagenda Wegiz betreft een lijst van gegevensuitwisselingen waarvan de regering van 
oordeel is dat ze prioritair zijn. Het kan gaan om gegevensuitwisselingen die door het zorgveld 
zijn aangedragen als prioritair, of de regering zelf prioritair acht. De leden van de CDA-fractie 
vragen of de regering bij een voorstel vanuit het zorgveld om een bepaalde gegevensuitwisseling 
prioritair te maken in alle gevallen een effectenverkenning zal uitvoeren. Of kunnen er ook 
redenen zijn om een dergelijk voorstel niet over te nemen? Zo ja, kan de regering daar 
voorbeelden van geven? Kan de regering toelichten waarom professionele standaarden niet 
voldoende zijn, in plaats van voorgestelde kwaliteitsstandaarden? 
 
Als een gegevensuitwisseling door het zorgveld wordt aangedragen voor plaatsing op de MJA 
Wegiz wordt een gegevensuitwisseling eerst door het zorgveld zelf beoordeeld aan de hand van 
een vast format op de criteria toegevoegde waarde, draagvlak en realiseerbaarheid. Na het 
aandragen van een gegevensuitwisseling door zorgveld wordt de gegevensuitwisseling op een 
verzamellijst geplaatst en beoordeeld op dezelfde criteria. Overwegingen die kunnen leiden tot 
het laten afvallen van een gegevensuitwisseling in deze fase zijn een zeer lage score op de drie 
genoemde criteria, het ontbreken van een passende kwaliteitsstandaard of wettelijke basis 
waarin is geduid welke gegevens uitgewisseld moeten worden met het oog op de goede zorg, of 
het niet voldoen aan andere wettelijke vereisten. Ook als een gegevensuitwisseling niet valt 
binnen het doel van het wetsvoorstel – namelijk de uitwisseling van gegevens voor het verlenen 
van goede zorg, voor zover het gaat om het uitwisselen van gegevens over een cliënt tussen 
zorgverleners - zal een gegevensuitwisseling afvallen. Voorbeelden van voorstellen voor 
gegevensuitwisselingen die in het verleden zijn afgevallen voor opname op de Roadmap 
(voorloper van de MJA Wegiz) zijn gegevensuitwisselingen die zagen op het gebruik van een 
specifieke applicatie of op uitwisseling met de cliënt. 
 
Wat betreft de vraag over de keuze voor kwaliteitsstandaarden, het volgende. Het onderhavig 
wetsvoorstel regelt alleen een verplichting hoe gegevens worden uitgewisseld. Het is aan het 
zorgveld om te bepalen welke gegevens uitgewisseld moeten worden voor het verlenen van 
goede zorg. Wanneer deze afspraken in een kwaliteitsstandaard zijn vastgelegd, is verzekerd dat 
deze afspraken kenbaar zijn, want goed toegankelijk via het register van het Zorginstituut, en is 
geborgd dat alle partijen die een belang hebben betrokken zijn. Dit is geregeld in de 
Zorgverzekeringswet en met ingang van 1 juli 2021 in de Wkkgz. Voor onderdelen van de 
professionele standaard opgenomen in informatiestandaarden ontbreekt dit juridische kader, 
waardoor niet verzekerd kan worden dat gegevens daadwerkelijk in het kader van goede zorg 
worden uitgewisseld.  
 
In paragraaf 3.2 van de toelichting wordt aangegeven dat gegevensuitwisselingen pas op de 
Meerjarenagenda Wegiz worden geplaatst, zodra “het technisch mogelijk is dat de gegevens 
worden uitgewisseld, bijvoorbeeld door landelijke dekking van onderling verbonden 
infrastructuren.” Klopt het dat de gegevensuitwisselingen die op dit moment al op de 
Pagina 43 van 115 
 
 
 
 

 
 
De leden van de SP-fractie vragen de regering op welke termijn zij verwacht dat voor de eerste 
terreinen een verplichting tot elektronische gegevensuitwisseling wordt ingevoerd.  
Als het wetsvoorstel wordt aangenomen, zal naar verwachting in 2023 de eerste AMvB in werking 
kunnen treden. Het gaat om een spoor 1 aanwijzing voor de gegevensuitwisseling Digitaal 
voorschrijven en ter hand stellen (voorheen: Digitaal receptenverkeer). De exacte datum van 
inwerkingtreding is mede afhankelijk van de datum van inwerkingtreding van het wetsvoorstel. 
 
De leden van de SP-fractie vragen wanneer voor de eerste terreinen genormaliseerde eisen voor 
taal en techniek verplicht gesteld zullen worden? 
 
Naar verwachting kunnen de eerste spoor 2-aanwijzingen, waarin genormaliseerde eisen worden 
gesteld aan taal en techniek, begin 2024 aangewezen worden. Het gaat dan om de 
gegevensuitwisselingen Beelduitwisseling medisch-specialistisch zorg en BgZ voor instellingen 
voor medisch-specialistische zorg. In de brief die ik uw Kamer heb toegezonden tegelijkertijd met 
de aanbieding van het wetsvoorstel (Kamerstukken II 2020/21, 27529, nr. 263), ben ik hier 
nader op ingegaan. 
 
De leden van de GroenLinks-fractie hebben een vraag over de meerjarenagenda en de 
beoordeling van de gezondheidswinst. Er wordt beoordeeld wat de gezondheidswinst is als een 
gegevens op de meerjarenagenda wordt geplaatst. Binnen dit domein van de zorg is er altijd een 
dilemma tussen het beschermen van de privacy en het delen van gegevens ten behoeve van de 
kwaliteit van zorg. De leden van de GroenLinks-fractie vragen de regering waarom dan ook niet 
wordt beoordeeld wat het effect is op de privacy, zodat ook een afweging gemaakt kan worden 
tussen de potentiële gezondheidswinst/efficiëntie en mogelijke effecten op privacy. Kan de AP 
hierbij worden betrokken?  
 
Dit wetsvoorstel gaat uit van en past binnen de internationale en nationale wetgeving inzake 
gegevensbescherming, zoals neergelegd in het EVRM, de Grondwet, de AVG, de UAVG, de Wgbo, 
de wet BIG en de Wabvpz. Dat betekent dat bij het uitwisselen van gegevens altijd voldaan moet 
worden aan de eisen die uit die bestaande kaders volgen. Gegevens worden dus – ook na 
inwerkingtreding van dit wetsvoorstel - niet uitgewisseld als er bijvoorbeeld geen 
verwerkingsgrondslag is of als er geen doorbrekingsgrond voor het medisch beroepsgeheim is. 
Het onderhavig wetsvoorstel regelt alleen een verplichting hoe gegevens worden uitgewisseld. Bij 
deze nota naar aanleiding van het verslag ontvangt heb ik een nota van wijziging gevoegd, 
waarmee verduidelijkt wordt dat het wetsvoorstel niet verplicht tot het uitwisselen van gegevens. 
Het is aan het zorgveld om te bepalen welke gegevens uitgewisseld moeten worden voor het 
verlenen van goede zorg. 
 
Elke concept-AMvB waarin een gegevensuitwisseling wordt aangewezen, wordt voor een 
uitvoeringstoets voorgelegd aan de AP.  
 
De leden van de SGP-fractie vragen de regering wat precies de bedoeling is van het voorgestelde 
artikel 1.3 (Meerjarenagenda Wegiz). Hoe verhoudt de lijst waarover in 1.3, eerste lid wordt 
gesproken zich tot de AMvB waarover wordt gesproken in artikel 1.4, eerste lid. Waarom is voor 
deze constructie gekozen?  
 
De reden dat ik in het wetsvoorstel de MJA Wegiz heb opgenomen, is omdat er al veel gebeurt in 
het voortraject. Voordat overgegaan kan worden tot het aanwijzen van een gegevensuitwisseling 
bij AMvB dient er in de eerste plaats een kwaliteitsstandaard aangepast of ontwikkeld te worden 
(met uitzondering van de overgangsperiode). Om een volgende stap te kunnen zetten zal 
onderzocht moeten worden of er draagvlak is (voor het opstellen van de benodigde NEN-norm is 
betrokkenheid van het zorgveld nodig), en is het voor de implementatietermijn noodzakelijk om 
te bezien hoe ver het zorgveld al is met de digitalisering van de gegevensuitwisseling. Wanneer 
de uitkomst van de toetsing die hiervoor is ontwikkeld, namelijk de volwassenheidscan en MKBA, 
positief is, zal ik in het geval van een beoogde spoor 2 aanwijzing aan de NEN een opdracht 
geven tot het opstellen van een NEN-norm.  
Pagina 45 van 115 
 
 
 
 

 
(inclusief scores) zijn vervolgens de basis voor het bepalen van de geschiktheid van een 
kandidaat-gegevensuitwisseling voor plaatsing op de MJA Wegiz. 
 
De leden van de SGP-fractie begrijpen dat de Meerjarenagenda Wegiz ‘‘periodiek’’ wordt 
opgesteld. Kan de regering aangeven wat zij verstaat onder ‘‘periodiek’’? 
 
Met ‘periodiek’ wordt bedoeld de frequentie waarmee de MJA Wegiz zal worden geactualiseerd en 
ik de Kamer daarover informeer. Deze wordt onder meer bepaald door mijn beleidsprioriteiten op 
het gebied van gegevensuitwisseling, maar ook door de snelheid waarmee de huidige 
gegevensuitwisselingen op de MJA Wegiz worden gerealiseerd, of nieuwe gegevensuitwisselingen 
door het zorgveld voor plaatsing op de MJA Wegiz worden aangedragen. 
 
De leden van de SGP-fractie lezen dat gegevensuitwisselingen pas op de Meerjarenagenda Wegiz 
worden geplaatst, zodra “het technisch mogelijk is dat de gegevens worden uitgewisseld, 
bijvoorbeeld door landelijke dekking van onderling verbonden infrastructuren.” Deze leden 
begrijpen dat dat de dertien gegevensuitwisselingen die op dit moment al op de Meerjarenagenda 
Wegiz staan nog niet aan deze voorwaarde voldoen. Zij vragen de regering wat zij eraan gaat 
doen om ervoor te zorgen dat er een landelijk dekkend stelsel van onderling verbonden 
infrastructuren komt. En hoe wordt bewerkstelligd dat zorgaanbieders hier ook daadwerkelijk 
gebruik van gaan maken? 
 
Regie op gegevensuitwisseling vraagt meer dan alleen een wetsvoorstel om afspraken te 
verplichten voor taal en techniek.  
 
Ik onderschrijf de noodzaak om te komen tot een landelijk dekkend stelsel van onderling 
verbonden infrastructuren waarin de keuzevrijheid voor het netwerk en systeem van de 
individuele zorgaanbieder een belangrijk criterium is. Vanuit dat perspectief en in lijn met de 
eerder genoemde moties Van den Berg/Kerstens (Kamerstukken II 2020/21, 27 529, nrs. 222 en 
223) onderzoek ik hoe ik meer publieke sturing en regie kan nemen op de landelijke 
infrastructuur, generieke functies en aanpalende ICT-voorzieningen. Hierover zal ik uw Kamer 
voor het einde van het jaar informeren.  
 
In mijn afwegingen neem ik mee dat op grond van voorliggend wetsvoorstel in de aangewezen 
norm voor een aangewezen gegevensuitwisseling verwezen kan worden naar een norm die eisen 
stelt aan generieke functies, maar dat zorgbreed soms meer nodig kan zijn. Zoals zorgbrede 
(eventueel dwingende) afspraken over eisen aan generieke ‘stekkerdozen’, zoals (open) API’s, en 
aan interoperabiliteit tussen (delen van) infrastructuren, zoals NTA7516 voor veilige mail.  
 
Vast staat dat ik steviger ga sturen op de landelijke totstandkoming van generieke functies en 
benodigde voorzieningen hiervoor in de zorg-ICT. Zo ontwikkel ik een opvolger van de UZI-pas  
en heb ik een voorziening ontwikkeld waarmee zorginstellingen via inlogmiddelen zoals DigiD hun 
digitale dienstverlening kunnen ontsluiten (toegangsverleningsservice/TVS).   
 
3.3 Verplichtingen voor zorgaanbieders en eisen aan informatie- en technologieproducten 
De leden van de D66-fractie vragen de regering of voor elke gegevensuitwisseling een apart 
certificaat nodig is voor degene die voor het uitwisselen van gegevens in een aangewezen 
gegevensuitwisseling informatietechnologieproducten of -diensten aanbiedt aan een 
zorgaanbieder (bijvoorbeeld een leverancier van een EPD). 
 
Voor iedere gegevensuitwisseling is inderdaad een apart certificaat nodig. Per 
gegevensuitwisseling wordt een norm gesteld waarin worden opgenomen waaraan een 
informatietechnologieproduct of –dienst moet voldoen. Een zorgaanbieder wil vervolgens per 
gegevensuitwisseling kunnen zien of een informatietechnologieproduct of –dienst is gecertificeerd 
voor die norm voor die bij AMvB aangewezen gegevensuitwisseling. Indien een leveranciers 
informatietechnologieproducten of –diensten aanbiedt die worden ingezet voor meerdere 
verplicht gestelde gegevensuitwisselingen, dan dient de leverancier te beschikken over meerdere 
certificaten. 
Pagina 47 van 115 
 
 
 
 

 
onderzoek uit op basis van meldingen die zij ontvangen. 
 
De bestuurlijke boete is ten hoogste het bedrag van de geldboete van de zesde categorie van 
artikel 23, vierde lid, van het Wetboek van Strafrecht of, als dat meer is, ten hoogste 10% van de 
omzet van de onderneming, onderscheidenlijk, als de overtreding door een 
ondernemersvereniging is begaan, van de gezamenlijke omzet van de ondernemingen die van de 
vereniging deel uitmaken, in het boekjaar voorafgaande aan de beschikking waarin de 
bestuurlijke boete wordt opgelegd. 
 
De leden van de SP-fractie vragen de regering hoe ervoor zal worden gezorgd dat 
informatietechnologieproducten voor het uitwisselen van patiëntgegevens goed aansluiten op het 
zorgproces, zodat zij ook daadwerkelijk leiden tot tijdswinst voor zorgverleners en betere zorg 
voor patiënten.  
 
De eisen aan informatietechnologieproducten- en diensten worden in de NEN-norm opgenomen, 
die vervolgens verplicht wordt gesteld bij AMvB. NEN nodigt alle belanghebbenden bij een norm, 
dus zeker ook belanghebbende zorgaanbieders en (vertegenwoordigers van) zorgverleners en cli-
enten, uit om deel te nemen aan de werkgroep die de norm ontwikkelt. Vervolgens wordt de 
NEN-norm in openbare commentaarronde gebracht en de ontwerp-AMvB in internetconsultatie 
gedaan, zodat eenieder zich erover kan uitspreken. Ook zorgaanbieders, zorgverleners en cliën-
ten die nog niet eerder betrokken waren in het proces kunnen dan alsnog hun inbreng leveren. 
Zo kunnen zij borgen dat de informatietechnologieproducten en –diensten goed aansluiten op het 
zorgproces. Daarnaast laat ik voorafgaand aan de aanwijzingen van een gegevensuitwisseling bij 
AMvB een MKBA uitvoeren. In deze analyse wordt ook onderzocht welke tijds- en kwaliteitswinst 
kan worden behaald door te verplichten tot elektronische uitwisseling (volgens vastgestelde eisen 
voor taal en techniek). 
 
Hoe wordt voorkomen dat zorginstellingen afhankelijk worden van dure 
informatietechnologieproducten of –diensten van één of weinig aanbieders? 
 
Als gevolg van de keuze voor normering wordt verzekerd dat de norm, die gaat gelden voor de 
informatietechnologieproducten of –diensten en die leidt tot interoperabiliteit, het effect heeft dat 
het voor aanbieders van informatietechnologieproducten of -diensten eenvoudiger wordt om hun 
product of dienst zonder aanpassingen te doen inpassen bij meerdere zorgaanbieders, in 
meerdere sectoren en op landelijk niveau. De afzetmarkt wordt hierdoor dus ruimer en 
afhankelijkheid van een leverancier wordt tegengegaan. Dit bevordert de concurrentie in de 
leveranciersmarkt. Dit wetsvoorstel heeft als bijkomend positief effect dat de afhankelijkheid van 
dominante aanbieders wordt beperkt. Het stellen van eisen aan informatietechnologieproducten 
of -diensten beperkt naar verwachting de afhankelijkheid van klanten van hun leverancier voor 
deze producten en diensten, omdat ze beter in staat zijn om van leverancier te veranderen 
zonder substantiële omschakelingskosten of ongemak. Ook leidt het stellen van eisen ertoe dat 
producten en diensten volledig interoperabel worden. Dit alles maakt het voor leveranciers 
makkelijker om toe te treden tot de zorgmarkt. Ik zie ook risico’s voor leveranciers. Hoewel in de 
normen zoveel mogelijk gebruik wordt gemaakt van (internationale) open standaarden, kan dit 
wetsvoorstel ervoor zorgen dat aanbieders van informatietechnologieproducten of -diensten 
maatwerkoplossingen zullen moeten ontwikkelen voor de Nederlandse markt. Dit kan tot gevolg 
hebben dat aanbieders van informatietechnologieproducten of -diensten ervoor kiezen om hun 
producten niet (langer) op de Nederlandse markt aan te bieden, omdat ze liever willen investeren 
in schaalbare oplossingen.  
 
Kleine aanbieders van informatietechnologieproducten of –diensten kunnen de kosten die zij 
moeten maken voor certificering en het aanpassen van hun producten of diensten over minder 
klanten spreiden en zullen daarom op prijs niet gemakkelijk kunnen concurreren met grote 
aanbieders. Dit kan ertoe leiden dat deze kleine aanbieders niet meer mee kunnen doen op de 
markt. 
 
Daarom monitor ik de markt voor informatietechnologiesystemen en –diensten die in de zorg 
Pagina 49 van 115 
 
 
 
 

 
gesteld kunnen worden. Doordat op deze manier de eerste stap wordt gezet voor het elektronisch 
uitwisselen van gegevens, wordt verwacht dat hieruit ook van onderop initiatieven en innovatie 
uit het zorgveld ontstaan, waardoor de vervolgstap naar een spoor 2-aanwijzing wordt verkleind. 
Overigens is de formulering overeenkomstig de formulering in artikel 15j Wabvpz. 
 
De leden van de SGP-fractie vragen hoe wordt voorkomen dat zorgaanbieders straks systemen 
hanteren die allemaal voldoen aan de gestelde normen, maar onderling nog steeds niet 
interoperabel zijn waardoor landelijke gegevensuitwisseling nog steeds niet van de grond komt? 
 
Interoperabiliteit is het doel bij de ontwikkeling van normen. Certificerende instellingen zullen 
vervolgens toetsen of een informatietechnologieproduct of –dienst ook daadwerkelijk 
interoperabel is met andere betrokken informatietechnologieproducten of -diensten. De IGJ ziet 
erop toe dat zorgverleners op de juiste wijze de gegevens in een aangewezen 
gegevensuitwisseling uitwisselen, gebruik makend van de gecertificeerde 
informatietechnologieproduct of –diensten. Wanneer de IGJ constateert dat, ondanks de 
aanwezigheid van gecertificeerde informatietechnologieproduct of –diensten er geen 
interoperabele gegevensuitwisseling plaatsvindt, dan geeft de IGJ hierover een signaal af aan de 
certificerende instelling, aan de Raad voor Accreditatie of aan mij, waarna wordt bepaald welke 
vervolgstappen worden gezet. 
 
3.4 Verplichting om gegevens elektronisch uit te wisselen 
De leden van de D66-fractie vragen de regering of het zetten van normen binnen dit wetsvoorstel 
voldoende is om uitwisseling van gegevens sneller van de grond te krijgen. Partijen in de zorg 
geven aan dat er met dit wetsvoorstel wel afspraken worden gemaakt over het verplicht digitaal 
uitwisselen met van informatiestandaarden, maar dat geen afspraken worden gemaakt over het 
gebruik van zogeheten open API. Waarom is hier niet voor gekozen?  
 
Open API’s maken het mogelijk dat data in informatietechnologieproducten kan worden 
benaderd, zowel om op te vragen als om wijzigingen aan te brengen. Hoewel ook voor API’s 
standaarden gelden, bestaat er niet zoiets als een universele API. Het wetsvoorstel ondersteunt 
het gebruik van (open) API’s. In de AMvB kunnen (via normen) eisen worden gesteld aan de 
functionele, technische of organisatorische wijze waarop het uitwisselen van gegevens tussen 
zorgverleners bij een aangewezen gegevensuitwisseling moet plaatsvinden. Zo kunnen API’s 
onder dit wetsvoorstel voor aangewezen gegevensuitwisselingen worden verplicht. Dat leidt naar 
verwachting tot een breder gebruik van API’s, ook voor andere (niet onder het wetsvoorstel 
aangewezen) gegevensuitwisselingen. Ik zie toegevoegde waarde in het gebruik van open API’s, 
zoals ik eerder al heb geschreven in mijn brief over open standaarden en open architectuur in 
december 2020 (Kamerstukken II 2020/21, 27 529, nr. 202). Ik heb Nictiz gevraagd advies aan 
mij uit te brengen ten aanzien van een open API strategie en hierbij voorbeelden uit binnen- en 
buitenland te betrekken. Ik informeer u uiterlijk in de eerste helft van 2022 over de voortgang. 
 
Hoe verhoudt dit zich met de aangenomen motie van het lid Hijink, waarin de regering wordt 
verzocht te bewerkstelligen dat systemen van zorgaanbieders gebruikmaken van open 
standaarden en koppelingen voor gegevensuitwisseling?  
De leden van de D66-fractie lezen in het nieuwsbericht van dit wetsvoorstel dat deze wet wordt 
vergeleken met een wereldstekker die verbinding mogelijk maakt met andersoortige 
stopcontacten. Echter geven zorgpartijen liever de voorkeur te hebben voor één type stekker die 
op elke stekkerdoos past. Zij stellen: “als iedereen zijn eigen stekker (API) maakt, past deze niet 
altijd in elke stekkerdoos. Partijen moeten elkaar opzoeken om specificaties van elkaars systeem 
te onderzoeken en onderlinge afspraken maken om de juiste verbinding te maken”. Deze leden 
vragen de regering of er is gekeken naar andere sectoren waar verschillende bronnen en 
ontvangers met elkaar communiceren en waar gebruik wordt gemaakt van universele API’s. Zo 
ja, kan de regering enkele voorbeelden noemen? En is overwogen om deze techniek ook toe te 
passen in de zorg? Is er bewust gekozen om hier bij leveranciers van EPD’s niet op te sturen? 
Indien dit wel onderdeel kan worden dit wetsvoorstel, hoe is dit dan mogelijk? 
 
Open API’s maken het mogelijk dat data in informatietechnologieproducten kan worden 
Pagina 51 van 115 
 
 
 
 

 
uitwisseling van de Basisgegevensset Zorg (hierna: BgZ) en beelduitwisseling, wat ook twee van 
de vier gegevensuitwisselingen zijn die op dit moment worden uitgewerkt. Ik vind het 
bemoedigend om te zien dat er al concrete stappen worden gezet voorafgaand aan de 
wetsbehandeling door uw Kamer.  
 
Bovendien is de inzet dat het met iedere volgende gegevensuitwisseling makkelijker wordt om 
deze te digitaliseren. Door zoveel mogelijk gebruik te maken van eerdere trajecten met 
bijbehorende standaarden, normen, andere afspraken en ICT-infrastructuur ben ik optimistisch 
dat al doende versnelling wordt gerealiseerd. 
 
De leden van de SP-fractie vragen de regering of er ook een verplichting komt om bepaalde 
patiëntgegevens te delen. Zo ja, om welke gegevens gaat het en hoe verhoudt dit zich tot andere 
wetgeving op het gebied van de bescherming van patiëntgegevens? 
 
Het wetsvoorstel verplicht niet tot het uitwisselen van gezondheidsgegevens. Bij deze nota naar 
aanleiding van het verslag heb ik een nota van wijziging gevoegd, waarmee verduidelijkt wordt 
dat het wetsvoorstel niet verplicht tot het uitwisselen van gegevens.  
 
De verplichting in dit wetsvoorstel ziet alleen op de vraag hoe de uitwisseling van gegevens 
plaats moet vinden, namelijk op elektronische wijze. Als binnen het bestaande wettelijke kader 
voor de uitwisseling van gezondheidsgegevens geen verwerkingsgrondslag bestaat, geen 
uitzonderingsgrond op het verbod om bijzondere persoonsgegevens en geen doorbrekingsgrond 
voor het medisch beroepsgeheim, dan kan deze niet plaatsvinden. 
 
De leden van de SP-fractie vragen de regering hoe binnen het huidige wetsvoorstel gegarandeerd 
wordt dat de privacy op orde is bij de elektronische uitwisseling van patiëntgegevens. 
Welke gegevens zouden precies allemaal verplicht kunnen worden om elektronisch te delen? 
Verschilt dit per terrein waarop gegevensuitwisseling plaatsvindt? Zo ja, welke gegevens zouden 
bij ten minste één terrein verplicht kunnen worden om hierin mee te nemen? 
 
Met persoonsgegevens, waaronder bijzondere persoonsgegevens zoals gezondheidsgegevens, 
moet zorgvuldig worden omgegaan. Recht op bescherming van persoonsgegevens is van belang 
met het oog op privacy en toegang tot de zorg en is daarom in internationale en nationale 
wetgeving geregeld (in onder meer het EVRM, de Grondwet, de AVG, de UAVG, de Wgbo, de Wet 
BIG en de Wabvpz). Dit wetsvoorstel gaat uit van en past binnen deze internationale en nationale 
wetgeving inzake gegevensbescherming. Hiermee is gegarandeerd dat de privacy op orde is. 
 
Met dit wetsvoorstel wordt het mogelijk om voor bij AMvB aangewezen gegevensuitwisselingen te 
bepalen hoe gegevens uitgewisseld moeten worden. Welke gegevens uitgewisseld moeten 
worden ten behoeve van de goede zorg of met het oog daarop wordt in beginsel bepaald door het 
veld. Dit kan per gegevensuitwisseling verschillen. In het geval van gegevensuitwisseling “beeld” 
worden bijvoorbeeld andere gegevens van belang geacht dan bij “digitaal voorschrijven en ter 
hand stellen” of “verpleegkundige overdracht”. Als voorbeeld van gegevens waarvan het veld van 
oordeel is dat deze uitgewisseld moeten worden ten behoeve van de goede zorg of met het oog 
daarop, is de basisset medicatiegegevens. Dit zijn gegevens zoals afspraken per geneesmiddel, 
gestopte of gewijzigde medicatie, geneesmiddelovergevoeligheden en afwijkende 
nierfunctiewaarden. 
 
Met dit wetsvoorstel wordt geregeld dat een gegevensuitwisseling pas kan worden aangewezen 
bij AMvB als in een kwaliteitsstandaard of in wet- en regelgeving is vastgelegd welke gegevens 
uitgewisseld moeten worden (met uitzondering van de overgangsperiode). 
 
De leden van de SP-fractie vragen of er terreinen zijn waarop er nu al gezegd kan worden dat 
elektronische uitwisseling van patiëntgegevens niet verplicht zal worden? 
 
Nee. 
 
Pagina 53 van 115 
 
 
 
 

 
reguliere begrotingscyclus in de begroting, hiermee heeft de Kamer de mogelijkheid om hierop te 
sturen. 
 
De NEN-normen komen tot stand na consensus onder de leden van de normcommissie. De leden 
van de VVD-fractie vragen hoe besluitvorming daar plaatsvindt? Wie zitten in de normcommissie? 
En wat wordt bedoeld met “consensus”? Hoe worden patiënten, cliënten en zorgverleners daarbij 
betrokken? 
 
Juist door het ontwikkelen van normen onder auspiciën van NEN borg ik dat normen tot stand 
komen via een onafhankelijk en transparant proces. Bij aanvang van een normontwikkeling wordt 
in kaart gebracht wie de belanghebbenden zijn, worden zij geïnformeerd en vervolgens 
uitgenodigd tot deelname aan de werkgroep. De inhoud van de norm wordt getoetst door een 
normcommissie, die bestaat uit een evenwichtige vertegenwoordiging van belanghebbende 
partijen ten aanzien van het onderwerp waar de norm over gaat. Deze commissie toetst of een 
voorgestelde norm via een zorgvuldig proces tot stand is gekomen en toetst de samenhang met 
al bestaande normen. Binnen de commissie dient hierover consensus te worden bereikt, waarbij 
van belang is dat er geen onoverkomelijk bezwaar leeft bij een of meer betrokken partijen. Zo 
nodig kent NEN diverse formele escalatiemechanismen om toch tot consensus te komen en de 
norm vast te kunnen stellen, mocht de gewenste consensus niet direct tot stand komen. Indien 
het ernaar uitziet dat het bereiken van consensus lastig is, gaat NEN in gesprek met de 
betreffende partijen om achterliggende redenen in beeld te brengen en de verschillende belangen 
tot elkaar te brengen. De ervaring leert dat deze benadering bijna altijd tot consensus leidt, zoals 
dit ook het geval was bij de totstandkoming van de norm voor veilig mailen en chatten in de 
zorg, NTA 7516. Als (vertegenwoordigers van) cliënten en zorgverleners belang bij en expertise 
over het onderwerp van de norm hebben, dan worden zij uitgenodigd om deel te nemen aan de 
normcommissie.  
 
De leden van de VVD-fractie vinden dat medische informatie veilig moet zijn. In hoeverre wordt 
informatiebeveiliging meegenomen in de NEN-normen?  
 
Ik onderschrijf volledig dat medische informatie veilig moet zijn. Het beveiligingsregime in de 
zorg is reeds genormaliseerd (NEN 7510, NEN 7512 en NEN 7513). Deze normen sluiten aan bij 
de algemene eisen rondom beveiliging uit de AVG. De AMvB onder het wetsvoorstel zal verwijzen 
naar deze bestaande normen.  
 
De leden van de VVD-fractie vragen hoe er voor kan worden gezorgd dat de zorgaanbieders 
aantoonbaar voldoen aan de basisnormen van informatiebeveiliging? 
 
In het Begz is bepaald dat een zorgaanbieder overeenkomst het bepaalde in NEN 7510 (norm 
voor het organisatorisch en technisch inrichten van de informatiebeveiliging in de zorg) en NEN 
7512 (nadere invulling van NEN 7510 betreffende de veiligheid van gegevensuitwisseling tussen 
partijen in de zorg) zorg moet dragen voor een veilig en zorgvuldig gebruik van het 
zorginformatiesysteem en een veilig en zorgvuldig gebruik van het elektronisch 
uitwisselingssysteem waarop hij is aangesloten. De AP en de IGJ houden toezicht op de naleving 
van deze verplichtingen, aan de hand van het Samenwerkingsprotocol AP- IGJ io, Autoriteit 
Persoonsgegevens (Staatscourant 2018, nr. 702). Het toezicht van de AP zich richt op 
privacyaspecten van informatiebeveiliging. De IGJ ziet toe dat zorgaanbieders voldoen aan de 
juiste randvoorwaarden voor de inzet van ICT, zodat de kwaliteit en veiligheid van de zorg 
daardoor niet in het geding komen. Het onderwerp informatiebeveiliging is onderdeel van het 
toetsingskader van de IGJ, voor zover dit invloed heeft op de continuïteit van de 
informatiesystemen. 
 
De leden van de D66-fractie vragen hoe lang het duurt om vanaf de opdracht voor een NEN-norm 
te komen tot een daadwerkelijke NEN-norm. Is het volgens de regering voor dit doeleinde het 
juiste instrumentarium.  
 
Van het moment dat ik opdracht geef voor het ontwikkelen van een NEN-norm tot de publicatie 
Pagina 55 van 115 
 
 
 
 

 
methoden voor hebben om uitwisseling te waarborgen. 
 
Ook in andere sectoren dan de zorg, zoals de financiële wereld en de bouw, wordt veelvuldig 
gewerkt met normen. Maar er zijn uiteraard ook andere manieren om binnen een sector tot 
gezamenlijke afspraken en standaardisatie te komen. In de zorgsector is het afgelopen decennia 
echter niet gelukt om zelf tot dergelijke afspraken te komen. Daarom is mij gevraagd om regie te 
nemen. Dat doe ik door samen met het veld afspraken te maken, die afspraken vast te leggen in 
normen en deze normen wettelijk te verplichten. 
 
De leden van de D66-fractie vragen de regering een uitsplitsing te geven van de kosten die 
gepaard kunnen gaan bij het opstellen en het voldoen aan NEN-normen bij zorgaanbieders. 
 
Op voorhand kan ik hier geen uitspraak over doen. Deze kosten verschillen namelijk per norm. 
Wel zeg ik u toe dat ik voorafgaand aan het besluit om gegevensuitwisseling aan te wijzen in 
spoor en daarvoor dus een norm laat ontwikkelen, ik een MKBA laat uitvoeren. In deze MKBA 
worden ook de kosten van normontwikkeling en certificering meegenomen. 
De kosten van NEN voor normontwikkeling en -revisies komen voor rekening van het Ministerie 
van VWS. Kosten voor certificering worden gedragen door de IT-leveranciers die de certificering 
aanvragen. 
 
Met de uitwerking van AMvB’s onder het wetsvoorstel kan blijken dat met implementatie de 
kosten- en batenverdeling tussen de zorgaanbieders onderling kan verschuiven. Per 
gegevensuitwisseling zal goed gekeken worden of het nodig is hiervoor te compenseren. Vanuit 
mijn ministerie lopen er al verschillende versnellingsprogramma’s (VIPP’s), gericht om de 
implementatie van een aantal gegevensuitwisselingen te stimuleren. Per gegevensuitwisseling 
onder dit wetsvoorstel zou dit kunnen leiden tot overheidsingrijpen, indien dit uit de gedane 
onderzoeken (o.a. MKBA, bekostigingsonderzoek) noodzakelijk blijkt. Hierbij houd ik per 
gegevensuitwisseling rekening met de grote diversiteit binnen het zorgveld, van academische 
ziekenhuizen tot solistisch werkende zorgverleners. 
 
Het wetsvoorstel voorziet in normalisatietrajecten. De leden van de CDA-fractie vragen hoe de 
regering borgt dat, ook gelet op de ervaringen met het vaststellen van kwaliteitsnormen, er 
voldoende voortgang wordt geboekt c.q. wie kan de knoop doorhakken of krijgt 
doorzettingsmacht. Welke instrumenten zijn daar volgens de regering voor nodig en hoe 
beoordeelt de regering deze? 
 
NEN-normen komen tot stand na consensus onder de leden van de normcommissie. In principe 
komen normwerkgroepen zelf tot vaststelling van de norm, na openbare consultatie (openbare 
kritiekronde van het normontwerp). Zo nodig kent NEN diverse formele escalatiemechanismen 
om toch tot consensus te komen en de norm vast te kunnen stellen, mocht de gewenste 
consensus niet direct tot stand komen. Indien het ernaar uitziet dat het bereiken van consensus 
lastig is, gaat NEN in gesprek met de betreffende partijen om achterliggende redenen in beeld te 
brengen en de verschillende belangen tot elkaar te brengen. De ervaring leert dat deze 
benadering bijna altijd tot consensus leidt, zoals dit ook het geval was bij de totstandkoming van 
de norm voor veilig mailen en chatten in de zorg, NTA 7516. 
 
Mocht dit niet tot consensus leiden, dan wordt de door NEN ingestelde Programmaraad Egiz om 
advies gevraagd. Het advies van deze raad wordt voorgelegd aan de verantwoordelijke 
normcommissie en vervolgens de verantwoordelijke beleidscommissie. 
 
Als ondanks deze mechanismen een norm niet tot stand komt, is alleen een aanwijzing in spoor 1 
mogelijk met eventueel minimale te stellen eisen. 
 
Voorafgaande aan de ontwikkeling van een NEN-norm voor een specifieke gegevensuitwisseling 
benadert NEN alle belanghebbenden en roept hen op om deel te namen aan de werkgroep die de 
normontwikkeling uitvoert. Deelt de regering de verwachting van de Patiëntenfederatie Nederland 
dat de normalisatiewerkzaamheden door dit wetsvoorstel sterk zullen toenemen, zo vragen de 
Pagina 57 van 115 
 
 
 
 

 
aan interoperabiliteit tussen (delen van) infrastructuren, zoals NTA7516 voor veilige mail.  
 
Vast staat dat ik steviger ga sturen op de landelijke totstandkoming van generieke functies en 
benodigde voorzieningen hiervoor in de zorg-ICT. Zo ontwikkel ik een opvolger van de UZI-pas  
en heb ik een voorziening ontwikkeld waarmee zorginstellingen via inlogmiddelen zoals DigiD hun 
digitale dienstverlening kunnen ontsluiten (toegangsverleningsservice/TVS).   
De leden van de CDA-fractie vragen hoe wordt voorkomen dat er generieke normen worden 
ontwikkeld voor generieke functies die zich lenen voor het onderbrengen in een 
gemeenschappelijke voorziening? 
 
Ik constateer dat er rond gemeenschappelijke en mogelijk publieke voorzieningen momenteel 
veel beweging is, ook in het verlengde van de moties Van den Berg/Kerstens (Kamerstukken II 
2020/21, 27529, nr. 222 en nr. 223). Bij het uitwisselen van gegevens in de zorg treffen we 
diverse functies aan die in veel uitwisselingen terugkomen, zogenaamde generieke functies. 
Voorbeelden van dergelijke generieke functies zijn identificatie, autorisatie van de zorgverlener 
en registratie van toestemming van de patiënt. Voor het bereiken van interoperabiliteit is het 
noodzakelijk om voor generieke functies eenduidige afspraken vast te leggen. Normering van 
deze afspraken is hierbij wenselijk. Normen zorgen voor consistente en breed gedragen eisen aan 
deze functies. Zo kan er bijvoorbeeld ook bij de uitwerking van specifieke gegevensuitwisselingen 
vanuit het wetsvoorstel eenduidig verwezen worden naar deze normen. 
 
Ik heb de NEN gevraagd een werkgroep te starten die voor generieke functies een plan van 
aanpak te ontwikkelen. Onder andere zal worden bepaald over welke functies met voorrang 
afspraken moeten worden gemaakt. De generieke functies zoals deze zijn vastgesteld in het 
Informatieberaad vormen hierbij het uitgangspunt. Het is denkbaar dat voor sommige generieke 
functies ook voorzieningen worden aangewezen, te denken valt aan de functie toestemming. Of 
dat een of meerdere (onderdelen) van normen voor generieke functies uiteindelijk opgenomen 
worden ter verplichting. 
 
Er wordt geen Nederlandse norm ontwikkeld als er al een Europese of internationale norm 
beschikbaar is, die zonder wijzigingen in Nederland kan worden geïmplementeerd en ook voldoet 
aan de door de regering meegegeven richtinggevende kaders. Tegelijk geeft de regering echter 
ook aan dat het voor Europese en internationale normen niet mogelijk is deze openbaar en 
kosteloos beschikbaar te stellen, terwijl de licentiekosten voor NEN-normen wel openbaar en 
kosteloos beschikbaar worden gesteld. Het gebruik van deze normen afkopen wordt ook niet 
gedaan als de prijs van die norm onredelijk hoog is. De leden van de CDA-fractie vragen of in het 
geval van onredelijke hoge prijzen toch wordt afgezien van het gebruik van Europese of 
internationale normen, ook al voldoen die voor de rest wel. Wat ziet de regering als een 
onredelijke hoge prijs voor een norm? Als een Europese of internationale norm wordt gehanteerd, 
maar de regering koopt het gebruik van deze norm niet af vanwege een onredelijk hoge prijs, bij 
wie komen de kosten dan wel te liggen? 
 
Hoe de bekostigingsstructuur er precies in dat geval uit komt te zien, is nog niet op voorhand te 
zeggen, omdat zoals ook door mij is aangegeven in de memorie van toelichting, er voorlopig nog 
geen Europese normen gebruikt kunnen worden onder het wetsvoorstel. Wanneer blijkt dat voor 
een aan te wijzen gegevensuitwisseling bij AMvB gebruik zal gaan worden van een Europese 
norm en deze verplichtend kan worden aangewezen omdat de kosten niet onredelijk hoog zijn, 
dan zal – evenals gebruikelijk voor alle andere kosten die samenhangen met de AMvB, zoals 
implementatie- en structurele kosten, in de nota van toelichting ingegaan worden op de financiële 
gevolgen voor zorgaanbieders, overheid en andere betrokken, zoals leveranciers van ICT-
systemen. Deze AMvB wordt ook voorgehangen bij uw Kamer.  
 
Sinds 2018 is het werken volgens en voldoen aan bepaalde NEN-normen uit het Besluit 
Elektronische Gegevensverwerking Zorgaanbieders verplicht. Deze normen vormen de basis voor 
goede en betrouwbare omgang met digitale patiëntgegevens. Certificering voor de basisnormen 
is echter niet verplicht, en dat wordt het ook niet met onderhavig wetsvoorstel. De leden van de 
CDA-fractie vragen of de regering meerwaarde ziet in het voorstel van de Patiëntenfederatie 
Pagina 59 van 115 
 
 
 
 

 
eerder verouderd is dan na vijf jaar. 
 
De afspraak is dat mijn ministerie de eerste jaren de kosten voor deze revisies op zich neemt. 
Verzoeken voor wijzigingen van normen kunnen door belanghebbenden op elk moment worden 
ingebracht. Dit is ook een kracht van normalisatie: meegaan met innovaties en nieuwe inzichten 
en de inspraak van experts.  
 
De leden van de CDA-fractie vragen hoe wordt voorkomen dat er een NEN-norm wordt 
opgeleverd die vooral een papieren tijger is en het veld deze vervolgens nog werkend moet zien 
te krijgen in de praktijk. Is hier een testproces voor voorzien vanuit NEN? 
 
Het onder het wetsvoorstel verplichten van een norm dient als sluitstuk om te komen tot 
interoperabiliteit. Er lopen bijvoorbeeld al verschillende versnellingsprogramma’s (VIPP’s) waarin 
wordt gewerkt aan de implementatie van een aantal gegevensuitwisselingen. Hierbij zorgt 
aanwijzing van deze gegevensuitwisseling in een AMvB hangend onder dit wetsvoorstel 
uiteindelijk ervoor dat de afspraken afdwingbaar worden, ook voor aanbieders van 
informatietechnologie producten in de zorg.  
Binnen deze normeringstrajecten worden alle belanghebbenden betrokken, waarbij voornamelijk 
gekeken wordt welke gemaakte afspraken in het veld formeel kunnen worden vastgelegd. De 
eisen aan taal en techniek die leiden tot interoperabiliteit en die aanbieders van 
informatietechnologieproducten of –diensten in andere trajecten hebben doorgevoerd, kunnen 
ook worden benut in andere producten van deze aanbieders.  
 
De AMvB waarin een NEN wordt aangewezen zal pas in de formele procedure gebracht als de 
NEN-norm is gepubliceerd. Dit betekent dat in de praktijk al gewerkt zal worden met de norm 
alvorens de wettelijke verplichting van kracht wordt, waardoor beproefd kan worden hoe de norm 
in de praktijk werkt.  
 
Onder regie van NEN zullen, op basis van de NEN-normen, certificatieschema’s worden opgesteld 
in speciale certificeringscommissies. In het certificatieschema worden de spelregels opgenomen 
voor het certificeren van informatietechnologieproducten en -diensten. 
 
Is de regering het met de leden van de CDA-fractie eens dat alle zorgaanbieders minimaal 
gebruiken moeten maken van een beveiligd email-systeem met beveiligde login? 
 
Voor e-mail is een norm ontwikkeld. De NTA 7516 is een veldnorm die kwalificeert als een 
“passende technische en/of organisatorische maatregel om een op het risico afgestemd 
beveiligingsniveau te waarborgen” in de zin van artikel 32 van de AVG. De zorgverlener is niet 
verplicht om de NTA 7516 te volgen maar als een zorgaanbieder de NTA 7516 volgt, is hij zeker 
dat hij AVG-proof mailt. Omdat deze norm is opgesteld is samenspraak met het zorgveld, mag 
worden verwacht dat zorgaanbieders zich in de praktijk ook houden aan deze norm 
 
De leden van de CDA-fractie lezen op bladzijde 21 van de toelichting dat daarvoor een NEN-norm 
is. Maar hoe is gecontroleerd dat alle zorgaanbieders die NEN-norm ook toepassen? 
 
De norm die is ontwikkeld voor veilig mailen en chatten in de zorg, NTA 7516, betreft een 
zogenaamde veldnorm. Het veld is de afspraken in deze norm gezamenlijk overeengekomen. Het 
toepassen ervan is echter geen wettelijke verplichting en wordt dan ook niet gecontroleerd. De 
NTA 7516 is een veldnorm die kwalificeert als een “passende technische en/of organisatorische 
maatregel om een op het risico afgestemd beveiligingsniveau te waarborgen” in de zin van artikel 
32 van de AVG. De zorgverlener is niet verplicht om de NTA 7516 te volgen maar als een 
zorgaanbieder de NTA 7516 volgt, is hij zeker dat hij AVG-proof mailt. Omdat deze norm is 
opgesteld is samenspraak met het zorgveld, mag worden verwacht dat zorgaanbieders zich in de 
praktijk ook houden aan deze norm.  
 
De leden van de SP-fractie vragen in hoeverre de invoering van algemene regels over welke 
gegevens moeten worden gedeeld, een belemmering vormen voor het toepassen van maatwerk 
Pagina 61 van 115 
 
 
 
 

 
kosteloos beschikbaar te stellen. Hoe gaat dat precies in zijn werk en hoeveel gaat dat kosten? 
En zijn dat eenmalige kosten of keren deze mogelijkerwijs terug? 
 
Om ervoor te zorgen dat ontwikkelde normen vrij beschikbaar zijn voor de zorg, moeten de 
kosten voor het beheer en de overdracht van auteursrechten van de normen worden afgekocht. 
Hiermee is een jaarlijks bedrag gemoeid. De hoogte van het bedrag hangt af van het aantal 
normen dat formeel is gepubliceerd.  
 
De leden van de PvdD-fractie lezen dat het ontwikkelen van de normen wordt overgelaten aan 
NEN. Daar wordt in zogeheten normcommissies samengewerkt, maar daar zitten ook veel 
commerciële partijen in. Daarom willen deze leden het volgende weten: wie vertegenwoordigd 
daar het privacybelang? Is dat een deelnemer van de overheid? Of moet iemand namens een 
patiëntenvereniging dat doen? 
 
Ik erken het belang van privacy als het gaat om medische informatie. NEN-normen moeten 
voldoen aan de internationale en nationale wetgeving inzake de bescherming van gegevens en 
aan andere relevante NEN-normen. De NEN-normcommissie bewaakt dit: een kandidaat-norm 
die niet voldoet aan bijvoorbeeld de AVG, wordt teruggestuurd naar de normwerkgroep. Bij het 
ontwikkelen van normen betrekt NEN bovendien alle belanghebbenden, dus ook partijen die het 
privacybelang vertegenwoordigen. Daarbovenop zal ik zal bij de opdrachtverlening voor de 
ontwikkeling van een NEN-norm voor een aan te wijzen gegevensuitwisseling onder andere in het 
richtinggevende kader meegeven dat de norm dient te verzekeren dat een cliënt zijn rechten 
onder de AVG kan effectueren – zoals het recht op inzage, rectificatie of gegevenswissing – en 
het mogelijk maken dat onjuist ingevoerde gegevens (met terugwerkende kracht) gewijzigd 
kunnen worden en dat de norm dient te verzekeren dat een informatietechnologieproduct- of 
dienst voldoet aan de eisen die de AVG stelt en het mogelijk maakt dat een zorgaanbieder of 
zorgverlener aan zijn verplichtingen uit de AVG kan voldoen.  
Een NEN-norm die niet voldoet aan de internationale en nationale wetgeving inzake de 
bescherming van gegevens zal bovendien niet bij AMvB kunnen worden aangewezen. 
 
De leden van de GroenLinks-fractie vragen of de regering de mening deelt dat hier een 
onafhankelijke privacy waakhond bij hoort, die geen belangen heeft in de zorg of NEN?  
 
Elke concept-AMvB waarin een gegevensuitwisseling wordt aangewezen wordt voor een 
uitvoeringstoets voorgelegd aan de AP die hierover vervolgens adviseert.  
 
Verder vragen de leden van de GroenLinks-fractie het volgende: hoe borgt en faciliteert de 
regering de inbreng van het patiëntenperspectief in normontwikkeling die voortkomt uit dit 
wetsvoorstel? 
 
NEN nodigt alle belanghebbenden bij de ontwikkeling van een norm, dus zeker ook (vertegen-
woordigers van) patiënten en cliënten, uit om deel te nemen aan de werkgroep die de norm ont-
wikkelt. Vervolgens wordt de NEN-norm in openbare commentaarronde gebracht en de ontwerp-
AMvB in internetconsultatie gedaan, zodat eenieder zich erover kan uitspreken. Ook cliënten die 
nog niet eerder betrokken waren in het proces kunnen dan alsnog hun inbreng leveren. 
 
De leden van de GroenLinks-fractie vragen of de regering bereid is om de toenemende inzet van 
patiënten- en cliëntenorganisaties bij de normontwikkeling financieel te faciliteren? 
 
Het normtraject is een onafhankelijk proces gestuurd door het NEN. In de standaardwerkwijze zit 
opgenomen dat er een representatieve groep belanghebbenden wordt meegenomen in het proces 
om tot een norm te komen. Mogelijk leidt dit tot een toename van normalisatiewerkzaamheden 
voor deze organisaties. Hierbij zullen vooral de eerste NEN-normen extra inspanning vragen. Niet 
elke gegevensuitwisseling zal echter (op korte termijn) in aanmerking komen voor een 
normalisatietraject Daarbij komt dat op een gegeven moment generieke eisen kunnen worden 
hergebruikt, wat de lasten voor deelname aan de normalisatiewerkzaamheden verlicht.  
 
Pagina 63 van 115 
 
 
 
 

 
zorgt namelijk voor een kwalitatief goede en transparante toetsing, zodat gebruikers en aanbie-
ders van en toezichthouders op informatietechnologieproducten of -diensten zekerheid wordt ge-
boden over de mate waarin aan (delen van) de norm wordt voldaan. Het wetsvoorstel bepaalt 
daarbij dat zorgaanbieders alleen gebruik mogen maken van gecertificeerde producten of dien-
sten.  
 
Ook zorgaanbieders moeten aan de norm voldoen (tenzij het eisen betreffen die zien op informa-
tietechnologieproducten of –diensten), maar hiervoor zet ik geen certificering in. In spoor 2 
houdt de IGJ toezicht op de verplichtingen die rusten op de zorgaanbieders en aanbieders van 
informatietechnologieproducten of -diensten. Dit betekent dat erop wordt toegezien dat zorgver-
leners de norm naleven, zorgverleners enkel gebruik maken van gecertificeerde informatietech-
nologieproducten of -diensten en aanbieders van informatietechnologieproducten of -diensten 
deze producten en diensten alleen aanbieden met een certificaat. Het toezicht van de IGJ zal ook 
in spoor 2 in praktijk vooral bestaan uit het opvragen van stukken en het vorderen van informa-
tie (bevragen) van zorgaanbieders waaruit blijkt dat is geborgd dat zorgverleners conform de 
norm handelen. Het toezicht van de IGJ heeft daarmee nadrukkelijk geen betrekking op eisen 
aan informatietechnologieproducten en – diensten waarvoor een certificaat is afgegeven. 
 
Om de regering de mogelijkheid te geven stelseltoezicht te houden, wordt voorgesteld dat naast 
het vereiste van accreditatie, certificerende instellingen aangewezen moeten worden door de 
regering. De leden van de CDA-fractie vragen welke voorwaarden aan een dergelijke aanwijzing 
zullen worden gesteld. 
 
De voorwaarden die ik voornemens ben te gaan stellen richten zich op een aantal voorwaarden, 
zoals dat de certificerende instelling: 
- rechtspersoonlijkheid heeft; 
- een onafhankelijke positie heeft ten aanzien van de door haar beoordeelde informatietechno-
logieproducten of -diensten; 
- beschikt over voldoende kennis, deskundigheid en toerusting om de uitvoering van de taken 
naar behoren te vervullen; 
- beschikt over een behoorlijke administratie waarin de gegevens die samenhangen met en 
betrekking hebben op de uitvoering van haar taken, op een systematische wijze zijn vastge-
legd; 
- verzekerd is tegen wettelijke aansprakelijkheid voor risico’s die voortvloeien uit de uitoefe-
ning van haar taken; 
- beschikt over een adequate klachtenregeling; 
- in staat is te beslissen op bezwaar; 
- in staat is te voldoen aan informatieverplichtingen; en 
- in staat is te beoordelen of een aanvraag voor een certificaat voldoet aan de eisen die wor-
den gesteld in de aangewezen norm. 
 
De leden van de CDA-fractie vragen de regering of de mogelijkheid bestaat om voor het 
hernieuwen van de certificering een verkort traject te doorlopen. 
 
Ja, deze mogelijkheid bestaat. Certificering gebeurt op basis van certificatieschema’s die samen 
met zorgpartijen, leveranciers en certificerende instellingen worden opgesteld. In een dergelijk 
schema kan ook worden vastgelegd dat bij hernieuwen van de certificatie een verkort traject 
wordt doorlopen. 
 
De leden van de CDA-fractie vragen de regering welke kosten er in zijn algemeenheid gepaard 
gaan met een verplicht certificeringsproces en de hiertoe ingerichte normenraad, normcommissie 
en werkgroepen. 
 
Deze kosten verschillen per norm en de reikwijdte van de gegevensuitwisseling die de norm 
beslaat. Voorafgaand aan het besluit om voor een specifieke gegevensuitwisseling een norm te 
ontwikkelen zal daarom een MKBA worden uitgevoerd. In deze analyse worden ook de kosten van 
normontwikkeling en certificering meegenomen. 
Pagina 65 van 115 
 
 
 
 

 
De leden van de GroenLinks-fractie hebben een aantal vragen over de certificatie. Hoe gaan 
zorgaanbieders om met systemen die zij nu hebben als die niet worden gecertificeerd? Kunnen ze 
daar zomaar vanaf? Moeten er dan contracten afgekocht worden?  
 
Het is gebruikelijk om in contracten met leveranciers op te nemen dat de afgenomen producten 
of diensten ook in de toekomst blijven voldoen aan wettelijke verplichtingen, zoals dit ook is op-
genomen in de Algemene Inkoopvoorwaarden Gezondheidszorg. Niet voldoen aan een wettelijke 
verplichting –in dit geval ontbreken van een certificaat- is dan een grond voor ontbinding van het 
contract zonder dat er sprake is van een afkoopsom. Daarnaast zit er geruime tijd tussen het 
moment dat gestart wordt met een traject om een gegevensuitwisseling aan te wijzen bij AMvB 
en het moment van publicatie van een AMvB in het Staatsblad. Na publicatie duurt het ook nog 
geruime tijd voordat de AMvB in werking treedt. Zorgaanbieders en hun leveranciers hebben 
daarmee de tijd om zich voor te bereiden op de wettelijke verplichting. Een zorgaanbieder kan bij 
een nieuw af te sluiten contract dan ook een clausule opnemen over de te behalen certificaten 
door de leverancier. 
 
De leden van de fractie van GroenLinks vragen of aanbieders gecompenseerd worden voor de 
extra kosten die ze moeten maken voor de nieuwe systemen en zo ja, door wie? 
 
De kosten voor het voldoen aan de normen vallen onder de bedrijfsvoeringskosten van 
zorgaanbieders. Daar gelden de reguliere bekostigingsafspraken voor. De kosten zullen door de 
aanbieders ingepast worden in hun reguliere investerings- en vervangingscyclus. Ik houd in de 
aanpak rekening met implementatietermijnen. Onder andere door een zogenaamde 
volwassenheidsscan uit te voeren, bekijk ik per verplichting wat een reële implementatietermijn 
is. Daardoor krijgen zorgaanbieders de tijd om eventuele extra kosten in de bestedingscyclus van 
hun reguliere bedrijfsvoeringskosten in te plannen. 
 
Met de uitwerking van de AMvB’s onder het wetsvoorstel kan blijken dat met implementatie de 
kosten- en batenverdeling tussen de zorgaanbieders onderling kan verschuiven. Per 
gegevensuitwisseling zal goed gekeken worden of het nodig is hiervoor te compenseren. Vanuit 
mijn ministerie lopen er al verschillende versnellingsprogramma’s (VIPP’s), gericht om de 
implementatie van een aantal gegevensuitwisselingen te stimuleren. Per gegevensuitwisseling 
onder dit wetsvoorstel zou dit kunnen leiden tot overheidsingrijpen, indien dit uit de gedane 
onderzoeken (o.a. MKBA, bekostigingsonderzoek) noodzakelijk blijkt. Hierbij houd ik per 
gegevensuitwisseling rekening met de grote diversiteit binnen het zorgveld, van academische 
ziekenhuizen tot solistisch werkende zorgverleners. 
 
Over de certificerende partijen hebben de leden van de fractie van GroenLinks ook nog een 
aantal vragen. Welke instellingen zijn er momenteel die een certificerende rol op zich kunnen 
nemen? Is er al een voorkeur? 
 
Er zijn meer dan tien certificerende instellingen die in principe voor accreditatie in aanmerking 
komen. De bereidheid onder deze instellingen om deel te nemen heb ik begin van dit jaar laten 
toetsen. Hieruit is gebleken dat de bereidheid groot is. De Raad voor Accreditatie accrediteert de 
instellingen en ik wijs deze vervolgens aan. Ik streef ernaar om meerdere certificerende 
instellingen aan te wijzen. Dit komt de kwaliteit van certificeren ten goede en zal de kosten voor 
het certificaat vanwege marktwerking naar beneden drukken. 
 
De leden van de fractie van GroenLinks ook vragen of dat dat per se een private partij moet zijn 
of kan dat ook door een van de Nederlandse toezichthouders gebeuren? Dan is namelijk ook 
duidelijk wie er verantwoordelijk is en is er ook geen risico dat een marktpartij zich terugtrekt of 
failliet gaat. 
 
Ik heb gekozen voor private certificerende instellingen om verschillende redenen. Zij zijn in dit 
werk gespecialiseerd. Binnen de overheid is deze kennis nauwelijks aanwezig. Ook sluit de inzet 
van private partijen goed aan bij de normalisatie door NEN, waarin de inzet van private partijen 
gebruikelijk is. NEN ondersteunt en coördineert hun activiteiten.  
Pagina 67 van 115 
 
 
 
 

 
te krijgen. 
 
Het onder het wetsvoorstel verplichten van een norm dient als sluitstuk om te komen tot 
interoperabiliteit. Er lopen bijvoorbeeld al verschillende versnellingsprogramma’s (VIPP’s) waarin 
wordt gewerkt aan de implementatie van een aantal gegevensuitwisselingen. Hierbij zorgt 
aanwijzing van deze gegevensuitwisseling in een AMvB hangend onder dit wetsvoorstel 
uiteindelijk ervoor dat de afspraken afdwingbaar worden, ook voor aanbieders van 
informatietechnologie producten in de zorg.  
Binnen deze normeringstrajecten worden alle belanghebbenden betrokken, waarbij voornamelijk 
gekeken wordt welke gemaakte afspraken in het veld formeel kunnen worden vastgelegd. De 
eisen aan taal en techniek die leiden tot interoperabiliteit en die aanbieders van 
informatietechnologieproducten of –diensten in andere trajecten hebben doorgevoerd, kunnen 
ook worden benut in andere producten van deze aanbieders. 
 
De leden van de SGP-fractie lezen dat het bij certificering gaat om een vrijwillig en privaat 
stelsel. De regering is voor het realiseren van dit stelsel afhankelijk van de bereidheid van 
certificerende instellingen om hieraan deel te nemen. Kan de regering aangeven hoe groot het 
risico is dat deze bereidheid laag of afwezig is? In hoeverre spelen ook de kosten van deelname 
hierbij een rol? 
 
De bereidheid onder certificerende instellingen om deel te nemen heb ik begin van dit jaar laten 
toetsen. Hieruit is gebleken dat de bereidheid groot is. Uiteraard spelen de kosten van de deel-
name door certificerende instellingen een rol bij het besluit om accreditatie aan te vragen. Met de 
Raad voor Accreditatie ben ik in overleg om de kosten voor certificerende instellingen in kaart te 
brengen. 
 
De leden van de SGP-fractie lezen dat er bij een gegevensuitwisseling wordt gekozen om tot 
volledige interoperabiliteit te komen, er een opdracht tot de ontwikkeling van een NEN-norm 
wordt gegeven. Aan deze NEN-norm moet een kwaliteitsstandaard ten grondslag liggen (dan wel 
nog worden ontwikkeld). Na ontwikkeling van de norm moet er nog een certificatieschema 
worden ontwikkeld en moeten concrete producten en diensten worden gecertificeerd. Dit proces 
dient elke vijf jaar opnieuw te worden doorlopen.  
De leden van de SGP-fractie begrijpen uit de brief van de zorgpartijen, die op 27 mei jl. naar de 
vaste Kamercommissie VWS is gestuurd, dat dat het komen tot een NEN-norm voor alle partijen 
veel inspanning, doorlooptijd en geld kost en dat het vaak ook nog tijd kost voordat een reeds 
vastgestelde norm daadwerkelijk kan worden toegepast in de praktijk. De leden van de SGP-
fractie vragen de regering te reflecteren op deze normeringstrajecten. Zouden deze onbedoeld 
een vertragende werking hebben op lopende initiatieven en zorgen voor (nog) minder focus op 
de versnelling van de benodigde digitale communicatie in de zorg? 
 
Voor zover ik kan beoordelen is er geen sprake van onbedoelde vertragende werking door 
normeringstrajecten. Door samen met het zorgveld vast te stellen welke gegevensuitwisselingen 
in aanmerking komen voor verplichte (gestandaardiseerde) elektronische uitwisseling, breng ik 
juist focus aan. Het maken van afspraken en het vastleggen van deze afspraken in NEN-normen 
zorgt er verder voor dat elektronische communicatie tussen informatietechnologieproducten en -
diensten mogelijk wordt en gegevens in de zorg kunnen gaan stromen tussen zorgaanbieders. Bij 
de ontwikkeling van normen brengt NEN alle belanghebbenden aan tafel, zodat gedragen normen 
ontstaan. Dit is de basis voor het tot stand brengen van de tot nu toe nog ontbrekende 
interoperabiliteit. 
 
Ook vragen de leden van de SGP-fractie in hoeverre er ruimte bestaat bij de vijfjaarlijkse 
beoordeling een bewuste keuze te maken om de norm niet te herzien. Bestaat de mogelijkheid 
om voor het hernieuwen van de NEN-norm een verkort traject te doorlopen? 
 
Volgens de spelregels van NEN worden normen minimaal eens in de 5 jaar gereviseerd. NEN 
bespreekt daartoe met het veld wat de ervaringen met de norm zijn en welke wijzigingen zijn 
gewenst. Of dit resulteert in een daadwerkelijke revisie van de norm is afhankelijk van de 
Pagina 69 van 115 
 
 
 
 

 
genoemde uitwisselingen, patiëntsamenvattingen, elektronisch receptenverkeer, medische 
beelden, laboratoriumuitslagen en -rapporten en ontslagbrieven van ziekenhuis naar huisarts.  
Ik participeer actief in dat samenwerkingsproject, om ook op die manier te borgen dat de 
Nederlandse genormaliseerde uitwisselingen onderdeel worden van de Europese afspraken. Op 
die wijze versterken de Europese afspraken de Eenheid van taal in Nederland. 
 
Verder wordt in de loop van 2021 een Europees wetgevend voorstel gedaan voor de Europese 
ruimte voor gezondheidsdata. De leden van de VVD-fractie willen graag weten wat de stand van 
zaken is van dit voorstel? Wat staat er naar verwachting in het voorstel? In hoeverre is er in de 
voorliggende wet al rekening gehouden met dit voorstel? In hoeverre raakt het Europese voorstel 
aan het voorliggende wetsvoorstel? 
 
Het wetgevend voorstel voor de Europese ruimte voor gezondheidsgegevens (European Health 
Data Space: EHDS) wordt begin 2022 verwacht, waarna deze in de Europese Raad en het 
Europees Parlement behandel zullen worden. Ik verwacht daarmee dat de definitieve Europese 
wetgeving niet vóór 2023 in werking zal treden. De EHDS wetgeving zal zich naar verwachting 
richten op het veilig en betrouwbaar beschikbaar stellen voor wetenschappelijk onderzoek, 
beleid, publieke gezondheidszorg en grensoverschrijdende behandeling van patiënten, gebruik 
makend van privacy-respecterende technologieën. Ik zet hierbij in op het op die wijze ontsluiten 
van bestaande lokale, regionale, nationale en internationale infrastructuren en niet op een 
centrale Europese verzameling van zorgdata.  
  
Mijn inzet bij het Europees wetgevend voorstel is dat er geen nationale bevoegdheden over de 
inrichting van de informatievoorziening van de zorg naar Europa verschuiven. Met het 
wetsvoorstel wil ik de elektronische uitwisseling van gegevens voor de directe zorglevering 
binnen Nederland regelen. Hiermee creëer ik de juiste randvoorwaarden om de zorggegevens in 
het kader van de toekomstige EHDS wetgeving grensoverschrijdend te ontsluiten. 
 
4.1 Verhouding met regels over cyberveiligheid 
Binnen het kader van de Cyberbeveiligingsverordening wordt een mechanisme ontwikkeld voor 
het Europese cybersecuritycertificatieschema. Een dergelijk schema ziet in het bijzonder op 
beveiligingsvoorschriften en bevat daartoe een aantal minimumvereisten. De leden van de CDA-
fractie vragen wanneer dit certificatieschema klaar zal zijn. 
 
Versie 1.1.1 is op 25 mei 2021 gepubliceerd op de website van het Europees Agentschap voor 
netwerk- en informatiebeveiliging (ENISA).  
 
De leden van de CDA-fractie willen daarnaast weten of de regering al inzicht heeft in welke 
normen uit dit schema meegenomen zullen moeten worden in de op te stellen AMvB? 
 
Nee. De NEN-normen zullen door NEN samen met het zorgveld opgesteld worden. Hierbij worden 
alle bestaande Europese normen, zoals normen uit het Europese cybersecurity certificatieschema, 
betrokken. De NEN-norm mag daar niet mee in conflict zijn.  
 
De leden van de SP-fractie vragen de regering welke eisen zullen worden vastgelegd in de 
normen voor patiëntgegevensuitwisseling op het gebied van privacy (waaronder de AVG), 
cyberveiligheid en informatieveiligheid. 
 
Welke eisen in de NEN-norm worden vastgelegd worden tijdens het normalisatietraject besloten. 
Ten behoeve van de ontwikkeling NEN-norm nodigt NEN alle belanghebbenden uit. Ik vind het 
van groot belang dat er aandacht is voor het zorgvuldig omgaan met (bijzondere) 
persoonsgegevens. Ik zal daarom bij de opdrachtverlening voor de ontwikkeling van een NEN-
norm voor een aan te wijzen gegevensuitwisseling onder andere in het richtinggevende kader 
meegeven dat de norm dient te verzekeren dat een cliënt zijn rechten onder de AVG kan 
effectueren – zoals het recht op inzage, rectificatie of gegevenswissing -en het mogelijk maken 
dat onjuist ingevoerde gegevens (met terugwerkende kracht) gewijzigd kunnen worden en dat de 
norm dient te verzekeren dat een informatietechnologieproduct- of dienst voldoet aan de eisen 
Pagina 71 van 115 
 
 
 
 

 
 
4.2 Verhouding tot vrij verkeer van diensten 
De leden van de D66 fractie lezen dat in de loop van 2021 een Europees wetgevend voorstel 
volgt voor de Europese ruimte voor gezondheidsdata. Kan de regering aangeven of er bij het 
opstellen van dit wetsvoorstel in overweging is genomen wat de mogelijke consequenties zijn van 
deze Europese wetgeving voor het voorliggende wetsvoorstel? 
 
In voorbereiding op het wetgevend voorstel voor de Europese ruime voor gezondheidsgegevens 
is in februari 2021 een Joint Action gestart Towards a European Health Data Space (TEHDAS JA), 
waar mijn ministerie ook actief in participeert. In deze Joint Action worden onder anderen 
richtlijnen opgesteld voor genormaliseerde gezondheidsgegevens, met nadruk op eenheid van 
taal, zoals SNOMED CT en de FAIR-data principes (Findable (vindbaar), Accessible (toegankelijk), 
Interoperable (uitwisselbaar) en Reusable (herbuikbaar)). Ik ben vanaf het begin actief betrokken 
bij het opstellen van deze richtlijnen, en borg zo dat de toekomstige Europese wetgeving zo goed 
mogelijk aansluit bij de Nederlandse situatie en andersom. 
 
De leden van de D66 fractie wil weten waarom de keuze is gemaakt om nu al met het 
voorliggend wetsvoorstel te komen, terwijl er nog een Europees wetsvoorstel komt dat mogelijk 
raakt aan het voorliggende wetsvoorstel?  
 
Het wetgevend voorstel voor de Europese ruimte voor gezondheidsgegevens (European Health 
Data Space: EHDS) wordt begin 2022 verwacht, waarna deze in de Europese Raad en het 
Europees Parlement behandel zullen worden. Ik verwacht daarmee dat de definitieve Europese 
wetgeving niet vóór 2023 in werking zal treden. De EHDS wetgeving zal zich naar verwachting 
richten op het veilig en betrouwbaar beschikbaar stellen voor wetenschappelijk onderzoek, 
beleid, publieke gezondheidszorg en grensoverschrijdende behandeling van patiënten, gebruik 
makend van privacy-respecterende technologieën. Ik zet hierbij in op het op die wijze ontsluiten 
van bestaande lokale, regionale, nationale en internationale infrastructuren en niet op een 
centrale Europese verzameling van zorgdata.  
 
Het Europese voorstel betreft dus het beschikbaar maken van gegevens voor secundair gebruik. 
Met het wetsvoorstel richt ik me op de elektronische uitwisseling van gegevens voor de directe 
zorglevering binnen Nederland (primair gebruik ten behoeve van zorg). Gebruik van gegevens 
ten behoeve van onderzoek of beleid kan immers pas echt goed als gegevens goed in het 
primaire proces beschikbaar zijn gemaakt. 
  
Mijn inzet bij het Europees wetgevend voorstel is dat er geen nationale bevoegdheden over de 
inrichting van de informatievoorziening van de zorg naar Europa verschuiven. Met het 
wetsvoorstel wil ik de elektronische uitwisseling van gegevens voor de directe zorglevering 
binnen Nederland regelen. Hiermee creëer ik de juiste randvoorwaarden om de zorggegevens in 
het kader van de toekomstige EHDS wetgeving grensoverschrijdend te ontsluiten.  
 
De leden van de D66 fractie vragen of grensoverschrijdende zorgaanbieders, bijvoorbeeld in 
Duitsland, meegenomen zijn in dit wetsvoorstel. Is het mogelijk voor deze aanbieders om straks 
ook gegevens uit te wisselen met Nederlandse zorgaanbieders? Zo ja, hoe is dit wettelijk 
geregeld? Zo nee, waarom niet? 
 
Nee, deze zijn niet meegenomen in het wetsvoorstel. Het is niet mogelijk om verplichtingen op te 
leggen aan buitenlandse aanbieders vanuit Nederlandse wetgeving. Echter, bij het bepalen van de 
norm wordt ook rekening gehouden met wat de internationaal gangbare en gebruikte manier is 
om gestandaardiseerd elektronisch gezondheidsgegevens uit te wisselen. Waar mogelijk wordt 
daar gebruik van gemaakt. 
 
In BeNeLux-verband en met Duitsland zijn afspraken gemaakt om op basis van de internationale 
afspraken over eenheid van taal en techniek gezondheidsgegevens uit te wisselen. Zo worden er 
tussen Maastricht en Aachen geen DVD’s met medische beelden met patiënten meegestuurd, 
maar verloopt de communicatie tussen beide ziekenhuizen digitaal en gestandaardiseerd. 
Pagina 73 van 115 
 
 
 
 

 
het EVRM, de Grondwet, de AVG, de UAVG, de Wgbo, de wet BIG en de Wabvpz). Gelet hierop 
acht ik aanvullende waarborgen vooralsnog niet nodig. Om de gezondheidsgegevens te 
beschermen, moet het accent liggen op een goede toepassing van de al bestaande regels. Op 
grond van de bestaande wet- en regelgeving zijn zorgaanbieders reeds verplicht om door logging 
bij te houden wie er toegang hebben tot welke gegevens over cliënten. Hierdoor hebben cliënten 
meer zicht op welke gegevens worden gedeeld met welke zorgverlener en kunnen de IGJ en AP 
als toezichthouders beter toezicht houden op welke gegevens in het zorgproces gedeeld worden. 
 
Met dit wetsvoorstel wordt bij AMvB stap voor stap (gegevensuitwisseling na 
gegevensuitwisseling) de verplichting aan zorgaanbieders opgelegd om erop toe te zien dat 
zorgverleners (gestandaardiseerd) elektronisch uitwisselen met gecertificeerde 
informatietechnologieproducten of -diensten. De effecten op de bescherming van 
gezondheidsgegevens kunnen per gegevensuitwisseling verschillend zijn. De gevolgen van dit 
wetsvoorstel zijn daarmee vooral verbonden aan de verschillende (wijzigings-) AMvB’s waarin 
gegevensuitwisselingen worden aangewezen. Daarom zal in de nota van toelichting bij de 
(wijzigings-)AMvB’s steeds worden ingegaan op welke wijze in de praktijk zal worden voorzien 
hoe cliënten worden geïnformeerd over de gevolgen die het elektronisch uitwisselen van 
gegevens voor hen heeft. Hierbij zal aandacht worden besteed aan de manier waarop cliënten in 
een interoperabel systeem hun dossier in kunnen zien, hun gegevens kunnen controleren en 
eventuele fouten kunnen herstellen en bij wie ze daarvoor terecht kunnen. 
 
De leden van de GroenLinks-fractie vragen of de AP meer capaciteit nodig heeft om effectief 
controle uit kunnen oefenen? 
 
Nee, vooralsnog geeft het wetsvoorstel geen reden om tot die conclusie te komen. Met het 
wetsvoorstel heb ik nadrukkelijk ervoor gekozen dat informatietechnologieproducten en –
diensten gecertificeerd dienen te zijn. Met een certificaat toont de leverancier aan dat het product 
of de dienst voldoet aan de NEN-norm die voor de specifieke gegevensuitwisseling wordt 
opgesteld. Certificaten worden verleend door mij aangewezen certificerende instellingen, die door 
de Raad voor Accreditatie geaccrediteerd dienen te zijn. Ik houd toezicht op het stelsel van 
certificering, waarbij de IGJ een signalerende rol heeft. De AP kan in aansluiting op dit stelsel 
toezicht houden op afstand, waarbij ik besef dat de AP als onafhankelijk toezichthouder zelf 
bepaalt op welke wijze zij toezicht houdt en hoe zij haar prioriteiten stelt. Dit wetsvoorstel gaat 
niet over of en wat wordt uitgewisseld en biedt om die reden geen grondslag om (bijzondere) 
persoonsgegevens te verwerken, maar bepaalt wel hoe uitgewisseld wordt, waarbij de in de AVG 
opgenomen bepalingen over de rechten van betrokkenen, beveiliging en privacy by design dienen 
te worden in acht genomen. In de NEN-norm per gegevensuitwisseling zal daaraan invulling 
worden gegeven. Hierbij wordt de toezichtstaak van de AP niet vergroot. De AP houdt immers al 
toezicht op de reeds bestaande uitwisseling van gezondheidsgegevens van een cliënt tussen 
zorgverleners en de beveiliging van de gegevens die worden uitgewisseld. Ondanks dat naar 
verwachting in algemene zin geen extra capaciteit nodig is, zal steeds bij het opstellen van de 
AMvB’s per gegevensuitwisseling aandacht besteed worden aan de verwachtte gevolgen voor de 
AP als toezichthouder. Daarbij zal rekening worden gehouden met de motie van het lid Hijink c.s. 
(Kamerstukken II 2020/21, 27 529, nr. 240). In de nota van toelichting bij de 
(wijzigings-)AMvB’s zal steeds worden ingegaan op de gevolgen voor de AP. Dit alles geschiedt in 
overleg met de toezichthouder. 
 
En de leden van de GroenLinks-fractie willen weten hoe het aantal zorgverleners dat toegang 
heeft wordt beperkt, waardoor zo veel mogelijk enkel zorgverleners die de gegevens nodig 
hebben voor het verlenen van goede zorg toegang hebben tot deze gegevens? 
 
Met deze leden ben ik van mening dat het heel belangrijk is dat (gezondheids-)gegevens goed 
worden beschermd. Recht op bescherming van persoonsgegevens is immers van belang met het 
oog op privacy en toegang tot de zorg. In de huidige internationale en nationale wet- en 
regelgeving is al veel geregeld voor de bescherming van gezondheidsgegevens (denk aan het 
EVRM, de Grondwet, de AVG, de UAVG, de Wgbo, de wet BIG en de Wabvpz). Gelet hierop acht ik 
aanvullende waarborgen vooralsnog niet nodig. Om de gezondheidsgegevens te beschermen, 
Pagina 75 van 115 
 
 
 
 

 
Het doorbreken van het medisch beroepsgeheim is toegestaan als de (vertegenwoordiger van de) 
patiënt toestemming heeft verleend. Ook is doorbreking toegestaan als er een wettelijke 
grondslag is. Gedacht kan worden aan artikel 11 Wkkgz inzake melding van onder meer 
calamiteiten en geweld in een zorgrelatie en artikel 22 Wpg inzake de plicht van een arts om de 
constatering van een tot een bepaalde een groep behorende infectieziekte aan de GGD te 
melden. Daarnaast kan een hulpverlener onder voorwaarden bij een conflict van plichten ervoor 
kiezen het medisch beroepsgeheim te doorbreken.  
 
Wanneer en onder welke voorwaarden het medisch beroepsgeheim kan worden doorbroken is 
ongeacht of de gegevensuitwisseling elektronisch of op een andere manier plaatsvindt.  
 
Wanneer gezondheidsgegevens uitgewisseld worden is daarnaast ingevolge de AVG een 
9
verwerkingsgrondslag nodig is om persoonsgegevens uit te wisselen . Verder is op grond van de 
AVG ook een uitzonderingsgrond om het verbod om persoonsgegevens van bijzondere aard te 
10
verwerken te doorbreken . 
 
Bij deze nota naar aanleiding van het verslag heb ik ook een nota van wijziging gevoegd, 
waarmee verduidelijkt wordt dat het wetsvoorstel niet verplicht tot het uitwisselen van gegevens. 
Onderhavig wetsvoorstel biedt daarmee geen grondslag om het beroepsgeheim te doorbreken. 
 
De leden van de GroenLinks-fractie hebben zorgen over de borging van de rechten van patenten 
onder de WGBO. Zo heeft een patiënt bijvoorbeeld het recht op vernietiging. Als een dossier op 
meerdere plekken staat, kan een patiënt dat recht dan nog effectief uitoefenen? En kan de 
patiënt altijd het meest actuele dossier inzien? 
 
Met persoonsgegevens, waaronder bijzondere persoonsgegevens zoals gezondheidsgegevens, 
moet zorgvuldig worden omgegaan. Recht op bescherming van persoonsgegevens is van belang 
met het oog op privacy en toegang tot de zorg en is daarom in internationale en nationale 
wetgeving geregeld (in onder meer het EVRM, de Grondwet, de AVG, de UAVG, de Wgbo, de wet 
BIG en de Wabvpz). 
 
Dit wetsvoorstel gaat uit van en past binnen deze internationale en nationale wetgeving inzake 
gegevensbescherming. Het wetsvoorstel verandert dus niets aan de rechten van de patiënten die 
voortvloeien uit de geldende wetgeving in het zorgdomein. Zo zijn bijvoorbeeld de WGBO en 
AVG, met daarin het recht van een patiënt om gegevens uit het medisch dossier te laten 
vernietigen, onverkort van toepassing.  
 
Welke eisen in de NEN-norm worden vastgelegd worden tijdens het normalisatietraject besloten. 
Ten behoeve van de ontwikkeling NEN-norm nodigt NEN alle belanghebbenden uit. Ik vind het 
van groot belang dat er aandacht is voor het zorgvuldig omgaan met (bijzondere) 
persoonsgegevens. Ik zal daarom bij de opdrachtverlening voor de ontwikkeling van een NEN-
norm voor een aan te wijzen gegevensuitwisseling onder andere in het richtinggevende kader 
meegeven dat de norm dient te verzekeren dat een cliënt zijn rechten onder de AVG kan 
effectueren – zoals het recht op inzage, rectificatie of gegevenswissing – en het mogelijk maken 
dat onjuist ingevoerde gegevens (met terugwerkende kracht) gewijzigd kunnen worden en dat de 
norm dient te verzekeren dat een informatietechnologieproduct- of dienst voldoet aan de eisen 
die de AVG stelt en het mogelijk maakt dat een zorgaanbieder of zorgverlener aan zijn 
verplichtingen uit de AVG kan voldoen. 
 
5.3 Verhouding met elektronisch uitwisselingssysteem (artikel 15a Wabvpz) 
In deze paragraaf wordt gesproken over toestemming geven gegevens te delen en dat daarmee 
het beroepsgeheim kan worden doorbroken, zo lezen de leden van de VVD-fractie. Hoe werkt dit 
in spoedeisende gevallen of in het geval een cliënt niet in staat is om toestemming te geven?  
 
Gezondheidsgegevens kunnen uitgewisseld worden, mits er een verwerkingsgrondslag als 
                                                
9
 Artikel 6 AVG. 
10
 Artikel 9 AVG. 
Pagina 77 van 115 
 
 
 
 

 
zorg is dit misschien niet optimaal en zou je hiervan kunnen uitzonderen, maar is dit een 
mogelijkheid voor de uitwisseling van gegevens binnen andere sectoren? 
 
Uitwisseling van gegevens kan plaatsvinden via een elektronisch uitwisselingssysteem als 
bedoeld in de Wabvpz. Dit is een systeem waarmee zorgaanbieders op elektronische wijze, 
dossiers, gedeelten van dossiers of gegevens uit dossiers voor andere zorgaanbieders 
raadpleegbaar kunnen maken, waaronder niet begrepen een systeem binnen een zorgaanbieder, 
voor het bijhouden van een elektronisch dossier. Met een elektronisch uitwisselingssysteem 
kunnen gegevens worden gedeeld die vooraf beschikbaar zijn gesteld voor later onbekend 
gebruik. De gegevens hoeven niet in het systeem zelf te staan, maar worden via het systeem 
uitgewisseld. Om gegevens te kunnen uitwisselen via een elektronische uitwisselingssysteem, is 
uitdrukkelijke toestemming nodig van de cliënt. 
 
De leden van de GroenLinks-fractie stellen dat nadat toestemming is verleend zorgverleners 
gegevens in kunnen zien wanneer zij dit wensen. Dit is echter niet het geval. De 
toestemmingsvraag moet specifiek zijn. Dit betekent onder andere dat uit de toestemmingsvraag 
moet blijken welke gegevens op welk moment met welke categorie zorgaanbieders uitgewisseld 
mogen worden. Uit de AVG volgt bovendien dat gegevensverwerking niet verder mag gaan dan 
voor de doeleinden noodzakelijk is. Bovendien mogen alleen gegevens geraadpleegd worden als 
dat noodzakelijk is voor de behandeling. De AP houdt toezicht op de naleving van de AVG. 
Bovendien bepaalt de Wabvpz dat de cliënt bij elektronische inzage of afschrift van zijn dossier 
kan verzoeken om een overzicht van wie wanneer bepaalde informatie beschikbaar heeft 
gemaakt en wie wanneer bepaalde informatie heeft ingezien (logging).  
 
5.4 Verhouding ten aanzien van wetsvoorstel digitale overheid 
De leden van de VVD-fractie lezen dat bij het opstellen van de NEN-normen in de AMvB de Wet 
digitale overheid (Wdo) in acht genomen wordt. Hoe gebeurt dat? Met welke zaken uit de Wdo 
gaat dan rekening gehouden worden? Waarom is dat niet al opgenomen in de voorliggende wet 
zelf?  
 
Het wetsvoorstel digitale overheid gaat onder meer gelden voor categorieën van zorgaanbieders 
die vallen onder de Wabvpz in het kader van de taken waarvoor zij op grond van de Wabvpz het 
BSN gebruiken. Dit betekent dat deze zorgaanbieders bij de uitwisseling van gegevens zullen 
moeten voldoen aan de eisen en normen ten aanzien van veilig inloggen uit nu nog het 
wetsvoorstel, zodat de identiteit van de zorgprofessional kan worden vastgesteld.  
 
Het wetsvoorstel digitale overheid is een kaderwet die algemene principes, 
verantwoordelijkheden en procedures regelt. Het wetsvoorstel digitale overheid zal 
zorgaanbieders onder meer verplichten tot het indelen van hun digitale diensten naar 
betrouwbaarheidsniveau en het op orde hebben van hun informatiebeveiliging. Met deze aspecten 
zal tegen die tijd bij het opstellen van de NEN-normen dan ook rekening moeten worden 
gehouden.  
 
Het wetsvoorstel digitale overheid zal, indien het door de Eerste Kamer wordt aangenomen, 
onverkort gelden naast het onderhavige wetsvoorstel, zodat daarin geen bepalingen behoeven te 
worden opgenomen die al uit Wet digitale overheid zullen voortvloeien. 
 
 
6. IMPLEMENTATIE EN UITVOERING 
 
Er wordt gesproken van een transitieperiode, zo lezen de leden van de VVD-fractie. Hoe lang gaat 
die transitieperiode duren?  
 
Bij het bepalen van de duur van de transitieperiode zal bij de totstandkoming van de AMvB 
nadrukkelijk aandacht worden besteed aan de werkzaamheden die voortvloeien uit het opstellen 
van certificatieschema’s, het accrediteren van certificerende instellingen en het certificeren van 
informatietechnologieproducten of -diensten. 
Pagina 79 van 115 
 
 
 
 

 
wetsvoorstel in werking treedt.  
 
Met dit wetsvoorstel wordt bij AMvB stap voor stap (gegevensuitwisseling na 
gegevensuitwisseling) de verplichting aan zorgaanbieders opgelegd om erop toe te zien dat 
zorgverleners (gestandaardiseerd) elektronisch uitwisselen met gecertificeerd 
informatietechnologieproducten of -diensten. De samenwerking tussen de IGJ en de andere 
inspecties kunnen per aangewezen gegevensuitwisseling verschillend zijn. Het is daarom meer 
opportuun om met het maken van eventuele afspraken te wachten tot er een beter beeld is van 
de verschillende (wijzigings-) AMvB’s waarin gegevensuitwisselingen worden aangewezen. 
 
7.2 Toezicht op aanwijzing in spoor 1 en aanwijzing in spoor 2 
Het toezicht in spoor 1 ziet niet op de wijze en snelheid waarmee de betrokken (zorg)partijen 
invulling geven aan de gezamenlijke ambitie van het veld om de gegevensuitwisseling door 
middel van een elektronische infrastructuur van spoor 1 naar spoor 2 te brengen. De leden van 
de CDA-fractie vragen de regering op welke wijze dan wel vinger aan de pols wordt gehouden of 
benodigde inspanningen worden verricht om de gegevensuitwisseling naar spoor 2 te brengen. 
 
De keuze om een gegevensuitwisseling in spoor 1 of spoor 2 aan te wijzen, zal mede gemaakt 
worden aan de hand van de volwassenheidsscan en de MKBA. Als op basis daarvan een 
voorlopige keus voor spoor 1 volgt, zal door de toetsing een beter beeld ontstaan welke stappen 
nog gezet moeten worden om en wanneer tot een spoor 2-aanwijzing te komen. Dit kan per 
gegevensuitwisseling verschillen. Soms zullen er nog technische ontwikkelingen nodig zijn, in 
andere gevallen is er bijvoorbeeld onvoldoende sprake van digitalisering bij zorgaanbieders. 
Afhankelijk van de reden voor een aanwijzing in spoor 1 zal dus bekeken moeten worden op 
welke wijze inspanningen nodig zijn en door wie die inspanningen geleverd moeten worden. In de 
nota van toelichting bij de aanwijzing van een gegevensuitwisseling in spoor 1 zal ingegaan 
worden hoe naar verwachting en op welke termijn de gegevensuitwisseling naar een spoor 2-
aanwijzing zal gaan.  
 
8. EFFECTEN VAN HET WETSVOORSTEL 
 
8.1 Financiële gevolgen 
De leden van de VVD-fractie zijn van mening dat niet alleen naar de lasten voor zorgaanbieders 
gekeken moet worden, maar ook naar de baten c.q. de opbrengsten. Kan uitgebreid op de 
batenkant c.q. de opbrengsten van elektronische gegevensuitwisseling worden ingegaan? 
 
Er zijn zeker kwalitatieve baten te noemen als opbrengst van het wetsvoorstel. Bijvoorbeeld het 
niet meer handmatig overtypen van informatie of andere administratieve handelingen nodig bij 
overdracht van informatie, geen onnodige onderzoek uitvoeren omdat de informatie niet op tijd 
aanwezig en minder vermijdbare fouten in zorgverlening.  
Volgens de aanpak die ik voorsta zal voorafgaand aan de keuze om een gegevensuitwisseling te 
realiseren een MKBA worden uitgevoerd. De baten die door de aanwijzing van een bepaalde ge-
gevensuitwisseling zullen worden gerealiseerd kunnen pas goed onderbouwd worden zodra de 
MKBA is uitgevoerd. 
 
Uiteraard zal ik de baten die naar verwachting gerealiseerd zullen worden meenemen in de be-
sluitvorming over het al dan niet uitwerken van een gegevensuitwisseling tot een aanwijzing on-
der het wetsvoorstel. De uitkomsten van de MKBA voor een bepaalde gegevensuitwisseling zullen 
bij het doorlopen van de voorhangprocedure met uw Kamer worden gedeeld. 
 
Met de uitwerking van AMvB’s onder het wetsvoorstel kan blijken dat met de implementatie de 
kosten- en batenverdeling tussen de zorgaanbieders onderling kan verschuiven. Hier zal per ge-
gevensuitwisseling goed gekeken worden of het nodig is hiervoor te compenseren. Vanuit mijn 
ministerie lopen er al verschillende versnellingsprogramma’s (VIPP’s), gericht om de implementa-
tie van een aantal gegevensuitwisselingen te stimuleren. Per gegevensuitwisseling onder dit 
wetsvoorstel zou dit kunnen leiden tot overheidsingrijpen, indien dit uit de gedane onderzoeken 
(o.a. MKBA, bekostigingsonderzoek) noodzakelijk blijkt. Hierbij hou ik per gegevensuitwisseling 
Pagina 81 van 115 
 
 
 
 

 
De kosten en baten zullen per te verplichten gegevensuitwisseling en per organisatie verschillen. 
Ik toets voorafgaande aan het bij AMvB aanwijzen van een (prioritaire) gegevensuitwisseling, of 
de aanwijzing toegevoegde waarde heeft hoe de kosten en baten verdeeld zijn tussen de ver-
schillende sectoren. Dit doe ik door middel van een MKBA, waarin de kosten en baten voor de ge-
hele maatschappij beschouwd worden. Met de uitwerking van AMvB’s onder het wetsvoorstel kan 
blijken dat met implementatie de kosten- en batenverdeling tussen de zorgaanbieders onderling 
kan verschuiven. Hier zal per gegevensuitwisseling goed gekeken worden of het nodig is hiervoor 
te compenseren. Voor de concept AMvB vinden allerlei uitvoeringstoetsen plaats waaronder een 
door de NZa over onder meer de eventuele effecten op de bekostiging. 
  
Daarnaast ben ik bezig met het opstellen van een financierings- en bekostigingsproces om vroeg-
tijdig te kunnen reageren op de te verwachten transitie-kosten en de structurele kosten en baten 
bij betrokken partijen.  
 
Ook de Raad van State benoemt in haar advies dat de kosten ten laste zullen komen van de 
bedrijfsvoering van zorgaanbieders. De leden van de D66-fractie vragen de regering hierbij te 
reflecteren in welke mate de extra eisen voor softwareleveranciers direct worden gefactureerd 
aan zorgaanbieders. 
 
De verplichting voor zorgaanbieders om elektronisch gegevens te laten uitwisselen leidt tot 
implementatie- en nalevingskosten. Met de uitwerking van AMvB’s onder het wetsvoorstel kan 
blijken dat met implementatie de kosten- en batenverdeling tussen de zorgaanbieders onderling 
kan verschuiven. Per gegevensuitwisseling zal goed gekeken worden of het nodig is hiervoor te 
compenseren. Vanuit mijn ministerie lopen er al verschillende versnellingsprogramma’s (VIPP’s), 
gericht om de implementatie van een aantal gegevensuitwisselingen te stimuleren. Per 
gegevensuitwisseling onder dit wetsvoorstel zou dit kunnen leiden tot overheidsingrijpen, indien 
dit uit de gedane onderzoeken (o.a. MKBA, bekostigingsonderzoek) noodzakelijk blijkt. Hierbij 
houd ik per gegevensuitwisseling rekening met de grote diversiteit binnen het zorgveld, van 
academische ziekenhuizen tot solistisch werkende zorgverleners.  
 
Gezien er slechts een beperkt aantal leveranciers zijn en dat het overstappen naar een andere 
leverancier veelal onbegonnen werk is, vragen De leden van de D66-fractie de regering in welke 
mate er gecontroleerd wordt op aanzienlijke marktmacht van deze partijen.  
 
Ik monitor de markt voor zorg ICT systemen en –diensten in het kader van de ontwikkeling van 
het Duurzaam Informatie Stelsel voortdurend. De ACM, als onafhankelijke toezichthouder in de 
zorgmarkt, waakt erover dat leveranciers geen misbruik maken van hun positie.  Zorgpartijen, 
ICT- leveranciers en andere belanghebbenden kunnen bij ervaren misbruik van marktmacht hier-
van melding maken. Recent heeft de ACM een onderzoek ingesteld naar de EPD-leveranciers in 
de ziekenhuissector. Zodra de uitkomsten van dit onderzoek bekend zijn zal ik uw Kamer hier-
over informeren en welke gevolgen ik zie voor de zorgmarkt.  
 
Het wetsvoorstel verplicht leveranciers interoperabele oplossingen te leveren voor aangewezen 
gegevensuitwisselingen. Het wetsvoorstel richt zich daarmee op de koppelvlakken van informa-
tietechnologieproducten- en diensten. Een dergelijk koppelvlak per specifieke gegevensuitwisse-
ling vormt dus slechts een klein deel van een compleet EPD of ECD. De in het wetsvoorstel opge-
nomen normalisatie en certificering maakt het voor inkopende zorgpartijen bovendien gemakke-
lijker na te gaan welke leverancier voldoet aan de wettelijke verplichtingen en daarmee interope-
rabiliteit borgt.  
 
De leden van de D66-fractie vragen de regering in welke mate het de taak is van inkopende 
partijen binnen de zorg zoals gemeenten, zorgkantoren en zorgverzekeraars om de financiële 
gevolgen van dit wetsvoorstel te voorkomen. 
 
Ik voorzie geen taak voor inkopende partijen om de financiële gevolgen van dit wetsvoorstel te 
voorkomen. 
 
Pagina 83 van 115 
 
 
 
 

 
kunnen oplopen als de gehele zorg tot interoperabiliteit komt? 
De regering geeft aan dat dit wetsvoorstel niet van toepassing is op Caribisch Nederland. De 
leden van de CDA-fractie vragen waarom niet in ieder geval de eis voor spoor 1 wel voor 
Caribisch Nederland gaat gelden, zodat minimaal digitaal gegevens uitgewisseld moeten worden 
door middel van beveiligde e-mail, temeer daar men vaak naar andere grote landen moet voor 
een operatie. 
 
Naast dat - zoals aangegeven is in de memorie van toelichting - een zekere schaalgrootte nodig 
is om de voordelen van een verplichte elektronische uitwisseling mogelijk te maken, speelt ook 
mee dat dit wetsvoorstel aansluit bij de bestaande systematiek van de Wkkgz. Deze wet is alleen 
van toepassing voor Europese deel van Nederland.  
 
De leden van de SP-fractie vragen hoe de kosten die veroorzaakt worden door de normalisering 
precies worden gedragen. Wordt dit volledig vergoed door aanvullende middelen ter beschikking 
te stellen aan zorginstellingen vanuit de begroting van het ministerie of gaat dit ten koste van 
financiële middelen voor andere taken van zorginstellingen? Hoe wordt dit budgettair geregeld? 
 
De verplichting voor zorgaanbieders om elektronisch gegevens te laten uitwisselen leidt tot 
implementatie- en nalevingskosten. Met de uitwerking van AMvB’s onder het wetvoorstel kan 
blijken dat met implementatie de kosten- en batenverdeling tussen de zorgaanbieders onderling 
kan verschuiven. Hier zal per gegevensuitwisseling goed gekeken worden of het nodig is hiervoor 
te compenseren. Vanuit mijn ministerie lopen er al verschillende versnellingsprogramma’s 
(VIPP’s), gericht om de implementatie van een aantal gegevensuitwisselingen te stimuleren. Per 
gegevensuitwisseling onder dit wetsvoorstel zou dit kunnen leiden tot overheidsingrijpen, indien 
dit uit de gedane onderzoeken (o.a. MKBA, bekostigingsonderzoek) noodzakelijk blijkt. Hierbij 
hou ik per gegevensuitwisseling rekening met de grote diversiteit binnen het zorgveld, van 
academische ziekenhuizen tot solistisch werkende zorgverleners. 
 
Samen met het zorgveld werk ik aan een toekomstbestendige gegevensuitwisseling in de 
gezondheidszorg met als uitgangspunten dat systemen met elkaar kunnen communiceren 
(interoperabiliteit), de keuzevrijheid voor zorgaanbieders bij het kiezen van een ICT-systeem 
geborgd blijft en dit tegen acceptabele maatschappelijke kosten gebeurt.  
Mijn inschatting is dat hoe meer gegevensuitwisselingstrajecten zijn afgerond, des te lager de 
implementatiekosten per uitwisseling komen te liggen. De eisen aan techniek die leiden tot 
interoperabiliteit en die aanbieders van informatietechnologieproducten of –diensten in andere 
trajecten hebben doorgevoerd, zullen ook worden benut in andere producten van deze 
aanbieders door hergebruik. Een voorbeeld hiervan is het eventueel verplichten van open API’s, 
die kunnen worden hergebruikt in andere producten en diensten. 
 
De leden van de SGP-fractie vragen naar de financiële gevolgen voor decentrale overheden. Dit 
wetsvoorstel ziet op zorgaanbieders en leveranciers van informatie-technologieproducten of -
diensten. Decentrale overheden kunnen zorgaanbieders zijn in de zin van dit wetsvoorstel, zoals 
in het geval van jeugdgezondheidszorg. Het voorstel zal dus voor hen ook financiële 
consequenties hebben. Kan de regering inschatten hoe groot deze zijn? 
 
Het klopt dat decentrale overheden zorgverlener kunnen zijn, dat is bijvoorbeeld bij de jeugdge-
zondheidszorg het geval (vanuit Wpgd) wanneer ze de uitvoering van de jeugdgezondheidszorg 
beleggen binnen de gemeentelijke organisatie (de wijze van organiseren bepaalt dus of het col-
lege van B&W formeel zorgverlener is). 
 
Mijn inschatting is gezien de huidige (concept) MJA Wegiz dat decentrale overheden de komende 
jaren niet geraakt worden door het wetsvoorstel en dus niet te maken krijgen met financiële con-
sequenties als gevolg van het wetsvoorstel. Samen met het zorgveld werk ik aan een toekomst-
bestendige gegevensuitwisseling in de gezondheidszorg met als uitgangspunten dat systemen 
met elkaar kunnen communiceren (interoperabiliteit), de keuzevrijheid voor zorgaanbieders bij 
het kiezen van een ICT-systeem geborgd blijft en dit tegen acceptabele maatschappelijke kosten 
gebeurt.  
Pagina 85 van 115 
 
 
 
 

 
De NZa heeft op basis van de Wet marktordening gezondheidszorg (Wmg) de opdracht goed 
werkende markten voor zorgverlening, zorginkoop en ziektekostenverzekeringen te maken 
(reguleren) en te bewaken (toezicht). De taken van de NZa zijn omschreven in de Wmg. Een 
jaarlijks monitor omtrent de ICT in de zorg valt niet onder de wettelijke taken van de NZa. 
 
Als gegevensuitwisseling in de zorg wordt verbeterd (voor zorgprofessionals en patiënten), wordt 
het per definitie gemakkelijker om wetenschappelijk onderzoek te doen. Het Nationaal Groeifonds 
heeft een claim gehonoreerd gekregen voor Health RI. De leden van de CDA-fractie vragen hoe 
de regering aankijkt tegen deze ontwikkeling en wat nodig is om dubbele data-infrastructuren te 
voorkomen. 
 
Health-RI is een bestaande alliantie van gerenommeerde organisaties die nationaal en 
internationaal wetenschappelijk onderzoek doen op basis van zorgdata. Hun voorstel dat door het 
Groeifonds is gehonoreerd beoogt een versnelling van de veilige en betrouwbare ontsluiting van 
medische data voor wetenschappelijk onderzoek en innovatie, met inzet van 
privacybeschermende en -respecterende technologieën. Health-RI werkt daarbij volgens de FAIR-
data principes: Findable (vindbaar), Accessible (toegankelijk), Interoperable (uitwisselbaar) en 
Reusable (herbruikbaar). Deze principes sluiten aan bij die van het wetsvoorstel, waarbij de 
genormaliseerde uitwisseling van gezondheidsgegevens bijdraagt aan de vindbaarheid en vooral 
de uitwisselbaarheid. Juist door gegevens vanaf het begin gestructureerd en genormaliseerd vast 
te leggen, wordt de herbruikbaarheid van die gegevens voor wetenschappelijk onderzoek, 
innovatie maar ook toezicht en beleid, vergroot. 
 
De beoordelingscommissie van het Groeifonds heeft Health-RI als voorwaarde meegegeven goed 
af te stemmen met mijn ministerie om synergie te benutten en dubbel werk te voorkomen. Over 
de concrete invulling hiervan ben ik met Health-RI in gesprek en ik heb er alle vertrouwen in dat 
we hier samen goede afspraken over maken. 
 
De leden van de CDA-fractie vragen wat de stand van zaken is van het onderzoek van de ACM 
naar de aanmerkelijke marktmacht van ICT-leveranciers in de zorg. Wanneer kan de Kamer de 
resultaten hiervan verwachten? 
 
ACM heeft de marktverkenning naar informatiesystemen en gegevensuitwisseling in en met de 
ziekenhuissector afgerond. De ACM is bezig met de voorbereidingen voor publicatie. De publicatie 
hiervan wordt binnenkort verwacht. 
 
8.3 Effecten op de gegevensbescherming 
De leden van de D66-fractie constateren dat gegevensbescherming een belangrijk onderdeel is 
van dit wetsvoorstel. Temeer omdat gevoelige gegevens van patiënten worden uitgewisseld 
tussen zorgaanbieders. Het is voor deze leden vooralsnog onduidelijk of 
toestemmingsverklaringen voor uitwisselingen nodig blijft binnen deze wet. Zo ja, op welke 
momenten vindt dit plaats en hoe wordt hier uitvoering aan gegeven?  
 
Het wetsvoorstel gaat uit van en past binnen de internationale en nationale wetgeving inzake 
gegevensbescherming en verandert dus niets aan de huidige waarborgen rondom zeggenschap. 
Het wetsvoorstel beschrijft immers alleen hoe en niet of er uitgewisseld kan of moet worden. Bij 
deze nota naar aanleiding van het verslag heb ik ook een nota van wijziging gevoegd, waarmee 
verduidelijkt wordt dat het wetsvoorstel niet verplicht tot het uitwisselen van gegevens. 
 
Gezondheidsgegevens kunnen uitgewisseld worden, mits er een verwerkingsgrondslag als 
bedoeld in artikel 6, eerste lid, AVG, een uitzonderingsgrond op het verbod om bijzondere 
persoonsgegevens als bedoeld in artikel 9 AVG en doorbrekingsgrond van het medisch 
beroepsgeheim als bedoeld in de Wgbo en de Wet BIG is. 
 
Dit kan toestemming zijn, maar ook een wettelijke grondslag. De AVG vereist dat de 
toestemming uitdrukkelijk moet zijn. Verder bepaalt de Wabvpz dat uitdrukkelijke toestemming 
gegeven moet worden indien patiëntgegevens vooraf beschikbaar worden gesteld in een 
elektronisch uitwisselingssysteem voor later onbekend gebruik.  
Pagina 87 van 115 
 
 
 
 

 
Ik deel de mening dat een single-point of failure binnen de gegevensuitwisseling zoveel mogelijk 
moet worden vermeden vanwege de ook door de leden van de PvdD-fractie gestelde risico’s ten 
aanzien van gegevensbescherming maar ook beschikbaarheid. Daarom onderschrijf ik de 
noodzaak om te komen tot een landelijk dekkend stelsel van onderling verbonden infrastructuren 
waarin de keuzevrijheid voor het netwerk en systeem van de individuele zorgaanbieder een 
belangrijk criterium is, conform motie Van Kooten-Arissen en Hijink (Kamerstukken II 2019/20, 
29515 nr. 431).  
 
Het voorliggende wetsvoorstel zet een belangrijke stap door het verplicht stellen van het 
elektronisch uitwisselen van gegevens, waarbij de genormaliseerde eisen aan taal en techniek 
onafhankelijk zijn van een specifieke elektronische infrastructuur. Daarmee wordt voorkomen dat 
niet slechts één systeem voor een specifieke gegevensuitwisseling gaat gelden. Het wetsvoorstel 
leidt daarmee niet tot de introductie van het gebruik van één landelijk systeem of een 
verplichting van het gebruik van een specifiek systeem binnen een gegevensuitwisseling. 
Conform de motie van Teunissen c.s. (Kamerstukken I 2016/17, 33 509, T), worden er met dit 
wetsvoorstel ook geen grondslagen wat betreft toestemming of autorisatie veranderd. 
 
Naast zorgen over een mogelijke single-point of failure zijn er nog andere privacy technische 
zorgen bij de leden van de PvdD-fractie. De wet verplicht dat er voldaan moet worden aan de 
AVG, maar in het verleden zijn daar in de zorg al meerdere keren grote problemen mee geweest. 
Genoemde leden constateren dat in de afgelopen jaren veel datalekken zijn geweest in de zorg, 
onder andere bij de GGD, in de ggz, in de jeugdzorg, en bij verschillende ziekenhuizen. Daarbij 
werd altijd gezegd dat deze instellingen, met name ziekenhuizen, conform de AVG zelf 
verantwoordelijk zijn voor het bewaken van die data. De verschillende datalekken tonen dat zij 
daar zelfstandig niet toe in staat zijn. Daarom vragen deze leden of de regering met deze wet, 
die dus partijen verplicht hoe ze gegevens moeten uitwisselen, ook iets gaat regelen over de 
mate van beveiliging van die gegevens, zodat datalekken niet meer voor kunnen komen. 
 
Zorgaanbieders zijn primair zelf verantwoordelijk voor eigen informatiebeveiliging. Volgens het 
Begz moeten zorgaanbieders voldoen aan de NEN 7510 en aanverwante normen. Deze normen 
zullen ook wanneer een gegevensuitwisseling onder het wetsvoorstel in spoor 2 wordt aangewe-
zen, verplicht blijven en eventueel worden aangevuld. Over de nadere invulling omtrent informa-
tiebeveiliging ga ik nog in gesprek met het veld. De uitkomst kan per gegevensuitwisseling ver-
schillen. 
 
De leden van de PvdD-fractie vragen of de regering mogelijkheden ziet om privacy by design 
sterker te verankeren in de wet zelf? Daarnaast willen deze leden de regering herinneren aan de 
met algemene stemmen aangenomen motie van het lid Van Kooten-Arissen , en nogmaals de 
oproep delen dat er binnen de zorg alleen end-to-end encryptie gebruikt zou moeten worden, 
vanwege de hoge mate van privacygevoelige informatie. 
 
Dit wetsvoorstel gaat uit van en past binnen de internationale en nationale wetgeving inzake 
gegevensbescherming, zoals onder meer opgenomen in de AVG en de UAVG. Dat betekent dat bij 
het uitwisselen van een gegeven altijd voldaan moet worden aan de eisen die uit die bestaande 
kaders volgen. Ik zie dan ook geen reden om privacy by design sterker te verankeren in dit 
wetsvoorstel zelf. Daarbij neem ik in aanmerking dat de AVG voorziet in een heldere definitie wat 
dit beginsel inhoudt, de concrete invulling daarvan per gegevensuitwisseling anders kan zijn en in 
de loop van de tijd kan wijzigen. Wel geef ik bij de ontwikkeling van de NEN-norm per aan te 
wijzen gegevensuitwisseling als richtinggevend kader mee dat aan de AVG dient te worden 
voldaan. Hierdoor wordt bijvoorbeeld verzekerd dat de leverancier zich bij het ontwikkelen van 
technologieproducten en -diensten zich houdt aan de verplichting om volgens de beginselen uit 
de AVG, zoals van privacy by design te werken. 
 
De leden van de PvdD-fractie vragen of de regering end-to-end encryptie gaat vastleggen in deze 
wet en verplicht stellen voor het versturen van medische gegevens?  
 
Gezien de systematiek van dit wetsvoorstel wordt end-to-end encryptie niet in het wetsvoorstel 
Pagina 89 van 115 
 
 
 
 

 
reeds het Medmij-afsprakenkader ingericht. MedMij is de Nederlandse standaard voor het veilig 
uitwisselen van gezondheidsgegevens tussen de zorgverlener en de cliënt, bijvoorbeeld in een 
persoonlijke gezondheidsomgeving. Een (uitbreiding van de reikwijdte van dit) wetsvoorstel 
wordt daarom niet noodzakelijk geacht.  
 
Dit laat onverlet dat het voorliggende wetsvoorstel positieve effecten kan hebben op de 
gegevensuitwisseling met de cliënt. Doordat gegevens met behulp van een elektronische 
infrastructuur beschikbaar worden en tussen zorgverleners op die wijze worden uitgewisseld, 
kunnen deze logischerwijs ook makkelijker uitgewisseld worden met de cliënten. Dit positieve 
effect wordt nog eens versterkt doordat bij de ontwikkeling van een NEN-norm rekening zal 
worden gehouden met het MedMij- afsprakenstelsel.  
 
Daarnaast willen de leden van de PvdD-fractie weten hoe de regering gaat zorgen voor het 
minimaliseren van de gegevensuitwisseling (oftewel geen gegevens uitwisselen die niet 
uitgewisseld hoeven worden)? Ter illustratie: er kan gedacht worden een kwaliteitsstandaard 
voor de eerste hulp waarin gegevens A, B, C, en D opgenomen zijn. Stel een patiënt breekt zijn 
of haar been, en wordt na een bezoek aan de eerste hulp doorgestuurd naar een fysiotherapeut. 
Deze behandelaar zou bij wijze van spreken gegevens B en D nodig hebben. Worden dan ook 
alleen gegevens B en D doorgestuurd, of krijgt de behandelaar dan alle gegevens? En hoe zit dit 
als de eerdergenoemde fysiotherapeut de patiënt doorverwijst naar een revalidatiecentrum? 
Krijgt deze dan van de fysiotherapeut alleen gegevens B en D of het hele pakket? Hoe zou deze 
situatie uitpakken, als het revalidatiecentrum ook gegeven C nodig blijkt te hebben. Kan deze 
dan zonder tussenbericht van de eerdergenoemde fysiotherapeut opgevraagd worden aan de 
eerste hulp? 
 
Welke gegevens uitgewisseld moeten worden ten behoeve van de goede zorg of met het oog 
daarop, wordt in beginsel bepaald door het veld. Dit wordt tripartiet vastgesteld in een 
kwaliteitsstandaard. Zorgaanbieders moeten ervoor zorgen dat verleners overeenkomstig deze 
kwaliteitsstandaarden handelen. De zorgverlener maakt in een concreet geval zelf nog de 
afweging of en welke gegevens moeten worden uitgewisseld voor het leveren van goede zorg.  
Uit de AVG volgt dat gegevensverwerking niet verder mag gaan dan voor de doeleinden 
noodzakelijk is. Bovendien mogen alleen gegevens geraadpleegd worden als dat noodzakelijk is 
voor de behandeling. 
 
Daarbij is ook relevant dat de toestemmingsvraag voor het delen van gegevens specifiek moet 
zijn. Dit betekent dat indien gebruik wordt gemaakt van een elektronisch uitwisselingssysteem 
onder andere uit de toestemmingsvraag moet blijken welke gegevens op welk moment met welke 
categorie zorgaanbieders uitgewisseld mogen worden. Er is een factsheet beschikbaar waarin 
uitleg gegeven wordt over het geven van toestemming voor het uitwisselen van medische 
13
gegevens tussen zorgverleners. 
 
9. ADVIES EN CONSULTATIE 
 
De vaste Kamercommissie VWS heeft op 27 mei 2021 van een groot aantal organisaties een 
gezamenlijke brief gekregen over de voorliggende wet, zo constateren de leden van de VVD-
fractie. In hoeverre zijn deze organisaties betrokken geweest bij de totstandkoming van deze 
wet? In hoeverre hebben zij meegedaan aan de consultatieronde en wat hebben ze daar 
ingebracht? Kan de regering reageren op de punten in de brief en de daarin opgenomen vragen 
beantwoorden?  
 
Tussen 10 maart en 10 juni van vorig jaar - welke termijn verlengd was ten gevolge van de 
coronacrisis - heeft eenieder die dat wil de mogelijkheid gehad mee te denken en te reflecteren 
op het conceptwetsvoorstel via internetconsultatie.nl. Hierop zijn 66 openbare reacties en 33 niet 
openbare reacties binnengekomen, welke elk in een zorgvuldig proces zijn afgewogen. Welke 
                                                
13
 https://www.rijksoverheid.nl/documenten/brochures/2021/03/03/factsheet-toestemmingen-voor-het-
uitwisselen-van-medische-gegevens-tussen-zorgverleners. 
Pagina 91 van 115 
 
 
 
 

 
III. Welke mogelijkheden ziet de minister om de Wegiz uit te breiden met afspraken over te 
gebruiken infrastructuren en gemeenschappelijke voorzieningen, dan wel wat zijn de ar-
gumenten om dit niet te doen? 
 
Zoals ik hierboven schreef, is er naast het wetsvoorstel nog meer nodig om te komen tot volle-
dige interoperabiliteit dan alleen afspraken voor taal en techniek en overweeg ik publieke regie 
op noodzakelijke voorzieningen te nemen. Uiteraard moet ik dit zorgvuldig afgewogen en beargu-
menteerd doen. Momenteel werk ik daarom aan een afwegingskader om te bezien of er voorzie-
ningen onder publieke sturing gebracht kunnen worden. Ik zal uw Kamer voor het einde van het 
jaar informeren of, en zo ja op welke wijze, dergelijke voorzieningen verplicht dienen te zijn.  
 
IV. Wat gaat de minister doen om ervoor te zorgen dat er een landelijk dekkend stelsel van 
onderling verbonden infrastructuren komt? 
 
Regie op gegevensuitwisseling vraagt meer dan alleen een wetsvoorstel om afspraken te 
verplichten voor taal en techniek.  
 
Ik onderschrijf de noodzaak om te komen tot een landelijk dekkend stelsel van onderling 
verbonden infrastructuren waarin de keuzevrijheid voor het netwerk en systeem van de 
individuele zorgaanbieder een belangrijk criterium is. Vanuit dat perspectief en in lijn met de 
eerder genoemde moties Van den Berg/Kerstens (Kamerstukken II 2020/21, 27 529, nrs. 222 en 
223) onderzoek ik hoe ik meer publieke sturing en regie kan nemen op de landelijke 
infrastructuur, generieke functies en aanpalende ICT-voorzieningen. Hierover zal ik uw Kamer 
voor het einde van het jaar informeren.  
 
In mijn afwegingen neem ik mee dat op grond van voorliggend wetsvoorstel in de aangewezen 
norm voor een aangewezen gegevensuitwisseling verwezen kan worden naar een norm die eisen 
stelt aan generieke functies, maar dat zorgbreed soms meer nodig kan zijn. Zoals zorgbrede 
(eventueel dwingende) afspraken over eisen aan generieke ‘stekkerdozen’, zoals (open) API’s, en 
aan interoperabiliteit tussen (delen van) infrastructuren, zoals NTA7516 voor veilige mail.  
 
Vast staat dat ik steviger ga sturen op de landelijke totstandkoming van generieke functies en 
benodigde voorzieningen hiervoor in de zorg-ICT. Zo ontwikkel ik een opvolger van de UZI-pas  
en heb ik een voorziening ontwikkeld waarmee zorginstellingen via inlogmiddelen zoals DigiD hun 
digitale dienstverlening kunnen ontsluiten (toegangsverleningsservice/TVS).   
 
V. Daaraan gerelateerd de vraag hoe de minister ervoor gaat zorgen dat hier ook daadwer-
kelijk gebruik van wordt gemaakt? Gezien de marktmacht van met name een aantal 
grote softwareleveranciers, lijkt wettelijke verplichting de enige mogelijkheid om dit te 
realiseren. 
 
Vanuit mijn verantwoordelijkheid voor een landelijk dekkende stelsel van zorginfrastructuren zal 
ik aan de hand van het in ontwikkeling zijnde afwegingskader bepalen hoe tot een landelijk dek-
kend stelsel van onderling verbonden infrastructuren en generieke voorzieningen kan worden ge-
komen. Ik monitor daarnaast de markt voor zorg ICT systemen en –diensten in het kader van de 
ontwikkeling van het Duurzaam Informatie Stelsel voortdurend. De ACM als onafhankelijke toe-
zichthouder in de zorgmarkt, waakt erover dat leveranciers geen misbruik maken van hun posi-
tie. Zorgpartijen, ICT- leveranciers en andere belanghebbenden kunnen bij ervaren misbruik van 
marktmacht hiervan melding maken. Recent heeft ook de ACM een onderzoek ingesteld naar de 
EPD-leveranciers in de ziekenhuissector. Zodra de uitkomsten van dit onderzoek bekend zijn zal 
ik uw Kamer hierover informeren en welke gevolgen ik zie voor de zorgmarkt. 
 
VI. Onderschrijft de minister het nut en de noodzaak te komen tot een open API-strategie in 
Nederland en wettelijke verplichting van het gebruik hiervan, zodat sneller en goedkoper 
volledige interoperabiliteit kan worden bereikt? 
 
Pagina 93 van 115 
 
 
 
 

 
XI. Bestaat de mogelijkheid om voor het hernieuwen van de certificering een verkort traject 
te doorlopen? 
 
Ja, deze mogelijkheid bestaat. Certificering gebeurt op basis van certificatieschema’s die samen 
met zorgpartijen, leveranciers en certificerende instellingen worden opgesteld. In een dergelijk 
schema kan ook worden vastgelegd dat bij hernieuwen van de certificatie een verkort traject 
wordt doorlopen. 
 
XII. Welke kosten gaan er in zijn algemeenheid gepaard met een verplicht certificeringsproces 
en de hiertoe ingerichte normenraad, normcommissie en werkgroepen? Wij zouden graag 
inzicht krijgen in een integrale inschatting van alle kosten gepaard gaand met: 
a. opstellen normen (niet alleen uitbreiding NEN-organisatie, maar ook capaciteit 
zorgverleners en softwareleveranciers) 
b. inrichting en instandhouding van een Normenraad 
c. certificering (certificerende instellingen, kosten voor aanvragende partijen) 
d. de voorziene vijfjaarlijkse herijking 
e. toename beheerskosten zorgaanbieders 
f. de beoogde financiële voordelen voor zorgaanbieders 
 
Deze kosten verschillen per norm en de reikwijdte van de gegevensuitwisseling die de norm be-
slaat. Daarom zal voorafgaand aan het besluit om voor een gegevensuitwisseling een norm te 
ontwikkelen een MKBA worden uitgevoerd. In deze analyse worden ook de kosten van normont-
wikkeling en certificering meegenomen. 
 
De kosten van NEN voor normontwikkeling worden in beginsel gedragen door mijn ministerie. De 
kosten voor revisies komen de komende jaren voor rekening van mijn ministerie. De kosten voor 
certificering worden –zoals gebruikelijk- gedragen door de ICT-leveranciers die de certificering 
aanvragen. 
 
XIII. Hoe wordt voorkomen dat er een NEN-norm wordt opgeleverd die vooral een papieren 
tijger is en het veld deze vervolgens nog werkend moet zien te krijgen in de praktijk? Is 
hier een testproces voor voorzien vanuit NEN? 
 
Het onder het wetsvoorstel verplichten van een norm dient als sluitstuk om te komen tot 
interoperabiliteit. Er lopen bijvoorbeeld al verschillende versnellingsprogramma’s (VIPP’s) waarin 
wordt gewerkt aan de implementatie van een aantal gegevensuitwisselingen. Hierbij zorgt 
aanwijzing van deze gegevensuitwisseling in een AMvB onder dit wetsvoorstel uiteindelijk ervoor 
dat de afspraken afdwingbaar worden, ook voor aanbieders van informatietechnologieproducten 
en -diensten in de zorg.  
Binnen deze normeringstrajecten worden alle belanghebbenden betrokken, waarbij voornamelijk 
gekeken wordt welke gemaakte afspraken in het veld formeel kunnen worden vastgelegd. De 
eisen aan taal en techniek die leiden tot interoperabiliteit en die aanbieders van 
informatietechnologieproducten of –diensten in andere trajecten hebben doorgevoerd, kunnen 
ook worden benut in andere producten van deze aanbieders.  
 
XIV. Hoe wordt omgegaan met de situatie dat een eerder gecertificeerd product opeens niet 
meer aan de eisen voldoet (al dan niet na aanpassing van de normen)? De gevolgen hier-
van zijn zeer groot (mogelijkheid om een forse boete opgelegd te krijgen, mogelijke 
noodzaak om over te stappen naar een andere leverancier); dit kan zorgaanbieders voor 
een groot dilemma stellen. 
 
In het wetsvoorstel wordt er rekening mee gehouden dat een zorgaanbieder zo min mogelijk 
wordt benadeeld als de leverancier niet voldoet aan de eisen om gecertificeerd te worden. Binnen 
elk certificeringstraject wordt een redelijk termijn gesteld en gecommuniceerd wanneer de imple-
mentatie van de nieuwe eisen gereed moet zijn. Wanneer blijkt (uit onder meer de informatie die 
de IGJ verstrekt) dat het gestelde termijn onredelijk kort is, kan ik de termijn voor het voortge-
zette gebruik van het informatietechnologieproduct of de -dienst verlengen. 
Pagina 95 van 115 
 
 
 
 

 
De IGJ heeft in zijn uitvoeringstoets aangegeven dat in de situatie dat een certificaat bij een 
informatietechnologieproduct- of dienst wordt ingetrokken, de zorgaanbieder in een situatie komt 
waarin hij moet overstappen op een ander product. Hierbij is denkbaar dat zorgaanbieders 
belemmeringen zullen ervaren, waardoor dit redelijkerwijs niet verlangd kan worden (bv. andere 
leveranciers kunnen niet snel genoeg in het gat springen, andere belangrijke ontwikkelingen 
worden teveel vertraagd). Om te voorkomen dat in dit geval onduidelijke gedoogsituaties 
ontstaan stelde de IGJ voor om een ontsnappingsmogelijkheid op te nemen in het wetsvoorstel, 
in de vorm van een tijdelijke ontheffing die de minister kan verlenen, analoog aan een 
vergelijkbaar 'noodmechanisme' in de Wet op de medische hulpmiddelen. 
 
In overeenstemming met IGJ is voor een andere constructie gekozen die dit probleem ook 
adresseert. Op deze wijze worden (aanmerkelijke) administratieve lasten voorkomen die aan de 
orde kunnen komen bij het verwerken en beoordelen van ontheffingsverzoeken. Door de gekozen 
constructie wordt voorkomen dat er een gedoogsituatie ontstaat.  
 
9.2 Uitvoering- en handhaafbaarheidstoets Nederlandse Zorgautoriteit (NZa) 
De NZa maakt enkele opmerkingen over de mogelijke stijging van de zorgkosten, zo lezen de 
leden van de VVD-fractie. Kan hier nader op worden ingegaan? Om welke kosten gaat het dan? 
Hoe hoog zouden deze kosten kunnen zijn?  
 
De NZa geeft aan dat of, en in welke omvang het wetsvoorstel tot kosten zal leiden, afhangt van 
de betreffende gegevensuitwisseling en de bijbehorende verplichtingen vanuit de AMvB. Er kan 
sprake zijn van meerkosten, maar ook van een verschuiving van kosten tussen zorgaanbieders 
die in verschillende sectoren werkzaam zijn. Hier zal per gegevensuitwisseling goed naar gekeken 
worden of het nodig is hiervoor te compenseren. 
 
De NZa geeft aan dat als een kostendaling wordt verwacht ook in dat geval bekeken moeten 
worden of dit aanleiding geeft om de tarieven (al dan niet op termijn) aan te passen. 
Bijvoorbeeld als sprake is van verschuiving van kosten tussen verschillende zorgaanbieders. 
Overigens leiden gegevensuitwisselingen waarvan uit de MKBA blijkt dat de kosten niet opwegen 
tegen de baten niet tot een verplichting onder dit wetsvoorstel. 
 
De NZa maakt enkele opmerkingen over de mogelijke stijging van de zorgkosten, zo schrijft de 
regering. De leden van de CDA-fractie vragen de regering wat deze opmerkingen waren van de 
NZa. Kan de regering hierbij aangeven waarom de NZa er juist niet van uit gaat dat de 
zorgkosten zullen dalen, omdat er van veel minder maatwerk sprake zal zijn? 
 
De NZa geeft aan dat of, en in welke omvang het wetsvoorstel tot kosten zal leiden, afhangt van 
de betreffende gegevensuitwisseling en de bijbehorende verplichtingen vanuit de AMvB. Er kan 
sprake zijn van meerkosten, maar ook van een verschuiving van kosten tussen zorgaanbieders 
die in verschillende sectoren werkzaam zijn. Hier zal per gegevensuitwisseling goed gekeken 
worden of het nodig is hiervoor te compenseren. 
De NZa geeft aan dat als een kostendaling wordt verwacht ook in dat geval bekeken moeten 
worden of dit aanleiding geeft om de tarieven (al dan niet op termijn) aan te passen. 
Bijvoorbeeld als sprake is van verschuiving van kosten tussen verschillende zorgaanbieders. 
Overigens leiden gegevensuitwisselingen waarvan uit de MKBA blijkt dat de kosten niet opwegen 
tegen de baten niet tot een verplichting onder dit wetsvoorstel. 
 
De leden van de SGP-fractie hechten eraan het belang te onderstrepen van de uitvoerings- en 
handhaafbaarheidstoets van de NZa. Zij vragen de regering of er op basis van de gesprekken die 
de regering in de voorbereiding op dit wetsvoorstel met de NZa heeft gevoerd, al iets te melden 
valt over de vermoedelijke uitvoerbaarheid en handhaafbaarheid van de AMvB’s.  
 
Evenals de leden van de SGP-fractie hecht ook ik aan het belang van de uitvoerings- en hand-
haafbaarheidstoets van de NZa. Daarom zijn er inderdaad in de voorbereiding van dit wetsvoor-
stel meerdere gesprekken gevoerd met NZa.  
Pagina 97 van 115 
 
 
 
 

 
 
De bevoegdheid tot het betreden van een woning zonder toestemming van de bewoner voor het 
toezicht op de regels, gesteld bij of krachtens het wetsvoorstel, kan noodzakelijk zijn als 
bijvoorbeeld een deel van de administratie of het computersysteem in de woning bij een 
huisartsenpraktijk is opgeslagen. De bevoegdheid voor de IGJ om zonder toestemming van de 
bewoner binnen te treden is in het licht van de eerbiediging van het privéleven (artikel 8 EVRM) 
ingrijpend. Daarom is de bevoegdheid beperkt tot woningen die deel uitmaken van een 
bouwkundige voorziening voor het verlenen van zorg. Daarnaast is op het binnentreden van een 
woning door de IGJ artikel 12 van de Grondwet van toepassing. Uit die bepaling volgt dat 
voorafgaande legitimatie en mededeling van het doel van het binnentreden is vereist en dat aan 
de bewoner een schriftelijk verslag van binnentreden wordt verstrekt. Bovendien is de Algemene 
wet binnentreden van toepassing. Op grond van de Algemene wet binnentreden is een 
machtiging vereist voor het betreden van de woning zonder toestemming. Dit alles maakt dat de 
IGJ zeer terughoudend met deze bevoegdheid om zal gaan. 
De VNG wil graag nu al een integrale benadering (uitwisseling buiten de zorgdomeinen zoals 
Wmo, jeugd, pleegzorg en mantelzorg) en denkt daar graag over mee als belangrijke partner. De 
leden van de CDA-fractie vragen hoe de regering dit punt oppakt om tot een integrale benadering 
te komen. 
 
Ik ben blij te constateren dat veel partijen, waaronder de VNG, positief zijn over het wetsvoorstel 
en hier bij betrokken willen zijn. Ik heb ervoor gekozen om met dit wetsvoorstel in eerste 
instantie in te zetten op verbetering van de gegevensuitwisseling in de zorgdomeinen, vanwege 
de uitvoerbaarheid. Daarom wil ik nu ook eerst met vier gegevensuitwisselingen voldoende 
ervaring opdoen. Die ervaringen wil ik gebruiken om de aanpak succesvol te verbreden. Ik zal 
daarbij ook zeker de VNG betrekken indien het college van burgemeester en wethouders als 
zorgaanbieder wordt aangewezen.  
 
De leden van de SGP-fractie delen de analyse van de VNG dat dit wetsvoorstel lijkt te worden 
gedomineerd door de curatieve zorg. Kan de regering aangeven of zij van mening is dat het 
wetsvoorstel voldoende is toegesneden op ander zorgdomeinen, zoals de Wmo en de Jeugdzorg? 
 
Het wetsvoorstel zoals het nu is vormgegeven is onvoldoende toegesneden op andere domeinen 
dan zorgdomeinen, zoals de jeugdhulp als bedoeld in de Jeugdwet en maatschappelijke 
ondersteuning als bedoeld in de Wmo 2015. De in het wetsvoorstel gemaakte keuze om de 
jeugdhulp en maatschappelijke ondersteuning nog niet mee te nemen, heeft te maken met de 
uitvoerbaarheid van het wetsvoorstel binnen die domeinen. De keuze om een 
gegevensuitwisseling alleen aan te wijzen voor zover de afspraken hierover zijn opgenomen in 
een kwaliteitsstandaard dan wel in wet- of regelgeving, maakt bijvoorbeeld dat het wetsvoorstel 
niet ‘zomaar’ is uit te breiden tot andere domeinen. Overigens is de verwachting dat het 
wetsvoorstel een indirect positief effect zal hebben buiten de zorgdomeinen.  
 
Volledigheidshalve merk ik dat de jeugdgezondheidszorg, bedoeld in de Wpg, wel onder de 
reikwijdte van dit wetsvoorstel valt. 
 
De leden van de SGP-fractie vragen de regering te reflecteren op de suggestie van de VNG om 
meer aandacht te hebben voor het ‘‘burgerperspectief’’. Zij herinneren de regering eveneens aan 
het advies van de Raad van State om nadrukkelijker in te gaan op de gevolgen van dit 
wetsvoorstel voor burgers.  
 
De suggestie van de VNG om meer aandacht te hebben voor het ‘burgerperspectief’ neem ik 
uiteraard ter harte. Als gevolg van de inbreng van de VNG en de Afdeling Advisering van de Raad 
van State is in een extra ingevoegde paragraaf in het algemeen deel van de memorie van 
toelichting bij het voorliggende wetsvoorstel (paragraaf 8.1.2) nader ingegaan op de lasten voor 
cliënten te beschrijven.  
 
Pagina 99 van 115 
 
 
 
 

 
dwangpositie komt die zijn beroepsgeheim kan aantasten en geadviseerd dit risico te adresseren. 
Met de nota van wijziging wordt dit risico weggenomen. Onderhavig wetsvoorstel leidt in geen 
enkel geval tot de situatie dat de zorgverlener in een positie gedwongen wordt om gegevens uit 
te wisselen. . Ten aanzien van de overige onderdelen van het advies van de AP in aanvulling van 
wat ik daarover heb opgemerkt in de memorie van toelichting het volgende.  
 
In het wetsvoorstel is de keuze gemaakt om alle eisen rondom ‘hoe uit te wisselen’ onder 
onderhavig wetsvoorstel te regelen. Hiermee wordt voorkomen dat er op meerdere plekken in de 
wetgeving eisen worden gesteld over het ‘hoe uitwisselen van gegevens’. Op deze wijze zijn alle 
eisen zoveel mogelijk geconcentreerd in één regeling. Dit geldt dus ook voor de 
beveiligingsnormen. Dit laat onverlet dat in beginsel aangesloten wordt bij generieke eisen zoals 
die nu ook al gelden voor zorgaanbieders, zoals de NEN 7510, 7512 en 7513. De inhoud 
verandert daarmee niet, alleen de grondslag van de verplichting. 
 
Tot slot heeft de AP geadviseerd de delegatie van regelgevende bevoegdheid in artikel 1.4 
concreter en nauwkeuriger te begrenzen. De begrenzing tot het doel als omschreven in artikel 
1.2, eerste lid: «goede zorg als bedoeld in artikel 2, tweede lid, van de Wet kwaliteit, klachten en 
geschillen zorg» acht de AP onvoldoende concreet en nauwkeurig. Dit advies is om de volgende 
redenen niet opgevolgd. In de eerste plaats omdat het wetsvoorstel en de onderliggende AMvB 
geen afzonderlijke grondslagen zullen creëren voor de verwerking van persoonsgegevens en niet 
leidt tot een verplichting tot het uitwisselen van gegevens, wat ik verduidelijk met de bij deze 
nota naar aanleiding van het verslag gevoegde nota van wijziging. In de tweede plaats omdat 
wat onder goede zorg moet worden verstaan is omschreven in artikel 2 Wkkgz. Voor zover dit 
geen concrete en nauwkeurige begrenzing biedt, vindt deze plaats in de kwaliteitsstandaarden 
die door de tripartiete partijen worden opgesteld. In deze standaarden wordt immers vastgelegd 
welke (bijzondere) persoonsgegevens in het kader van goede zorg nodig zijn. 
 
De leden van de D66-fractie lezen dat de AP bij de consultatie bezwaar heeft gemaakt tegen het 
conceptwetsvoorstel en geadviseerd heeft om procedure voor het wetsvoorstel te stoppen. Deze 
leden lezen dat de toelichting is aangepast op meerdere punten. Heeft de AP nog gereageerd op 
de reactie van de regering, gezien de eerdergenoemde bezwaren en enkele niet overgenomen 
punten? Zo nee, is de regering bereid die alsnog te vragen? 
 
De AP heeft naar aanleiding van de reactie op haar advies niet naar mij toe gereageerd. Dat is 
ook niet gebruikelijk. Gezien het eerdere advies van de AP en de vragen die gesteld zijn door le-
den van verschillende fracties, heb ik bij deze nota naar aanleiding van het verslag een nota van 
wijziging gevoegd waarin ik verduidelijk dat bij of krachtens dit wetsvoorstel geen verplichting tot 
het uitwisselen van gegevens kan worden opgelegd aan zorgverleners. Dit komt alsnog tegemoet 
aan een belangrijk bezwaar van de AP die een risico signaleert dat de zorgverlener in een feite-
lijke dwangpositie komt die zijn beroepsgeheim kan aantasten. Daarnaast zal de AP nog een be-
langrijke rol spelen bij het aanwijzen van gegevensuitwisselingen, doordat de daadwerkelijke 
aanwijzing van een gegevensuitwisseling plaatsvindt bij AMvB. De concept-AMvB zal ter advise-
ring aan de AP worden voorgelegd. Voordat ik dit doe, zal ik, waar opportuun, net als bij de tot-
standkoming van dit wetsvoorstel, met de AP in overleg gaan over de inhoud van de concept-
AMvB in relatie tot het gegevensbeschermingsrecht. 
 
Gelet op het vorenstaande zie ik geen aanleiding om, in afwijking van het reguliere moment 
waarop advies wordt gevraagd, de AP nogmaals om advies te vragen.  
 
De leden van de GroenLinks-fractie lezen dat de AP heeft geadviseerd om het wetgevingstraject 
niet voort te zetten, maar ook dat de regering heeft geprobeerd tegemoet te komen aan de 
bezwaren van de AP. De leden van de GroenLinks-fractie vragen de regering om de AP nog een 
toets te laten doen, om zo te bezien of zij nog ernstige bezwaren hebben. Genoemde leden 
hechten hier zeer veel waarde aan, omdat niet alle punten van de AP zijn overgenomen.  
 
Het advies van de AP is aanleiding geweest om de memorie van toelichting op meerdere punten 
aan te passen en nader te motiveren. Hiermee is voor een belangrijk deel aan de bezwaren van 
Pagina 101 van 115 
 
 
 
 

 
enkel geval tot de situatie dat de zorgverlener in een positie gedwongen wordt om gegevens uit 
te wisselen.  Ten aanzien van de overige onderdelen van het advies van de AP in aanvulling van 
wat ik daarover heb opgemerkt in de memorie van toelichting het volgende.  
 
In het wetsvoorstel is de keuze gemaakt om alle eisen rondom ‘hoe uit te wisselen’ onder 
onderhavig wetsvoorstel te regelen. Hiermee wordt voorkomen dat er op meerdere plekken in de 
wetgeving eisen worden gesteld over het ‘hoe uitwisselen van gegevens’. Op deze wijze zijn alle 
eisen zoveel mogelijk geconcentreerd in één regeling. Dit geldt dus ook voor de 
beveiligingsnormen. Dit laat onverlet dat in beginsel aangesloten wordt bij generieke eisen zoals 
die nu ook al gelden voor zorgaanbieders, zoals de NEN 7510, 7512 en 7513. De inhoud 
verandert daarmee niet, alleen de grondslag van de verplichting. 
 
Tot slot heeft de AP geadviseerd de delegatie van regelgevende bevoegdheid in artikel 1.4 
concreter en nauwkeuriger te begrenzen. De begrenzing tot het doel als omschreven in artikel 
1.2, eerste lid: «goede zorg als bedoeld in artikel 2, tweede lid, van de Wet kwaliteit, klachten en 
geschillen zorg» acht de AP onvoldoende concreet en nauwkeurig. Dit advies is om de volgende 
redenen niet opgevolgd. In de eerste plaats omdat het wetsvoorstel en de onderliggende AMvB 
geen afzonderlijke grondslagen zullen creëren voor de verwerking van persoonsgegevens en niet 
leidt tot een verplichting tot het uitwisselen van gegevens, wat ik verduidelijk met de bij deze 
nota naar aanleiding van het verslag gevoegde nota van wijziging. In de tweede plaats omdat 
wat onder goede zorg moet worden verstaan is omschreven in artikel 2 Wkkgz. Voor zover dit 
geen concrete en nauwkeurige begrenzing biedt, vindt deze plaats in de kwaliteitsstandaarden 
die door de tripartiete partijen worden opgesteld. In deze standaarden wordt immers vastgelegd 
welke (bijzondere) persoonsgegevens in het kader van goede zorg nodig zijn. 
 
De AP heeft naar aanleiding van de reactie op haar advies niet naar mij toe gereageerd. Dat is 
ook niet gebruikelijk. 
 
De leden van de PvdD-fractie vragen aan de regering wat de verwachte extra werkdruk gaat zijn 
voor de AP naar aanleiding van dit wetsvoorstel. Daarbij vragen deze leden hoe hier rekening 
mee wordt gehouden bij de uitvoering van de motie Hijink c.s. ? 
 
Ik verwacht weinig tot geen extra werkdruk bij de AP. Met het wetsvoorstel heb ik ervoor gekozen 
dat informatietechnologieproducten en –diensten gecertificeerd dienen te zijn. Met een certificaat 
toont de leverancier aan dat het product of de dienst voldoet aan de NEN-norm die voor de 
aangewezen gegevensuitwisseling wordt opgesteld. Certificaten worden verleend door door mij 
aangewezen certificerende instellingen, die door de Raad voor Accreditatie geaccrediteerd dienen 
te zijn. Ik houd toezicht op het stelsel van certificering, waarbij de IGJ een signalerende rol heeft. 
De AP kan in aansluiting op dit stelsel toezicht houden op afstand, waarbij ik besef dat de AP als 
onafhankelijk toezichthouder zelf bepaalt op welke wijze zij toezicht houdt en hoe zij haar 
prioriteiten stelt. Dit wetsvoorstel gaat niet over of en wat wordt uitgewisseld en biedt om die 
reden geen grondslag om (bijzondere) persoonsgegevens te verwerken, maar bepaalt wel hoe 
uitgewisseld wordt, waarbij de in de AVG opgenomen bepalingen over de rechten van 
betrokkenen, beveiliging en privacy by design dienen te worden in acht genomen. In de NEN-
norm per gegevensuitwisseling zal daaraan invulling worden gegeven. Hierbij wordt de 
toezichtstaak van de AP niet vergroot. De AP houdt immers al toezicht op de reeds bestaande 
uitwisseling van gezondheidsgegevens van een cliënt tussen zorgverleners en de beveiliging van 
de gegevens die worden uitgewisseld. Ondanks dat naar verwachting in algemene zin geen extra 
capaciteit nodig is, zal steeds bij het opstellen van de AMvB’s per gegevensuitwisseling aandacht 
besteed worden aan de verwachtte gevolgen voor de AP als toezichthouder. Daarbij zal rekening 
worden gehouden met de motie van het lid Hijink c.s. (Kamerstukken II 2020/21, 27 529, nr. 
240). In de nota van toelichting bij de (wijzigings-)AMvB’s zal steeds worden ingegaan op de 
gevolgen voor de AP. Dit alles geschiedt in overleg met de toezichthouder. 
 
9.6 Raad voor Rechtsbijstand 
In de uitvoeringstoets gaat de Raad voor de Rechtsbijstand in op de uitwisseling van medische 
gegevens in het kader van piketmeldingen bij een crisismaatregel. In het wetsvoorstel is geregeld 
Pagina 103 van 115 
 
 
 
 

 
wetsvoorstel de gegevensuitwisseling vooral op papier realiseert.  
 
Ik herken mij niet in het beeld zoals geschetst wordt. Met dit wetsvoorstel wordt het mogelijk om 
bij AMvB aangewezen gegevensuitwisselingen te bepalen hoe gegevens uitgewisseld moeten 
worden. Dit betekent dat in de AMvB een duidelijke koppeling wordt gemaakt tussen welke 
gegevens uitgewisseld moeten worden die noodzakelijk zijn voor het leveren van goede zorg aan 
de cliënt en hoe die uitwisseling moet plaatsvinden.  
 
In spoor 2 worden bij AMvB eisen gesteld die zien op de vraag hoe gegevens uitgewisseld moeten 
worden. In de AMvB wordt verwezen naar een NEN-norm die alle eisen voor een specifieke 
gegevensuitwisseling beschrijft. Normalisatie is al eerder succesvol ingezet en een bekend 
instrument bij het zorgveld en de aanbieders van informatietechnologieproducten of –diensten. 
 
10.  EVALUATIE, OVERGANGSRECHT EN INWERKINGTREDING 
 
10.1 Evaluatie 
De regering geeft aan dat zij de wet eens per vijf jaar wil evalueren. ICT-ontwikkelingen gaan 
echter supersnel. De wetgever loopt snel achter op technologische ontwikkelingen. De leden van 
de CDA-fractie vragen waarom niet een (tussen)evaluatie na bijvoorbeeld twee jaar wordt 
uitgevoerd. 
 
In het wetsvoorstel is voor een systematiek gekozen die los staat van technologische 
ontwikkelingen. Er worden in het wetsvoorstel geen technische eisen gesteld, en ook in de AMvB 
worden in spoor 2 geen technische eisen gesteld. De eisen aan de gegevensuitwisseling worden 
in de van toepassing zijnde norm gesteld, waarnaar statisch zal worden verwezen. In de norm 
zelf zal, waar nodig, wel dynamisch worden verwezen naar onderliggende gedetailleerde 
standaarden, zoals bijvoorbeeld informatiestandaarden van Nictiz. Deze standaarden worden 
meerdere malen per jaar aan de stand der techniek aangepast. Om de rechtszekerheid te 
waarborgen geldt dat bij dergelijke ongedateerde verwijzingen de laatste versie van het 
document (met inbegrip van wijzigingsbladen) waarnaar is verwezen van toepassing is. 
Vervolgens zal in het certificeringsschema opgenomen worden aan de hand van welke versie het 
certificaat getoetst wordt. Vanuit dit oogpunt acht ik het daarom niet noodzakelijk al na twee jaar 
te evalueren.  
 
10.2 Overgangsrecht 
Het accreditatieproces zal naar verwachting achttien maanden in beslag nemen, zo schrijft de 
regering. De leden van de CDA-fractie vragen wat dit betekent voor het tijdpad. Waarom kan dit 
niet sneller? 
 
In de eerste plaats merk ik op dat de 18 maanden het volledige accreditatieproces is. Een 
certificerende instelling zal als onderdeel van het accreditatieproces ook daadwerkelijk een of 
meerdere certificeringen moeten verrichten om aan te tonen dat de instelling voldoende 
gekwalificeerd is. De inwerkingtreding van een AMvB waarin een gegevensuitwisseling wordt 
aangewezen is daarmee niet afhankelijk van de duur van het accreditatieproces. Ten tweede 
verwacht ik dat naarmate er meer gegevensuitwisselingen zijn aangewezen, de duur van het 
accreditatieproces zal versnellen. Vaak zal immers niet een volledig accreditatieproces meer 
hoeven te worden doorlopen, maar zal alleen beoordeeld worden of de instelling die al voor één 
of meer gegevensuitwisselingen is geaccrediteerd, voldoet aan de extra eisen voor een nieuwe 
gegevensuitwisseling.  
 
10.3 Inwerkingtreding 
De leden van de VVD-fractie lezen dat er momenteel dertien concept gegevensuitwisselingen in 
beeld zijn. Daarvan worden momenteel vier nader uitgewerkt, te weten Digitaal receptenverkeer, 
Ziekenhuizen BgZ, Verpleegkundige overdracht en Beeld-Ziekenhuizen. Bij twee van de drie 
hebben deze leden wel een beeld, maar wat houden Ziekenhuizen BgZ en Beeld-Ziekenhuizen 
precies in? Waarom is voor deze vier gekozen? Hoe is de selectie tot stand gekomen? Hoe 
worden zorgverleners in de verschillende ketens betrokken bij de selectie en invulling? 
Pagina 105 van 115 
 
 
 
 

 
aanbieding van de nota naar aanleiding van het verslag heeft ontvangen zijn de indicatieve 
inwerkingtredingsdata als volgt:  
- Verpleegkundige Overdracht: het stimuleringsprogramma InZicht loopt tot eind 2022. 
Naar verwachting kan eind 2022 ook een goede inschatting worden gemaakt van wat er 
aanvullend moet gebeuren om de Verpleegkundige overdracht breed te implementeren 
door middel van een spoor 2-aanwijzing. In afstemming met het veld onderzoek ik mo-
menteel of een spoor 1-aanwijzing voorafgaand aan een spoor 2-aanwijzing een reële 
mogelijkheid is. Naar verwachting is hier eind 2021 meer over bekend;  
- Digitaal voorschrijven en ter hand stellen: een spoor 2 aanwijzing kan naar verwachting 
in 2026 of 2027 in werking treden. De spoor 1 aanwijzing die momenteel in voorbereiding 
is kan naar verwachting in 2023 in werking treden, althans gelijk met of kort na de in-
werkingtreding van het wetsvoorstel;  
- Beelduitwisseling voor medisch-specialistische zorg: de spoor 2 aanwijzing die momen-
teel in voorbereiding is kan naar verwachting begin 2024 in werking treden; 
- Basisgegevensset Zorg voor instellingen voor medisch-specialistische zorg: de spoor 2 
aanwijzing die momenteel in voorbereiding is kan naar verwachting begin 2024 in wer-
king treden. 
 
Voor de overige gegevensuitwisselingen op de MJA Wegiz zal eerst een MKBA en een 
volwassenheidsscan worden uitgevoerd voordat een goed onderbouwde uitspraak worden gedaan 
over de termijn waarop de gegevensuitwisselingen gerealiseerd kunnen worden. 
Deze 13 gegevensuitwisselingen dekken niet de totale gegevensuitwisseling in de zorg. Met de 
lijst van 13 geprioriteerde gegevensuitwisselingen is beoogd focus aan te brengen. Zo weet het 
zorgveld en de leveranciers waar de komende jaren aan gewerkt wordt. Bij de actualisaties van 
de MJA Wegiz, die periodiek worden uitgevoerd, kunnen nieuwe gegevensuitwisselingen als 
prioritair worden aangewezen als ze voldoen aan de gestelde criteria. Op die manier kan er met 
focus worden gewerkt aan de geleidelijke weg naar interoperabiliteit in de zorg. Samen met het 
zorgveld bepaal ik op deze manier ook de toekomstige prioritering. 
 
De leden van de D66-fractie vragen de regering of zorgaanbieders en leveranciers van software 
voldoende zijn voorbereid op de komst van deze wet. Of is de verwachting dat na 
inwerkingtreding er voldoende tijd is voor partijen om zich alsnog voor te bereiden voor de 
geldende verplichtingen? Zo ja, hoe lang zal het duren voordat de eerste gegevensuitwisseling 
via deze wet echt van kracht is? 
 
Als onderdeel van de voorbereiding van het wetsvoorstel heb ik zorgaanbieders en ICT-leveran-
ciers op verschillende momenten geïnformeerd over de inhoud van het wetsvoorstel (bijvoorbeeld 
via online bijeenkomsten). Daarnaast hebben zorgaanbieders en leveranciers de gelegenheid ge-
kregen om via internetconsultatie te reageren op het wetsvoorstel.  
 
De verplichtingen die uit het wetsvoorstel voortvloeien voor zorgaanbieders en leveranciers zullen 
stap voor stap, gegevensuitwisseling per gegevensuitwisseling ingaan. Pas als een gegevensuit-
wisseling bij AMvB is aangewezen en de AMvB inwerking is getreden, gaan de verplichtingen gel-
den voor zover het om die betreffende gegevensuitwisseling gaat. Bij de ontwikkeling van de 
AMvB en de NEN-norm - in het geval van een spoor 2-aanwijzing – wordt het veld betrokken. Om 
betrokken partijen voldoende tijd te geven om zich voor te bereiden op en te voldoen aan de bij 
AMvB gestelde eisen, zal bovendien tussen de publicatie van de AMvB en inwerkingtreding van 
die AMvB een dan nader te bepalen termijn in acht worden genomen.  
 
Zoals beschreven in de brief ik uw Kamer heb toegezonden in het kader van de aanbieding van 
het wetsvoorstel (Kamerstukken II 2020/21, 27529, nr. 263) zal de eerste gegevensuitwisseling, 
als het wetsvoorstel wordt aangenomen, naar verwachting in 2023 in werking treden. Bij het be-
palen van de exacte datum van inwerkingtreding zal uiteraard rekening worden gehouden met de 
mogelijkheden voor zorgaanbieders en leveranciers om zich op de inwerkingtreding van deze ver-
plichting voor te bereiden.  
 
Er zijn momenteel dertien (concept)gegevensuitwisselingen in beeld. Daarvan worden momenteel 
Pagina 107 van 115 
 
 
 
 

 
de gegevensuitwisselingen gereed zijn om aan de lijst toegevoegd te worden en de 
kwaliteitsstandaarden gereed zijn om als grondslag te dienen? Heeft dit nog consequenties voor 
de datum van inwerkingtreding van de wet? 
 
De gegevensuitwisselingen die in 2019 zijn opgenomen op de voorloper van de MJA Wegiz zijn 
opgenomen na overleg met het Informatieberaad Zorg. Vier van deze gegevensuitwisselingen 
worden momenteel tot een aanwijzing onder het wetsvoorstel uitgewerkt. De in het wetsvoorstel 
beschreven systematiek gaat uit van passende kwaliteitsstandaarden. Het is aan namelijk aan 
het zorgveld om te bepalen welke gegevens uitgewisseld moeten worden voor het verlenen van 
goede zorg. Wanneer deze afspraken in een kwaliteitsstandaard zijn vastgelegd, is verzekerd dat 
deze afspraken kenbaar zijn, want goed toegankelijk via het register van het Zorginstituut, en is 
geborgd dat alle partijen die een belang hebben betrokken zijn. Dit is geregeld in de 
Zorgverzekeringswet en met ingang van 1 juli 2021 in de Wkkgz. Een andere mogelijkheid die 
het wetsvoorstel biedt is dat de afspraken worden neergelegd in wet- en regelgeving. Omdat voor 
de vier reeds geprioriteerde gegevensuitwisselingen nog geen passende kwaliteitsstandaard of 
wettelijke basis aanwezig is, wordt bij deze gegevensuitwisselingen voor de aanwezigheid van 
een kwaliteitsstandaard een overgangstermijn gehanteerd van 5 jaar (door artikel 1.4, tweede 
lid, pas vijf jaar na inwerkingtreding van artikel 1.4, eerste lid, in werking te laten treden). Indien 
noodzakelijk kan deze overgangstermijn ook worden gehanteerd voor de overige negen 
gegevensuitwisselingen die op de MJA Wegiz staan. Voor de overige gegevensuitwisselingen geldt 
dat er plaatsing van gegevensuitwisselingen op de MJA Wegiz een passende kwaliteitsstandaard 
of wettelijke basis aanwezig moet zijn of in ontwikkeling moet zijn.  
 
De indicatieve inwerkingtredingsdata zijn voor de vier geprioriteerde gegevensuitwisselingen als 
volgt:  
- Verpleegkundige Overdracht: het stimuleringsprogramma InZicht loopt tot eind 2022. 
Naar verwachting kan eind 2022 ook een goede inschatting worden gemaakt van wat er 
aanvullend moet gebeuren om de Verpleegkundige overdracht breed te implementeren 
door middel van een spoor 2-aanwijzing. In afstemming met het veld onderzoek ik mo-
menteel of een spoor 1-aanwijzing voorafgaand aan een spoor 2-aanwijzing een reële 
mogelijkheid is. Naar verwachting is hier eind 2021 meer over bekend;  
- Digitaal voorschrijven en ter hand stellen: een spoor 2 aanwijzing kan naar verwachting 
in 2026 of 2027 in werking treden. De spoor 1 aanwijzing die momenteel in voorbereiding 
is kan naar verwachting in 2023 in werking treden, althans gelijk met of kort na de in-
werkingtreding van het wetsvoorstel;  
- Beelduitwisseling voor medisch-specialistische zorg: de spoor 2 aanwijzing die momen-
teel in voorbereiding is kan naar verwachting begin 2024 in werking treden; 
- Basisgegevensset Zorg voor instellingen voor medisch-specialistische zorg: de spoor 2 
aanwijzing die momenteel in voorbereiding is kan naar verwachting begin 2024 in wer-
king treden. 
 
Voor de overige gegevensuitwisselingen op de MJA Wegiz zal eerst in de voorbereidingsfase een 
MKBA en een volwassenheidsscan worden uitgevoerd. Pas na het uitvoeren hiervan kan een goed 
onderbouwde uitspraak worden gedaan over de termijn waarop de gegevensuitwisselingen 
gerealiseerd kunnen worden. 
 
De leden van de SGP-fractie lezen dat voor de dertien concept gegevensuitwisselingen een 
overgangsperiode van vijf jaar gaat gelden waarin wat wordt uitgewisseld nog niet neergelegd 
hoeft te zijn in een kwaliteitsstandaard of in wetgeving. Gedurende deze periode kunnen de 
gegevensuitwisselingen wel aangewezen worden bij AMvB (artikel 1.4, eerste lid), maar zullen 
parallel de benodigde kwaliteitsstandaarden opgesteld respectievelijk aangepast moeten worden 
of eventueel in wet- of regelgeving moeten worden vastgelegd (artikel 1.4, tweede lid). Kan de 
regering toelichten hoe zij dit proces precies voor zich ziet? 
 
De gegevensuitwisselingen die in 2019 zijn opgenomen op de voorloper van de MJA Wegiz zijn 
opgenomen na overleg met het Informatieberaad Zorg. Vier van deze gegevensuitwisselingen 
worden momenteel tot een aanwijzing onder het wetsvoorstel uitgewerkt. De in het wetsvoorstel 
Pagina 109 van 115 
 
 
 
 

 
De leden van de VVD-fractie lezen dat in artikel 1.5, eerste lid, dat het voor de zorg die wordt 
verleend in penitentiaire inrichtingen, justitiële jeugdinrichtingen en Forensisch Psychiatrische 
Centra vanuit veiligheidsoverwegingen noodzakelijk kan zijn dat op een andere wijze gegevens 
worden uitgewisseld en dat er een uitzondering is opgenomen. Kan daarop een uitgebreide 
toelichting worden gegeven, want het lijkt deze leden juist belangrijk dat er in die gevallen wel 
elektronische gegevensuitwisseling kan plaats vinden, omdat dan meestal een totaal andere en 
nieuwe zorgverlener zal zijn.  
 
Zorg in strafrechtelijk kader vergt steeds een bijzondere afweging vanwege het veiligheidsaspect. 
Dat geldt ook voor gegevensoverdracht in het kader van die zorg. Dat maakt dat de 
gegevensoverdracht soms anders dient te verlopen dan in de reguliere zorg. Dit laat echter 
onverlet dat ook bij zorg in strafrechtelijk kader elektronische uitwisseling van gegevens - voor 
zover dat met het oog op de veiligheid verantwoord is - het uitgangspunt is. Waar mogelijk zal 
steeds de in dit wetsvoorstel voorziene wijze van het uitwisselen van gegevens worden gevolgd, 
zeker als het gaat om gegevensuitwisseling met zorgverleners die onverkort onder het bereik van 
de wet vallen. Ook hier geldt immers dat elektronische uitwisseling over het algemeen de 
veiligste manier is voor de uitwisseling van persoonsgegevens. Er zullen echter altijd situaties zijn 
waar verplichte elektronische gegevensoverdracht op de voorgeschreven wijze niet zal kunnen 
plaatsvinden omdat daardoor bijvoorbeeld de verblijfplaats of mogelijke vervoersbewegingen van 
gedetineerden bekend zouden kunnen worden, terwijl dat uitdrukkelijk niet de bedoeling is 
vanwege de risico’s voor de veiligheid van bijvoorbeeld de gedetineerde of personeel van Dienst 
Justitiële Inrichtingen (hierna: DJI). Dit betreffen dus veiligheidsoverwegingen die zijn verbonden 
aan de tenuitvoerlegging van straffen en maatregelen.  
 
De leden van de CDA-fractie vragen waarom deze wet niet van toepassing is op de zorg in 
justitiële inrichtingen, forensische zorg en militaire gezondheidszorg. De regering wijst in de 
toelichting op het artikel dat dit is vanwege veiligheidsoverwegingen. Dat begrijpen de leden van 
de CDA-fractie niet, want de kern van de gegevensuitwisseling is nu juist dat dit veilig moet 
gebeuren? 
 
Zorg in strafrechtelijk kader vergt steeds een bijzondere afweging vanwege het veiligheidsaspect. 
Dat geldt ook voor gegevensoverdracht in het kader van die zorg. Dat maakt dat de 
gegevensoverdracht soms anders dient te verlopen dan in de reguliere zorg. Dit laat echter 
onverlet dat ook bij zorg in strafrechtelijk kader elektronische uitwisseling van gegevens - voor 
zover dat met het oog op de veiligheid verantwoord is - het uitgangspunt is. Waar mogelijk zal 
steeds de in dit wetsvoorstel voorziene wijze van het uitwisselen van gegevens worden gevolgd, 
zeker als het gaat om gegevensuitwisseling met zorgverleners die onverkort onder het bereik van 
de wet vallen. Ook hier geldt immers dat elektronische uitwisseling over het algemeen de 
veiligste manier is voor de uitwisseling van persoonsgegevens. Er zullen echter altijd situaties zijn 
waar verplichte elektronische gegevensoverdracht op de voorgeschreven wijze niet zal kunnen 
plaatsvinden omdat daardoor bijvoorbeeld de verblijfplaats of mogelijke vervoersbewegingen van 
gedetineerden bekend zouden kunnen worden, terwijl dat uitdrukkelijk niet de bedoeling is 
vanwege de risico’s voor de veiligheid van bijvoorbeeld de gedetineerde of personeel van DJI. Dit 
betreffen dus veiligheidsoverwegingen die zijn verbonden aan de tenuitvoerlegging van straffen 
en maatregelen.  
 
Waarom is ervoor gekozen om de wettelijke beveiligingsnormen in de zorg straks onder te 
brengen in verschillende AMvB’s in plaats van in één wettelijke regeling, vragen de leden van de 
SP-fractie aan de regering. 
 
Op grond van het Begz moeten zorgaanbieders reeds onder het huidige recht voldoen aan de 
NEN 7510 en aanverwante normen inzake informatiebeveiliging. Om zoveel mogelijk te voorko-
men dat zorgaanbieders in verschillende wet- en regelgeving moeten zoeken naar de normen die 
voor hen gelden, is beoogd dat wanneer een gegevensuitwisseling wordt aangewezen in de AMvB 
onder het voorliggende wetsvoorstel, de verplichting om aan NEN 7510 en de aanverwante nor-
men te voldoen over te nemen in de NEN-norm die voor die gegevensuitwisseling verplicht wordt 
gesteld.  
Pagina 111 van 115 
 
 
 
 

 
Artikel 1.4, tweede lid, onderdeel b, moet steeds in samenhang met het doel van het wetsvoor-
stel, bedoeld in artikel 1.2 worden bezien. Het gaat dus steeds om gegevens die noodzakelijk zijn 
uit te wisselen over een cliënt tussen zorgverleners.  
 
Artikel 1.4, derde lid: De leden van de SGP-fractie vragen of de regering voornemens is één of 
meerdere AMvB’s op te stellen. 
 
Onder het wetsvoorstel zal in beginsel één AMvB worden opgesteld die steeds gewijzigd wordt 
middels wijziging-AMvB’s wanneer nieuwe gegevensuitwisselingen worden aangewezen. 
 
Artikel II 
In artikel 2.1, vierde lid, wordt geregeld dat de hoofdaannemer verantwoordelijk is te voldoen 
aan de verplichting zoals opgenomen in het eerste tot en met het derde lid, zo leden de leden 
van de VVD-fractie. Waarom is daarvoor gekozen? Is dit werkbaar en uitvoerbaar?  
 
Met het bepaalde in artikel 2.1, vierde lid, wordt aangesloten bij de verantwoordelijkheids- en 
aansprakelijkheidsstructuur uit de Wkkgz. Daarmee wordt gewaarborgd dat de onderaannemer 
zich houdt aan de op de zorgaanbieder rustende wettelijke verplichtingen, waaronder die op 
grond van dit wetsvoorstel. Daartoe wordt een schriftelijke overeenkomst tussen beide partijen 
gesloten. Doordat wordt aangesloten bij een bestaande werkwijze uit de Wkkgz wordt artikel 2.1, 
vierde lid, in de praktijk werkbaar en uitvoerbaar geacht. Bij de evaluatie zal moeten blijken wat 
de ervaringen zullen zijn en of eventuele aanpassingen nodig zijn. 
 
Mogen de leden van de CDA-fractie concluderen dat de gehele keten van zorgverleners de 
verantwoordelijkheid is van de zorgaanbieder die hoofdaannemer is? 
 
Dat is juist. Een zorgaanbieder is verantwoordelijk voor de onder hem ressorterende 
zorgverleners. Dit geldt ook wanneer een instelling (zoals een medisch specialistisch bedrijf) zorg 
verleent binnen een andere instelling (zoals een ziekenhuis). Een medisch specialistisch bedrijf 
fungeert in dat geval niet als een zorgaanbieder in de zin van de Wkkgz, maar als zorgverlener. 
Het ziekenhuis is in dit voorbeeld de zorgaanbieder en daarmee verantwoordelijk voor het 
voldoen aan de verplichting in artikel 2.1 van het wetsvoorstel. 
 
Artikel III 
In artikel 3.1, zevende lid, wordt in de toelichting aangegeven dat de bepaling noodzakelijkerwijs 
ruim geformuleerd is, zo lezen de leden van de VVD-fractie. Waarom is dat nodig? In hoeverre 
wordt dat in vergelijkbare gevallen ook ruim geformuleerd? En in hoeverre is het niet te ruim?  
 
In de toelichting op artikel 3.2 zevende lid, wordt verwezen naar een andere wet, namelijk de 
Kaderwet Zbo’s. Het in die wet opgenomen artikel 23 is ruim geformuleerd. In voorliggend 
wetsvoorstel is een soortgelijke bepaling opgenomen die juist beperkter is geformuleerd.  
 
In artikel 3.6, derde lid, is ervoor gekozen een standaardtermijn van zes maanden te hanteren. 
De leden van de VVD-fractie vragen in hoeverre dit een redelijke termijn is? Hoe is dit in 
vergelijkbare gevallen geregeld bij certificaten?  
 
In artikel 3.6, derde lid, heb ik een lastige afweging gemaakt tussen voortgezet gebruik van een 
informatietechnologieproduct of –dienst waarvoor geldt dat het niet meer voldoet aan de vereiste 
om in aanmerking te komen voor een certificaat en de realiteit dat de zorgaanbieder tijd nodig 
heeft om over te stappen op een product of dienst die wel (weer) aan de eisen voldoet. In de 
meeste gevallen zal een termijn van zes maanden hiervoor voldoende zijn. 
 
Deze verlenging is ingekaderd door de eis dat de verlenging noodzakelijk moet zijn met het oog 
op de continuïteit van het uitwisselen van gegevens. Voor bepaalde gegevensuitwisselingen zal 
de implementatie van een nieuw informatietechnologieproduct of –dienst meer tijd vergen dan 
voor andere gegevensuitwisselingen. Dan kan het dus noodzakelijk zijn de termijn te verlengen. 
Hoe lang en hoe vaak is dus niet in algemene zin te zeggen, omdat de omvang en implementatie 
Pagina 113 van 115 
 
 
 
 

 
toelichting op artikel 4.1, tweede lid, is naar aanleiding van inbreng door de VNG en de Raad voor 
de Rechtspraak aangevuld in de paragrafen 9.5 en 9.8 van het algemeen deel van de memorie.  
 
Elke bepaling is in het algemene deel dan wel het artikelsgewijze deel van de memorie van 
toelichting toegelicht, tenzij evident onnodig. Zo is het begripsomschrijving “Onze Minister” niet 
nader toegelicht. 
 
De regering kan een last onder dwangsom opleggen. De leden van de CDA-fractie vragen wat 
daarvan de maximale hoogte kan zijn aangezien de boete terecht een zesde categorie boete kan 
zijn dan wel maximaal 10% van de omzet. 
 
Op grond van artikel 5:32, derde lid, van de Algemene wet bestuursrecht moet het bedrag in 
redelijke verhouding tot de zwaarte van het geschonden belang en tot de beoogde werking van 
de dwangsom. Er is geen wettelijk maximaal te verbeuren bedrag noch zijn er concrete regels 
voor het bepalen van de hoogte van een dwangsom.  
 
Artikel VII 
De leden van de VVD-fractie vragen welke gevolgen de aanpassing van de Wet aanvullende 
bepalingen verwerking persoonsgegevens in de zorg in artikel 7.1 concreet heeft. 
 
Deze wijziging heeft als gevolg dat wanneer bij AMvB onder het voorliggende wetsvoorstel een 
gegevensuitwisseling wordt aangewezen, de regels die gesteld zijn op grond van artikel 15j van 
de Wabvpz op het uitwisselen van die gegevens niet meer van toepassing zijn. De regels inzake 
hoe de gegevens bij die gegevensuitwisseling uitgewisseld moeten worden valt dan volledig 
onder het wetsvoorstel. Bij de AMvB zal daar waar het gaat om een gegevensuitwisseling die nu 
onder de Wabvpz valt en overgaat naar het regime van het wetsvoorstel steeds geborgd worden 
dat in ieder geval de eisen uit het Begz en het Besluit vaststelling bewaartermijn logging (hierna: 
Bvbl) opgenomen worden.  
 
Wanneer bijvoorbeeld de gegevensuitwisseling ‘Digitaal voorschrijven en ter hand stellen’ wordt 
aangewezen, zijn daarop niet langer de eisen uit de Begz en de Bvbl van toepassing. De 
relevante eisen uit de Begz en de Bbvl zullen overgenomen worden in (de NEN-norm in) de AMvB 
die voor die gegevensuitwisseling wordt opgesteld onder het wetsvoorstel. 
 
De leden van de VVD-fractie vragen waarom in artikel 7.3 (Wpg) het zo wordt geformuleerd dat 
de Wpg onder de reikwijdte van het wetsvoorstel valt en bij artikel 7.4 (Wvggz) dat zorg die 
verleend onder de reikwijdte van de “kan” vallen? Vanwaar het verschil in formulering? 
 
Terecht wijzen deze leden op dit verschil in formulering. Dit verschil kan tot onbedoelde 
onduidelijkheid leiden, die ik hier graag weg neem.  
 
Zorg als bedoeld in de Wvggz valt in beginsel onder de reikwijdte van de Wkkgz en dus dit 
wetsvoorstel. Echter, in bepaalde gevallen moet zorg als bedoeld in de Wvggz en Wzd 
gekwalificeerd worden als jeugdhulp in de zin van de Jeugdwet of maatschappelijke 
ondersteuning als bedoeld in de Wmo 2015. Daarop is de Wkkgz en dus het voorliggende 
wetsvoorstel niet van toepassing. Dit geldt ook voor zorg als bedoeld in de Wzd. 
 
Zorg als bedoeld in de Wpg kan ook onder de reikwijdte vallen. Dat geldt in ieder geval voor de 
jeugdgezondheidszorg. Maar voorlichtingscampagnes en behoefte-inventarisaties vallen 
bijvoorbeeld niet onder de definitie van ‘zorg’ in de Wkkgz en het voorliggende wetsvoorstel.  
 
De Minister van Volksgezondheid,  
Welzijn en Sport, 
 
 
 
H.M. de Jonge 
Pagina 115 van 115 
 
 
 
 

