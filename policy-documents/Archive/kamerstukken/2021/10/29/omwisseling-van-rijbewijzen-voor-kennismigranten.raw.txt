 
 
 
 
> Retouradres Postbus 20901 2500 EX  Den Haag 
Ministerie van 
De voorzitter van de Tweede Kamer 
Infrastructuur en 
der Staten-Generaal 
Waterstaat 
 
Postbus 20018 
Rijnstraat 8 
2500 EA  DEN HAAG 
2515 XP  Den Haag 
Postbus 20901 
2500 EX Den Haag 
 
T   070-456 0000 
F   070-456 1111 
 
Ons kenmerk 
IENW/BSK-2021/275520 
  
Datum 29 oktober 2021 
Betreft Omwisseling van rijbewijzen voor kennismigranten 
  
 
Geachte voorzitter, 
Tijdens het commissiedebat Verkeersveiligheid van 1 juni jl. is uw Kamer, naar 
aanleiding van de vragen van het lid Geurts (CDA), toegezegd om u nader te 
informeren over de omwisseling van rijbewijzen van kennismigranten uit niet-EU-
landen. Tijdens het commissiedebat CBR van 5 oktober jl. is op verzoek van het 
lid Geurts en het lid De Groot (VVD) toegezegd om deze informatie voor de 
begrotingsbehandeling IenW naar de Kamer te sturen. Met deze brief geef ik 
invulling aan deze toezeggingen.  
 
Hieronder zal allereerst een overzicht worden gegeven van de regels die gelden 
voor de acceptatie en omwisseling van niet-EU-rijbewijzen in Nederland en in 
Europa. Ook zal worden ingegaan op de aantallen omgewisselde rijbewijzen die 
bekend zijn. Verder zal worden ingegaan op een mogelijke harmonisatie van deze 
omwisselrechten op initiatief van de Europese Commissie. Ten slotte zal worden 
ingegaan op de relatie met de verkeersveiligheid en het vervolgonderzoek dat zal 
worden gedaan naar aanleiding van de door het lid Geurts gesignaleerde 
mogelijke risico’s.  
 
Acceptatie en omwisseling van niet-EU-rijbewijzen. 
Door de derde Europese rijbewijsrichtlijn (2006/126/EG) zijn rijbewijzen die 
worden uitgegeven door de EU/EER landen bijna volledig geharmoniseerd. Een 
rijbewijs dat in één van de lidstaten is uitgegeven mag bij een verhuizing naar een 
andere lidstaat in de regel tot het einde van de looptijd worden gebruikt en kan 
daarna probleemloos worden verlengd.  
 
Dit ligt anders bij niet-EU-rijbewijzen. De bevoegdheid voor het erkennen en 
omwisselen van deze rijbewijzen ligt op dit moment volledig bij de individuele 
lidstaten. De invulling hiervan is in ons land, net als in de meeste EU-landen, 
gebaseerd op de internationale regels en gebruiken die hiervoor gelden, onder 
meer vastgelegd in de verdragen van Genève (1949) en Wenen (1968) inzake het 
wegverkeer. Het uitgangspunt hierbij is dat staten coulant omgaan met het 
faciliteren van het internationale wegverkeer en daarmee met het accepteren van 
elkaars rijbewijzen voor een tijdelijk verblijf.  
Pagina 1 van 6 
 
 

 
 
 Ministerie van 
Infrastructuur en 
De omwisselrechten die in de Nederlandse rijbewijsregelgeving zijn opgenomen, 
Waterstaat 
vallen uiteen in rechten die zijn gebaseerd op het afkomstig zijn uit een bepaald 
 
land (generieke omwisselrechten) of op het behoren tot een bepaalde groep. 
Ons kenmerk 
 
IENW/BSK-2021/275520 
Generieke omwisselrechten voor een land 
 
Een generiek omwisselrecht wil zeggen dat iedere houder van een rijbewijs van 
een land of deelstaat het rijbewijs mag omwisselen voor een Nederlands rijbewijs.  
Het bekendste omwisselrecht is dat voor het Caribisch deel van het Koninkrijk, dat 
zelfstandige rijbewijsautoriteiten kent die buiten de EU-rijbewijsruimte vallen. Dit 
recht is vastgelegd in het Reglement rijbewijzen. Hiernaast gaat het om circa tien 
landen of deelstaten waarmee Nederland wederzijdse afspraken heeft gemaakt. 
Deze afspraken zijn vaak al tientallen jaren oud. Meestal ligt hier een 
Memorandum of Understanding (MoU) aan ten grondslag. Voordat de 
omwisselafspraken worden gemaakt vindt er een toets plaats door de RDW, 
waarin onder meer de veiligheidswaarde en de gelijkwaardigheid van het 
buitenlandse rijbewijsstelsel worden beoordeeld. De landen of deelstaten die het 
betreft zijn vastgelegd in de Regeling omwisseling niet-Nederlandse rijbewijzen, te 
weten: Alberta, Andorra, Taiwan, Israël, Japan, Monaco, Québec, Zuid-Korea, 
Singapore, en – sinds 1 januari van dit jaar – het Verenigd Koninkrijk (inclusief 
Gibraltar), Jersey, Guernsey en Isle of Man. Dit kan ook leiden tot een beperkt 
omwisselrecht voor één of enkele rijbewijscategorieën, afhankelijk van de 
vergelijkbaarheid.  
 
Er lopen op dit moment onderhandelingen voor nieuwe MoU’s met vier landen of 
deelstaten: het Verenigd Koninkrijk (om de post-Brexit-relatie definitief te 
regelen), Servië, Bosnië-Herzegovina en British Columbia. Sinds 2020 wordt een 
restrictief beleid gehanteerd voor nieuwe aanvragen. Het opstellen van een MoU 
duurt vaak jaren en kost de nodige capaciteit bij het ministerie van IenW en de 
RDW. Er is gezien de positie van Nederland als immigratieland begrijpelijkerwijs 
veel belangstelling vanuit de rest van de wereld voor het maken van 
omwisselafspraken; vraag van Nederlandse burgers die emigreren naar het 
buitenland wordt echter bijna niet waargenomen.  
 
Omwisselrechten voor een groep 
Bij de tweede vorm van omwisselrechten mag een niet-EU-rijbewijshouder het 
rijbewijs omwisselen als diegene tot een bepaalde, vast gedefinieerde groep 
behoort. Er wordt daarbij geen onderscheid gemaakt naar het land dat het 
rijbewijs heeft afgegeven. Ook de inwonende gezinsleden hebben in dit geval een 
omwisselrecht. Anders dan bij de generieke omwisselrechten heeft er vooraf geen 
toets plaatsgevonden door de RDW om de gelijkwaardigheid en de 
veiligheidswaarde van de buitenlandse rijbewijsstelsels te beoordelen. De 
rijbewijsregelgeving onderscheidt drie groepen met dit soort omwisselrechten: 
 
 diplomaten en werknemers van internationale organisaties die gevestigd 
zijn in Nederland. Voorwaarde is dat deze in het bezit zijn van het 
‘identiteitsbewijs voor geprivilegieerden’ dat door het Ministerie van 
Buitenlandse Zaken wordt afgegeven.  
 NATO-militairen en -burgermedewerkers die zich in Nederland vestigen. 
Voorwaarde is dat zij een verklaring van hun commandant overleggen dat 
ze in Nederland zijn geplaatst.  
 kennismigranten. Voorwaarde is dat de Belastingdienst een beschikking 
heeft afgegeven dat de betreffende inkomende werknemer onder de 
Pagina 3 van 6 
 
 

 
 
verhuisd. In 2020 waren de hoogst scorende landen hierbij: India (2.672, dat wil Ministerie van 
Infrastructuur en 
zeggen 2.672 omwisselingen waarbij het oorspronkelijk rijbewijs Indiaas is), Zuid-
Waterstaat 
Afrika (1.431), Turkije (1.374), de VS (1.358) en Brazilië (1.026).  
 
 
Ons kenmerk 
Voorlopige conclusie en verdere stappen 
IENW/BSK-2021/275520 
De achtergrond van de omwisselingsregeling voor kennismigranten is het 
 
vergemakkelijken van het aantrekken van werknemers met een schaarse 
deskundigheid door het bedrijfsleven en andere organisaties. Op jaarbasis worden 
ongeveer 7.000 rijbewijzen voor deze groep omgewisseld. Uit een eerdere 
evaluatie van de fiscale faciliteiten voor kennismigranten door het ministerie van 
Financiën blijkt dat deze groep voornamelijk bestaat uit hoogopgeleide 
werknemers in de ICT, de halfgeleiderindustrie, de medische sector of 
onderzoekscentra. Het betreft werknemers in loondienst bij in Nederland 
gevestigde bedrijven die in het buitenland worden geworven. 
 
In het debat heeft het lid Geurts aangegeven signalen te hebben ontvangen dat er 
bij de kennismigranten die via omwisseling hun rijbewijs hebben verkregen 
verhoogde risico’s zijn voor de verkeersveiligheid. Ik neem deze signalen serieus. 
Op verzoek van de heer Geurts is er contact geweest met de door hem genoemde 
stakeholders om nadere informatie in te winnen. Zoals eerder aan uw Kamer is 
gemeld is er tot nu toe, na navraag bij politie, OM, de RDW en Rijkswaterstaat, 
nog niet gebleken dat er bij deze groep verhoogde risico’s voor de 
verkeersveiligheid zijn. Naar aanleiding van de aanvullende informatie die is 
verkregen van de door het lid Geurts genoemde stakeholders is aan 
Rijkswaterstaat gevraagd om een diepgaander onderzoek te verrichten naar 
mogelijke risico’s voor de verkeersveiligheid bij deze groep. Rijkswaterstaat heeft 
veel expertise in huis over de databronnen rond de verkeersveiligheid, zoals 
gegevens over verkeersslachtoffers en ongevalsbetrokkenheid. Rijkswaterstaat zal 
hierbij andere partijen raadplegen die relevante kennis kunnen inbrengen over 
deze groep, zoals de SWOV, het CBR en verzekeringsmaatschappijen. De 
rapportage van Rijkswaterstaat wordt medio 2022 verwacht.   
 
Uiteraard dienen bij de uiteindelijke beoordeling van de omwisselingsregeling de 
belangen voor de betrokken bedrijven en instellingen, en het vestigingsklimaat in 
het algemeen te worden meegenomen. Met het ministerie van EZK is hierover 
reeds overleg gestart. 
 
  
Pagina 5 van 6 
 
 

