 
 
 
 
>Retouradres Postbus 16375 2500 BJ Den Haag  
 
Media en Creatieve Industrie 
De voorzitter van de Tweede Kamer der Staten-Generaal 
Rijnstraat 50  
Postbus 20018 
 
Den Haag 
2500 EA  DEN HAAG 
Postbus 16375 
 
2500 BJ Den Haag 
www.rijksoverheid.nl 
 
 
Onze referentie 
29493415 
Bijlagen 
 
5 
Datum 1 oktober 2021 
Betreft Monitor Wet stelsel openbare bibliotheekvoorzieningen 2019-2020 
 
 
 
 
 
   
Op 1 januari 2015 is de Wet stelsel openbare bibliotheekvoorzieningen (Wsob) in 
werking getreden. Bij de parlementaire behandeling van de Wsob is afgesproken 
dat de Tweede Kamer ieder jaar een Monitor Wsob ontvangt en binnen vijf jaar na 
inwerkingtreding van de wet een evaluatie. Deze evaluatie heb ik op 11 februari 
2020 aan uw Kamer gezonden en op 2 april 2020 voorzien van een beleidsreactie. 
De evaluatie was gebaseerd op de jaren 2015-2018. Bijgaand ontvangt u de 
Monitor Wsob over de jaren 2019 en 2020.  
Deze Monitor is uitgevoerd door de Koninklijke Bibliotheek (KB) en het CBS en 
geeft een samenvattend kwantitatief beeld van de stand van zaken in het 
bibliotheekwerk in 2019 en 2020 aan de hand van de belangrijkste indicatoren. 
Uitgebreide informatie en achtergronden zijn opgenomen in de bijlagen 
Bibliotheekstatistiek 2019 en 2020. Tevens gaat deze brief in op enkele 
onderwerpen die deze jaren specifieke aandacht hebben gekregen.  
 
Het algemene beeld over 2019 en 2020 
Met in 2019 circa 63 miljoen bezoeken en circa 3,6 miljoen leden heeft de 
openbare bibliotheek een groot bereik. Bibliotheken leenden in 2019 aan hun 
leden 63,8 miljoen fysieke en digitale publicaties uit en zij organiseerden ruim 
220.000 maatschappelijke activiteiten, waaronder bijvoorbeeld 
informatiebijeenkomsten, cursussen, leesclubs en lezingen. Met deze activiteiten 
geven bibliotheken invulling aan hun vijf kernfuncties zoals die in de Wsob zijn 
vastgelegd: kennis en informatie, educatie en ontwikkeling, leesbevordering en 
literatuur, kunst en cultuur en ontmoeting en debat. Het grootste deel van deze 
activiteiten in de bibliotheek is zonder lidmaatschap toegankelijk, wat ook terug te 
zien is in de stijgende bezoekersaantallen van de afgelopen jaren. De 
verschuiving van de klassieke uitleenbibliotheek naar de brede maatschappelijke 
bibliotheek, die al een aantal jaren gaande is, blijft doorzetten. Bibliotheken zijn 
belangrijke partners bij maatschappelijke thema’s zoals leesbevordering, 
laaggeletterdheid en digitale inclusie.  
 
De cijfers over 2020 zijn vanwege de coronacrisis en bijbehorende maatregelen 
niet goed te vergelijken met die van 2019. Waar de statistieken afgelopen jaren 
tekenend waren voor de verschuiving van de klassieke uitleenbibliotheek naar 
brede maatschappelijke bibliotheek, illustreren zij dit jaar vooral hoe de 
 Pagina 1 van 7 
 

 
 
Onze referentie 
kansrijk is. Op 7 oktober 2019 heb ik bekend gemaakt welke gemeenten 
29493415 
ondersteuning krijgen voor het realiseren van een nieuwe bibliotheekvoorziening 
of het versterken van een bestaande voorziening conform Wsob. 12 gemeenten 
verspreid door Nederland hebben ondersteuning ontvangen om een nieuwe 
bibliotheekvestiging te openen (gemeente Heeze-Leende, Medemblik, 
Molenlanden, Montfoort, Noardeast-Fryslân, Sluis, Tholen) of een bestaande of 
recent geopende vestiging te versterken tot Wsob-niveau (gemeente Aa en 
Hunze, Bergeijk, Leudal, Nijkerk, Zutphen). Voor een uitgebreidere stand van 
zaken per gemeente verwijs ik naar de bijlage (Overzicht resultaten Bibliotheken 
in kleine gemeenten 2019-2021). 
 
Ontwikkelingen in gebruikers en gebruik 
In 2019 telden de Nederlandse openbare bibliotheken samen circa 3,6 miljoen 
leden. Zowel het aantal volwassen leden als het aantal jeugdleden daalde in 2019 
licht ten opzichte van 2018 tot circa 1,3 miljoen volwassen leden en 2,3 miljoen 
jeugdleden. Zeven op de tien kinderen in Nederland waren in 2019 lid van de 
openbare bibliotheek, tegenover één op de tien volwassenen. Over 2020 daalde 
het aantal leden meer dan voorgaande jaren: met 4% tot 3,5 miljoen. Daarvan 
zijn 1,3 miljoen volwassen leden en 2,2 miljoen jeugdleden. De daling hangt 
samen met de coronamaatregelen en de sluiting van de bibliotheken. Dat had met 
name gevolgen voor de aanwas van nieuwe jeugdleden. Nu de bibliotheken weer 
normaal geopend zijn is de mogelijkheid voor ouders om hun kinderen lid te 
maken weer zoals gebruikelijk en is de verwachting dat deze daling zal worden 
omgezet in een stabilisering van het aantal jeugdleden. Ook zetten bibliotheken 
voor volwassenen steeds meer in op gebruikerspassen in plaats van lenerspassen, 
omdat er een afname is in uitleningen, maar het aantal gebruikers van breed 
functionele bibliotheekdiensten juist toeneemt.  
 
Collectie 
De gezamenlijke collectie van alle openbare bibliotheken is in 2020 licht 
afgenomen naar ongeveer 24,1 miljoen exemplaren. Het overgrote deel betreft 
fysieke boeken (22,7 miljoen). Het overige deel omvat muziekcd’s, dvd’s en 
bladmuziek. De grootte van de audiovisuele collectie loopt de afgelopen jaren 
sterk terug door de opkomst van nieuwe technologieën. In 2020 kromp de 
audiovisuele collectie tot 1,1 miljoen exemplaren.  
 
Digitale bibliotheek 
De Wsob maakt het mogelijk dat de openbare bibliotheken hun diensten langs 
fysieke weg en langs digitale weg aanbieden. De KB is verantwoordelijk voor de 
ontwikkeling en het beheer van de landelijke digitale bibliotheek. Dit omvat in 
grote lijnen de digitale infrastructuur en de inkoop en distributie van e-content. 
De digitale openbare bibliotheek is de afgelopen jaren flink gegroeid. De digitale 
collectie omvatte in 2019 circa 28.000 titels en in 2020 ruim 32.000 titels. Het 
aantal uitleningen stijgt jaarlijks, in 2019 was er sprake van bijna 3,9 miljoen 
uitleningen. In 2020 is dat – mede door de extra promotie en acties van de online 
Bibliotheek in coronatijd – gestegen tot ongeveer 5,6 miljoen uitleningen. Ook in 
het aantal uitleningen van luisterboeken is een stijging te zien. In 2019 werden 
bijna 1,8 miljoen luisterboeken uitgeleend. Dat is circa 440 duizend meer dan het 
jaar daarvoor. In 2020 steeg dit verder tot bijna 2,6 miljoen.  
De digitale bibliotheek heeft zich sinds 2014 sterk ontwikkeld (collectie, 
gebruikers en gebruik) en heeft een robuuste formele en financiële basis 
gekregen. Het convenant e-lending heeft dit versterkt. Op grond van dit 
 
 Pagina 3 van 7 
 

 
 
Onze referentie 
 
29493415 
Jeugdcontributie 
De Wsob bepaalt dat jeugd van 0-18 jaar gratis lid kan worden van de openbare 
bibliotheek, tenzij het college van B&W besluit een bijdrage te vragen. De 
contributie voor de jeugd mag dan maximaal de helft van het tarief voor 
volwassenen bedragen. De gedachte hierachter is dat de kosten voor de jeugd 
geen drempel mogen zijn om van de bibliotheek gebruik te maken. Een aantal 
gemeenten maakt gebruik van de mogelijkheid jeugdcontributie te vragen. In 
2019 betrof het 12 bibliotheekorganisaties in 26 gemeenten. Eind 2020 was dit 
gedaald naar 9 bibliotheekorganisaties in 13 gemeenten en begin 2021 naar 8 
bibliotheekorganisaties in 12 gemeenten. Bibliotheken die jeugdcontributie heffen, 
hebben een lager bereik onder de jeugd dan bibliotheken die dat niet doen. Het 
heffen van jeugdcontributie verhoudt zich niet met de brede maatschappelijke 
wens en noodzaak het lezen onder de jeugd te stimuleren. De Tweede Kamer 
heeft bij motie Asscher/Ellemeet verzocht te onderzoeken of het mogelijk is jeugd 
2
in alle gevallen gratis toegang tot de bibliotheek te geven. Ik ga er conform deze 
motie voor zorgen dat de jeugd in de toekomst altijd gratis toegang heeft tot de 
openbare bibliotheek, inclusief de digitale bibliotheek. De 
uitzonderingsmogelijkheid in de Wsob ten aanzien van heffen van een tarief voor 
de jeugd, komt te vervallen. Artikel 13 van de Wsob (Contributievrijstelling jeugd 
openbare bibliotheken) zal hiervoor worden gewijzigd. De wetswijziging zal naar 
verwachting in de loop van 2022 ingaan. Gemeenten waar in 2021 nog sprake 
was van jeugdcontributie zullen hiervoor de komende twee jaar worden 
gecompenseerd. Daarna worden deze middelen verdeeld over alle gemeenten. 
Vooruitlopend hierop heb ik de 13 gemeenten waar in 2020 nog sprake was 
jeugdcontributie, een brief gestuurd om hen te wijzen op de onwenselijkheid van 
jeugdcontributie en het verzoek hier kritisch naar te kijken. 
 
Leenrechtvergoeding bij de Bibliotheek op school 
Met een motie van lid van den Berge c.s. heeft de Tweede Kamer aandacht 
gevraagd voor de afdracht van leenrechtvergoedingen bij de Bibliotheek op 
school. De motie verzoekt de regering erop toe te zien dat rechthebbenden 
worden betrokken in de gesprekken op basis van het Bibliotheekconvenant, zodat 
concrete afspraken gemaakt kunnen worden over het afdragen van 
leenrechtvergoedingen. In het Bibliotheekconvenant is afgesproken dat het 
voorkeursmodel, inclusief de afdracht van leenrechtvergoedingen, de basis is voor 
de inrichting van de Bibliotheek op school. In juli 2021 hebben 
kinderboekenauteurs mij opgeroepen regie te nemen in het vraagstuk rond 
leenrechtvergoedingen bij de Bibliotheek op school. In vervolg op deze oproep 
heb ik betrokken partijen samen met het onderwijsveld uitgenodigd voor een 
bestuurlijk overleg om gezamenlijk tot oplossingsrichtingen te komen. Dit overleg 
zal 13 oktober plaatsvinden. Doel van het overleg is om te komen tot een 
inrichting van de Bibliotheek op school die recht doet aan de belangen van de 
rechthebbenden en de ambitie van het Leesoffensief ondersteunt om verbeterde 
leesvaardigheid en groter leesplezier bij kinderen en jongeren te bewerkstelligen.  
 
Muziekweb 
De Kamer heeft de regering met de motie Geluk-Poortvliet en Belhaj van 23 
september 2020 verzocht te onderzoeken wat nodig is om de toekomst van de 
3
collectie van Muziekweb en de toegang ertoe veilig te stellen. Veel bibliotheken 
                                                 
2
 Kamerstuk 32 820, nr. 313 
3
 Kamerstuk 33 846, nr. 64 
 
 Pagina 5 van 7 
 

 
 
Onze referentie 
de gezamenlijke bibliotheekpartijen en overheden afgesproken prioriteit te geven 
29493415 
aan drie maatschappelijke opgaven: het voorkomen van laaggeletterdheid en het 
vergroten van het leesplezier, het bevorderen van digitale inclusie en het 
stimuleren van persoonlijke ontwikkeling. Tegelijk zijn er zorgen over de fysieke 
bereikbaarheid, omdat de afstand tot de openbare bibliotheek nog steeds 
toeneemt. Zeker voor kinderen en jongeren is het belangrijk om een volwaardige 
bibliotheek in de buurt  te hebben. Dit geldt zeker voor wijken met grote 
maatschappelijke opgaven.  
De digitale openbare bibliotheek is de afgelopen jaren sterk gegroeid in collectie 
en gebruik. De sluiting van de fysieke bibliotheken als gevolg van Corona heeft de 
stijging van het gebruik van de online bibliotheek versneld. De verwachting is dat 
deze stijging ook voor de langere termijn zal doorwerken.  
Het belang om te blijven investeren in een robuust en goed functionerend fysiek 
en digitaal bibliotheekstelsel blijft daarmee onverminderd groot. 
 
 
 
 
 
De minister van Onderwijs, Cultuur en Wetenschap, 
 
 
 
Ingrid van Engelshoven 
 
 
 
 
 Pagina 7 van 7 
 

