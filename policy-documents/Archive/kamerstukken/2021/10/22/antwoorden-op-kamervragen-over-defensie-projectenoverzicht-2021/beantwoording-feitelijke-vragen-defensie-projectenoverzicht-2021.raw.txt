 
> Retouradres Postbus 20701 2500 ES Den Haag 
de Voorzitter van de Tweede Kamer 
der Staten-Generaal  
Bezuidenhoutseweg 67 
2594 AC te ’s Gravenhage  
 
 
 
Ministerie van Defensie 
 
Plein 4 
Datum 22 oktober 2021 MPC 58 B 
Postbus 20701 
Feitelijke vragen Defensie Projectenoverzicht 2021 
Betreft 
2500 ES Den Haag 
www.defensie.nl 
 
 
 
 
 
 
 
Hierbij bied ik u de antwoorden aan op de feitelijke vragen aan de minister van 
 
Defensie over het Defensie Projectenoverzicht 2021, ingezonden op 29 september 
Onze referentie 
2021. 
BS2021021228 
  
Afschrift aan 
 
de Voorzitter van de Eerste  
DE MINISTER VAN DEFENSIE 
Kamer der Staten-Generaal 
 Binnenhof 22 
2513 AA Den Haag 
 
 
 
 
Henk Kamp Bij beantwoording datum, 
onze referentie en betreft 
 
vermelden. 
 
 
 
  
 
 Pagina 1 van 6 
 

 
7. Wanneer kunt u uiterlijk duidelijkheid verschaffen over de 
operationele gevolgen van het hoogteprobleem met de Scania Gryphus? 
 
 
 
 
De leverancier heeft aangegeven de geconstateerde hoogte-overschrijding met 
 
prioriteit op te lossen en is hier inmiddels mee bezig. Hierover vindt intensief 
overleg plaats met Defensie. Op welke termijn de leverancier een oplossing 
 
gevonden heeft, is nog niet bekend.  
 
8. Hoe komt het dat het nog niet tot een overeenstemming is gekomen 
met de leverancier van de lichte operationele vrachtauto’s? 
 
Het project heeft te kampen met een significante vertraging vanwege de 
complexe ontwikkeling van het voertuig door de leverancier, waarover Defensie 
nog geen overeenstemming met de leverancier heeft bereikt. Deze 
onderhandelingen zijn commercieel vertrouwelijk en daarom kan ik uw Kamer 
hierover nog niet informeren. Zodra het mogelijk is zal ik de Kamer hierover 
informeren. 
 
9. Was voorafgaand aan de ontwikkeling van de lichte operationele 
vrachtauto’s nog niet bekend dat het een complex proces zou betreffen? 
 
De geselecteerde partijen zijn in het aanbestedingstraject in de gelegenheid 
gesteld inzicht te verkrijgen in het complexe samenspel van eisen op het snijvlak 
van voertuiggewicht, laadvermogen, bescherming, voertuigafmetingen en 
luchtwaardigheidseisen. De complexiteit van het voertuig was bij deze partijen 
bekend. Op basis daarvan hebben drie bedrijven uiteindelijk een definitieve 
inschrijving ingediend, waarna op grond van vooraf vastgestelde kwalitatieve en 
kwantitatieve gunningscriteria de partij is geselecteerd aan wie de opdracht is 
gegund. 
 
10. Zal onderdeel van het programma van eisen aan de anti-drone 
capaciteit zijn dat ook zwermen van drones kunnen worden 
uitgeschakeld? Zo nee, acht u dit geen reële dreiging? 
 
Met het project Counter-UAS kiest Defensie voor een Military-off-the-Shelf 
(MOTS) oplossing tegen kleine drones. Defensie erkent de dreiging die uitgaat 
van zwermen drones, maar momenteel zijn er geen kant en klare oplossingen 
voor het uitschakelen daarvan. Mede daarom ontwikkelt Nederland samen met 
Duitsland een laser-demonstrator op een Boxer en wordt binnenkort gestart met 
het Concept Development & Experimentation (CD&E)-traject voor een ‘directed 
energy demonstrator’. Beide projecten gebruiken gerichte energie (respectievelijk 
laser en high power microwave) om tegelijkertijd of snel na elkaar drones uit te 
schakelen. 
 
11. Is duidelijk welk type raketten hierna ter beschikking zal komen? 
 
De Standard Missile-2 block IIIA (SM-2) luchtdoelraket van de LC-fregatten zal op 
termijn vervangen moeten worden. Ter voorbereiding is Defensie een 
marktverkenning gestart naar mogelijke vervangers om tot eisen te komen voor 
een vervangingsproject. Defensie zal bij de start van het project uw Kamer 
informeren conform de DMP-procedure.  
 
 
 
 Pagina 2 van 6 
 

 
ondersteuning van kennisinstituut TNO de benodigde software wordt ontwikkeld 
en het prototype wordt beproefd. Afhankelijk van het beproevingsresultaat wordt 
 
 
een besluit genomen over de verwerving van dit systeem voor schepen van 
 
Koninklijke Marine. 
 
 
15. In welke mate wordt bij de aanschaf van klimaatbeheersing rekening 
 
gehouden met energiezuinigheid en/of energieopwekking, in het kader 
van het minimaliseren van de afhankelijkheid van uitputbare 
energiebronnen? 
 
Bij de verwerving van de klimaatbeheersing wordt uitgegaan van elektrische 
apparaten die zijn aan te sluiten op de aggregaten uit het project Mobiele 
Energievoorziening. Deze aggregaten zijn bestemd voor gebruik in de 
verschillende missiegebieden, onder een grote verscheidenheid van 
klimatologische omstandigheden. De huidige aggregaten worden vervangen door 
nieuwe, meer energie-efficiënte systemen. Door het verwerven van modernere 
tenten, energiezuinige klimaatbeheersingssystemen en verwarmers met een 
geringere emissie, worden de omstandigheden voor personeel en omgeving 
verbeterd. Daarmee wordt bijgedragen aan de doelstellingen uit de Defensie 
Energie en Omgeving Strategie (Kamerstuk 33 763, nr. 152 d.d. 27 september 
2019). 
 
16. Heeft u overwogen om, in plaats van het aanpakken van de 
'obsolescentie' van de Cougar-helikopters, deze Cougars af te stoten en 
al dan niet te vervangen door nieuwe helikopters? Zo nee, waarom niet? 
Wat zouden de budgettaire consequenties van de aanschaf van nieuwe 
helikopters zijn? Wat zouden de gevolgen van het afschaffen van de 
Cougar-helikopters zijn? 
 
Ja, afstoting en vervanging zijn overwogen. In de beantwoording van vragen over 
de Defensienota 2018 “Investeren in onze mensen, slagkracht en zichtbaarheid” 
(Kamerstuk 34 919 nr. 7, d.d. 16 mei 2018) is gemeld dat de Cougar-helikopter 
blijft doorvliegen tot einde levensduur in 2030. Daartoe is besloten vanwege 
grote tekorten in de transporthelikoptercapaciteit voor operaties op het land en 
voor maritiem optreden, en de mogelijke opbouw van een helikoptercapaciteit 
voor de inzet van speciale eenheden (SOF-air).  
 
Met de aanschaf van nieuwe helikopters zouden de investeringen voor het 
obsolescence project (Kamerstuk 27 830 nr. 293, d.d. 7 oktober 2019) kunnen 
worden teruggebracht tot het niveau dat nodig is om de operaties met de Cougar 
te kunnen uitvoeren, tot het moment dat een nieuw type helikopter Fully 
Operational Capable (FOC) is. Verwerving van een nieuw type helikopter volgt 
dan het reguliere Defensie Materieel Proces (DMP). Onderzoek naar de exacte 
omvang en budgettaire consequenties van de aanschaf van nieuwe helikopters 
zijn dan onderdeel van dit proces. 
 
Indien de Cougar wordt afgeschaft, dan heeft Defensie vanwege de lopende 
projecten van de Chinook en NH-90 helikopters tot 2026 onvoldoende 
transporthelikoptercapaciteit om de gereedstelling en inzet van CLAS en CSZK 
mogelijk te maken. Dit betekent bovendien dat kennis en kunde verloren gaat, 
waardoor er later een grotere investering plus een langere aanloop nodig zal zijn 
om een dergelijke capaciteit waaronder voor SOF-air op te bouwen. In het 
verleden is gebleken dat het tijdelijk niet beschikbaar hebben van een capaciteit 
uiteindelijk een duurdere optie is dan het aanhouden en aanpassen van de 
 
 Pagina 2 van 6 
 

