 
> Retouradres Postbus 20701 2500 ES Den Haag 
de Voorzitter van de Tweede Kamer 
der Staten-Generaal  
Bezuidenhoutseweg 67 
2594 AC te ’s Gravenhage  
 
 
 
Ministerie van Defensie 
 
Plein 4 
Datum 22 oktober 2021 MPC 58 B 
Postbus 20701 
Antwoorden op feitelijke vragen over de vaststelling van de 
Betreft 
2500 ES Den Haag 
begrotingsstaten van het Ministerie van Defensie (X) voor het jaar 
www.defensie.nl 
2022 
 
 
 
 
 
 
 
 
Onze referentie 
Hierbij bied ik u de antwoorden aan op de feitelijke vragen over de vaststelling 
BS2021021222 
van de begrotingsstaten van het Ministerie van Defensie (X), ingezonden op 29 
 
september 2021. Afschrift aan 
de Voorzitter van de Eerste  
 
Kamer der Staten-Generaal 
 
Binnenhof 22 
DE MINISTER VAN DEFENSIE 2513 AA Den Haag 
 
 
 
 
Bij beantwoording datum, 
 onze referentie en betreft 
vermelden. 
Henk Kamp 
 
 
 
 
  
 
 Pagina 1 van 24 
 

 
 
7 Hoe staat het met de uitvoering van de motie van de leden Van den Nieuwenhuizen 
 
 
en Belhaj (Kamerstuk 35 570 X, nr. 39) en aansluitend de motie van het lid Belhaj 
 
(Kamerstuk 35 570 X, nr. 47)? 
 
 
Het kabinet brengt in Europees verband het onderwerp specialisatie regelmatig ter sprake. 
 
Zoals eerder aangegeven is het aan een volgend kabinet om de verdere richting en koers te 
bepalen en op basis daarvan besluiten te nemen. 
Het verzoek om op basis van de Defensievisie aan te geven hoe dreigingen het meest effectief 
en in welk verband het best geadresseerd kunnen worden, ook binnen de discussies omtrent 
het Strategisch Kompas van de EU, en de Kamer hierover te informeren, is eerder met u 
gedeeld in de geannoteerde agenda voor de Raad Buitenlandse Zaken (RBZ) Defensie van mei 
2021. Zie ook het antwoord op vraag 13. 
 
8 Hoe staat het met de uitvoering van de motie van het lid Sjoerdsma c.s. (Kamerstuk 
35 189, nr. 6)? 
 
Het dictum van de betreffende motie spreekt uit dat de Kamer het initiatief zal nemen om te 
komen tot de oprichting van een interparlementair netwerk van standing committees voor 
Defensie en Veiligheid. De uitvoering van deze motie is derhalve aan de Kamer. 
 
9 Hoe staat het met de uitvoering van de motie van het lid Belhaj c.s. (Kamerstuk 31 
125, nr. 98)? 
  
Bij de actualisatie van de Defensie Industriestrategie worden ook duurzaamheidsaspecten zoals 
de energietransitie bezien en waar mogelijk opgenomen. Bij de actualisatie van de Strategische 
Kennis en Innovatie Agenda 2021-2025 (SKIA) is dit reeds gedaan (Kamerstuk 35570-X-32). 
 
10 Hoe staat het met het onderzoek naar de haalbaarheid en wenselijkheid van het 
openstellen van de Nederlandse krijgsmacht voor EU burgers? 
 
Er is onderzoek gedaan naar de voor dit vraagstuk relevante aspecten. Allereerst zijn de 
juridische aspecten onderzocht: op grond van Artikel 12g van de Wet ambtenaren Defensie 
kunnen - afgezien van bij Algemene Maatregel van Bestuur geregelde uitzonderingen - alleen 
Nederlanders worden aangesteld als militair bij de Nederlandse krijgsmacht. Het openstellen 
van de krijgsmacht voor EU-burgers vergt derhalve een formele wetswijziging. Het is de vraag 
of daarvoor voldoende steun is.  
 
Een tweede belangrijk aspect is het verkrijgen van een indicatie inzake de animo bij de burgers 
van de lidstaten voor een aanstelling bij de Nederlandse krijgsmacht. Dit is in de voorgaande 
jaren niet gebleken. Uit een korte inventarisatie is bekend dat Luxemburg zijn krijgsmacht 
heeft opengesteld voor EU-burgers en dat Duitsland dit overweegt. Ik laat momenteel 
uitzoeken wat de stand van zaken bij andere EU lidstaten is en zal u daar over informeren. 
 
Een derde aspect is het verkrijgen van een beeld van de consequenties en eventuele risico’s. 
Een openstelling zou vermoedelijk praktische bezwaren met zich meebrengen, variërend van 
complexere veiligheidsscreenings, taal- en cultuurbarrières. Daarnaast bestaat de kans op een 
waterbed-effect. Naar schatting zijn er bij het Duitse Defensie rond de 20.000 vacante militaire 
functies. Tot slot zou het tot ongewenste soldijconcurrentie tussen EU-lidstaten en daarmee 
veelal NAVO-partners, kunnen leiden. Dat is ongewenst omdat Nederland het belangrijk acht 
dat juist ook Oost-Europese landen een goed gevulde krijgsmacht hebben. Al met al lijken de 
inspanningen niet op te wegen tegen het te verwachten rendement.  
Zoals u weet streeft Defensie via andere manieren meer intensieve Europese 
defensiesamenwerking na. Zo is onze bilaterale militaire samenwerking met België en 
 
 Pagina 22 van 24 
 

 
is een meerwaarde; Defensie loopt voorop in het genetwerkt optreden op lagere tactische 
niveaus en blinkt uit door kwalitatief goede mensen en geïntegreerde benadering bij inzet. 
 
 
Defensie blinkt ook uit in verschillende capaciteiten die we bezitten. Partners waarderen de 
 
Nederlandse krijgsmacht voor onze training en advisering van veiligheidsinstituties ter 
 
bevordering van de internationale rechtsorde. Daarnaast vervult Nederland internationaal een 
belangrijke rol in een deel van het logistieke domein op het gebied van militaire mobiliteit in 
 
zowel NAVO- als EU-verband. Nationaal blinkt Defensie, door organisatiestructuren, middelen 
en de kennis van de medewerkers, uit in crisismanagement.  
 
Onder andere door deze meerwaarde en bijdragen aan het bondgenootschap en 
partnerschappen heeft Nederland ook invloed in internationale fora. Dit levert Nederland, ook 
buiten de militaire omgeving, veel op en dit wil het kabinet vanzelfsprekend behouden ten 
behoeve van de belangen van ons Koninkrijk.   
  
14 Welke eenheden en commandostructuren liggen voor de hand om op den duur af te 
stoten of aan andere landen over te laten? 
 
Specialiseren doet Nederland niet alleen. Het is een gezamenlijk proces. Dit proces is 
wederkerig. Als een ander land investeert in een specialisme waar Nederland gebruik van kan 
maken, dan zullen wij moeten investeren in een dienst die andere bondgenoten van ons 
kunnen verwachten. Nederland zal samen met partners en bondgenoten verkennen op welke 
wijze het vorm kan geven aan specialisatie en tot afspraken kan komen over wie wat bijdraagt 
en op welke wijze de huidige tekorten (binnen de NAVO en EU) ingevuld kunnen worden.  
Het is aan een volgend kabinet om de richting en koers te bepalen en op basis daarvan 
besluiten te nemen over een mogelijk vervolg. 
 
15 Kunt u een overzicht aan de Kamer sturen van alle huidige Europese defensie 
initiatieven en de daarbij horende budgetten? 
 
De belangrijkste EU defensie initiatieven en de daarbij horende budgetten zijn als volgt. In het 
Meerjarig Financieel Kader (MFK) voor de periode 2021-2027 is voor het Europees 
Defensiefonds € 7,9 miljard en voor het Actieplan militaire mobiliteit € 1,5 miljard 
gereserveerd. Voor de Europese Vredesfaciliteit, die buiten de EU-begroting valt, is voor deze 
periode € 5 miljard gereserveerd.  
 
In de Kamerbrief met de geannoteerde agenda voor de RBZ Defensie van 28 mei jl. is een 
uitgebreide achtergrond opgenomen met betrekking tot verschillende EU instrumenten, 
waaronder de Coordinated Annual Review on Defence (CARD) en de Permanente 
1
Gestructureerde Samenwerking op defensiegebied (PESCO). Zie hiertoe ook de recente 
2
Kamerbrieven met daarin uitgebreide beschrijvingen van alle huidige Europese defensie 
initiatieven en de daarbij horende budgetten. Conform eerdere toezegging aan de Kamer en 
 
1
 Kamerstuknummer 21501-28-219 
2
 Kamerbrief d.d. 15 januari 2021 over de Europese Vredesfaciliteit (Kamerstuknummer 
21501-02-2262), Kamerbrief d.d. 22 januari 2021 met een stand van zaken op het EDIDP en 
het Europese Defensiefonds (Kamerstuknummer 21501-28-215; zie ook Kamerstuknummer 
21501-28-220), Kamerbrief d.d. 22 januari 2021 met aanbieding van het nationaal plan 
militaire mobiliteit (Kamerstuknummer 35570-X-75), Kamerbrief d.d. 15 april 2021 met de 
geannoteerde agenda voor de RBZ Defensie van 6 mei 2021 (Kamerstuknummer 21501-28-
217), Kamerbrief d.d. 17 mei 2021 met de geannoteerde agenda voor de informele RBZ 
Defensie van 28 mei 2021 inclusief achtergrondinformatie over EU instrumenten 
(Kamerstuknummer 21501-28-219). 
 
 Pagina 22 van 24 
 

 
worden aangepast. Die worden arbeidsextensief waar mogelijk en blijven arbeidsintensief waar 
noodzakelijk en wenselijk. Daarnaast voert Defensie de komende jaren een nieuw HR-model in. 
 
 
Dat biedt veel mogelijkheden voor maatwerk en differentiatie, bijvoorbeeld door het invoeren 
 
van nieuwe aanstellings- en contractvormen. Het nieuwe HR-model is randvoorwaardelijk voor 
 
het kunnen realiseren van de ambities in de Defensievisie, maakt van Defensie een 
aantrekkelijker werkgever en maakt beter gebruik van de kwaliteiten van medewerkers. 
 
Defensie vergroot hiermee de doelgroep en verwacht meer personeel te kunnen werven en 
behouden. Het is aan een nieuw kabinet om extra maatregelen te nemen ten behoeve van het 
behoud en de werving van nieuw personeel en om de maatregelen in de Defensievisie zo goed 
mogelijk uit te voeren. Voor een uitgebreide toelichting op het HR-model verwijs ik u naar de 
Kamerbrief HR-transitie (35570-X, nr, 91, d.d. 28 mei 2021). 
Het percentage ondervulling kent meerdere oorzaken. Door de jaarlijkse in- en uitstroom van 
circa 3.000 tot 4.000 militairen heeft Defensie conform de regels van het huidige Flexibel 
Personeelssysteem Defensie standaard een flink aantal functies structureel open staan. 
Daarnaast zijn niet alle vacante functies ook vacatures. Dat komt vanwege grote aantallen 
militair personeel in de initiële opleiding, militair personeel dat tussen functies rouleert en re-
integranten. Ook bij reorganisatietrajecten blijven functies regelmatig enige tijd vacant. Verder 
maakt Defensie gebruik van x 1000 reservisten en heeft het ruim 2000 mensen ingehuurd. 
 
20 Heeft u overwogen om verwerving van nieuw defensiematerieel naar achteren te 
schuiven, dan wel te annuleren, ten guste van de aanpak van achterstallig onderhoud 
in het vastgoed en/of het verbeteren van de arbeidsvoorwaarden bij Defensie? Zo 
nee, waarom niet? 
 
54 Zorgt het dekken van urgente problematiek in de exploitatie uit het 
investeringsbudget ervoor dat in de toekomst de exploitatiekosten verder kunnen 
stijgen, omdat nog ouder materieel voor grotere onderhoudskosten zorgt? 
 
56 Wat wordt precies bedoeld met de opmerking dat in deze begroting "de meest 
urgente problematiek incidenteel [is] ingepast door het investeringsbudget aan te 
wenden"? Welke consequenties heeft dit voor de kwaliteit en op welke terreinen uit 
zich dat? 
 
Antwoord op vragen 20, 54 en 56: Het gebruik van investeringsbudget om knelpunten in de 
exploitatie op te lossen is steeds onderdeel van de integrale besluitvorming. Voor de 
ontwerpbegroting 2022 is een deel van het investeringsbudget ingezet voor acute 
exploitatieproblematiek. De investeringsbudgetten kennen echter tekorten waardoor de 
vernieuwing van het materieel met de daaraan gekoppelde financiële verduurzaming verder 
onder druk komt. Daarnaast nemen door uitstel van vervangingsinvesteringen de 
instandhoudingskosten toe. Deze consequenties wegen daarom zwaar mee in de integrale 
afweging. 
 
21 Bent u voornemens om, in het licht van het toegenomen belang van cyberdefensie 
zoals dit ook wordt onderkend in de Defensievisie 2035, cyberdefensie in de toekomst 
als apart artikel van de begroting op te nemen? Zo nee, waarom niet? 
 
Op verzoek van de Kamer besteedt Defensie reeds specifieke aandacht in de begrotingscyclus 
aan plannen, investeringen en voortgang binnen het cyberdomein. Zo is cyber inmiddels 
opgenomen in de begroting en informeert Defensie uw Kamer over ontwikkelingen in het 
cyberdomein middels bijvoorbeeld de Defensie Cyber Strategie. Het opnemen van een apart 
artikel in de begroting voor cyberdefensie is echter niet wenselijk. De cyberdefensie maakt deel 
uit van een geïntegreerde aanpak om wapensystemen en IT-systemen veilig te houden. 
Budgetten en expertises worden daarbij vervlochten in projectplannen en in de bestaande 
 
 Pagina 22 van 24 
 

 
 
 
 
 
26 Zal de B-61-12 volgend jaar gereed zijn om aan de F-35 te worden toegevoegd? Zo 
 
nee, wanneer dan? 
 
 
In antwoord op de Kamervragen van Karabulut in 2020 (kenmerk 2020D44756) is de Kamer 
 
geïnformeerd over de modernisering van in Europa aanwezige Amerikaanse kernwapens. De 
Verenigde Staten hebben een levensduurverlengingsprogramma, het zogenaamde Life 
Extension Program (LEP), met als doel de veiligheid, beveiliging en effectiviteit van onder meer 
het type B61 blijvend te garanderen. Het LEP betreft de modernisering van Amerikaanse 
kernwapens, NAVO-bondgenoten hebben hierover geen zeggenschap. Op grond van 
bondgenootschappelijke afspraken kunnen geen mededelingen worden gedaan over aantallen 
en locaties van in Europa aanwezige Amerikaanse kernwapens.  
 
27 Wanneer precies (in welk jaar of welke maand van 2022) worden de F-16's uit Volkel 
teruggetrokken? 
 
De F-35 zal in 2024 de volledig operationele inzetbaarheid bereiken, zoals toegelicht in de 22e 
voortgangsrapportage project Verwerving F-35 (kenmerk 2021Z16040). Nadat de F-35 alle 
taken van de F-16 heeft overgenomen, worden de laatste F-16’s afgestoten. Dit zal niet eerder 
zijn dan eind 2024. 
 
28 Wanneer (in welke maand in 2022 of welk jaar daarna) worden de B-61-11 bommen 
uit Volkel teruggetrokken? 
 
Zie antwoord vraag 26.  
 
29 Welke betere arbeidsvoorwaarden zijn er gekomen in de afgelopen vier jaar? 
 
De afgelopen vier jaar worden bestreken door twee arbeidsvoorwaardenakkoorden. De 
belangrijkste verbeteringen uit het laatste akkoord, 2018-2020, zijn: 
  Een salarisverhoging van 6,3% loon en een structurele verhoging van de 
eindejaarsuitkering met 1,93% tot 8,33% (volledige eindejaarsuitkering); 
  Een eenmalige uitkering van €300,- in augustus 2019 en augustus 2020; 
  Hogere toelagen: verhoging tegemoetkoming onregelmatige diensten (TOD) met 
100%, gelijktrekken vaar- en oefentoelage en deze met 20% verhogen, verhoging 
verschuivingstoelage. Tevens wordt het werken op zon- en feestdagen volledig 
gecompenseerd met 8 uur vrije tijd of uurloon naar keuze van de militair. Verhoging 
toelage voor bezwarende omstandigheden voor burgerpersoneel; 
  Een eerste stap naar een nieuw loongebouw: het loon voor soldaten en matrozen, 
korporaals en onderofficieren en een deel van de officieren (vaandrig t/m majoor en 
hun marine equivalent) is tijdelijk verhoogd. Tevens worden structurele en tijdelijke 
loonsverhogingen ook doorberekend in het minimum(jeugd)loon; 
  Een aantal buitenlandvoorzieningen is verbeterd; 
  Voor burgerpersoneel is er een loopbaanbudget van € 4.000;  
  Alle onderofficieren en officieren die FPS2 zijn, of worden, krijgen een vaste aanstelling 
bij voldoende functioneren; 
  Een forse investering in een nieuwe, rechtvaardiger pensioenregeling voor militairen, 
waarbij de pensioenaanspraken beter worden en eventuele negatieve inkomenseffecten 
van de pensioenpremie worden gecompenseerd. Tevens is een tegemoetkoming 
afgesproken voor een groep militairen met een verminderd pensioenperspectief. 
Het voorafgaande akkoord, 2017-2018, geeft onder meer aanspraak op: een loonsverhoging 
van 2,5% per 1-1-2017, en een loonsverhoging van 1.5% per 1-1-2018. Daarnaast werd de 
eindejaarsuitkering verhoogd en was er sprake van een aantal eenmalige uitkeringen.  
 
 Pagina 22 van 24 
 

 
horen vervolgens keuzes bij over de inrichting van de organisatie, inclusief de capaciteiten die 
daarbij horen. 
 
 
 
 
33 Waarom is er, gezien de geconstateerde 'mismatch' tussen behoeften en middelen, in 
 
de afgelopen periode besloten tot de aanschaf van extra F-35-toestellen? Hoe is deze 
aanschaf afgewogen tegen de bestaande problemen bij Defensie? 
 
In december 2018 is het nationaal plan ingediend bij de NAVO, daarbij werd aangegeven dat 
besluitvorming in het voorjaar van 2018 zou plaatsvinden. Investeren in capaciteiten is nodig 
om toekomstbestendig te zijn en te blijven, daarom is in de Voorjaarsnota 2019 structureel 
budget vrijgemaakt specifiek voor de invulling van een deel van het Nationale Plan voor de 
NAVO, waar de extra F-35-toestellen deel van uitmaken. Het overig beschikbaar gestelde 
budget in 2019 is aangewend voor andere prioriteiten. Uiteraard wordt elke investering 
integraal afgewogen. In de besluitvorming in het voorjaar 2019 rondom de aanschaf van de 
negen F-35-toestellen is die afweging ook gemaakt, rekening houdend met de op dat moment 
geldende budgettaire kaders. 
 
34 Welke NAVO-verplichtingen komt Nederland concreet niet na, afgezien van de 
bestedingen? Welke afgesproken capaciteiten levert Nederland niet aan de NAVO? 
Kunt u dit aangeven voor marine, lucht- en landmacht? 
 
Het streven van Nederland bestaat uit drie delen, de 3 C’s: Cash, Contributions en Capabilities. 
Cash handelt over de bestedingen, de “2% norm”. Daarnaast kijkt de NAVO ook naar de 
bijdrage van landen aan missies en operaties, de contributions. Hierin levert Nederland veel 
minder dan dat de NAVO verwacht. Ook kijkt de NAVO naar de capaciteiten (capabilities) 
waarover een land beschikt en kan inzetten ten behoeve van NAVO. Ook hier voldoet Nederland 
niet volledig aan. Het overzicht van de NATO Defence Planning Capability Review (DPCR) van 
2020 (Kamerstuk 28676-347) informeert over de staat van de Nederlandse krijgsmacht in 
relatie tot de NAVO-verplichtingen. De NAVO stelt daarin vast dat Nederland geavanceerde, 
inzetbare en interoperabele eenheden inbrengt in het bondgenootschap, maar dat daarnaast 
nog steeds sprake is van significante tekortkomingen, zowel kwalitatief als kwantitatief. Die 
liggen vooral op het vlak van slagkracht en operationele (gevechts-)ondersteuning (combat 
support en combat service support). 
  
In 2022 wordt de staat van de Nederlandse krijgsmacht in relatie tot de NAVO-verplichtingen 
opnieuw beschouwd als onderdeel van het NATO Defence Planning Proces (NDPP). Daarin wordt 
opgenomen in welke mate Nederland al dan niet kan voldoen aan de gevraagde capaciteiten 
voor marine, lucht- en landmacht. De Kamer zal daar naar verwachting medio oktober 2022 
over geïnformeerd worden.   
 
35 Ziet u mogelijkheden om de belangrijkste en meest zorgelijke 'mismatch' die 
 generaal-majoor Steur constateert, namelijk die tussen wat Nederland de NAVO-
bondgenoten belooft en wat het levert, op te lossen? Zo ja, welke? Zijn er inderdaad 
drastische keuzes nodig, zoals de generaal-majoor stelde tijdens de technische 
briefing? 
 
De mismatch waar in de technische briefing aan werd gerefereerd, is de mismatch tussen de 
capaciteiten (capabilities) die de NAVO van Nederland verwacht en die Nederland nu of in de 
nabije toekomst kan leveren. De afgelopen jaren heeft Nederland niet aan alle 
capaciteitsdoelstellingen van de NAVO kunnen voldoen. Met de huidige financiële middelen zal 
Nederland ook in de toekomst tekortschieten. Volgens de Defensievisie 2035 zal structureel 6,5 
tot 8 miljard nodig zijn om aan onze internationale taken en verplichtingen te voldoen. Voor de 
mismatch tussen behoeften en budget zijn keuzes nodig; deze keuzes zijn aan volgende 
kabinetten. 
 
 
 Pagina 22 van 24 
 

 
Participatie (IP) helpt de marktpositie van Nederlandse producenten op de defensiemarkt te 
verbeteren. Binnen de kaders van het IP-beleid zijn ook overeenkomsten met Israëlische 
 
 
bedrijven opgesteld. De toeleveranciers zijn hierbij ook gehouden aan de export-regelgeving en 
 
worden hieraan getoetst. De producten en diensten variëren van kunststofvezels voor 
 
beschermende kleding tot logistieke dienstverlening. De toeleveranciers sluiten zelf 
(commerciële) contracten met de betreffende bedrijven.  
 
 
40 Wordt bij de inkoop en eventuele verkoop van defensiematerieel van Elbit Systems of 
andere Israëlische firma's rekening gehouden met de productieketen en de principes 
van maatschappelijk verantwoord ondernemen, zoals deze zijn vastgelegd in onder 
andere de OESO-richtijnen en de UN Guiding Principles on Business and Human 
Rights? Zo ja, hoe komt het dat Nederland wapens afneemt van een bedrijf waarvan 
bekend is dat het wapens ontwikkelt door hun uitvoering te testen op Palestijnse 
burgers? 
 
Defensie heeft voor haar grondwettelijke taakuitoefening behoefte aan materieel en IT. Het is 
in het belang van de veiligheid van Nederland, het bondgenootschap en ons personeel dat de 
Krijgsmacht het best mogelijke materieel en IT inkoopt binnen de beschikbare middelen. De 
verwerving daarvan wordt uitgevoerd binnen de Europese aanbestedingswetgeving. De 
samenwerking met het bedrijf Elbit is eveneens tot stand gekomen binnen deze kaders. Ten 
aanzien van internationale sociale voorwaarden is het inkoopbeleid van Defensie conform het 
beleid van het Rijk. 
 
41 Wat is de lange termijn begrotingsvisie van Defensie als het gaat om groeiende 
noodzaak voor Defensie om op te treden in situaties als de overstromingen in 
Limburg, als gevolg van klimaatverandering? 
 
Defensie heeft een belangrijke rol in Nederland waar het gaat om het ondersteunen van civiele 
autoriteiten, onder andere bij noodsituaties zoals de overstromingen in Limburg. Dit is immers 
de derde hoofdtaak van Defensie. De nationale veiligheidsarchitectuur bestaat uit een groot 
aantal spelers, waar Defensie er één van is. Gezamenlijk moeten deze spelers vitale 
capaciteiten kunnen garanderen voor crises en noodsituaties. Defensie moet daarbij met haar 
unieke capaciteiten kunnen bijdragen als één van de first responders en als de last line of 
defence. Defensie heeft dan de capaciteiten nodig waarmee Defensie zowel onder normale als 
ook in buitengewone omstandigheden, (extra) voortzettingsvermogen kan leveren ter 
ondersteuning aan het civiele gezag. Ten aanzien van dit laatste heeft Defensie dus als 
organisatie ook een mate van autonomie nodig. Defensie heeft crisismanagement als 
kerncompetentie en beschikt over de daarbij horende structuren voor commandovoering. 
Defensie wil deze competentie ter ondersteuning van civiele organisaties verder ontwikkelen. 
Defensie heeft hierin de afgelopen jaren al stappen gezet en is inmiddels een vast onderdeel 
van landelijke (crisis)coördinatie mechanismen.  
Het beroep op Defensie voor deze taken binnen het Koninkrijk neemt toe en we verwachten dat 
dit de komende jaren verder zal stijgen (zie hiervoor ook de Defensievisie 2035). Niet alleen de 
vraag naar inzet binnen het Koninkrijk neemt toe, maar ook het beroep dat op Defensie wordt 
gedaan in internationaal verband. Niet alles kan en niet alles kan tegelijk. Daarom heeft 
Defensie in de Defensievisie 2035 ook aangegeven dat het essentieel is dat het politiek en 
maatschappelijk debat over wat veiligheid waard is en welke rol Defensie daarbinnen heeft, 
gevoerd wordt. Defensie zal op basis van (politieke) keuzes over de benodigde gegarandeerde 
capaciteiten en in nauwe samenwerking met civiele veiligheidspartners, alles in het werk stellen 
om er te kunnen staan wanneer de samenleving en onze partners dat nodig hebben. Hiervoor is 
het echter essentieel dat taak en budget duurzaam in balans zijn. 
 
 
 
 Pagina 22 van 24 
 

 
Voor de volledigheid, het gaat hierbij om de Europese NAVO-bondgenoten, niet om alle EU-
lidstaten (Finland, Ierland, Oostenrijk, Zweden, Cyprus en Malta zijn geen lid van de NAVO, 
 
 
Turkije en Noorwegen zijn wel lid). 
 
 
 
44 Hoe verhoudt de begroting zich tot de plannen van de voorzitter van de Europese 
Commissie Von der Leyen om de Europese defensie een aanzienlijkere rol te laten 
 
vervullen? Hoe verhoudt het percentage defensie-uitgaven ten aanzien van het 
Nederlandse BBP zich tot de uitgaven die op de rol staan voor Europese defensie 
uitgaven (in Nederlands BBP uitgedrukt)? 
 
De EU heeft al diverse keren vastgesteld dat het meer verantwoordelijkheid moet nemen op 
gebied van veiligheid en defensie. De EU moet haar vermogen om op te treden, bij voorkeur 
met partners, zelfstandig waar en wanneer nodig, vergroten. Nederland heeft deze ambitie 
onder meer in de Defensievisie 2035 en de kabinetsreacties op het advies van de Adviesraad 
Internationale vraagstukken (AIV) inzake Europese Veiligheid en de evaluatie Internationaal 
onderzoek en beleidsevaluatie (IOB) van het gemeenschappelijk veiligheids- en defensiebeleid 
(GVDB) onderschreven. Als het volgend kabinet besluit om deze ambitie uit te voeren, is een 
structurele verhoging van de defensie-uitgaven nodig. Om toe te groeien naar het EU-
gemiddelde (1,85% in 2024) is minimaal 4 miljard extra aan structurele investeringen nodig en 
ruim € 5 miljard om toe te groeien naar de 2% NAVO norm. Om aan alle NAVO targets 
(internationale taken en verplichtingen) te voldoen is additioneel € 6-8 miljard nodig.  
 
Een belangrijk deel van de Defensie-capaciteiten betreft een ‘single set of forces’ die in 
verschillende verbanden en samenstellingen kunnen worden ingezet; daardoor is het lastig om 
specifiek het deel van het Nederlandse bbp% te benoemen die op de rol staan voor Europese 
defensie-uitgaven. 
 
45 In welk jaar verwacht het kabinet te kunnen voldoen aan de NAVO-norm? 
 
Besluitvorming over wanneer te voldoen aan de NAVO-norm is aan een volgend kabinet. 
 
46 Kunt u met betrekking tot Cyber nader uitweiden over de inzet in internationaal 
verband voor versterking van coördinatie op het gebied van technische, politieke en 
eventueel juridische attributie van cyberaanvallen? Hoe ziet deze inzet er de 
komende jaren uit en welk deel van de begroting zal hiervoor vrijgemaakt worden? 
 
Het kabinet wil vaker daders van cyberaanvallen kunnen attribueren. Het vaststellen wie de 
actor achter een cyberoperatie is (technische attributie) is daarvoor een onmisbare schakel die 
intensief onderzoek vergt. Door hoogwaardig inlichtingenonderzoek trachten de MIVD en de 
AIVD de statelijke actor achter de cyberaanval en diens intenties te achterhalen, waarna het 
kabinet over kan gaan tot politieke attributie en eventuele tegenmaatregelen kan nemen. Het 
kabinet heeft een voorkeur voor gecoördineerde internationale attributie, bijvoorbeeld via de 
EU of de NAVO, zoals de afgelopen periode ook is gerealiseerd. Een actief politiek 
attributiebeleid draagt bij aan het afschrikkend vermogen en daarmee het minder aantrekkelijk 
maken van Nederland als doelwit van cyberaanvallen.  
In de Defensievisie is door het kabinet gewezen op het toenemende belang van 
informatiegestuurd optreden. Dit betekent dat verdere intensiveringen op het gebied van cyber, 
inlichtingen en veiligheid nodig zijn. Het is aan een volgend kabinet om in de volgende 
Defensienota te bepalen wat de inzet wordt en de bijbehorende middelen op het gebied van 
cyber. 
 
 
 
 
 Pagina 22 van 24 
 

 
ruimtedomein. Samen met nationale en internationale partners moet worden gewerkt aan een 
adequate reactie hierop. 
 
 
  
 
55 Kan Defensie alleen aan haar grondwettelijke taken voldoen als het budget verhoogd 
 
wordt met de bedragen die in de Defensievisie 2035 genoemd worden? 
 
 
In de Defensievisie is aangegeven dat er een veelheid aan dreigingen bestaat waaraan defensie 
in de toekomst het hoofd moet bieden. Daarnaast vraagt de NAVO om capaciteiten en zijn er 
achterstanden op diverse delen van de organisatie zoals ICT, vastgoed en instandhouding. In 
de Defensievisie is aangegeven dat, als we alles zo goed mogelijk inrichten, er structureel € 13 
miljard tot € 17 miljard extra nodig is. Het is op dit moment duidelijk dat niet alles kan en niet 
alles tegelijk kan. Keuzes en fasering zijn dus noodzakelijk: een volgend kabinet kan hier een 
slagvaardige strategie voor maken, gebaseerd op het overzicht uit de defensievisie.  
  
57 Wat zijn de totale kosten die gemoeid zijn met het inhalen van alle achterstanden als 
gevolg van Covid-19? Kunt u hierbij ingaan op trainingsachterstanden, maar ook 
meerkosten door latere leveringen van materieel? 
 
De volledige kosten als gevolg van de achterstanden door COVID-19 zijn nog niet duidelijk, 
omdat sommige effecten nog niet zijn opgetreden. Bijvoorbeeld het herplannen van leveringen 
van materieel. Inmiddels heeft Defensie wel extra uitgaven gedaan in het kader van COVID, 
echter ook als gevolg van COVID-19 is er vrijval in het budget geweest. Voorbeelden van vrijval 
zijn het niet doorgaan van oefeningen, of doordat buitenlandse oefeningen in Nederland en/of 
in een kleiner verband hebben plaatsgevonden en leveringen die niet meer in 2021 kunnen 
plaatsvinden.  
 
58 Welke projecten zijn vertraagd door Covid-19, en voor hoe lang? 
 
Er zijn verschillende factoren die invloed hebben op vertragingen van projecten. Over de 
vertragingen wordt jaarlijks gerapporteerd in het Defensie Projectenoverzicht (DPO) op 
Prinsjesdag en de daaruit voorkomende Afwijkingsrapportage op Verantwoordingsdag. Zo zijn 
projecten waarbij de vertraging expliciet te relateren is aan COVID, ook dusdanig vermeld in 
het DPO 2021. Bijvoorbeeld in de projectbladen: DOKS, Vervanging Compatriot-
verbindingssystemen, AH-64D block II upgrade en vervanging M-fregatten (ASWF). De effecten 
op andere projecten zijn opgenomen in het DPO 2021 (Kamerstuk 27 830 nr. 344). 
  
60 Wat houdt de Nederlandse berekeningsmethode voor het bepalen van het percentage 
 BBP in? Waarin verschilt deze methode in uitkomst van de NAVO-methode? 
 
De NAVO hanteert een definitie en criteria om te bepalen wat landen mee mogen rekenen als 
defensie-uitgaven: “Uitgaven die een nationale regering specifiek doet om te voorzien in de 
behoefte van de eigen krijgsmacht, die van bondgenoten of ten behoeve van het 
Bondgenootschap”. Bondgenoten zijn daaraan gehouden en kunnen niet zonder meer andere 
uitgaven meerekenen. Nederland houdt zich bij de Nederlandse berekeningswijze ook aan deze 
criteria.  
 
Het verschil tussen de Nederlandse en de NAVO-berekening, is dat Nederland zich voor de bbp-
omvang baseert op de realisatiecijfers van het CBS (terugblik) en de groeicijfers van het CPB 
(vooruitblik); de NAVO baseert zich op de economische cijfers van de OESO/EU. Dit verschil 
heeft vervolgens met name effect op cijfers over de toekomstige jaren. 
 
 
 
 Pagina 22 van 24 
 

 
65 Met welke omvang zal de organisatie zonder extra geld moeten krimpen? Hoeveel 
extra geld is nodig om krimp af te wenden? 
 
 
 
 
Bij onvoldoende aanvullend budget moeten ingrijpende keuzes worden gemaakt. Die keuzes, 
 
over welke taken en missies Defensie in de toekomst niet of niet meer zal uitvoeren, en welke 
zekerheden en welke risico’s men verkiest, zijn aan een volgend kabinet.  
 
Zoals u weet, zijn er nog grote uitdagingen bij Defensie (onder andere op het gebied van IT, 
vastgoed, personeel, instandhouding materieel, veiligheid, voorraden, operationele 
ondersteuning en het inspelen op nieuwe dreigingen). Een eerste stap zou kunnen zijn om toe 
te groeien naar het Europees gemiddelde van onze NAVO- bondgenoten van 1, 85% in 2024. 
Hiervoor is er in de volgende kabinetsperiode € 4 miljard per jaar extra nodig. Een volgend 
Kabinet zal moeten bepalen hoe daarmee om te gaan. 
 
66 Zijn van de prioriteiten die voor de komende vier jaar genoemd worden (namelijk 
behoud en versterken van slagkracht en snelheid van Defensie, het tegengaan van 
achterstallig onderhoud en het moderniseren van de organisatie, het aanpassen op de 
digitalisering van het slagveld, het versterken van het cyberdomein, het 
personeelsbeleid en de HR-transitie), het tegengaan van achterstallig onderhoud en 
het personeelsbeleid meteen ook de noodzakelijke voorwaarden voor het bereiken 
van de doelstellingen op de andere prioriteiten? Zo ja, hoe gaat zich dat vertalen in 
het beleid? Zo nee, kunt u dit toelichten? 
 
Zoals aangegeven in de Defensievisie 2035 (Kamerstuk 34 919, nr. 71) moet steeds een balans 
gevonden worden tussen de verschillende behoeften van de defensieorganisatie en de 
toegezegde NAVO-capaciteiten. Ze staan namelijk niet los van elkaar, maar zijn complementair 
en deels van elkaar afhankelijk. Het verbeteren van de ondersteuning (inclusief het wegwerken 
van problematiek) en het personeelsbeleid zijn hier belangrijke onderdelen van en inderdaad 
voorwaardelijk voor het verbeteren van de gereedheid en inzetbaarheid van de krijgsmacht. 
Alle genoemde prioriteiten dragen uiteindelijk in samenhang bij aan de versterking van 
Defensie. Keuzes over het beschikbare budget voor de jaren na 2022 en een meer 
gedetailleerde prioritering zijn aan een nieuw kabinet. 
 
67 Tot welke (soort) organisaties richten zich de maatregelen tot het inrichten van een 
loket om tijdelijk personeel in te lenen? Welke concrete afspraken zijn er in dit kader 
al gemaakt of, als er nog geen concrete afspraken zijn, wanneer kunnen die worden 
verwacht? Welke instantie levert de genoemde bijdrage aan de werving van 
reservisten? 
 
Door het uitwisselen van personeel kunnen organisaties schaarse capaciteiten delen en van 
elkaar leren. Daarnaast krijgt personeel zo de kans om hun werkervaring te verbreden, te 
verdiepen en talenten te ontwikkelen. Dat is in een notendop het idee achter duurzame 
personeelssamenwerking van Defensie met bedrijven: een ecosysteem van personeel. Het HR-
ecosysteem past goed in het nieuwe HR-model Defensie. 
 
Een zogeheten inleenloket is in maart 2021 van start gegaan. Alle aangesloten organisaties uit 
het HR-ecosysteem kunnen met behulp van dit loket een personeelsuitwisseling met Defensie 
aangaan tegen kostprijs. Ook nieuwe partners kunnen via het inleenloket een samenwerking 
met Defensie aangaan. Het loket is een voorloper in vernieuwend werken binnen het publiek-
private domein, waarbij Defensie via een open en transparant systeem vorm geeft aan de 
uitwisseling van personeel. Het streven is om het inleenloket verder op te schalen.  
 
De volgende afspraken worden binnen het HR-ecosysteem en het gebruik van het loket 
gehanteerd: 
 
 Pagina 22 van 24 
 

 
70 Kunt u concrete voorbeelden geven van hoe de krijgsmacht kan worden versterkt 
door informatie als wapen te gaan hanteren? 
 
 
 
 
Het huidige tijdperk van digitalisering heeft ook effect op de wijze van het optreden in de 
 
operationele omgeving. Steeds meer wordt gebruik gemaakt van de informatieomgeving als 
deel van de operationele omgeving (changing character of warfare). 
 
Informatie als wapen gaat over het genereren van effecten in de informatieomgeving. Defensie 
moet (binnen de juridische kaders) adequaat kunnen reageren op acties van tegenstanders in 
de informatieomgeving. Daarnaast moet Defensie bij operaties de kansen en mogelijkheden 
van de informatieomgeving weten te benutten. In de cyber strategie is offensieve cyber 
weergegeven als mogelijke respons. Daarnaast kan Defensie bij inzet informatieoperaties 
toepassen om het gedrag van tegenstanders (de wil om te vechten) te sturen. De 
mogelijkheden die cyberspace biedt (voor tegenstanders en voor onszelf) worden door Defensie 
verder onderzocht.  
De genoemde verandering zien we in het gedrag van potentiele tegenstanders die de 
mogelijkheden van de informatieomgeving op dagelijkse basis tegen ons gebruiken. Dit ook 
vaak onder de drempel van gewapend conflict. Enkele voorbeelden:  
  In 2017 verlamde NotPetya, een grootschalige cyberaanval, de haven van Rotterdam. 
Rusland probeert op structurele basis digitaal toegang te krijgen tot vitale nationale 
systemen om voorbereidingen te treffen voor digitale verstoring of zelfs sabotage, ook 
in Nederland.  
  Verder zijn desinformatie, fake news, en andere vormen van beïnvloeding van de 
publieke opinie door potentiele opponenten aan de orde van de dag. 
  Ook onze militairen op missie worden blootgesteld aan dreigingen in en vanuit het 
informatieomgeving. Onze communicatie- en navigatieapparatuur wordt steeds vaker 
verstoord, zoals we afgelopen zomer zagen bij een Nederlands marineschip in de 
Zwarte Zee, en tijdens de evacuatie van Kaboel.   
Het is niet direct de bedoeling het gedrag van onze tegenstanders na te bootsen, wel moeten 
we er - binnen de wettelijke kaders - adequaat mee om kunnen gaan. 
 
71 Hoe gaat de krijgsmacht oefenen en zich voorbereiden in de informatieruimte 
wanneer Defensie, buiten de WIV en opgedragen missies, geen privacy-gerelateerde 
informatie mag gebruiken? 
 
Hoewel oefenomgevingen mogelijkheden bieden om te oefenen voor optreden in de 
informatieomgeving, kan niet alles beoefend worden in een gesimuleerde omgeving. Defensie 
onderzoekt daarom ook op welke andere manieren de krijgsmacht naast gebruikmaking van 
oefenomgevingen, kennis en ervaring kan opdoen voor het optreden in de informatieomgeving 
binnen vigerende wet- en regelgeving. 
 
72 Kunt u toelichten hoe binnen de NAVO en de EU over Nederland en haar Defensie 
wordt gedacht? Wat ondervindt Nederland hiervan in de praktijk? 
 
Het is niet aan het kabinet om namens andere bondgenoten of lidstaten te spreken. Nederland 
levert als bondgenoot en lidstaat een belangrijke bijdrage aan zowel de NAVO als de EU. 
Nederland profileert zich in EU-verband als een lidstaat die een actieve rol speelt bij de 
vormgeving en ontwikkeling van het gemeenschappelijk veiligheid- en defensiebeleid (GVDB). 
Nederland behoort tot de lidstaten die voorstander zijn van het zetten van nieuwe stappen ter 
versterking van het GVDB, waarbij tegelijkertijd wordt benadrukt dat nieuwe doelstellingen ook 
haalbaar en uitvoerbaar moeten zijn. Daarbij staat ook de zogenaamde en-en benadering 
centraal, namelijk versterking van zowel de EU als de NAVO. Met deze opstelling kan Nederland 
een brugfunctie vervullen tussen de zeer uitgesproken en ambitieuze EU lidstaten en die 
lidstaten die bij het GVDB wat op de rem trappen uit vrees voor ondermijning van de NAVO.  
Nederland levert relatief gezien minder troepen voor militaire NAVO en EU-missies en operaties 
 
 Pagina 22 van 24 
 

 
planning en coördinatie als in de uitvoering. Een robuuste defensieorganisatie is een belangrijke 
factor met betrekking tot het weerbaarheidsvermogen binnen het Koninkrijk. Daarnaast kunnen 
 
 
eventuele additionele investeringen en instandhoudingsprogramma’s in bijvoorbeeld vastgoed, 
 
materieel en IT een impuls geven aan de Nederlandse economie. 
 
 
75 Kunt u aangeven wat de komende jaren de extra kosten zijn die op het Rijk afkomen 
 
in verband met duurzaamheidseisen waar Defensie aan moet voldoen? 
De nationale en internationale duurzaamheidseisen hebben ook gevolgen voor Defensie. 
Daarbij zullen de verduurzaming van het vastgoed en mobiliteit naar verwachting de grootste 
kostenposten zijn. Maar ook inkoop van materieel en goederen zullen vanwege hogere 
duurzaamheidseisen hogere kosten met zich mee brengen. De precieze kosten hiervan zijn 
onder andere afhankelijk van nadere uitwerking van het klimaatbeleid van een volgend kabinet. 
 
76 Voor welke veteranen worden de extra middelen ingezet? Geldt dat ook voor 
militairen die bij de POMS-sites hebben gewerkt? Zo nee, waarom niet? 
 
In 2017 heeft Defensie het Nationaal Fonds Ereschuld opgericht voor militairen die een 
handicap, trauma of andere aandoening hebben opgelopen tijdens missies in het buitenland. In 
dit fonds zijn regelingen voor vergoeding van schade voor onder andere veteranen 
ondergebracht. Dit fonds wordt in 2021 eenmalig met € 30 miljoen verhoogd en vanaf 2022 
structureel met € 20 miljoen. Dit fonds is specifiek voor de financiering van de compensatie van 
schade voor veteranen. De financiering van de Uitkeringsregeling Chroom-6 vindt hieruit niet 
plaats. De budgettaire middelen voor deze regeling staan op een aparte reeks gereserveerd op 
begrotingsartikel 9 Algemeen en voor aanvullende claims die hiermee van doen hebben op een 
aparte reeks op begrotingsartikel 8 DOSCO. 
 
77 Welke gevolgen voor internationale verplichtingen, zoals missies, reactiemachten en 
deelname aan grote internationale oefeningen en parate vlootverbanden, heeft de 
inzet van schepen met een kleinere bemanning en dus lagere gereedheid? 
 
Schepen met een kleinere bemanning en een lagere gereedheid worden niet aangewezen voor 
de genoemde verplichtingen. 
 
78 Welke gevolgen voor internationale en nationale verplichtingen, zoals missies, 
reactiemachten en deelname aan grote internationale oefeningen, heeft het stilzetten 
van zowel gevechtseenheden als ondersteunende elementen (geneeskundige-, CBRN- 
en CIS-eenheden)? In hoeverre verzwakt dit de bijdrage die Defensie kan leveren in 
het kader van respectievelijk de eerste en derde hoofdtaak? 
 
Over het algemeen draagt de Nederlandse krijgsmacht minder bij aan NAVO- of EU- 
verplichtingen dan redelijkerwijs van Nederland verwacht zou mogen worden. Voor de NAVO- of 
EU-verplichtingen die we wel aangaan, heeft het stilzetten van eenheden geen directe 
gevolgen. Het stilzetten van eenheden betekent dat er minder eenheden operationeel gereed 
zijn voor gelijktijdige inzet en dat het voortzettingsvermogen vermindert. Op dit moment 
beschikt Defensie over onvoldoende beschikbare en geschikte mensen en materieel en is in het 
bijzonder schaarste op geneeskundige-, CBRN- en CIS-capaciteit. Omdat alle hoofdtaken en 
verplichtingen met dezelfde eenheden (single set of forces) worden uitgevoerd, geldt dat inzet 
van deze eenheden voor de ene hoofdtaak direct van invloed is op de beschikbaarheid voor 
andere hoofdtaken.   
 
 
 
 Pagina 22 van 24 
 

