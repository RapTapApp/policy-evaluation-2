www.rijksoverheid.nl
Aan de Voorzitter van de Tweede Kamer 
www.facebook.com/minbzk
der Staten-Generaal
www.twitter.com/minbzk
www.linkedin.com/company/
Postbus 20018
ministerie-van-bzk
2500 EA DEN HAAG
Kenmerk
2021-0000538519
Uw kenmerk
Datum 14 oktober 2021
Betreft Antwoorden op vragen gesteld tijdens de 
begrotingsbehandeling Koninkrijksrelaties (IV) en het BES-
fonds (H)
  
Tijdens de begrotingsbehandeling Koninkrijksrelaties (IV) en het BES-fonds (H) op 
13 oktober jl. heeft uw Kamer vragen gesteld. Hierbij bied ik u op een deel van 
deze vragen – gezien de feitelijkheid van de beantwoording – het antwoord 
schriftelijk aan. De overige gestelde vragen zal ik beantwoorden tijdens mijn 
eerste termijn van het debat op donderdag 14 oktober 2021. 
 
 
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops 
 
 
 
 
 
 
 
 
 
 
 
 
 
 
 
 
 
  
Pagina 1 van 18

Kenmerk
2021-0000538519
met WEB (Water- en Energiebedrijf Bonaire) over de uitbreiding van de 
productiecapaciteit. Hiernaast is het ook mogelijk dat Bonaire Brandstof Terminals 
BV (BBT) investeert in (duurzame) productiecapaciteit. Het ministerie van 
Economische Zaken en Klimaat spreekt met alle partijen over de mogelijke inzet 
en rol bij financiering, uitrol én onderhoud. Het ministerie van IenW subsidieert de 
komende jaren investeringen zoals voor het drinkwaternet op Sint Eustatius. 
Het is aan een volgend kabinet om beter vorm te geven aan structurele en 
duurzame investeringen. Daar wordt onder andere in het Raad van State/IBO-
traject aan gewerkt, zie daarvoor ook mijn antwoord op een gestelde vraag van 
het CDA. Het is de bedoeling dat een ambtelijke commissie gaat toetsen of 
departementen bij nieuwe (incidentele) bijdragen aan Caribisch Nederland 
voldoende rekening houden met structurele kosten. 
 
Vraag: 
Er is een rapport van de Universiteit van Wageningen over de mogelijkheden van 
de agrarische sector in Caribisch Nederland. VVD is groot voorstander van meer 
zelfvoorzienendheid, wat gaat het kabinet met het rapport doen? 
 
Antwoord: 
Ik onderschrijf het belang van meer zelfvoorzienendheid. Op 18 januari 2021 
heeft de vaste commissie Koninkrijkrelaties van uw Kamer de minister van 
Landbouw, Natuur en Voedselkwaliteit (LNV) en mij geattendeerd op het 
Onderzoeksrapport ‘‘Ontwikkelingsmogelijkheden voor de agrarische sector in 
Caribisch Nederland’’ van de Stichting Wageningen Research. Bij Kamerbrief van 
7 april 2021 heeft de minister van LNV, mede namens mij, een reactie gegeven 
op dit rapport. 
 
Het onderzoeksrapport van de Stichting Wageningen Research is goed bruikbaar 
omdat het zichtbaar maakt voor welke uitdagingen de openbare lichamen 
Bonaire, Sint Eustatius en Saba staan; en welke handvatten er zijn om de lokale 
voedselzekerheid te vergroten. We gaan door op de ingeslagen weg die dit 
kabinet heeft ingezet, waarbij de aanbevelingen worden betrokken. In de 
eerdergenoemde Kamerbrief worden de activiteiten van het Rijk op het terrein 
van landbouw benoemd. Dit betreft onder andere de aanpak van los lopende 
grazers, verbetering van de voedselveiligheid, eilandelijke landbouwvisies met 
ondersteuning van expertise middels de RVO, inzet op waterbesparende 
landbouwtechnieken, inzet op innovatie en praktijkkennis. 
 
Vraag: 
Als we vinden dat de autonome landen in het koninkrijk het financieel beheer op 
orde moeten hebben, geldt dat ook voor Bonaire, Saba en Sint Eustatius. Saba 
lijkt het enige eiland dat het wel op orde heeft. Welke ruimte kan Saba extra 
krijgen en wanneer komt hier duidelijkheid over. 
 
Antwoord: 
Daar waar het financieel beheer op orde is, ligt het in principe voor de hand dat 
het openbaar lichaam meer verantwoordelijkheden heeft (inclusief bijbehorende 
middelen) en dat er minder financieel toezicht is. Zo wordt bij Saba waar het 
financieel beheer op orde is en de Eilandsraad van Saba de verordening 
armoedebeleid heeft vastgesteld, de bijzondere onderstand (met bijbehorend 
budget) overgeheveld van het ministerie van SZW naar het Openbaar Lichaam 
Saba, zodra Saba de relevante eilandelijke verordening heeft vast kunnen stellen. 
Daarnaast heb ik dit jaar nog een incidentele toevoeging van ruim USD 1 mln. 
Pagina 18 van 18

Kenmerk
2021-0000538519
Antwoord: 
Het financieel beheer is op Bonaire en Sint Eustatius niet op orde en dat verdient 
zeker alle aandacht. In het Bestuursakkoord Bonaire 2018 – 2022 is afgesproken 
dat er een verbeterplan wordt opgesteld met als doel het verkrijgen van een 
goedkeurende accountantsverklaring voor getrouwheid en rechtmatigheid over de 
jaarrekening. Aan dit verbeterplan wordt nu door het openbaar lichaam, in nauw 
contact tussen het ministerie van BZK en het Cft uitvoering gegeven.   
Ten behoeve van verbeteringen voor het financieel beheer op Sint Eustatius zijn 
in de afgelopen twee jaar plannen opgesteld voor Sint Eustatius en in uitvoering 
gebracht. De verwachting is dat Sint Eustatius en Bonaire in 2022 een belangrijk 
deel van de tekortkomingen in het financieel beheer hebben weggewerkt.   
 
Vraag: 
In de beleidsagenda van het ministerie van J&V 2021-2025 zijn onder meer 
ondermijning en grensbewaking als prioriteit aangewezen. De VVD mist daarbij 
concrete doelen en tijdsplannen, wat gaan deze concreet worden? En wanneer is 
duidelijk wanneer de wet BIBOB of een op de BES-eilanden toegesneden variant 
hiervan zinvol is?  
 
Antwoord: 
Het ministerie van JenV heeft een beleidsagenda opgesteld met plannen voor de 
komende vier jaar. De prioriteiten en te zetten stappen zijn daarin benoemd en 
met de uitvoering ervan is gestart. Hierover werd uw Kamer geïnformeerd door 
de Minister van Justitie en Veiligheid op 23 juni jl. Ten aanzien van ondermijning 
en grensbewaking worden momenteel nadere plannen van aanpak uitgewerkt in 
samenhang met daarbij behorende wetgeving. Concrete doelen die daarin 
uitgewerkt zijn onder meer instrumenten voor het aanpakken van witwassen en 
de realisatie van een Advanced Passenger Information systeem voor Caribisch 
Nederland.  De Wet bevordering integriteitsbeoordelingen door het openbaar 
bestuur (Wet Bibob) is een verantwoordelijkheid van de Minister van Justitie en 
Veiligheid. Tijdens het schriftelijk overleg Justitieketen BES-eilanden op 5 oktober 
jl. zijn door de vaste Kamercommissie vragen gesteld over het onderwerp Wet 
Bibob in Caribisch Nederland. Eind oktober worden deze vragen beantwoord door 
het Ministerie van Justitie en Veiligheid. Momenteel loopt er een pilot om te 
bezien hoe bestaande werkprocessen ten aanzien van vergunningverlening 
versterkt kunnen worden en of de Wet Bibob of een op een Caribisch Nederland 
toegesneden variant daarop zinvol is. Beoogd wordt de pilot tot medio 2022 uit te 
voeren, waarna de Kamer geïnformeerd zal worden.  
 
Vraag: 
Niemand betaalt graag belasting, maar dat is wel nodig voor alle voorzieningen 
van de eilandbewoners. We hebben geen idee of wat er binnenkomt ook klopt. 
Friends and family die geen belasting betalen, belasting die wordt 
kwijtgescholden, bedrijven, hotels en casino’s die geen belasting hoeven te 
betalen. Mensen die kunnen aantonen dat ze hebben betaald, maar dat is niet 
terug te vinden in de administratie. Het kan niet zo zijn dat Nederland geld geeft 
en de eilanden een zooitje van het financieel beheer maken. Wanneer kunnen 
deze punten verbeterd en opgelost worden? 
 
Antwoord: 
Dit is zonder meer een belangrijk onderwerp, en een voorwaarde voor een goed 
functionerende overheid. Daarom is in de landspakketten overeengekomen dat 
noodzakelijke modernisering van de Belastingdiensten moet plaatsvinden, zodat 
Pagina 18 van 18

Kenmerk
2021-0000538519
 
Vragen van het lid Kuiken (PvdA)  
 
Vraag: 
Er is toegezegd dat er dubbele kinderbijslag komt voor kinderen met een ernstige 
beperking, maar de uitvoering hiervan laat op zich wachten. Kan de bevoegdheid 
tot indicatie worden neergelegd bij de kinderarts?  
 
Antwoord: 
Ik ben mij ervan bewust dat ouders met een gehandicapt of zorgbehoevend kind 
met extra kosten te maken krijgen. Niet alleen door medicijnen, thuiszorg of 
vervoer, maar ook doordat zij zelf minder uren kunnen werken vanwege de 
intensieve zorg voor hun kind. 
Ik wijs daarbij naar de toezegging van de staatsecretaris van SZW die in mijn 
brief van 9 oktober 2019 staat (Kamerstukken II 2019/2020 bijlage bij nr.12, 
item 8) om te onderzoeken of het mogelijk is om de invoering van dubbele 
kinderbijslag – net zoals in Europees Nederland – in te voeren. Als gevolg van de 
noodzakelijke capaciteitsinzet i.v.m. COVID-19 is de verkenning tijdelijk gestaakt. 
Daar is uw Kamer in juli 2020 ook over geïnformeerd. Momenteel wordt de 
verkenning hervat. Het ministerie van SZW brengt daarvoor de uitvoerbaarheid 
en juridische implicaties van de regeling in kaart. Een aandachtspunt daarbij is de 
manier van vaststellen van de zorgbehoefte van het kind. Daarvoor worden 
momenteel verschillende uitvoeringsvarianten onderzocht. Daar heeft het 
ministerie van VWS uiteraard ook een rol in. Ik zal mijn collega van SZW 
verzoeken om in de verkenning ook de mogelijkheid van indicatiestelling door een 
lokale kinderarts te bezien. 
 
Vraag: 
Lonen op eilanden liggen lager dan nodig is en ik wil weten of het mogelijk is om 
tot een loonkostenregeling te komen. Met name voor toerisme, bouwbeheer, 
natuurhandel en detailhandel. Is het niet nodig om hier een onderzoek naar te 
starten? 
 
Antwoord: 
De inzet van het kabinet is om met het ijkpunt sociaal minimum de 
levensstandaard van de inwoners in CN over de volle breedte te verbeteren. 
Namens de staatssecretaris van SZW kan ik u melden dat het openbaar lichaam 
Bonaire reeds loonkostensubsidie voor onder meer mensen met een afstand tot 
de arbeidsmarkt hanteert. Ook op Sint Eustatius vindt een pilot plaats met 
loonkostensubsidie. Het kabinet beraadt zich op basis van de uitkomsten van de 
pilots op vervolgstappen en u zult over de uitkomsten worden geïnformeerd. 
 
Vragen van het lid Van den Berg (CDA)  
 
Vraag: 
Het CDA ziet graag een geïntegreerd plan met perspectief met name voor 
jongeren. Een plan dat past bij het recente rapport van CDA. 
 
Antwoord: 
Pagina 18 van 18

Kenmerk
2021-0000538519
nieuwe gevangenis en € 10 mln. naar verbeteringen van de huidige 
detentieomstandigheden. Dit is een stevige impuls. De Nederlandse hulp leidt tot 
concrete lichtpunten, zoals de Voortgangscommissie in de 41ste 
voortgangsrapportage constateert. Zo is er vanuit Nederland personele 
ondersteuning gestuurd (programmamanager is in de zomer gestart) en heeft 
Sint Maarten geld gekregen voor bouwkundige verbeteringen aan Point Blanche. 
Ook is er geld overgemaakt voor opleidingen van gevangenispersoneel. Toch 
verloopt de uitvoering van het Plan van Aanpak 2018 traag en zal Sint Maarten de 
komende maanden hard moeten inzetten op voltooiing van de 
verbetermaatregelen. Sint Maarten zal structureel voldoende geld moeten 
vrijmaken voor het gevangeniswezen. 
  
Vraag: 
Is de regering bereid om eventueel verdere noodhulp te verstrekken aan de CAS-
eilanden? 
 
Antwoord: 
Nederland heeft het voedselhulpprogramma bijna anderhalf jaar gefinancierd, tot 
en met 30 september 2021. Daarbij heb ik tijdig aangekondigd dat dit tijdelijk zou 
zijn. Het Rode Kruis heeft aangegeven dit niet langer te willen doen. Hierover heb 
ik uw Kamer geïnformeerd op 24 september jl. (Kamerstukken II 2020-2021, 35 
420, nr. 364)  Nu de acute nood voorbij is, is het aan de landen om het 
programma in het eigen beleid te incorporeren, waarmee ook aansluiting kan 
worden gemaakt met de bestaande sociale stelsels. Dit past ook bij hun 
autonome status. Ik heb er vertrouwen in dat de regeringen van Aruba, Curaçao 
en Sint Maarten deze taak verder zullen uitvoeren. Eventueel benodigde 
financiering kunnen de landen opnemen in een verzoek tot liquiditeitssteun.  
 
Vraag: 
Kan bezien worden hoe meer uitgaven structureel gemaakt kunnen worden. Het 
rapport van de Algemene Rekenkamer bevestigt de huidige ad-hoc aanpak. 
Tussen 2011 en 2019 zijn maar liefst 310 bijzondere uitkeringen verstrekt. De 
CDA-fractie ziet graag voor april 2022 een plan hoe gelden vanuit Nederland meer 
structureel gemaakt kunnen worden en minder geoormerkt. 
 
Antwoord: 
De openbare lichamen ontvangen structureel middelen vanuit het BES-fonds. 
Deze vrije uitkering is niet geoormerkt en wordt jaarlijks geïndexeerd voor 
prijsontwikkelingen en voor loonontwikkelingen. Sinds 2012 heeft geen 
substantiële verhoging van de vrije uitkering meer plaatsgevonden. In 2019 
constateerde het Interdepartementaal Beleidsonderzoek (IBO) Koninkrijksrelaties 
dat de structurele bekostiging van eilandelijke taken (met name beheer en 
onderhoud) onder druk staat. Het wegwerken van eilandelijke achterstanden vindt 
plaats via incidentele departementale geldstromen (meestal bijzondere 
uitkeringen). In lijn met het advies van de Raad van State en het IBO uit 2019 
wordt de komende maanden, op basis van de opgestelde analyse en het rapport 
over de aansturing van nutsbedrijven, havens en luchthavens (Kamerstuk 2020-
2021, nr D10786), verder gesproken met de openbare lichamen over de 
taakverdeling tussen het Rijk en de openbare lichamen. De eerste ambtelijke 
gesprekken hierover hebben plaatsgevonden, op korte termijn zal dit ook op 
politiek niveau gebeuren. Bij die discussie over de taakverdeling hoort ook de 
vraag of de bijbehorende financiële middelen nog wel passend zijn. Dit is een 
zorgvuldig traject dat in samenspraak moet plaatsvinden met de openbare 
Pagina 18 van 18

Kenmerk
2021-0000538519
 
Vraag: 
De natuur op Bonaire is een van de aantrekkelijke factoren van Bonaire en een 
kans voor het toerisme. Tegelijkertijd is het toerisme ook een bedreiging. We 
kwamen langs de zoutmijnen. Door de natuurorganisaties werd gezegd dat de 
uitbreiding van villa's daar op de loer ligt, ook bij het aflopen van de concessie. 
De vraag aan de staatssecretaris is: hoe gaan we voorkomen dat de rijken het 
daar overnemen en, vaak zonder toestemming, villa's bouwen? 
 
Antwoord: Wanneer er gebouwd wordt zonder de benodigde vergunningen, is 
het aan het openbaar lichaam om te handhaven. De Openbare Lichamen beslissen 
zelf over wenselijke ruimtelijke ontwikkelingen op het eiland. Het is aan de 
eilandsraad om keuzes te maken en besluiten te nemen over waar al dan niet 
gebouwd mag worden. Uiteraard moet dit gebeuren binnen de geldende wettelijke 
normen en regels zoals de Wet volkshuisvesting, ruimtelijke ordening en 
milieubeheer BES, de Wet grondslagen natuurbeheer- en bescherming BES, de 
Wet grondslagen ruimtelijke ontwikkelingsplanning BES (Wgro) en lokale 
regelgeving en beleid op het terrein van land en water. 
 
Ik heb over ruimtelijke ontwikkeling en grondbeleid meermaals met het 
Bestuurscollege en de Eilandraadsleden van Bonaire gesproken. Daarbij heb ik 
benadrukt dat zij strategische keuzes moeten maken, dit moeten doorvertalen in 
beleid omtrent ruimtelijke ontwikkeling, zodat op basis daarvan bezien kan 
worden of ruimtelijke plannen wenselijk zijn.   
 
Vraag: 
Er ligt in Bonaire een plan voor een nieuwe containerhaven en pier in beschermde 
natuur, om stookolie in te voeren. Zou dat in Nederland ook kunnen gebeuren? 
Zijn er alternatieven?  
 
Antwoord: 
Op dit moment wordt diesel naar de bestaande opslagfaciliteit van Curoil bij Hato 
ingevoerd. Dit is een noodoplossing van tijdelijke aard. Een vergelijking met 
Europees Nederland is echter gezien de omstandigheden (ligging, 
leveringszekerheid en beheer) niet een op een te maken. Bij het Kamerdebat over 
de oprichting van Bonaire Brandstof Terminals (BBT) zijn moties ingediend door 
de leden Van Raan en Simons over de vraag in hoeverre het aanvaardbaar is te 
bouwen in het mariene park (Kamerstuk 35 632–7). Hierover heeft de minister 
van Landbouw, Natuur en Voedselkwaliteit, mede namens de staatsecretaris van 
ministerie van Infrastructuur en Waterstaat en mijzelf, de Kamer een brief 
toegezegd die u  dit jaar ontvangt. 
 
De genoemde pier nabij Bopec is een mogelijke toekomstige aanvoerroute, 
hierover is nog geen definitief besluit genomen. Het besluit of en waar een nieuwe 
vrachthaven(locatie) dient te komen is nog niet genomen en is aan het 
Bestuurscollege van Bonaire. Momenteel wordt een eerste analyse opgesteld om 
een indicatie te krijgen van de kosten. Mocht de nieuwe vrachthaven financieel 
haalbaar zijn en mochten er middelen voor de financiering worden gevonden, dan 
zullen te zijner tijd nadere studies, onderzoeken en besluitvorming nodig zijn. 
Deze zullen verlopen conform de gebruikelijke afstemming en procedures, daar 
zal een Milieueffectenrapportage onderdeel van uitmaken. Hierbij wordt dan 
uiteraard ook uitgebreid aandacht gegeven aan de beschermde natuur. Pas 
daarna kan een eventueel project van start.  
Pagina 18 van 18

Kenmerk
2021-0000538519
en zorginstellingen. De uitkomsten van de pilots op de Bovenwinden, gericht op 
de overdacht van de uitvoering van jeugdpreventie en opvoedondersteuning aan 
de openbare lichamen, zijn positief. Deze taken worden nu structureel bij het 
openbaar lichaam belegd, waarover het ministerie van VWS met Saba en Sint 
Eustatius afspraken maakt. Daarnaast geeft het programma BES(t)4Kids verder 
vorm aan de manier waarop zorg en ondersteuning voor kinderen in Caribisch 
Nederland is georganiseerd door de ontwikkeling van de zorgstructuur. Op deze 
manier wordt stapsgewijs onderzocht wat passend is in de context van Caribisch 
Nederland. Bezien wordt of dat alsnog in een wettelijke regeling vastgelegd dient 
te worden. 
 
Vraag: 
Mensenhandel: op de BES-eilanden mag de Nationaal Rapporteur Mensenhandel 
niet wettelijk rapporteren. Is de staatssecretaris bereid om in gesprek te gaan 
met de Nationaal Rapporteur Mensenhandel om te kijken hoe het op BES en in de 
landen verbeterd kan worden? En wilt de staatssecretaris kijken hoe de juiste 
opvang geboden kan worden aan de slachtoffers van mensenhandel? 
 
Antwoord: 
De staatssecretaris van JenV heeft mede namens mij in antwoorden op 
Kamervragen (Kamerstukken 2020-2021, nr. 3983) laten weten dat de 
uitbreiding van het mandaat van de Nationaal Rapporteur Mensenhandel en 
Seksueel Geweld tegen Kinderen (hierna Nationaal Rapporteur) naar de BES nu 
niet noodzakelijk wordt geacht. Momenteel vindt een evaluatie van het instituut 
Nationaal Rapporteur plaats. Deze wordt in het eerste kwartaal van 2022 
afgerond. Naar aanleiding van de uitkomsten van de evaluatie zal met de 
Nationaal Rapporteur in gesprek worden gegaan over zijn takenpakket. Dat is het 
goede moment om ook over het vraagstuk rondom de eventuele wijziging van het 
mandaat op de BES in gesprek te gaan. Wat betreft de landen is aanpak van 
mensenhandel een landsaangelegenheid. Het staat de landen binnen het 
Koninkrijk vrij zelf een wettelijke regeling te treffen voor een Nationaal 
Rapporteur, of een vergelijkbaar mechanisme, in het leven te roepen. 
 
Over de opvang van slachtoffers van mensenhandel kan ik melden dat er concrete 
afspraken zijn gemaakt met de ketenpartners in CN. De openbare lichamen zetten 
zich conform de werkafspraken over de opvang en de begeleiding van slachtoffers 
van mensenhandel in voor de opvang van de slachtoffers. Daarnaast biedt ook het 
Bureau voor Slachtofferhulp in Caribisch Nederland, onderdeel van het Korps 
Politie Caribisch Nederland, hulp aan slachtoffers. 
 
Vragen van het lid Koekkoek (Volt) 
 
Vraag: 
Er is substantieel geïnvesteerd in de kustwacht en er worden structureel 
aanvullende middelen vrijgemaakt voor het grenstoezicht. In dat kader wordt u 
gevraagd hoe en waar de bijdrage vanuit KR in de begrotingen van Defensie en 
Justitie & Veiligheid zijn terug te vinden? 
 
 
Antwoord: 
In het kader van het Protocol versterking grenstoezicht van de Caribische landen 
van het Koninkrijk, vastgesteld op 4 februari 2021, stel ik structureel middelen 
beschikbaar om personeel van de Koninklijke Marechaussee (KMar) (boven op de 
Pagina 18 van 18

Kenmerk
2021-0000538519
Hoeveel jaar gaat het nog duren voordat er structureel wordt geïnvesteerd in de 
kinderen op de eilanden zodat zij zonder zorgen kunnen studeren en een 
toekomst kunnen opbouwen?  
 
Antwoord: 
De minister van OCW heeft in het Vierlandenoverleg Onderwijs met haar collega-
ministers van Aruba, Curaçao en Sint Maarten afspraken gemaakt over de 
verbetering van de doorstroom van de studenten van het Caribisch deel van het 
Koninkrijk naar vervolgonderwijs in het Europees deel van Nederland, opdat deze 
studenten met meer succes hun opleiding hier kunnen volgen en afronden. In 
schriftelijk overleg heeft uw Kamer vragen aan de minister van OCW gesteld over 
de concretisering. De minister van OCW beantwoordt uw vragen voor de  
begrotingsbehandeling van OCW (16 – 18 november) . Voor een deel kan de 
oplossing in Europees Nederland gevonden worden door betere begeleiding in het 
middelbaar beroepsonderwijs en hoger onderwijs. Ook belangrijk is dat er 
verbeteringen in het voorbereidende onderwijs op alle zes de eilanden worden 
gerealiseerd, waarbij - al dan niet ter voorbereiding op studeren in Europees 
Nederland - ook alternatieve routes aandacht krijgen, zoals: joint programmes 
tussen scholen op de eilanden en in Europees Nederland, lokale opleidingen en 
opleidingen in de beroepsbegeleidende leerweg. 
Voor Caribisch Nederland kan worden opgemerkt dat over specifiek beleid ten 
aanzien van het onderwijs in de onderwijsagenda’s 2022-2026 per eiland 
afspraken worden gemaakt met alle stakeholders. 
 
In het kader van de landspakketten is met Aruba, Curaçao en Sint Maarten 
afgesproken het onderwijs in elk van de landen integraal door te lichten en aan de 
hand van de rapportages zullen aanbevelingen tot hervormingen worden 
geformuleerd. Daarbij zal ook bezien worden in welke mate er geïnvesteerd moet 
worden in het onderwijs op de eilanden. 
In aanvulling hierop is door de minister van OCW en de minister van Basis- en 
Voortgezet Onderwijs en Media in twee brieven van 8 juli 2021 en 7 september 
2021 uw Kamer uitgebreid geïnformeerd. De vragen die u hierover in een 
schriftelijk overleg gesteld heeft, worden voor de begrotingsbehandeling van OCW 
door de bewindspersonen van OCW beantwoord.  
 
Vraag: 
Hoeveel jaar gaat het nog duren voordat Caribisch Nederlandse burgers worden 
gezien als volwaardige Nederlanders die recht hebben op dezelfde kwaliteit van 
leven als in Europees Nederland?  
 
Antwoord: 
Artikel 1 van de grondwet geldt voor alle inwoners van Nederland, dus ook die in 
Caribisch Nederland. Iedereen in Nederland is gelijk en ook de bewoners van 
Caribisch Nederland zijn, net als burgers in het Europese deel, volwaardige 
Nederlanders. 
 
We werken er hard aan om de kwaliteit van leven in Caribisch Nederland te 
verbeteren. Dat moet aan twee kanten gebeuren, zowel aan de kostenkant als de 
inkomenskant. Het kabinet heeft zich ingezet om de kosten van levensonderhoud 
te verlagen en stapsgewijs de inkomens te verhogen. Zo zijn bijvoorbeeld het 
wettelijk minimumloon en de uitkeringen in Caribisch Nederland verhoogd en 
kreeg de kinderopvang een stevige impuls. Tegelijkertijd zijn de opgaven nog 
groot. Het is aan het volgende kabinet om de ingezette koers - samen met de 
Pagina 18 van 18

Kenmerk
2021-0000538519
actief bij aan het bevorderen van de bestuurs- en uitvoeringskracht in Caribisch 
Nederland. Dat betreft zowel activiteiten waarin op tijdelijke basis ondersteuning 
wordt geboden, als activiteiten die zien op het structureel op orde krijgen van de 
bestuurs- en uitvoeringskracht. Concreet houdt dit in dat er de afgelopen jaren is 
ingezet op het faciliteren van opleidingsprogramma’s, detacheringen, een jaarlijks 
traineeprogramma voor jongeren met Caribische roots, technische assistentie en 
op het versterken van de samenwerking tussen openbare lichamen en Europees 
Nederlandse gemeenten. Daarnaast ondersteun ik de openbare lichamen met een 
financiële bijdrage gericht op de organisatieontwikkeling. 
 
Voor de landen is de opbouw van bestuurscapaciteit en het versterken van de 
bestuurs- en uitvoeringskracht van landen onderdeel van het landspakket. Zo 
wordt onder meer de wetgevingsfunctie versterkt. Nederland stelt voor de 
uitvoering van de maatregelen in nauwe afstemming met de landen tijdelijke 
capaciteit beschikbaar (zowel inhuur van lokale krachten alsmede ter beschikking 
stellen van capaciteit vanuit de TWO/COHO). De begroting van Koninkrijksrelaties 
(artikel 1) stelt daarnaast al lange tijd middelen ter beschikking om diverse 
diensten in de rechtshandhavingsketen te versterken (o.a. door personeel uit te 
zenden en te ondersteunen via opleiding en twinning), waarmee ook wordt 
bijgedragen aan capaciteitsopbouw. Ook is in het kader van de wederopbouw van 
Sint Maarten technische assistentie geleverd op tal van terreinen, waaronder de 
modernisering van de belastingwetgeving en de aanpak van de dump. 
 
Vraag: 
Waar vind ik aandacht voor het grote deel van de bevolking dat leeft onder het 
bestaansminimum terug in de begroting? 
 
Antwoord: 
Omdat de maatregelen neerslaan op verschillende begrotingshoofdstukken 
ontvangt uw kamer sinds vorig jaar een integraal overzicht van de ontwikkeling 
van inkomens en kosten van levensonderhoud  in de voortgangsrapportage 
ijkpunt sociaal minimum.  De meest recente voortgangsrapportage heeft uw 
Kamer op 14 juni 2021 ontvangen. 
 
Vraag: 
Is het realistisch dat de landen liquiditeitssteun moeten aflossen vanaf april 2022 
terwijl de crisis nog in volle gang is en er nog behoefte is aan meer steun? Is er 
nagedacht over de gevolgen hiervan; leidt dit niet tot een vicieuze cirkel waarin 
het afbetalen van de leningen zorgt voor minder beschikbare gelden voor de 
vereiste hervormingen, waardoor de hervormingen niet kunnen worden 
gerealiseerd, wat er vervolgens weer voor zorgt dat de liquiditeitssteun wordt 
stilgelegd en waardoor er weer te weinig fondsen zijn om de eilanden uit de crisis 
te helpen? 
Is overwogen om de schulden als gevolg van de liquiditeitssteun kwijt te 
schelden? 
 
 
 
Antwoord: 
Over de mogelijke herfinanciering van de liquiditeitsleningen zijn de gesprekken 
conform eerdere afspraken met de Landen op ambtelijk niveau gestart. Ik kan 
niet vooruitlopen op de uitkomsten daarvan.  
 
Pagina 18 van 18

