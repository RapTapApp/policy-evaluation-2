Vragen van het lid Bosma, M. (PVV) 
 
Vraag: 
Hoe staat het met de oorlog van de minister tegen het nepnieuws? 
 
Antwoord: 
Ik heb het onderwerp bij mijn aantreden geagendeerd omdat het verspreiden van desinformatie 
het openbare debat, vrije verkiezingen en daarmee de democratie, kan ondermijnen. 
Sindsdien heeft het beleidsterrein zich sterk ontwikkeld. 
De Europese Commissie, waar we nauwe contacten mee onderhouden, heeft het Rapid Alert 
System opgezet zodat lidstaten informatie kunnen delen. 
Ook heeft de Europese Commissie onlangs het initiatief genomen tot het vernieuwen van de 
gedragscode tegen desinformatie. 
Hiermee worden verdere stappen gezet op het tegengaan van nepaccounts en bots, en meer 
inzicht in de werking van algoritmen. Nederland steunt dit actief. 
Verder biedt het voorstel van de Commissie voor een Digital Services Act een regulerend kader 
voor online platformen. Deze DSA verplicht zeer grote platformen onder meer om maatregelen te 
nemen tegen systematische risico’s van hun dienst. De verspreiding van desinformatie is hier 
onderdeel van. 
 
Ook op nationaal niveau hebben de acties van de afgelopen jaren geleid tot een strategie met drie 
actielijnen: preventie, informatiepositie verstevigen, en indien nodig, reactie. 
Deze strategie voer ik samen met andere leden van het kabinet uit. Zo werk ik samen met de 
minister voor Basis- en Voortgezet Onderwijs en Media aan het vergroten van mediawijsheid onder 
de actielijn preventie. 
 
Zelf onderneem ik actie om desinformatie rondom de verkiezingen tegen te gaan. Zo heb ik 
richting de Tweede Kamer verkiezingen een gedragscode over transparantie van politieke 
advertenties laten opstellen. 
Gemeenten krijgen steeds vaker te maken met desinformatie. Daarom ontwikkel ik, mede op 
verzoek van de VNG en gemeenten, een handreiking. 
Het doel van de handreiking is gemeenten bewust te maken van wat desinformatie is, het kunnen 
herkennen en hen instrumenten te geven hoe zij, binnen de kaders van de vrijheid van 
meningsuiting, hierop kunnen reageren. 
De handreiking zal begin 2022 klaar zijn zodat gemeenten deze richting de 
gemeenteraadsverkiezingen kunnen gebruiken. 
 
Vraag: 
Onder deze minister is het lobbyverbod vervallen waarbij oud-ministers niet actief kunnen worden 
op hun beleidsterrein.  
 
Antwoord: 
Het lobbyverbod geldt nog steeds als staand beleid. De beleidsnorm ligt vast in een brief aan beide 
Kamers en deze brief is door het kabinet niet ingetrokken (Kamerstukken II, 2016/17, 34376, nr. 
15). 
Voor bewindspersonen is dit beleid kenbaar via het Handboek bewindspersonen en de brief die zij 
bij hun aftreden ontvangen. Daaraan is niets veranderd. Wat wel is veranderd is de kenbaarheid 
voor rijksambtenaren. Tot 1 januari 2020 was dit geregeld met een rijkscirculaire en vormgegeven 
als een contactverbod naar hun gewezen bewindspersonen. Door de inwerkingtreding van de Wet 
normalisering rechtspositie ambtenaren is dit per 1 januari 2020 veranderd en moest de circulaire 
worden ingetrokken. Daarmee is echter niet het lobbyverbod als beleidsnorm ingetrokken. Voor de 
kenbaarheid van de beleidsnorm voor rijksambtenaren kan worden teruggevallen op de 
Gedragscode Integriteit Rijk, waarin het bestaande lobbyverbod in een bredere context is 
opgenomen. Deze gedragscode is niet vrijblijvend. Ambtenaren kunnen op hun gedrag worden 
aangesproken en er kunnen uiteindelijk ook arbeidsrechtelijke sancties worden toegepast. 
Daarnaast zal ik de kenbaarheid voor rijksambtenaren nog in een andere vorm laten terugkeren, 
als het beleid op dit punt is geactualiseerd. Hiermee kan het lobbyverbod naar de toekomst toe 
nog explicieter en steviger worden verankerd. 
 

moet worden voor gezorgd dat diegene die de burger te woord staat de beschikking heeft over alle 
kennis en informatie om te helpen. Hier wordt hard aan gewerkt. Er wordt hierbij ook bezien of 
vergroting van de bereikbaarheid kan bijdragen aan meer laagdrempelige geschilbeslechting. De 
minister van SZW zal in de Stand van de Uitvoering van december 2021 ingaan op de voortgang 
en meer in het bijzonder ingaan op het UWV en de SVB. Voor de andere overheidsorganisaties, 
zoals de Belastingdienst, zal de voortgang meelopen in het kader van programma Werk aan 
uitvoering en de daarbij behorende Werkagenda voor de publieke dienstverlening. 
Vraag: 
Wanneer krijgt de Kamer de nota van wijziging bevorderen integriteit en functioneren decentraal 
bestuur? En hebben gemeenten voldoende tijd om de risicoanalyse voor de volgende 
gemeenteraadverkiezingen uit te voeren? 
 
Antwoord: 
De nota van wijziging op het wetsvoorstel Bevorderen integriteit en functioneren decentraal 
bestuur, waarin de verplichte risicoanalyse integriteit voor kandidaat-wethouders is opgenomen, 
ligt op dit moment nog bij de Raad van State voor advies. Ik hoop en verwacht dit advies op korte 
termijn te ontvangen. Zodra ik dit advies heb ontvangen, zal de regering met spoed op dit advies 
reageren en uw Kamer hierover informeren. Het tijdpad is gelet op het voorgaande dus niet 
precies te geven. Wel wil ik benadrukken dat een risicoanalyse integriteit ook nu al uitgevoerd kan 
worden en veel gemeenten doen dit ook al actief. Ik stimuleer gemeenten, o.a. via 
voorlichtingssessies, om nu al aan de slag te gaan met de voorbereidingen voor het uitvoeren van 
een risicoanalyse integriteit. Gemeenten kunnen daarbij inspiratie putten uit de Handleiding 
basisscan integriteit die ik heb opgesteld. 
Vraag: 
Gemeentegrensvraag over Langedijk en Heerhugowaard en Alkmaar. Kan de minister aangeven 
hoe de uitvoering van de motie Snoeren over de gemeentegrensvraag Langedijk, Heerhugowaard 
en Alkmaar vorm gaat geven en hoe het kabinet zorgdraagt dat bewoners goed worden gehoord?  
 
Antwoord: 
De Kamer verzocht de regering met deze motie om, na voltooiing van het herindelingsproces de 
provincie Noord-Holland te verzoeken een evaluatie en verkenning uit te voeren en de Kamer 
binnen twee jaar over de voortgang te informeren. 
Het ministerie van Binnenlandse Zaken en Koninkrijksrelaties is in gesprek met de betrokken 
gemeenten en de provincie Noord-Holland over de opzet en het proces van deze evaluatie. Hoe de 
inwoners in dit proces worden betrokken is daarbij een belangrijk aandachtspunt. 
De besluitvorming over de exacte aanpak vindt echter plaats in afstemming met het nieuwe 
gemeentebestuur van Dijk en Waard (dus pas begin 2022). Op woensdag 24 november 2021 
vinden er herindelingsverkiezingen plaats in Heerhugowaard en Langedijk. 
Eerder heb ik de Eerste Kamer toegezegd een plan van aanpak toe te zullen zenden zodra het is 
vastgesteld. Ik zal dit plan van aanpak ook aan uw Kamer toezenden. Dit zal naar verwachting in 
het tweede kwartaal 2022 zijn. 
Vraag: 
Welke onderdelen van methoden als TIBER kunnen in Nederland worden ingezet? 
 
Antwoord: 
TIBER staat voor Threat Intell Based Ethical Red-teaming. De Nederlandsche Bank heeft deze 
gerichte oefen- en testmethode ontwikkeld en deze is geadopteerd door de Europese Centrale 
Bank om instellingen beter cyber-weerbaar te maken. Het voorkomen van incidenten met 
preventieve maatregelen is al lang niet meer voldoende en er is een meer proactieve aanpak 
nodig. Red-teamingoefeningen worden al bij onderdelen van de Rijksoverheid uitgevoerd, met 
goede resultaten, en het TIBER-programma kan kennisuitwisseling hierover verbeteren.
 In de I-
Strategie Rijk heeft de staatssecretaris aangegeven dat onderdelen van een red-teaming 
programma zoals het TIBER-programma interessante inzichten in kwetsbaarheden kunnen geven 
en daarom zullen worden onderzocht voor toepassing binnen de Rijksoverheid. Het gaat hierbij 
dan ook om het versterken van de onderlinge uitwisseling van good practices en oefenen binnen 
organisaties. Over de voortgang hiervan zal de staatssecretaris uw Kamer in het voorjaar van 
2022 informeren. 

Verder heeft het kabinet na de zomer van 2019 een Ministeriële Commissie Uitvoering (MCU) 
ingesteld. Via deze commissie en de bijbehorende werkagenda draagt het kabinet bij aan een 
samenhangende aanpak van urgente uitdagingen ten aanzien van wendbaarheid, continuïteit en 
dienstverlening van de uitvoering. In deze Commissie zijn ook stoelen voor de uitvoering 
gereserveerd. Het kabinet heeft met het instellen van de Ministeriele Commissie Uitvoering (MCU) 
in 2019 een platform ingericht, speciaal gericht op thema’s die rijksbreed in de uitvoering spelen. 
En met de uitvoering hierbij. Dit draagt bij aan een open informatieuitwisseling tussen kabinet en 
uitvoeringsorganisaties.  
 
Vragen van het lid Leijten, R.M. (SP) 
 
Vraag: 
Wat vindt de minister ervan dat het memo Palmen nog niet boven tafel is? 
 
Antwoord: 
Navraag bij het ministerie van Financiën leert dat de Kamercommissie Financiën heeft besloten om 
vrijdag 29 oktober feitelijke vragen in te dienen en daarna een debat te organiseren over het 
memo Palmen. De hierboven gestelde vragen aan het kabinet zal ik doorgeleiden aan de 
Staatssecretaris van Financiën - Toeslagen en Douane. 
Vraag: 
Wat heeft het onderzoek van PWC gekost? Hoe kijkt de minister er tegen aan dat er nog 9 
maanden een onderzoek van PWC nodig is? 
 
Antwoord: 
Navraag bij het ministerie van Financiën leert dat de Kamercommissie Financiën heeft besloten om 
vrijdag 29 oktober feitelijke vragen in te dienen en daarna een debat te organiseren over het 
memo Palmen. De hierboven gestelde vragen aan het kabinet zal ik doorgeleiden aan de 
Staatssecretaris van Financiën - Toeslagen en Douane. 
Vraag: 
Hoezo lukt het kabinet vorige week niet - toen duidelijk werd dat 1115 kinderen uit huis zijn 
geplaatst waarvoor dit voor 400 kleine kinderen nog steeds geldt - om in relatie tot het 
toeslagenschandaal tot een fatsoenlijke kabinetsreactie te komen? 
 
Antwoord: 
De hersteloperatie naar aanleiding van de Toeslagen affaire is zeer complex. Dat geldt ook voor de 
nieuwe ontwikkelingen die mevrouw Leijten noemt. Ik weet dat hier met man en macht aan wordt 
gewerkt. De minister van Rechtsbescherming heeft hier mede namens de staatssecretarissen van 
VWS en FIN recent op gereageerd en aangegeven u en de gedupeerden hier zo spoedig mogelijk 
duidelijkheid over te geven. 
Vraag: 
Kamerlid Leijten vraagt hoe de bewindslieden aankijken tegen het gegeven dat de overheid niet 
dicht bij de mensen staat en er geen menselijke maat is? 
 
Antwoord: 
Wij snappen als bewindslieden heel goed dat de overheid dicht bij de mensen moet staan. En ook 
ambtenaren zijn ervan doordrongen dat de komende jaren veel moet worden ondernomen om het 
vertrouwen terug te winnen.  
 
Om dat vertrouwen terug te verdienen, is een andere aanpak van de overheid nodig, waarbij het 
in de kern gaat om de menselijke maat. Dat vraagt in ieder geval een investering in het ambtelijk 
vakmanschap. Daarom heeft de staatssecretaris van BZK een Rijksbreed programma opgezet voor 
ambtenaren waarin door middel van  debat, opleidingen en gerichte communicatie voortdurend 
aandacht is voor publieke waarden.  
Ook andere initiatieven zorgen ervoor dat de menselijk maat een blijvend uitgangspunt blijft. Een 
mooi voorbeeld daarvan is de community Gebruiker Centraal, die overheden helpt bij het centraal 
stellen van mensen in hun dienstverlening en communicatie. Dit is onderdeel van de aanpak op 

basisinformatie van de democratische rechtsstaat. De voorzitter van de Raad voor de Rechtspraak 
heeft dit voorjaar ook het streven gemeld om 75% van de uitspraken te gaan publiceren. Een 
verplichting lijkt mij daarom niet nodig. Overigens zou het ook onwenselijk zijn, in zoverre een 
deel van de zaken achter gesloten deuren plaatsvindt (bijvoorbeeld m.b.t. jeugdigen), zo heb ik 
ook begrepen van de collega’s van het ministerie van Justitie en Veiligheid. 
Vraag: 
De agenda’s van bewindspersonen moeten toegankelijker worden gemaakt. De premier heeft 
toegezegd dit bij het constituerend beraad aan de orde te stellen of daarvoor te zorgen. Kamerlid 
Sneller verzoekt om met nadere regels te komen zodat de vrijblijvendheid eraf gaat. 
 
Antwoord: 
Sinds 2017 bieden de bewindslieden via de website www.Rijksoverheid.nl inzicht in hun publieke 
agenda-afspraken, met uitzondering van die zaken die ook voor de Wob gelden (o.a. veiligheid van 
de staat). Dit staat in de Uitvoeringsrichtlijn openbare agenda’s bewindslieden, die openbaar is. 
De bewindspersonen zijn zelf verantwoordelijk voor wat er op de openbare agenda komt. De 
Kamer kan dus bewindspersonen hierop aanspreken, en daarmee is het niet vrijblijvend. 
De minister-president heeft toegezegd dat hij, voor zover het in zijn macht ligt, zal bevorderen dat 
de formateur van het volgende kabinet in het constituerend beraad deze afspraak aan de orde 
stelt. Het is denkbaar dat de agenda-afspraken op te gaan nemen in een gedragscode integriteit 
bewindspersonen. Dit is in lijn met de aanbevelingen van de GRECO. 
Vraag: 
Bij de behandeling van de Wet open overheid (Woo) in de senaat werd door fractie Nanninga een 
motie ingediend om een concrete kwantitatieve doelstelling aan te verbinden. Die motie is 
ontraden vanwege de specifieke meetlat die was gekozen. Heeft minister een alternatieve 
uitwerking die wel werkbaar is om zo’n kwantitatieve doelstelling te formuleren? 
 
Antwoord: 
Tijdens de plenaire behandeling van de Woo in de Eerste Kamer (28 sept jl) heb ik aangegeven dat 
ik het doel van een kwantitatieve maatstaf onderschrijf. In dit geval is het doel het verkrijgen van 
inzicht in de vraag hoe transparant we als overheid zijn. Het is belangrijk dat we onszelf dat inzicht 
verschaffen, en helder krijgen of we als overheid ook echt transparanter worden. Of dat 
kwantitatief zinvol kan, is echter de vraag; dit zou ook op kwalitatieve wijze kunnen. Daarin zie ik 
een belangrijke rol voor het Adviescollege Openbaarheid en Informatiehuishouding. Dit college 
gaat adviseren over de stand van de openbaarheid en informatiehuishouding in ons land, en de 
toegang tot publieke informatie. Deze adviezen zouden een stijgende lijn moeten laten zien. 
Daarnaast wordt een rechtsvergelijkend onderzoek uitgevoerd. Ook de uitkomsten van dit 
onderzoek kunnen ons mogelijk nog inzicht verschaffen in de instrumenten die -kwalitiatief dan 
wel kwantitatief- ingezet kunnen worden om inzicht te krijgen in de mate van transparantie van 
ons bestuur. 
Vraag: 
Kan de minister een reactie geven op de aanbevelingen van de Raad van Europa, o.a. over het 
vergroten van het gemeentelijk belastinggebied en over de trap op trap af systematiek? 
 
Antwoord: 
In het monitoringsrapport over de toepassing van het Europees Handvest inzake Lokale Autonomie 
worden twee aanbevelingen gedaan die de context van de financiële situatie van gemeenten 
betreffen. 
De eerste aanbeveling was om de doorgevoerde decentralisaties naar gemeenten te verbeteren 
door herberekening van de noodzakelijke bekostiging voor gemeenten en door gerichte 
ondersteuning van gemeenten in nood. 
Het kabinet is zich ervan bewust dat de financiële positie van gemeenten onder druk staat en in dit 
kader heeft het kabinet dan ook diverse maatregelen genomen, zoals het schrappen van de oploop 
van de opschalingskorting en extra middelen voor jeugdzorg. 
De tweede aanbeveling betrof een wijziging in het systeem van bekostiging, die rekening houdt 
met de aard van taken, het beginsel van evenredige financiën respecteert en het aandeel van 
lokale middelen vergroot. 
Samen met de VNG en het IPO heb ik diverse onderzoeken laten doen, ik noem: de herijking van 
het gemeentefonds, de normeringssystematiek en de herziening van het gemeentelijk en 
provinciaal belastinggebied. De besluitvorming hierover is aan een volgend kabinet. 

Vraag: 
Ik maak me er zorgen over dat de overheid voortdurend procedeert en in hoger beroep gaat. Dat 
kost veel geld. Hoeveel zaken lopen er nu eigenlijk bij de verschillende departementen? Wat 
kosten al die rechtszaken? En kunnen we daar een overzicht van krijgen? En gaat dit straks ook 
veranderen met de Wet open overheid?  
 
Antwoord: 
Dergelijke gegevens staan in de Jaarrapportage juridische kwaliteit. Gegevens over 2020 zijn nog 
niet integraal beschikbaar. Deze worden, wanneer beschikbaar, gepubliceerd op Rijksoverheid.nl. 
De gegevens over 2019 zijn wel beschikbaar: toen werd er rijksbreed (binnen de 
kerndepartementen) 129 keer beroep ingesteld in een wob-zaak en 501 keer beroep ingesteld 
tegen andere besluiten (excl. personele zaken) en 154 keer hoger beroep ingesteld. 
Voor wat betreft het tweede deel van de vraag: het behandelen van beroepszaken behoort tot de 
reguliere werkzaamheden van de beroepsjuristen op de departementen. Er is kortom geen 
overzicht beschikbaar van de kosten die door het ambtelijke apparaat in deze zaken gemaakt 
worden. Het is een recht van iedereen om tegen een besluit van de overheid bezwaar en beroep in 
te stellen. Die rechtsbescherming in het bestuursrecht is belangrijk. Rechterlijke controle is juist 
het sluitstuk op goede naleving van de wet. Dit algemene bestuursrechtelijke systeem van 
bezwaar en beroep verandert niet onder de Wet open overheid. 
Vraag: 
Hoe gaat de Wet Open Overheid uitgevoerd worden? Dit heeft ook met de bereidheid van de 
bestuurders te maken, die moeten de wet willen uitvoeren.  
 
Antwoord: 
Tijdens de plenaire behandeling van de Woo in de Eerste Kamer (28 september jl.) is toegezegd 
uiterlijk begin 2022 een brief te zullen sturen over de wijze waarop de Woo geïmplementeerd en 
uitgevoerd wordt. Deze brief zal ook naar de Tweede Kamer verstuurd worden. Dit punt wordt in 
de brief ook betrokken.  
Vraag: 
Gaat de minister er ook op aandringen dat niet alleen journalisten en burgers via actieve 
openbaarmaking informatie krijgen, maar dat ook de Kamer dit krijgt op basis van een ruimhartige 
toepassing van de Grondwet? Lid Den Haan heeft zich aangesloten bij deze vraag van het lid Arib. 
 
Vraag: 
De Raad van Europa gaf aanbevelingen met betrekking tot artikel 68 van de Grondwet. Het 
Kabinet legt het artikel te restrictief uit volgens de aanbevelingen. Graag een reactie daarop van 
de minister. Lid Den Haan heeft zich aangesloten bij deze vraag van het lid Arib. 
 
Antwoord op de twee bovenstaande vragen: 
Net als de Venetië-commissie van de Raad van Europa onderschrijf ik het belang van een goede 
informatievoorziening aan het parlement. Dat betreft zowel het actief informeren van de Kamer als 
het reageren op informatieverzoeken van één of meer Kamerleden. De restrictieve uitleg artikel 68 
van de Grondwet waar de Venetië-commissie naar verwijst, ziet op het inmiddels gewijzigde beleid 
om in documenten die aan de Kamer worden verstrekt persoonlijke beleidsopvattingen te lakken. 
Daarin is ook echt het nodige veranderd doordat het kabinet op dit gebied een aantal stappen 
heeft gezet. 
Zo worden sinds 1 juli 2021 bij kamerstukken over wetgeving en bij beleidsvormende brieven aan 
de Kamer de onderliggende beslisnota’s meegestuurd. Het kabinet wil hiermee meer openheid 
geven over de afwegingen die ten grondslag liggen aan het beleid. In die nota’s worden 
persoonlijke beleidsopvattingen niet langer gelakt. In het voorjaar van 2022 kunt u een voorstel 
verwachten voor een verdere uitbreiding van de openbaarmaking van beslisnota’s. 
Daarnaast heeft het kabinet toegezegd dat gerichte verzoeken om specifieke documenten vanuit 
de Kamer zullen worden gehonoreerd. En ook daarbij worden persoonlijke beleidsopvattingen niet 
meer gelakt. 
Ik hecht eraan op dit punt met uw Kamer in dialoog te blijven om goed in beeld te houden waar 
nog eventuele aanvullende informatiebehoefte ligt en te bezien hoe daar vanuit het kabinet op kan 
worden ingespeeld. 
 

het dashboard sociale impact Corona. Mijn ministerie neemt hieraan deel en trekt lessen uit deze 
trajecten. 
Vraag: 
Wanneer komt de brief over het recht op persoonlijk contact met de overheid, waarover vorig jaar 
een motie is aangenomen? 
 
Antwoord: 
Te vaak hebben burgers de afgelopen jaren het gevoel gekregen niet terecht te kunnen bij de 
overheid, of klem te zitten tussen balie en beleid. Dit is een van de belangrijke lessen uit de 
kinderopvangtoeslagaffaire. De motie Van der Molen, die vraagt om het recht op toegang als 
beginsel voor behoorlijk bestuur verder te ontwikkelen, sneed dit probleem al aan, nog voordat het 
rapport Ongekend Onrecht verscheen.   
Algemene beginselen van behoorlijk bestuur worden echter geleidelijk ontwikkeld, in de 
rechtspraak, niet door het bestuur. Er is geen werkwijze voor het officieel instellen van een nieuw 
beginsel. Wel kan de overheid beleid ontwikkelen waarbij dit beginsel het uitgangspunt is en 
verder wordt bevorderd. Voor wat betreft het recht op toegang is dit opgepakt in de 
kabinetsreactie op Ongekend Onrecht (o.a. Kamerstukken II, 35510, nr. 60, 29 juni 2021), en de 
overheidsbrede aanpak vanuit het programma Werk aan Uitvoering (WaU), met het principe er is 
“geen verkeerde deur” (Kamerstukken II, 29362, nr. 290, 5 maart 2021).  
Burgers mogen van de overheid verwachten dat zij hen goed helpt. Als mensen aankloppen bij een 
loket van een uitvoeringsorganisatie of gemeente om geholpen te worden, mag dat er niet toe 
leiden dat ze aan hun lot worden overgelaten. Naast snelle en betrouwbare digitale 
overheidsdienstverlening moeten ook andere vormen van contact mogelijk zijn, bijvoorbeeld via 
een fysiek loket waar men terecht kan bij iemand van vlees en bloed. 
Relevante ontwikkeling daarbij is dat dienstverlening vanuit de overheid steeds vaker digitaal 
plaatsvindt. Daarom is ook binnen het domein digitale toegang, waarover uw Kamer bij brief van 
12 oktober jl. is geïnformeerd (Kamerstukken II, 26643 nr. 788), een belangrijk doel van het 
beleid gericht op het persoonlijk toegang verlenen tot een goede, efficiënte en inclusieve digitale 
dienstverlening voor burgers en bedrijven. Voor burgers die niet digitaal zaken kunnen of willen 
doen, blijft een analoge dienstverlening openstaan (via een balie of telefonisch), ook vanuit het 
principe recht op toegang. Daarnaast wordt gewerkt aan voorzieningen waarmee burgers een 
derde digitaal kunnen machtigen of zich kunnen laten vertegenwoordigen, waar dit wettelijk is 
vereist. De motie wordt dus uitgevoerd in deze context en in betreffende voortgangsrapportage 
hierover zal de Kamer verder worden geïnformeerd. Er zal geen afzonderlijke brief over de motie 
worden gestuurd. 
Vragen van het lid Bromet, L. (GL) 
 
Vraag: 
Waarom heeft het kabinet de opschalingskorting bevroren voor 2022 en is de opschalingskorting 
definitief van tafel?  
 
Antwoord: 
Zie het antwoord op de vraag van het lid Van Dijk (CDA). 
Vraag: 
Wat vind de minister van het verlagen van het kiesrecht naar 16 jaar? 
 
Antwoord: 
In de voortgangsbrief van 1 juli vorig jaar over de uitvoering van het advies van de 
staatscommissie parlementair stelsel (Kamerstukken II 2019/2020, 34430, nr. 16) heb ik uw 
Kamer gemeld dat het kabinet het niet opportuun acht om de kiesgerechtigde leeftijd voor de in de 
Grond- en Kieswet geregelde verkiezingen te verlagen. Onder meer omdat het empirisch bewijs 
over de effecten van een dergelijke verlaging niet eenduidig is. Dat neemt niet weg dat ik wel een 
enorme betrokkenheid van jongeren zie. Die uit zich op allerlei manieren. Ook zonder een 
verlaging van de kiesgerechtigde leeftijd kan er heel veel om jongeren te betrekken bij de 
democratie, en daar zet ik vol op in. Met jongeren, gemeenten en organisaties heb ik verschillende 

wordt voorbereid. Zoals ook de minister-president heeft aangegeven tijdens de Algemene politieke 
beschouwingen, ligt het namelijk niet in de rede om – zoals in de motie-Kuik wordt gevraagd – 
eerst te volstaan met de indiening van een wetsvoorstel om artikel 120 van de Grondwet te 
schrappen en pas op een later moment de uitwerking van de grondwettelijke toetsing ter hand te 
nemen. 
Dit vergt een geïntegreerde afweging van principiële en praktische gevolgen en het ligt in de rede 
dat een volgend kabinet dit in één grondwetgevingstraject ter hand zal nemen. Met de technische 
voorbereiding ben ik momenteel bezig. Daar kan ik nu nog niet op vooruit lopen. Wel kan ik alvast 
meegeven dat ik bezig ben met een overzicht van de verschillende mogelijkheden tot toetsing, om 
zo de politieke besluitvorming over de mogelijke invoering van een vorm van grondwettelijke 
toetsing te faciliteren. Deze mogelijkheden hebben betrekking op de materiële, organisatorische en 
procedurele aspecten van constitutionele toetsing. Het gaat daarbij om kwesties zoals de vraag of 
toetsing moet kunnen plaatsvinden door alle rechters of door een constitutionele Hof, wat 
samenhangt met de vraag aan welke onderdelen van de Grondwet toetsing mogelijk en wenselijk 
is. Zodra het overzicht gereed is, zal ik dat met uw Kamer delen. 
Vraag: 
Zou de minister zich kunnen voorstellen dat naast het gelijkheidsbeginsel ook het genadebeginsel, 
of recht voor genade zoals het in België wordt genoemd, in de grondwet komt? Een ingekaderde 
ruimte voor politieke bestuurders om uitzondering te maken zonder dat dit vervolgens per definitie 
rechtsgevolgen heeft of precedentwerking voor anderen op grond van gelijkheidsbeginsel, waarbij 
uiteraard democratische controle op oneigenlijk gebruik kan plaatsvinden.  
 
Antwoord: 
De heer Ceder werpt een interessante gedachte op, maar ik kan mij weinig voorstellen bij de 
verankering van het genadebeginsel, of recht voor genade, in de Grondwet. Ik heb even snel de 
Belgische grondwet erop nageslagen, omdat de heer Ceder daarnaar verwijst. Ik lees daarin wel 
een bepaling over genade (artikel 110), maar in de zin van gratie. Nu zal het de heer Ceder er niet 
om te doen zijn dat als zodanig te willen verankeren, want dat is al gebeurd, namelijk in artikel 
122, eerste lid, van onze Grondwet. Zoals de heer Ceder het formuleert, stelt hij een generieke 
discretionaire bevoegdheid voor. Dat lijkt me een te grofmazig instrument. 
In het bestuursrecht kennen we de algemene beginselen van behoorlijk bestuur. Die komen nog 
het dichtst bij hetgeen waarop in de vraag wordt gedoeld. Daarnaast moeten we meer dan in het 
verleden bezien hoe bij het toedelen van bevoegdheden beleidsvrijheid kan worden geboden. Het 
ene beleidsterrein leent zich daar meer voor dan het andere. Het kabinet vindt dat bij de 
uitvoering van overheidsbeleid de algemene beginselen van behoorlijk bestuur leidend moeten 
zijn. Sommige beginselen zijn (gedeeltelijk) opgenomen in de Algemene wet bestuursrecht. 
In januari 2021 is in het debat over de kabinetsreactie POK een motie Jetten/Marijnissen aanvaard 
waarin is opgeroepen tot verdere verankering van algemene beginselen van behoorlijk bestuur in 
de Awb. De ministeries van BZK en Justitie en Veiligheid (J&V) werken aan de uitwerking van die 
motie. Uw Kamer is daarover geïnformeerd in het standvanzakenoverzicht dat staatssecretaris Van 
Huffelen op 29 juni aan de Kamer heeft gestuurd. De planning is dat in het voorjaar 2022 een 
wetsvoorstel over de aanpassing van de Awb in consultatie gaat, waarin de motie 
Jetten/Marijnissen wordt uitgewerkt, met name voor het evenredigheidsbeginsel, dat inhoud dat 
iemand door een besluit niet onevenredig mag worde getroffen in verhouding tot de met het 
besluit te dienen doelen. Daarnaast wordt ook gekeken naar andere onderdelen in de Awb die 
maatwerk kunnen stimuleren, zoals de hardheid van bezwaartermijnen, Hierin wordt naast de 
uitwerking van de motie Jetten/Marijnissen ook gekeken naar andere onderdelen die maatwerk 
kunnen stimuleren, zoals de hardheid van bezwaartermijnen. 
Vraag: 
Ziet de staatssecretaris ruimte om gemeenten aan te sporen om, daar waar het kan, 
onafhankelijke cliëntondersteuning meer mogelijk te maken en beter te faciliteren zodat mensen 
die meer moeite hebben om hun weg te vinden naar de overheid daar zowel lokaal als landelijk 
ook steun voor krijgen? 
 
Antwoord: 
Het is van groot belang dat de overheid eenvoudig toegankelijk is voor alle inwoners. Er wordt dan 
ook –samen met de VNG- gewerkt aan het versterken van de dienstverlening bij gemeenten. Bij 
het organiseren van de dienstverlening wordt rekening gehouden met de diversiteit van de 
inwoners. Waar mensen digitaal hun vraag willen stellen, moet dat eenvoudig kunnen. Voor 
mensen die digitaal niet vaardig zijn moet er een fysieke ingang zijn. En voor inwoners die de weg 
naar het loket niet zelf kunnen vinden, moet de overheid actief op zoek naar deze inwoners. 

Vraag: 
Kan de minister reageren op het feit dat de circulaire twee dagen na publicatie werd ingetrokken. 
Hoe kunnen wij dit voorkomen, zodat gemeentes kunnen vertrouwen op een circulaire die ook 
klopt?  
 
Antwoord: 
Ik betreur het dat er een kleine technische fout is geslopen in de septembercirculaire. Dit is 
hinderlijk is voor gemeenten, die de informatie nodig hebben voor hun begroting. Daarom is de 
circulaire ook zo snel als mogelijk herzien en binnen enkele dagen weer op de website geplaatst. 
Het proces is nu al zo ingericht dat een groep van financiële experts van gemeenten meelezen bij 
de totstandkoming van de circulaire. Het kabinet zal er alles aan doen om dit soort fouten in de 
toekomst te voorkomen. 
 
Vragen van het lid Meijeren, G. van (FvD) 
 
Vraag: 
Hoe durft deze minister het woord democratie in de mond te nemen nadat ze het referendum om 
zeep heeft geholpen? 
 
Antwoord: 
Over de afschaffing van het raadgevend referendum heb ik destijds uitvoerig met uw Kamer en de 
Eerste Kamer gedebatteerd. Het voorstel is door de beide Kamers aangenomen. Voor de 
gewisselde argumenten verwijs ik u naar de wetsgeschiedenis. In de afgelopen periode is wel een 
eerste lezing afgerond van een grondwetsvoorstel om het correctief bindend referendum in te 
voeren. Inmiddels is de tweede lezing van dit initiatiefwetsvoorstel in behandeling bij uw Kamer. 
Bij de plenaire behandeling zal ik, als adviseur van uw Kamer, het standpunt van het kabinet 
inbrengen. 
 
Vragen van het lid Dassen, L. (Volt) 
 
Vraag: 
Het verdwijnen van publieke voorzieningen - met name buiten de stedelijke gebieden - betekent 
het verdwijnen van de overheid voor een aanzienlijke deel van Nederland. Het gesprek over de 
waarde van onze publieke voorzieningen is principieel en fundamenteel. Hoe ziet de minister dit en 
is zij bereid om actie te nemen om deze trend te keren? 
 
Antwoord: 
In mijn Kamerbrief over de evaluatie van het Actieplan Bevolkingsdaling en aandachtspunten voor 
regionaal beleid van 18 mei jl. (Kamerstukken II 2020/21, 31757 nr. 104) heb ik aangegeven dat 
aandacht vanuit het Rijk voor specifieke situaties en opgaven in alle regio’s noodzakelijk blijft. 
Hierbij moet oog zijn voor een sociale basisinfrastructuur waarop iedereen in Nederland recht 
heeft. 
In mijn brief doe ik onder meer de aanbeveling interbestuurlijk en interdepartementaal te blijven 
samenwerken aan de regionale opgaven, zoals bijvoorbeeld door de regiodeals en NOVI-gebieden. 
Het is aan een nieuw kabinet om te bepalen hoe het beleid richting deze gebieden de komende 
jaren zal worden vormgegeven. 
Vraag: 
Het kabinet schrijft dat zij de bevindingen van het Amnesty-rapport herkent en er alles aan zou 
doen om dit nooit meer te laten gebeuren. Hoe kunnen we hiervan uitgaan zonder duidelijke 
Kabinetslijn over het gebruik van risicomodellen en algoritmes? Weet de minister op welke andere 
plekken binnen de overheid gebruik wordt gemaakt van deze discriminerende algoritmes? Welke 
maatregelen en waarborgen treft de minister om de effecten van inbreuk op grondrechten nu al 
tegen te gaan? 
 
Antwoord: 
Op 26 oktober jl. heeft de staatssecretaris van Financiën de reactie op het rapport van Amnesty 
naar uw Kamer gestuurd. Het kabinet neemt acties en maatregelen die erop toezien dat 
algoritmen op een verantwoorde wijze worden ingezet. Op 10 juni 2021 is uw Kamer door minister 
van BZK, de staatssecretaris van BZK, de minister voor Rechtsbescherming en de staatssecretaris 

omgeving minder van gasafhankelijk te laten zijn, beschermen we huishoudens tegen hoge 
gasrekeningen. 
Maar belangrijker nog: we willen de uitstoot van CO2 verminderen om - ook via de gebouwde 
omgeving- een bijdrage te leveren aan het beperken van de opwarming van de aarde.  Daarbij 
helpt iedere CO2 reductie. 
Vraag: 
Hoe kijkt de minister tegen het feit aan dat gemeente moeten fuseren door financiële 
problematiek?  
 
Antwoord: 
Het Kabinet heeft, zoals vastgelegd in het beleidskader gemeentelijke herindeling, een sterke 
voorkeur voor herindelingen van onderop, dus met lokaal bestuurlijk en maatschappelijk 
draagvlak. Er zijn meerdere redenen voor gemeenten die aanleiding geven om te fuseren, 
waaronder een gebrek aan bestuurs- en uitvoeringskracht voor opgaven waar gemeenten voor 
gesteld staan. Extra financiële middelen zullen echter nooit een structureel gebrek aan bestuurs- 
en uitvoeringskracht compenseren. Uitgangspunt moet uiteraard wel zijn dat gemeenten over de 
middelen beschikken die nodig zijn om hun wettelijke taken naar behoren uit te voeren. Dit 
betekent dat de verantwoordelijkheden die bij gemeenten zijn belegd in balans moeten zijn met de 
middelen die zij daarvoor beschikbaar hebben. 
Vraag: 
Gaan de gemeente aangesproken worden voor de financiële problematiek voor het project 
aardgasvrij? Of gaat dit leiden tot een lastenverhoging voor burgers?  
 
Antwoord: 
Met alle gemeenten die betrokken zijn bij het Programma Aardgasvrije Wijken worden jaarlijkse 
monitoringsgesprekken gevoerd. De algehele voortgang, ervaren knelpunten en geleerde lessen 
zijn hierbij onderwerp van gesprek. Eventuele financiële problematiek komt hierbij dus aan de 
orde. Bij proeftuinen uit de eerste ronde loopt de formele financiële verantwoording via de 
gemeenteraad als gevolg van de keuze voor een decentralisatie uitkering. Omdat de proeftuinen 
uit de tweede (en straks derde) ronde middelen via een specifieke uitkering uitgekeerd hebben 
gekregen, dienen zij zich bovendien jaarlijks financieel te verantwoorden bij het Rijk. Via de 
rijksbijdrage kunnen gemeenten borgen dat in de proeftuinen een betaalbaar aanbod wordt 
gedaan. In het geval van Purmerend heeft de gemeenteraad besloten dat de bewoners in de 
proeftuin kosteloos kunnen overstappen op het warmtenet. 
Vraag: 
Gaat de minister de kromme financiering van politieke partijen recht trekken, waarin lokale 
partijen minder subsidie krijgen? 
 
Antwoord: 
Ik hecht er waarde aan dat decentrale politieke partijen worden ondersteund in de uitvoering van 
hun taken. 
Dat geldt zowel voor de lokale afdelingen van landelijke partijen, als voor lokale partijen. Daarom 
heb ik voor de periode 2020-2024 een meerjarige subsidie van € 350.000 euro per jaar 
beschikbaar gesteld aan het Kennispunt lokale politieke partijen. Dit Kennispunt biedt 
ondersteuning aan politieke partijen in het decentraal bestuur, die geen gebruik kunnen maken 
van de ondersteuning door een landelijke partij. Dat beschouw ik als een eerste stap. Ik sta 
positief tegenover het advies van de commissie-Veling om een subsidieregeling voor decentrale 
partijen te introduceren. Het is aan het nieuwe kabinet om de vraag te beantwoorden of er een 
structurele subsidieregeling voor decentrale partijen moet komen en zo ja, hoeveel middelen 
hiervoor worden gereserveerd en welke vorm deze regeling moet krijgen. 
Vraag: 
Proeftuin Programma Aardgasvrije Wijken (PAW) in Purmerend is een onrealistisch groen 
prestigeproject, over de rug maar uit de portemonnee van de belastingbetaler. Graag een reactie 
van de minister, is dit waar? Wat vindt u daarvan, dat zo’n bewierookt project in Purmerend toch 
een speelbal lijkt van politieke belangen. Het lijkt mij onwaarschijnlijk overigens dat er geen 
contact is geweest tussen departement en gemeente Purmerend, is dat zo? Graag wat opheldering 
daarover, ook of u al bekend was dat dit project al maandenlang als onhaalbaar werd gezien.  

voorjaar een eerste Programma is. Ik verwacht dat de Nationaal Coördinator tegen die tijd met uw 
Kamer in gesprek zal gaan over zijn activiteiten en resultaten. 
Vraag: 
Klopt het dat de Nationale Coördinator Discriminatiebestrijding geen rol heeft in het onderzoeken 
van de eigen Rijksoverheid? Zou zo’n coördinator niet ook een waakhond moeten zijn die ook iets 
over de Rijksoverheid zegt? 
 
Antwoord: 
In zowel het onderzoek van ABD Topconsult als in het profiel van de NCDR staat dat de NCDR de 
taak heeft om te komen tot een Nationaal Programma, waarbij hij de inbreng vanuit de 
samenleving en maatschappelijke organisaties samenbrengt en coördineert. Wat precies de inhoud 
wordt van het Nationaal Programma is nu nog niet bekend. De nieuwe coördinator is momenteel 
bezig met zijn kennismakingsronde. De NCDR verwacht in het voorjaar het Nationaal Programma 
te kunnen presenteren. De NCDR zal nauw samenwerken met het kabinet en met de nog in te 
stellen Staatscommissie. De Staatscommissie krijgt de opdracht om onderzoek te doen naar de 
stand van racisme in Nederland, voorstellen te doen en effecten van beleid te monitoren, 
waaronder specifiek ook de taak om een brede doorlichting op discriminatie en etnisch profileren 
uit te voeren van de werkwijze en organisatiecultuur van (semi)overheidsinstanties en 
uitvoeringsinstanties. De NCDR is juist aangesteld om te zorgen voor een meer gecoördineerde 
aanpak, zodat de verschillende maatregelen in samenhang tot een beter resultaat kunnen leiden 
en om het beleid aan te jagen. Burgers kunnen bij klachten over discriminatie door de 
rijksoverheid terecht bij de Nationale ombudsman en het College voor de Rechten van de Mens, 
die daar onderzoek naar kunnen doen. 
Vraag: 
Wat DENK betreft moeten de straffen voor beroepsmatige discriminatie door overheidsambtenaren 
worden verzwaard, en moet er ook een meldpunt komen voor discriminatiegedrag binnen de hele 
overheid. Graag een reactie van de minister.  
 
Antwoord: 
Bij de Rijksoverheid wordt bekeken op welke wijze racisme en discriminatie het beste kunnen 
worden gemeld. Uiteraard kunnen de al bij het Rijk bestaande meldpunten hiervoor gebruikt 
worden, maar wellicht is het goed om hiervoor een apart meldpunt op te richten. We doen 
onderzoek om te bekijken hoe we het melden van racisme en discriminatie kunnen inpassen in de 
integriteitsinfrastructuur van het Rijk. 
  
Wat betreft de vraag naar strafverzwarende omstandigheden, wijs ik op artikel 44 van het 
Wetboek van Strafrecht. Dat bepaalt dat indien een ambtenaar door het begaan van een strafbaar 
feit een bijzondere ambtsplicht schendt of bij het begaan van een strafbaar feit gebruik maakt van 
macht, gelegenheid of middel hem door zijn ambt geschonken, de op het feit gestelde straf, met 
uitzondering van geldboete, met een derde kan worden verhoogd. 
Vraag: 
DENK wil dat de ambtseed wordt aangepast. Wat DENK betreft moeten aspirant-ambtenaren 
zweren of beloven dat zij iedere Nederlander tijdens hun ambtsperiode gelijkwaardig zullen 
behandelen. Deelt de minister dit? 
 
Antwoord: 
Zoals ook in de Gedragscode Integriteit Rijk is opgenomen, staat voor het werk van 
rijksambtenaren trouw aan de publieke taak voorop. Het is daarom goed om dit expliciet tot 
uitdrukking te brengen in de ambtseed, zoals in de motie Ellian is gevraagd. Ik ben bij de 
uitvoering van deze motie voornemens om de tekst van de ambtseed voor rijksambtenaren in zijn 
geheel nog eens kritisch te bezien. De suggestie van de heer Van Baarle (Denk) zal ik daarbij in 
overweging nemen. Ik zeg erbij dat wijziging van de ambtseed wel een traject is met een lange 
doorlooptijd. Dit omdat de ambtseed en –belofte voor alle overheidswerkgevers afzonderlijk bij 
amvb zijn geregeld en dus ook bij amvb moeten worden gewijzigd. 
Vraag: 
Wat gaat de regering precies doen om discriminerende algoritmes bij de overheid uit te bannen? 
 
 

1. Het stimuleren van bewustwording en wederzijds begrip bij de overheid en in het bijzonder 
bij overheidsdiensten met direct contact met de burger. 
2. Het vergroten van de meldingsbereidheid 
3. Het in stand houden van een kwalitatief hoogstaand stelsel van organisaties waar gemeld 
kan worden 
4. Het sanctioneren van bewezen discriminatie 
5. Het ontwikkelen en stimuleren van nieuwe impulsen en innovatieve ideeën in de aanpak 
van discriminatie 
6. Als overheid het goede voorbeeld geven. 
Tot slot wil ik niet onvermeld laten dat het parlementaire onderzoek van de Eerste Kamer naar de 
effectiviteit van de anti-discriminatiewetgeving is gestart. De uitkomsten hiervan zullen naar 
verwachting belangrijke inzichten bieden op dit terrein. 
Vraag: 
Hoe zit het met het totale budget wat we uitgeven aan discriminatie bestrijding? Het is niet 
helemaal duidelijk wat we als overheid precies uitgeven aan discriminatiebestrijding. Uitgaven zijn 
versnipperd en niet alles wordt gelabeld als discriminatiebestrijding. We willen dat dat helderder 
wordt en dat er een apart overzicht in de begroting van BZK komt met specifiek de uitgaven voor 
uitgaven aan discriminatie voor de hele rijksoverheid.  
 
Antwoord: 
Ik zie de meerwaarde van de achterliggende gedachte bij deze vraag, namelijk beter overzicht van 
de uitgaven van de aanpak van discriminatie door de rijksoverheid, waarbij ik wel rekening zou 
willen houden met de verantwoordelijkheden van de andere bewindspersonen op het gebied van 
de aanpak van discriminatie. Een apart overzicht in de begroting van BZK vind ik niet passen bij 
de gedeelde (financiële) verantwoordelijkheid. Ik wil wel onderzoeken of en hoe het mogelijk is om 
u jaarlijks te informeren over de gedane uitgaven. Dit overzicht zou bijvoorbeeld als bijlage bij het 
Nationaal Programma met uw Kamer gedeeld kunnen worden. 
Vraag: 
Waarom wordt er niet zoals in onafhankelijk onderzoek is aangegeven een budget van 2 tot 5 mln. 
oplopend geïnvesteerd in de Nationaal Coördinator?  
 
Antwoord: 
Zoals eerder met u gedeeld in eerdere debatten, heeft het kabinet voor de NCDR structureel €2 
miljoen vrijgemaakt en is afgesproken dat hij eerst moet starten. Dat budget is voor nu ook 
voldoende. De Minister-President heeft tijdens de Algemene Politieke Beschouwingen in reactie op 
een (aangehouden) motie van DENK ook aangegeven dat het goed is om de NCDR nu eerst te 
laten starten en als hij goed en wel op weg is, het budget opnieuw tegen het licht te houden in 
relatie tot het inhoudelijk programma. 
Vraag: 
Wanneer komt de doorlichting van de overheid op discriminatie die naar aanleiding van de motie 
van DENK zou plaatsvinden? 
 
Antwoord: 
Ik heb uw Kamer hierover bericht. Bij brief van 24 juni jl. heb ik aangegeven voornemens te zijn 
om de nog in te stellen staatscommissie de taak te geven om op langjarige basis onderzoek te 
doen naar de stand van racisme in Nederland, voorstellen te doen en effecten van beleid te 
monitoren, waaronder specifiek ook de taak om een brede doorlichting op discriminatie en etnisch 
profileren uit te voeren van de werkwijze en organisatiecultuur van alle (semi)overheidsinstanties 
en uitvoeringsinstanties. Ik informeer u voor het einde van het jaar over de stand van zaken 
omtrent de Staatscommissie. 
Vraag: 
DENK wil dat de regering de verantwoordelijkheid neemt dat er meer begraafplaatsen met 
eeuwigdurende grafrust worden gerealiseerd. Daarom dient DENK een initiatiefnota in voor de 
realisatie van voldoende graven met eeuwigdurende grafrust. DENK ziet uit naar een reactie van 
de regering op deze initiatiefnota. 
 
 

 
Antwoord: 
De Evaluatie – en Adviescommissie Wet financiering politieke partijen (commissie-Veling) heeft 
tijdens de evaluatie van de Wet financiering politieke partijen (Wfpp) geconstateerd dat de 
organisatievorm en taakstelling van de jongerenorganisaties in het verlengde liggen van die van 
de politieke partijen. 
 
De commissie-Veling heeft daarom geadviseerd om de subsidie voor de politieke 
jongerenorganisaties op dezelfde wijze vorm te geven als voor de politieke partijen zelf. Dat wil 
zeggen: een basisbedrag, een bedrag per Kamerzetel en een bedrag per lid. 
Het kabinet heeft dit advies overgenomen in het voorstel voor de Evaluatiewet Wet financiering 
politieke partijen. 
Bij de voorbereiding van dit wetsvoorstel heb ik gesproken met vertegenwoordigers van vrijwel 
alle politieke partijen die destijds in het parlement waren vertegenwoordigd.  
Ruim voorafgaand aan de inwerkingtreding van deze wetswijziging zal ik wederom met 
vertegenwoordigers van de politieke partijen in gesprek gaan. Ik zal de vertegenwoordigers van de 
politieke jongerenorganisaties hierbij betrekken. 
Vraag: 
Steeds meer burgers zijn aangewezen op digitale communicatie en voorzieningen. Als we dan zien 
dat slechts 4% van de overheidswebsites volledig toegankelijk zou zijn, welke sirenes en 
zwaailichten gaat de minister dan aanzetten om met spoed tot forse verbeteringen te komen 
inzake die bereikbaarheid? 
 
Antwoord: 
In september 2020 ging de wettelijke toegankelijkheidsverplichting in voor alle overheidswebsites. 
Er zijn verschillende aanjaagactiviteiten in gang gezet om overheden aan te sporen werk te maken 
van de toegankelijkheid van websites en ondersteuning te bieden. Het aanjaagteam bij VNG was 
specifiek gericht op gemeentebestuurders. Een jaar later was het aantal websites waarover 
verantwoording is afgelegd met 58 procent gestegen; van 1673 tot 2887. Het percentage volledig 
toegankelijk websites is inmiddels gestegen van 4 naar 7 procent. Het aantal websites dat op weg 
is om volledig toegankelijk te worden is gestegen van 20 naar 33 procent. Dat zijn positieve 
ontwikkelingen, maar geen reden om achterover te leunen. In 2022 worden de aanjaagactiviteiten 
doorgezet, maar overheidsinstanties zijn en blijven zelf verantwoordelijk voor de toegankelijkheid 
van hun websites en apps. Bij overheden die geen vooruitgang kunnen laten zien worden 
interventies niet uitgesloten.  
Vraag: 
Vindt de minister ook dat grafschennis door een paranormale groep onacceptabel is? Wil zij met de 
VNG en burgemeesters overleggen over het voorkomen van deze praktijken? 
 
Antwoord: 
Laat ik voorop stellen dat grafschennis strafbaar is. Maar of hier in dit geval sprake van was, is nog 
in onderzoek bij het OM. Daarover kan ik dus nog geen uitspraken doen. Ik verwijs verder graag 
naar de beantwoording van de recent door het lid Van der Staaij gestelde Kamervragen over de 
reikwijdte van de grafschennis in het Wetboek van Strafrecht. Daarnaast heeft de betrokken 
gemeente, gemeente Amersfoort, aan de Nationale Ombudsman gevraagd hier onderzoek naar te 
doen. Ik wacht eerst de uitkomsten af en zal bezien of hier actie van mijn kant aangewezen is. 
Vraag: 
Vorig jaar heeft kamerlid Bisschop aandacht gevraagd voor de rol van gemeenten in de oorlog bij 
de roof van Joods vastgoed. Is de minister bereid om met de VNG uit te zoeken hoe expertise kan 
worden gedeeld en meer eenduidigheid kan worden bereikt, mogelijk samen met Joodse 
organisaties? 
 
Antwoord: 
Ik onderschrijf dat het mooi is om te zien dat reeds 52 gemeenten zich bereid hebben verklaard 
hun archieven te openen en onderzoek te doen naar onteigend Joods vastgoed in en na de Tweede 
Wereldoorlog en hun rol daarin. 

Vraag: 
BBB wil graag een pop-up minister voor de aardbeving schade in Groningen. Wat vindt de minister 
van dit idee? 
 
Antwoord: 
Ik wil benadrukken dat er één minister voor de aardbevingsschade in Groningen verantwoordelijk 
is endat is de minister van EZK. De minister van BZK is sinds 2019 verantwoordelijk voor de 
uitvoering van de versterkingsoperatie vanwege de verantwoordelijkheden en de expertise van het 
ministerie van BZK op het gebied van burgerparticipatie, bestuurskracht, bouwen, wonen en 
ruimtelijke ordening. 
Ook de Nationale Ombudsman heeft onlangs gesuggereerd een eigenstandig bewindspersoon 
specifiek voor de aanpak van de aardbevingsproblematiek in Groningen te benoemen in het 
nieuwe kabinet. Ik onderschrijf de urgentie van de versterkingsoperatie en de schadeafhandeling 
in Groningen. De verdeling van ministersposten en portefeuilles en daarmee de weging van voor 
en nadelen is echter niet aan mij als minister van BZK, maar aan de onderhandelaars aan de 
formatietafel.  
 
Vraag: 
Lokale partijen krijgen niet de subsidie die landelijke partijen krijgen. Waarom wordt dit niet gelijk 
getrokken? Waarom blijft de minister dit uitstellen en wanneer kunnen we een oplossing 
verwachten?  
 
Antwoord: 
Zie het antwoord op de vraag van het lid Eerdmans (JA21).  
  
Vraag: 
Kamerlid Van der Plas vroeg naar de stand van zaken ronde motie over Friese taal en de wijze 
waarop deze wordt uitgevoerd. 
 
Antwoord: 
Ik ga ervan uit dat mevrouw Van der Plas doelt op de motie, naar aanleiding van het VSO 
Bestuursovereenkomst Friese taal en cultuur (Kamerstukken II 2020/21, 35300 VII, nr. 114), die 
oproept tot een akkoord met de provincie Fryslân om de zichtbaarheid van het Fries en de 
communicatie in het Fries te versterken. 
Ik ben hierover in gesprek met de provincie Fryslân, maar het is mijn streven om vóór het van 
eind 2021 tot een zichtbaarheidsakkoord te komen. Vooruitlopend hierop is het vertaalbeleid van 
de rijksoverheid al onlangs aangepast, waardoor inwoners van de provincie Fryslân nu worden 
aangeduid als aparte doelgroep. Hierdoor is de Friese taal expliciet in het vertaalbeleid van de 
rijksoverheid opgenomen. Dit betekent dat ministeries bewuster een keuze kunnen maken over 
het al dan niet vertalen naar de Friese taal. 
Vraag: 
Waarom is van de trap-op-trap-af systematiek afgeweken?  
 
Antwoord: 
Zie het antwoord op de vraag van het lid Bromet (GL).  
 
Vragen van het lid Simons, Sylvana (BIJ1)  
 
Vraag: 
Eerder is een motie aangenomen om art. 120 GW te schrappen. Hoe gaan we ervoor zorgen dat 
grondrechten en mensenrechten niet langer worden geschonden door de overheid? Hoe zit het met 
het constitutioneel hof? 
 
Antwoord: 
De heer Ceder (CU) stelde mij hierover een vergelijkbare vraag. Kortweg komt het erop neer dat 
ik bezig ben met een technische voorbereiding voor een grondwetsherziening. Dat wordt een 
overzicht van de verschillende mogelijkheden tot toetsing, om zo de politieke besluitvorming over 
de mogelijke invoering van een vorm van grondwettelijke toetsing te faciliteren. Zodra dat 
overzicht gereed is, zal ik dat ook met uw Kamer delen. 

gaan proberen kwetsbare huishoudens actief te ondersteunen om de energielasten omlaag te 
brengen (bijvoorbeeld via energiecoaches). 
Vraag: 
Is de minister het met mij eens dat mensen zelf prima in staat zijn om te bepalen waar het 
hoogste rendement wordt gehaald voor hun eigen woning? 
 
Antwoord: 
Veel huiseigenaren weten hoe zij energie kunnen besparen en nemen nu ook al 
verduurzamingsmaatregelen aan hun woning. Dit varieert van het toepassen van de 
isolatiemaatregelen tot kleinere energiebesparende maatregelen zoals radiatorfolie. Daar ben ik 
blij mee. Echter – blijkt ook uit de monitor klimaatbeleid – weet 1 op de 3 huiseigenaren niet 
welke verduurzamingsmaatregelen zij zouden kunnen treffen in hun woning. Dat vind ik nog te 
veel. Daarom vind ik het belangrijk om mij te blijven inzetten om huiseigenaren en bewoners te 
voorzien van meer en betere kennis en informatie via verschillende kanalen zoals de website 
verbeterjehuis.nl, algemene isolatiecampagnes en lokale voorzieningen zoals de energieloketten. 
Vraag: 
Er zijn prachtige technische mogelijkheden om op een verantwoorde manier een monument te 
verduurzamen, maar gemeenten werken actief tegen, en hierdoor stoken de eigenaren en 
bewoners van monumenten voor de buitenlucht. Dus nogmaals, erkent de minister dit onnodige 
probleem en wat gaat de minister hier aan doen? 
 
Antwoord: 
Ik ben het met u eens dat monumenten goed verduurzaamd kunnen worden, maar dit moet wel 
heel zorgvuldig gebeuren. Monumentale waarden mogen niet verloren gaan. Er zijn inderdaad ook 
oplossingen die daarvoor speciaal zijn ontwikkeld, zoals speciaal dubbel glas voor monumenten. 
Gemeenten zijn verantwoordelijk voor de afweging wat wel en niet mogelijk is.  De 
monumentsector zelf wil monumenten verduurzamen en heeft deze ambitie neergelegd in de 
routekaart verduurzaming monumenten. (60% CO2-reductie in 2040). Deze routekaart is 
onderdeel van het maatschappelijk vastgoed en opgenomen in het Klimaatakkoord. Overigens stelt 
de sector hierbij expliciet dat de cultuurhistorische waarde hierbij niet mag worden aangetast. Een 
tegemoetkoming voor de eigenaren bij de verduurzaming van niet-woonhuis-rijksmonumenten, 
wordt meegenomen in de uitwerking van de besteding van de middelen voor verduurzaming van 
maatschappelijk vastgoed in 2022-2024. Voor het verduurzamen van woonhuismonumenten, zal ik 
samen met het ministerie van OCW nader bezien of, en zo ja hoe, bestaand en nieuw 
instrumentarium voor de bewoners beter passend gemaakt kan worden om ook 
monumenteneigenaren beter tegemoet te komen. 
Vraag: 
Is de minister het met Belang Van Nederland eens dat de verwachtingen met betrekking tot het 
rendement van bijvoorbeeld warmtepompen moet worden bijgesteld?  
 
Antwoord: 
Nee, daar ben ik het niet mee eens. Het rendement van een warmtepomp is afhankelijk van de 
mate van isolatie en de huidige energierekening. Bewoners kunnen onder andere op 
verbeterjehuis.nl informatie vinden over de geschiktheid van de verschillende warmtepompen voor 
hun woning. 
Vraag: 
Zou het niet een idee zijn om corporaties sociale woningen te laten bouwen maar gemeenten te 
verbieden om dit te eisen van private ondernemingen? 
 
Antwoord: 
Er is een tekort aan sociale huurwoningen en voor het bouwen van deze woningen hebben we ook 
de private sector nodig. Ik zie daarom niets in het verbieden van private ondernemingen om 
sociale huurwoningen te bouwen. Ik heb uw Kamer eerder al toegezegd vinger aan de pols te 
houden op basis van signalen dat dit niet goed gaat. 
Op het moment dat sociale huurwoningen gerealiseerd zijn vind ik het van belang dat zij ook 
daadwerkelijk en langjarig verhuurd worden aan de juiste doelgroep. Om dit te waarborgen 
hebben gemeenten reeds de mogelijkheid om ook deze woningen in de lokale 
huisvestingsverordening aan te wijzen om er op die manier voor te zorgen dat de juiste doelgroep 

