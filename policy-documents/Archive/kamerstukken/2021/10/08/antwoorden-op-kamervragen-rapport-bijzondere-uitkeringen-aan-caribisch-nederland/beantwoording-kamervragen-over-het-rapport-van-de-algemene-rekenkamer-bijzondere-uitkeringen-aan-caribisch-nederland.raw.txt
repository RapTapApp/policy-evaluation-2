www.rijksoverheid.nl
Aan de voorzitter van de Tweede Kamer der Staten-
www.facebook.com/minbzk
Generaal
www.twitter.com/minbzk
www.linkedin.com/company/
Postbus 20018
ministerie-van-bzk
2500 EA  Den Haag
Kenmerk
2021-0000530285
Uw kenmerk
Datum 8 oktober 2021
Betreft Antwoorden op vragen van de Vaste Commissie over het 
rapport van de Algemene Rekenkamer betreffend "Bijzondere 
uitkeringen aan Caribisch Nederland"
  
Hierbij ontvangt u de beantwoording op de vragen van de vaste commissie voor 
Koninkrijksrelaties uit het schriftelijk overleg over het rapport van de Algemene 
Rekenkamer "Bijzondere uitkeringen aan Caribisch Nederland".  
  
 
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops 
  
Pagina 1 van 20

Kenmerk
2021-0000530285
deze middelen besteden aan het beoogde doel. In de paragraaf over 
beleidsvrijheid van de eilanden ga ik hier nader op in. 
 
Voor alle duidelijkheid, uw Kamer en de Rekenkamer vragen terecht aandacht 
voor onder meer coördinatie, beleidsvrijheid, financieel beheer en inzicht in 
geldstromen. Dat moet beter, waarbij ik naar aanleiding van de voorlichting van 
de Raad van State en het IBO al verschillende stappen heb gezet. Deze zal ik 
hierna nader toelichten. Ik wil er hier als algemene reflectie op wijzen dat in het 
bijzonder de wens om eilandelijke achterstanden weg te werken soms kan botsen 
met de beleidsvrijheid van openbare lichamen en met het zicht dat ik als 
coördinerend bewindspersoon heb op departementale geldstromen. Tegelijkertijd 
ben ik van mening – en licht ik dat hierna nader toe – dat in deze afweging tot 
goede oplossingen gekomen kan worden. 
 
Stand van zaken Raad van State/IBO 
Het rapport van de Algemene Rekenkamer heeft belangrijke raakvlakken met de 
voorlichting van de Raad van State en het IBO uit 2019 (Kamerstuk 35 300 IV, 
nr. 11).  Laatstgenoemde rapporten zien - samengevat - op de vormgeving van 
de Haagse coördinatie en de samenwerking tussen Europees Nederland en 
Caribisch Nederland. Het rapport van de Algemene Rekenkamer doet dat ook, 
maar dan gericht op de financiële vertaling hiervan. De leden van de fracties van 
VVD, CDA, D66, en BIJ1 vragen logischerwijs naar de stand van zaken ten 
aanzien van de uitwerking van de kabinetsreactie Raad van State en IBO. 
 
Momenteel vindt deze uitwerking plaats met nauwe betrokkenheid van de 
openbare lichamen en de departementen. Juist omdat met de uitwerking wordt 
beoogd een nieuw fundament te leggen voor de toekomst, hecht het kabinet 
eraan de uitwerking van de maatregelen in goede samenspraak met de openbare 
lichamen vorm te geven. De coronacrisis heeft echter zeker in de beginfase een 
groot beslag gelegd op de beschikbare capaciteit van de openbare lichamen. Mede 
hierom is ervoor gekozen om als eerste aan de slag te gaan met aanbevelingen 
die zagen op de interne bedrijfsvoering van de Rijksoverheid, zoals het inzichtelijk 
maken van de diverse geldstromen. De verkenningen naar zaken als 
taakverdeling, achterstanden en het versterken van uitvoeringskracht zijn 
derhalve later gestart en vergen bovendien meer tijd in de afstemming.  
 
De komende maanden zullen gebruikt worden om met de openbare lichamen te 
werken naar concretere afspraken rond zaken als taakverdeling, mogelijkheden 
voor versterking van uitvoeringskracht, het wegwerken van achterstanden, en 
meer samenwerking tussen lokaal bestuur en RCN op het terrein van publieke 
dienstverlening. Het uitwerken van deze punten vereist echter een zorgvuldig 
proces dat in gezamenlijkheid moet worden doorlopen. Het streven is om uiterlijk 
medio 2022 tot concluderende afspraken met elk van de openbare lichamen te 
komen. Beoogd is om de afspraken in meerjarige uitvoeringsagenda’s vast te 
leggen, waarmee het kabinet voortborduurt op de activiteiten en resultaten van 
de huidige bestuursakkoorden, zoals het Bestuursakkoord Bonaire en de Saba 
Package die beiden in 2022 aflopen. 
 
Over de uitwerking van de aanbeveling om het BES-fonds gedeeltelijk om te 
vormen in een investeringsfonds, ontving uw kamer op 23 maart jl. het rapport 
´BES-fonds: ontwikkeling, verbetering en coördinatie´. Daarin is op mijn verzoek 
ook de mogelijke omvorming van het BES-fonds in een investeringsfonds verder 
verkend. In het advies van de Raad van State wordt het investeringsfonds gezien 
Pagina 20 van 20

Kenmerk
2021-0000530285
Binnenlandse Zaken en Koninkrijksrelaties en Financiën. Aan de 
Rijksvertegenwoordiger is hierbij geen rol toebedeeld in de Wet FinBES. De 
Rijksvertegenwoordiger heeft wel in algemene zin een signaleringsfunctie, op 
grond waarvan hij bevindingen kan delen die de openbare lichamen betreffen met 
de minister die het aangaat. 
 
Het rapport van de Algemene Rekenkamer ziet niet op de vrije uitkering uit het 
BES-fonds (vergelijkbaar met de algemene uitkering uit het gemeentefonds). Het 
rapport ziet op bijzondere uitkeringen die vergelijkbaar zijn met de specifieke 
uitkering voor gemeenten in Europees Nederland. Dit zijn uitkeringen onder 
voorwaarden, waarover het openbaar lichaam verantwoording dient af te leggen. 
Zoals ik in de bestuurlijke reactie op het rapport heb aangegeven, vind ik het – in 
lijn met de conclusies van de Algemene Rekenkamer – van belang om vanuit mijn 
coördinerende rol meer inzicht te verkrijgen in de geldstromen. De samenhang 
van beleid kan immers niet goed bewaakt worden als er geen centraal overzicht 
bestaat van de verschillende geldstromen aan de openbare lichamen, ook in 
relatie tot de hoogte van de vrije uitkering.  
 
Deze kabinetsperiode is de coördinatie van bijzondere uitkeringen door het 
ministerie van BZK en de afstemming over bijzondere uitkeringen met BZK en 
Financiën verbeterd en zijn er verschillende maatregelen in gang gezet. Ik verwijs 
daarvoor naar de bestuurlijke reactie van het kabinet op het onderzoek van de 
Algemene Rekenkamer, waar onder meer wordt gerefereerd aan de opgezette 
overlegstructuren tussen departementen en de gemaakte meerjarenplannen en 
bestuursakkoorden. Om het budgettaire inzicht te vergroten is daarnaast het 
extracomptabele Overzicht Rijksuitgaven aan Caribisch Nederland bij 
begrotingshoofdstuk IV Koninkrijksrelatie uitgebreid.  
 
In de bestuurlijke reactie van het kabinet op het onderzoek van de ARK, wordt 
erkend dat de coördinatie en de afstemming tussen de departementen en de 
ministeries van BZK en Financiën verder kan worden verbeterd. Het kabinet 
verkent daarom sinds afgelopen zomer de mogelijkheid om een ambtelijke 
commissie in te stellen, waaraan alle bijzondere uitkeringen moeten worden 
voorgelegd en beknopt worden getoetst. Vanuit de ministeries van Financiën en 
BZK wordt nagedacht over een beoordelingskader, de rol en werkwijze van een 
eventuele commissie en de belangrijkste uitgangspunten. De verantwoordelijkheid 
voor de betreffende bijzondere uitkering zal bij het betreffende departement 
blijven liggen. 
 
De leden van de VVD-fractie vragen in dit verband nog om verduidelijking over 
het beleidskader uit 2010 voor het proces van verstrekken van de bijzondere 
uitkeringen, dat naar het oordeel van de Algemene Rekenkamer niet langer zou 
worden gehanteerd vanwege ‘een nieuwe werkelijkheid’. Ter toelichting hierop het 
volgende. Rond de transitie is ter ondersteuning van departementen een 
beoordelingskader voor bijzondere uitkeringen ontwikkeld. Dit ging uit van een 
beperkt aantal bijzondere uitkeringen per jaar. Zoals bekend is het aantal 
bijzondere uitkeringen in de loop der jaren fors gegroeid. Dit is mijns inziens 
vooral een gevolg van een strakkere sturing vanuit departementen op 
verschillende eilandelijke taken (in het bijzonder bij achterstanden). Dit kan op 
zich als een positieve ontwikkeling worden geduid. Deze sturing hangt mede 
samen met de ook door de Algemene Rekenkamer geconstateerde bestuurlijke 
uitdagingen. Op dit moment is het niet mogelijk om al deze bijzondere uitkeringen 
te controleren, waarbij de ministeries van BZK en Financiën ook nog niet altijd bij 
Pagina 20 van 20

Kenmerk
2021-0000530285
worden verbeterd. De leden van de fracties van VVD, D66 en CDA hebben 
hierover nadere vragen gesteld.  
 
Het overzicht bijzondere uitkeringen dat jaarlijks naar de Tweede Kamer wordt 
verstuurd is een extracomptabel overzicht. Het ministerie van BZK en het 
ministerie van Financiën zijn hierdoor afhankelijk van de informatie die door de 
betreffende ministeries wordt aangeleverd. Sinds 2010 is een groot aantal 
eenmalige en incidentele bijzondere uitkeringen verstrekt en hebben verschillende 
departementen meer verantwoordelijkheid op zich genomen ten aanzien van 
eilandelijke taken. Dit is op zichzelf heel positief. In de praktijk bleek de 
informatie die daarover aan het ministerie van BZK en het ministerie van 
Financiën werd verstrekt niet altijd volledig. Daarnaast vond afstemming tussen 
de verantwoordelijke ministers en de ministers van BZK en Financiën over 
bijzondere uitkeringen niet consequent plaats, waardoor het lastig is tot een 
centraal overzicht te komen van alle uitkeringen aan de openbare lichamen. Dat is 
geen wenselijke situatie in het kader van de informatievoorziening aan de Tweede 
Kamer. Bovendien kan de samenhang van beleid niet goed bewaakt worden als er 
informatie over geldstromen ontbreekt.  
 
Het kabinet heeft hier de afgelopen jaren betekenisvolle stappen in gezet, die zijn 
genoemd in de bestuurlijke reactie van het kabinet op het onderzoek van de 
Algemene Rekenkamer. Sinds dit jaar is het Overzicht Bijzondere Uitkeringen 
vernieuwd en uitgebreid ten opzichte van eerdere jaren. De verantwoordelijkheid 
voor (informatievoorziening over) de betreffende bijzondere uitkering blijft 
evenwel bij het verantwoordelijke departement blijven liggen.  
 
De openbare lichamen verantwoorden de bijzondere uitkeringen als bijlage in de 
vorm van een gespecificeerd financieel overzicht bij de jaarrekeningen. De 
informatie die de openbare lichamen verstrekken bij de jaarrekening, is afkomstig 
uit hun eigen administratie. Met de informatie in deze jaarrekeningen zou het 
departement in staat moeten worden gesteld zich te verantwoorden aan het 
parlement. De basis van de verantwoording ligt dus bij de gegevens die door de 
openbare lichamen worden opgeleverd. Als deze gegevens te laat of met 
oordeelsonthouding van de accountant worden opgeleverd of anderszins 
onvoldoende zijn, raakt dat ook de informatievoorziening aan de Kamer. Het 
ministerie van BZK ondersteunt de openbare lichamen actief bij de verbetering 
van het financieel beheer om zo tot een adequate verantwoording te komen (zie 
ook hierna). 
 
Hoewel ik er vanuit ga dat het overzicht van bijzondere uitkeringen in 2022 weer 
verder verbeterd is (met het oog op de gezette stappen), kan ik niet toezeggen 
dat dit overzicht dan kloppend en volledig zal zijn. Dat hangt immers mede af van 
de informatievoorziening die de Minister van Financiën en ik ontvangen vanuit de 
andere departementen en vanuit de openbare lichamen. Dit is dan ook een punt 
van aandacht voor een nieuw kabinet. 
 
Vrije uitkering en structurele lasten 
De leden van VVD, CDA en BIJ1 vragen - net als de Algemene Rekenkamer - 
aandacht voor het feit dat bij het verstrekken van incidentele bijzondere 
uitkeringen in veel gevallen nog altijd onvoldoende aandacht lijkt te zijn voor 
eventuele structurele lasten die voort kunnen vloeien uit incidentele 
investeringen. Ik deel de zorgen van de VVD, het CDA en BIJ1 en ik heb binnen 
het kabinet dan ook benadrukt dat aandacht nodig blijft voor de structurele 
Pagina 20 van 20

Kenmerk
2021-0000530285
Caribisch Nederland. Ook de Voorlichting van de Raad van State en het 
Interdepartementaal Beleidsonderzoek Koninkrijksrelaties wijst uit dat het 
wenselijk is - naast herijking van de taakverdeling tussen Rijk en openbare 
lichamen en het opnieuw vaststellen van de hoogte van de vrije uitkering - tevens 
te kijken naar de wijze van indexatie. Het BES-fonds corrigeert nu alleen voor 
loon- en prijsontwikkelingen, maar gaat voorbij aan andere relevante factoren 
zoals demografische ontwikkelingen (o.a. ruim 30% stijging van de bevolking van 
Bonaire sinds 2011, terwijl de bevolking van Sint Eustatius in dezelfde periode 
met 13% is afgenomen). De Raad van State adviseert daarom de wijze van 
indexatie van de vrije uitkering opnieuw te bezien. Op die manier kan beter 
rekening worden gehouden met de eigenheid, kostenstructuur en 
belastingcapaciteit van de verschillende eilanden.  
 
In opdracht van het ministerie van BZK heeft Economisch Bureau Amsterdam 
modellen uitgewerkt voor een nieuwe wijze van indexeren. Dit rapport 'BES-
fonds: ontwikkeling, verbetering en coördinatie’ is op 23 maart 2021 ook 
aangeboden aan de Tweede Kamer. Het onderzoek gaat niet in op de hoogte van 
de vrije uitkering, maar beperkt zich zuiver tot de systematiek. Reden daarvoor is 
dat pas uitspraken gedaan kunnen worden over de exacte hoogte van de vrije 
uitkering, als duidelijkheid bestaat over de taakverdeling tussen Rijk en openbaar 
lichaam. Deze wordt nu naar aanleiding van de Raad van State/IBO herijkt (zie 
hiervoor). Ook de wijze van indexering kan pas worden aangepast nadat de 
hoogte van de vrije uitkering vaststaat.  
Kortom: het ligt in de rede om bij de indexatie ook rekening te houden met 
inwoneraantallen, maar dat heeft pas zin op het moment dat kan worden 
vastgesteld of de middelen waarover de openbare lichamen beschikken passend 
zijn. Hiervoor is van belang dat de herijking van de taakverdeling is afgerond, 
waarbij een besluit over aanpassing van de eilandelijke uitkeringen moet worden 
gewogen door het nieuwe kabinet. 
 
De leden van de fractie van de VVD en BIJ1 vragen naar een vergelijking met 
Europees Nederlandse gemeenten, waar het gaat om het meenemen van 
bevolkingsgroei bij de ontwikkeling van de vrije uitkering.  
In reactie hierop geldt dat de systematiek bij Europees Nederlandse gemeenten 
niet goed vergelijkbaar is met die van openbare lichamen. Bij gemeenten geldt de 
systematiek van 'samen de trap op, samen de trap af'. Als de uitgaven van de 
ministeries stijgen, groeit het gemeentefonds verhoudingsgewijs mee. Als de 
uitgaven van de ministeries dalen door bijvoorbeeld bezuinigingen, dan krimpt het 
gemeentefonds. Het bedrag dat een gemeente vervolgens uit het Gemeentefonds 
krijgt wordt bepaald aan de hand van vele tientallen maatstaven, waaronder 
inwoneraantal. Het BES-fonds kent geen maatstaven en ook geen 
solidariteitsgedachte; indexatie van de vrije uitkeringen vindt jaarlijks plaats via 
loon- en prijsontwikkelingen. 
 
Beleidsvrijheid van de eilanden 
De leden van de fractie van de VVD, D66, CDA en CU vragen een reactie op de 
conclusie van de Algemene Rekenkamer dat als gevolg van de toename van het 
aantal bijzondere uitkeringen de beleidsvrijheid van de openbare lichamen wordt 
beperkt. Ik herken het beeld uit het onderzoek van de Algemene Rekenkamer dat 
meer dan voorheen gebruik wordt gemaakt van het instrument bijzondere 
uitkering. Zoals ik in de bestuurlijke reactie op het rapport van de Algemene 
Rekenkamer heb gesteld, deel ik echter niet de conclusie dat ik er als 
coördinerend bewindspersoon onvoldoende in ben geslaagd om de beleidsvrijheid 
Pagina 20 van 20

Kenmerk
2021-0000530285
tot het verstrekken van bijzondere uitkeringen ligt immers bij de individuele 
ministers (de minister die het aangaat).  
 
De leden van de fractie van de VVD, D66 en CU stellen vragen over het financieel 
beheer, in het bijzonder waar het gaat om het tijdig aanleveren van de 
jaarrekeningen van de openbare lichamen. In reactie hierop merk ik op dat de 
jaarrekeningen van Bonaire en Saba in de verantwoordingsjaren 2018 t/m 2020 
tijdig zijn vastgesteld (met uitzondering van het verantwoordingsjaar 2019 voor 
Saba). Dit conform de vereisten van de Wet Financiën Bonaire, Sint Eustatius en 
Saba.  
 
Sint Eustatius had echter te maken met enorme achterstanden in de administratie 
en uit te voeren correcties voor de jaarrekeningen 2018 t/m 2020, waardoor de 
jaarrekeningen te laat zijn ingeleverd. De belangrijkste achterstanden zijn 
inmiddels weggewerkt, waardoor ook Sint Eustatius naar verwachting de 
eerstvolgende jaarrekening 2021 tijdig zal kunnen vaststellen. De afgelopen 
verantwoordingsjaren is een oordeelsonthouding afgegeven omdat het voor de 
accountant niet mogelijk was voldoende en geschikte controle-informatie te 
verkrijgen ten behoeve van de accountantscontrole bij de jaarrekening.  
 
Naar aanleiding van de vragen van de fractie van D66 waarom het ondanks de 
bestuurlijke ingreep door Nederland vanaf 2019 niet gelukt is deze situatie te 
verbeteren het volgende. De financiële situatie op Sint Eustatius bleek bij 
aanvang van de bestuurlijke ingreep nog ernstiger dan gedacht. Jaren van 
financieel wanbeheer hebben diepe sporen achtergelaten. De verbetering van het 
financieel beheer omvat dan ook een groot aantal projecten en acties, waaronder 
het opleveren van achterstallige jaarrekeningen. Hieronder valt tevens het 
digitaliseren van de administratie, het Openbaar Lichaam Sint Eustatius werkt 
momenteel aan het perfectioneren van het systeem, zodat het systeem is 
aangepast op de wensen van de organisatie. Ook is het Openbaar Lichaam Sint 
Eustatius recent overgestapt naar Microsoft 365, een vernieuwde en beveiligde 
werkomgeving.  
 
Sint Eustatius heeft over de jaarrekening 2020 een verklaring van 
oordeelonthouding ontvangen en werkt toe naar een goedkeurende 
accountantsverklaring, hetgeen betekent dat er sprake is van een getrouw beeld 
en rechtmatige totstandkoming. Door de veelheid aan projecten en acties en een 
tekort aan gekwalificeerde financiële medewerkers binnen het openbaar lichaam, 
heeft de voortgang in het beginstadium van het verbetertraject vertraging 
opgelopen. Inmiddels is de afdeling Financiën van het openbaar lichaam versterkt 
en wordt gewerkt aan het financieel beheer.   
 
Zowel Bonaire als Sint Eustatius werken op basis van verbeterplannen aan het op 
orde brengen van het financieel beheer en hebben daar ook aanvullende 
financiering voor ontvangen. Sint Eustatius in het bijzonder heeft grote stappen 
gemaakt als het gaat om het verbeteren van het financieel beheer. 
Belemmeringen in de uitvoering worden deels veroorzaakt door Covid-19, het te 
kort aan financieel personeel op diverse niveaus en de moeilijk vervulbare 
vacatures. Aangezien het structureel invullen van bestaande vacatures moeilijk 
verloopt, wordt vanuit Nederland waar nodig tijdelijk personeel uitgezonden en 
wordt personeel ingehuurd bij financiële dienstverleners uit de Caribische regio.  
 
Pagina 20 van 20

Kenmerk
2021-0000530285
ambtelijke organisatie. Naar verwachting zal het hebben van operationele 
rekenkamers ook bijdragen aan verbetering van het toezicht op rechtmatigheid en 
doelmatigheid. Het is echter aan de eilandsraden van de openbare lichamen zelf 
om de rekenkamers in te stellen.  
 
Vanwege de waarde die ik hieraan hecht, heb ik over het instellen van lokale 
rekenkamers wel afspraken gemaakt. In het Bestuursakkoord Bonaire en de Saba 
Package is met de betreffende eilandsbesturen afgesproken dat zij een 
rekenkamer instellen. Op Sint Eustatius was het instellen van een rekenkamer 
één van de voorwaarden voor het houden van verkiezingen na de bestuurlijke 
ingreep. Ook heeft het ministerie van BZK financiële middelen beschikbaar gesteld 
waarmee de openbare lichamen de rekenkamers kunnen opzetten en opleidingen 
voor de leden kunnen verzorgen. De tijdelijke bemensing van de rekenkamer Sint 
Eustatius is eveneens door het ministerie van BZK gefinancierd. 
 
De openbare lichamen verwachten ondanks de schaal van de eilanden voldoende 
mogelijkheden voor bezetting van de rekenkamers. Voor Saba is deze uitdaging 
het grootst en Saba zal daarom niet alleen lokaal maar ook in de regio werven. 
Saba heeft de interne processen op orde en gaf het instellen van een rekenkamer 
nog niet de hoogste prioriteit. De werving van rekenkamerleden kan in principe 
van start wanneer de verordening wordt vastgesteld. Het is aan de eilandsraad 
om dit te doen. 
 
De rekenkamer op Sint Eustatius is al operationeel sinds 14 mei 2020. De 
rekenkamer wordt tijdelijk bemenst door leden van de Rekenkamer Rotterdam. 
Momenteel loopt de werving van lokale rekenkamerleden en naar verwachting 
kunnen deze nog dit jaar worden aangesteld. Deze zullen door de huidige leden 
worden opgeleid waarna zij zo snel mogelijk het stokje overnemen. 
 
Op Bonaire ligt de nieuwe verordening in concept gereed. Deze staat op de 
agenda voor een van de volgende commissie- en eilandsraadsvergaderingen. Het 
is aan de eilandsraad om over vaststelling van deze verordening te besluiten. 
Zodra de verordening is vastgesteld kunnen rekenkamerleden geworven worden. 
Deze krijgen daarna een opleiding van de Rekenkamer Rotterdam. Daarover zijn 
al afspraken gemaakt. In principe kan de werving van leden van de rekenkamer 
Bonaire dit jaar van start, mits de verordening tijdig wordt vastgesteld. Het is aan 
de eilandraad om dit te doen. 
 
Natuur, milieu en energie(transitie) 
De leden van de fractie van de Partij voor de Dieren gaan in hun vraagstelling 
specifiek in op wat de verschillende vormen van financiële ondersteuning 
betekenen voor natuur en milieu in Caribisch Nederland. De beantwoording van 
deze vragen is tot stand gekomen met behulp van de kennis en kunde uit de 
vakdepartementen EZK, IenW en LNV. Ik heb in mijn beantwoording de vragen 
geclusterd naar vakdepartement, waarbij ik begin met de vragen over 
energie(transitie), daarna ga ik in op de vragen over afvalwater- en 
rioolwaterzuivering en afwatering. Het laatste blok tenslotte betreft de 
beantwoording van de vragen over natuurbeheer en bescherming. 
  
In reactie op de vraag in hoeverre financiële ondersteuning en bijzondere 
uitkeringen in lijn zijn gebracht met het klimaatverdrag van Parijs merk ik op dat 
de Overeenkomst van Parijs is goedgekeurd voor het gehele Koninkrijk, maar 
alleen voor het Europese deel van Nederland geratificeerd. Medegelding van de 
Pagina 20 van 20

Kenmerk
2021-0000530285
verantwoordelijkheid van de distributeur of producent, die respectievelijk een 
ministeriële aanwijzing of vergunning nodig heeft op grond van de wet elektriciteit 
en drinkwater BES. De aanvraag van WEB is bekend bij het ministerie van 
Economische Zaken en Klimaat en vergt nadere bestudering en (budgettaire) 
besluitvorming, waarna beantwoording zal volgen. De distributeur van Bonaire, 
Water- en Energiebedrijf Bonaire (WEB), heeft het ministerie van Economische 
Zaken en Klimaat erop gewezen dat de eilandelijke elektriciteitsvraag groeit en 
dat hierdoor nieuwe productiecapaciteit nodig is. WEB heeft een voorkeur 
uitgesproken voor duurzame productiemiddelen. Hierbij zijn er wat WEB betreft 
meerdere partijen die de feitelijke investering kunnen doen: de eilandelijke 
elektriciteitsproducent ContourGlobal Bonaire BV (CGB), de recent opgerichte 
beleidsdeelneming Bonaire Brandstof Terminals, en WEB zelf.  
 
De private producent, CGB, is in overleg met WEB over de uitbreiding van de 
productiecapaciteit. Hiernaast is het ook mogelijk dat Bonaire Brandstof Terminals 
BV (BBT) investeert in (duurzame) productiecapaciteit. Het ministerie van 
Economische Zaken en Klimaat spreekt met alle partijen over de mogelijke inzet 
en rol bij financiering, uitrol en onderhoud. Het doel is een optimale mix van 
snelheid, kostendaling en verduurzaming te vinden. In alle 
oplossingsmogelijkheden is het belangrijk dat de productie op verantwoorde wijze 
gecoördineerd wordt om de netstabiliteit te borgen. Ook heeft het kabinet, naar 
aanleiding van de motie Boucke c.s. over een routekaart naar een klimaat-
neutrale energievoorziening in Caribisch Nederland (35632, nr. 14), TNO opdracht 
gegeven de hernieuwbare energieopties samen met de openbare lichamen in 
kaart te brengen. Naar verwachting wordt het onderzoeksrapport met 
routekaarten rond het einde van het jaar aan uw Kamer gezonden. 
 
De leden van de fractie van de Partij voor de Dieren vragen welke rol de 
structurele financiële ondersteuning en bijzondere uitkeringen spelen en hebben 
gespeeld bij het behalen van de doelstellingen met betrekking tot 
afvalverwerking, afval- en rioolwaterzuivering en het tegengaan van afwatering 
en welke concrete maatregelen er zijn genomen om de doelen te behalen. 
 
Waar het de Afvalverwerking betreft zijn met de besturen van de eilanden kort na 
de transitie in 2010 afspraken gemaakt over het bereiken van een adequaat 
niveau van afvalbeheer. Voor Bonaire is een afvalprogramma (Afvalbeheer op 
Maat) tot stand gekomen waarin de onderwerpen en uitgangspunten voor 
toekomstige projecten worden benoemd. Deze worden gedurende de looptijd van 
het programma (2016-2023) uitgewerkt in gedetailleerde projecten en jaarlijks 
aan het ministerie ter financiering aangeboden door middel van een bijzondere 
uitkering. Er zijn op dit moment 17 projecten binnen Afvalbeheer op Maat. Deze 
zijn uiteenlopend van aard, variërend van het sluiten van stortplaats Morotin en 
het realiseren van afvalscheidingsinfrastructuur bij Lagun tot het ontwikkelen van 
preventiebeleid en de aanpak van illegale stort. Op St Eustatius en Saba is kort na 
de transitie afvalverbrandings- en afvalscheidingsinfrastructuur gefinancierd door 
middel van bijzondere uitkeringen. Naast deze financiering, met als doel een basis 
te scheppen voor een gedegen afvalbeheer, is aanvullend financiering beschikbaar 
gesteld voor het opruimen van autowrakken, zwerfvuilacties, het uitfaseren van 
Single use plastics en het opruimen van asbest in de openbare ruimte. Het 
ministerie van Infrastructuur en Waterstaat heeft naast de investering in 2020  
ook dit jaar aanvullend gefinancierd om het afvalbeheer op orde te krijgen op Sint 
Eustatius. Saba heeft ook om aanvullende financiering gevraagd, maar daar is 
nog niet formeel over besloten door het ministerie van I&W. 
Pagina 20 van 20

Kenmerk
2021-0000530285
In reactie op de vraag of het kabinet het inzicht deelt dat vanwege de enorme 
druk op en bedreiging van biodiversiteit door menselijke activiteiten er behoefte is 
aan het integreren van biodiversiteit in alle sectorale beleidsmaatregelen kan ik 
bevestigen dat om het verlies aan biodiversiteit tegen te gaan en te herstellen 
een integrale aanpak voorop staat, dit geldt voor zowel Caribisch Nederland als 
Europees Nederland. Ik deel met u de mening dat klimaatbeleid en bij de 
energietransitie rekening moet worden gehouden met biodiversiteit. Klimaatbeleid 
en energietransitie maken dan ook een onderdeel uit van deze integrale aanpak.  
In 2020 heb ik uw Kamer geïnformeerd over het Natuur en Milieubeleidsplan 
Caribisch Nederland 2020-2030 (Kamerstuk 33576 nr 190). Het plan geeft een 
integrale benadering voor de bescherming van land en water voor Caribisch 
Nederland. Waar het uw opmerking over de behoefte aan middelen om een 
natuurinclusieve energietransitie te bewerkstellingen op de BES-eilanden verwijs 
ik naar de invulling van de motie van het lid Boucke (D66) met 
Kamerstuknummer 35632, nr. 15, waarin de regering verzocht wordt om met de 
(BES) eilanden een routekaart met bijbehorende financiële middelen op te stellen 
hoe Caribisch Nederland stappen kan zetten naar een klimaat neutrale 
energievoorziening en hierbij de mogelijkheden van Ocean Thermal Energy 
Conversion mee te nemen. Deze routekaart wordt dit jaar opgesteld in 
samenwerking met de drie eilanden. Naar verwachting wordt de routekaart in 
januari 2022 aan uw Kamer gezonden met daarbij een appreciatie van de 
regering. 
  
De natuur op de eilanden staat onder druk. In het rapport Staat van de natuur 
van Caribisch Nederland 2017 (Kamerstuk 30825 nr 218) is geconcludeerd dat de 
biodiversiteit zich in een matige tot zeer ongunstige staat bevindt. In reactie 
hierop is het Natuur en milieubeleidsplan 2020-2030 Caribisch Nederland (NMBP) 
opgesteld (Kamerstuk 33576 nr 190) dat het kader geeft voor het behoud en 
herstel van natuur op de eilanden. Ik deel het inzicht van de leden van de fractie 
van de Partij voor de Dieren dat de natuur in Caribisch Nederland van grote 
waarde is op ecologisch, cultureel en economisch vlak, alsook de kwetsbaarheid 
van de natuur voor de gevolgen van klimaatverandering. De bijzondere 
kwetsbaarheid van koraalriffen is de reden dat een koraalherstelplan deel 
uitmaakt van het NMBP, zoals verzocht door de Kamer. Het koraalherstelplan 
heeft tot doel de veerkracht van het koraal te vergroten door erosie te voorkomen 
en verontreiniging van het zeewater te voorkomen door aanpassing van het 
afvalwaterbeheer (riolering, waterbehandeling). Daarbij zijn maatregelen gericht 
op afvalwatering, riolering, erosie en afvalbeheer onderdeel van het NMBP. Voor 
de uitvoering van het natuurbeleid is het openbaar lichaam verantwoordelijk. Voor 
deze uitvoering stellen zij, met als uitgangspunt het NMBP-uitvoeringsagenda’s 
op. Deze zijn eind 2021 gereed. Onderdeel van deze agenda’s zijn op natuur 
gebaseerde oplossingen voor mitigatie van en adaptatie aan klimaatverandering. 
Bijvoorbeeld het behoud, bescherming, herstel en ontwikkeling van de mangrove 
op Bonaire.  
 
De Wet grondslagen natuurbeheer- en bescherming BES verplicht het Rijk om 
iedere vijf jaar een Natuurbeleidsplan op te stellen en verplicht het 
bestuurscollege van de openbare lichamen om een vijfjaarlijks natuurplan op te 
stellen. De eilandelijke uitvoeringagenda’s zijn de natuurplannen van de openbare 
lichamen ter implementatie van het Natuur en milieubeleidsplan 2020-2030 
(NMBP) (Kamerstuk 33576 nr 190). De leden van de fractie van de Partij voor de 
Pagina 20 van 20

Kenmerk
2021-0000530285
Onderstaande tabel geeft een overzicht van de concrete maatregelen die zijn 
genomen per eiland gefinancierd als bijzondere uitkering op basis van de 
bijzondere uitkering natuur.  
 
Tabel 2: Overzicht projecten bijzondere uitkering natuur per eiland 2014-2019. 
Eiland Omschrijving 
Bonaire 
 Verwijderen geiten uit publieke ruimte 
 Ontwikkeling Landelijk gebied 
 Verwijderen loslopend varkens 
 Herbebossing 
 Erosiebestrijding en natuurherstel 
 Communicatie leefomgeving en natuur 
 Grotten en vleermuizen 
 Wereld erfgoed Nationaal marine park 
 Ecologisch herstel Lac Bay 
Saba 
 Toegankelijkheid, routes 
 Geiten verwijdering uit publieke ruimte 
 Erosie bescherming 
 Lokale voedselproductie 
 Verbeteren aanmeren jachten 
 Saba nationaal park 
Sint Eustatius 
 Versterken beheerorganisatie STENAPA 
 Verwijderen loslopend vee 
 Koraal restoratie 
 Ratten controle 
 Anti erosie 
 Natuur bewustwording 
 
 
De openbare lichamen werken nu aan integrale projectvoorstellen gericht op 
natuurherstel, waarbij gelijkmatig ingezet wordt op het wegnemen van 
drukfactoren zoals loslopende grazers, het herstellen van natuur door 
bijvoorbeeld herbebossing, professionalisering van de agrarische sector en 
communicatie ten behoeve van draagvlak.  
 
Vanaf 2021 is vanuit de LNV begroting (structureel) circa € 600.000 beschikbaar 
voor de uitvoering van het NMBP. Dit betreft het beheer van nationaal park 
Sababank, monitoring, communicatie, beheer nationale parken en ontwikkeling 
uitvoeringagenda’s per eiland. Daarnaast is er ondersteuning voor het beheer van 
de natuurparken van de openbare lichamen vanwege de Corona pandemie en 
vanuit de door het kabinet beschikbare middelen voor het koraalherstel. 
 
Pagina 20 van 20

