 
 
35899 Goedkeuring van het koninklijk besluit van 16 augustus 2021, 
houdende de derde verlenging van de geldingsduur van 
bepalingen van de Tijdelijke wet maatregelen covid-19 (Stb. 
2021, 393) (Goedkeuringswet derde verlenging geldingsduur 
Twm covid-19) 
 
 
NOTA NAAR AANLEIDING VAN HET VERSLAG 
 
Met belangstelling hebben wij kennisgenomen van de vragen van de fracties van 
de VVD, D66, SP, GroenLinks, ChristenUnie en SGP in het verslag over het voorstel 
van wet houdende goedkeuring van het koninklijk besluit van 16 augustus 2021, 
houdende de derde verlenging van de geldingsduur van bepalingen van de 
Tijdelijke wet maatregelen covid-19 (Stb. 2021, 393) (Goedkeuringswet derde 
verlenging geldingsduur Twm covid-19). Wij danken de leden voor hun inbreng. 
Graag gaan wij hieronder in op de gestelde vragen. Daarbij wordt de volgorde van 
het verslag aangehouden. De antwoorden op de vragen zijn cursief weergegeven. 
 
I. Algemeen deel 
 
1. Inleiding 
 
De leden van de VVD-fractie hebben kennisgenomen van de Goedkeuringswet 
derde verlenging geldingsduur Tijdelijke wet maatregelen covid-19 (Twm). Zij 
hebben daarover nog een aantal vragen en opmerkingen. 
De leden van de D66-fractie hebben kennisgenomen van de goedkeuringswet 
met betrekking tot het verlengen van de Twm. Zij hebben tijdens de debatten over 
de ontwikkelingen rondom het coronavirus en via de schriftelijke weg reeds 
meerdere vragen gesteld over de proportionaliteit van de coronawet en de 
maatregelen. Zij hebben ten aanzien van deze technische goedkeuringswet nog 
een enkele vraag. 
 
De leden van de SP-fractie hebben kennisgenomen van het onderhavige 
wetsvoorstel en hebben hierover nog een aantal vragen en opmerkingen. 
 
De leden van de GroenLinks-fractie hebben met belangstelling kennisgenomen 
van het voorstel om de geldingsduur van bepalingen van de Tijdelijke wet 
maatregelen covid-19 te verlengen. Zij hebben nog een aantal vragen omtrent de 
derde verlenging van de Twm. 
 
De leden van de ChristenUnie-fractie hebben kennisgenomen van de 
goedkeuringswet derde verlenging geldingsduur Twm. Zij danken de regering voor 
de toegezonden stukken, waaronder de nota van toelichting bij het koninklijk 
besluit waarin een toelichting op de afzonderlijke bepalingen van de Twm is 
gegeven. Deze leden hebben begrip voor het feit dat de maatregelen om het 
covid-19 virus te bestrijden nog in werking zijn. Deze leden maken wel van de 
gelegenheid gebruik om enkele vragen te stellen. 
De leden van de ChristenUnie-fractie betreuren het dat de covid-19 epidemie een 
nog dusdanige directe dreiging vormt dat aanvullende wetgeving nodig blijft. Deze 
leden onderstrepen het belang van de tijdelijkheid van deze wetgeving en de 
bijbehorende maatregelen, en spreken de verwachting naar de regering uit dat de 
wetgeving en de bijbehorende maatregelen zo snel als mogelijk is, gezien de 
Pagina 1 van 19 
 
 
 
 

 
 
Indien deze leden beogen te vragen welke mogelijkheden de Wpg biedt voor de 
bestrijding van een toekomstige epidemie indien niet slechts de Trm maar ook 
Twm-hoofdstuk Va Wpg is vervallen, zonder dat er een andere wettelijke regeling 
voor in de plaats treedt, dan geldt ook de systematiek zoals die voor de Twm 
bestond. 
Waar het gaat om die bestaande systematiek geldt het volgende. 
De minister van VWS heeft de leiding over de bestrijding van een epidemie van 
een infectieziekte behorend tot de groep A en de voorzitter van de veiligheidsregio 
dient zorg te dragen voor die bestrijding (artikelen 7, eerste lid, en 6, vierde lid, 
Wpg). Daarbij zijn de voorzitters van de veiligheidsregio’s bevoegd – naast hun 
bevoegdheden op het terrein van de openbare orde en rampenbestrijding op 
grond van de Wet veiligheidsregio’s – tot het treffen van een aantal maatregelen 
4
als bedoeld in hoofdstuk V Wpg (artikel 6, vierde lid, Wpg) . De minister van VWS 
is bevoegd de voorzitters van de veiligheidsregio’s opdracht te geven hoe de 
bestrijding ter hand te nemen (artikel 7, eerste lid, Wpg), waarbij hij de 
voorzitters kan opdragen om bepaalde maatregelen te nemen of (nog) niet te 
nemen. Onder die maatregelen worden mede begrepen de maatregelen, bedoeld 
5
in hoofdstuk V Wpg . Op basis van de Veiligheidswet BES geldt in Caribisch 
Nederland geen structuur van veiligheidsregio’s; de gezaghebbers van de 
openbare lichamen dienen zorg te dragen voor de bestrijding van de epidemie en 
zij informeren de eilandsraden (artikel 68a, onderdeel d, in samenhang met artikel 
6, vierde lid, Wpg). De minister van VWS kan ook ten aanzien van Caribisch 
Nederland opdrachten geven hoe de bestrijding ter hand te nemen. Gelet op het 
insulaire karakter, de bijzondere kleinschaligheid en de afstand tussen Caribisch 
Nederland en de departementen in Den Haag, hebben de gezaghebbers tot nu toe 
echter een zelfstandiger rol in de bestrijding van de epidemie. 
 
Welke permanente wijzigingen acht de regering passend om een antwoord te 
bieden op mogelijke toekomstige pandemieën? Op welke termijn verwacht de 
regering op deze vragen een antwoord te geven?    
 
Zoals hiervoor is aangegeven wordt dit bezien in het traject van de pandemische 
paraatheid.  
 
De leden van de ChristenUnie-fractie merken op dat de Afdeling advisering van de 
Raad van State (de Afdeling) aangeeft opnieuw gehoord te willen worden over het 
wetsvoorstel, na gehoord te zijn geweest eind juli 2021. Dit is echter niet gebeurd 
omdat de regering dit gezien het niet fundamenteel gewijzigde epidemiologische 
beeld niet nodig vond. Op welk moment zal de Afdeling opnieuw gehoord worden? 
Wordt het advies van de Afdeling niet adequater als het moment van advisering 
van de Afdeling en de daadwerkelijke verlenging dichter op elkaar komen te 
liggen, zodat op basis van de laatste inzichten advies kan worden gegeven? Wat 
betekent dat voor het handelen van de regering? 
 
  
                                                
4
 Zie bijvoorbeeld de artikelen 31, 35, 47, 51, 54, 55 en 56 Wpg.  
5
 Tot die maatregelen behoren de maatregelen gericht op het individu, waaronder isolatie, 
medisch onderzoek en quarantaine (paragraaf 3 en 4 Wpg, waarbij het gaat om de klassieke 
quarantaineregeling, de tijdelijke quarantaineregels (Stb. 2021, 242) bestaan dan immers 
niet meer), maatregelen gericht op gebouwen, vervoer en vervoermiddelen (paragraaf 5 
Wpg) en maatregelen gericht op havens en burgerluchthavens (paragraaf 6 Wpg). 
Pagina 3 van 19 
 
 
 
 

 
 
Zoals aangekondigd in de Miljoenennota en ontwerpbegroting van het ministerie 
van VWS zal ik uw Kamer voor het einde van dit jaar een brief sturen met een 
agenda voor de pandemische paraatheid. Deze brief zal inzicht bieden in de 
hoofdlijnen, thema’s en richting van de beleidsverkenning die inmiddels gestart is. 
Centraal staat de vraag hoe we in de toekomst beter paraat en meer wendbaar 
kunnen zijn als zich een (nieuwe) wereldwijde gezondheidscrisis voordoet. Die 
brief zal ingaan op de grote opgaven in het kader van versterking van de publieke 
gezondheid die voorwaardelijk zijn voor het verbeteren van de pandemische 
paraatheid. Daarbij worden zoals hierboven aangegeven betrokken het eerder 
toegestuurde rapport van de commissie-Bekedam over de zoönosenaanpak, de 
evaluatie van het Verwey-Jonker Instituut over de governance van de GGD en de 
verkenning van de taskforce-Schikan over de productie en beschikbaarheid van 
vaccins. Ook zal ik in de brief het proces schetsen van eventuele aanpassingen 
van de Wet publieke gezondheid in het kader van de aanpak van een pandemie. 
Het is vanzelfsprekend dat het nieuwe kabinet een besluit zal nemen over de 
invulling en opvolging van de beleidsagenda en financiële middelen hiervoor, 
uiteraard in samenspraak met uw Kamer. 
 
In hoeverre verwacht de regering dat de Twm ook na 1 december 2021 moet 
worden verlengd? Hoe moet de epidemiologische situatie er dan uitzien volgens de 
regering? Wanneer verwacht de regering dat hierover meer duidelijkheid te geven 
is? 
 
De Twm is op 1 december 2020 in werking getreden en vervolgens is de 
werkingsduur drie maal verlengd. Met het derde verlengingsbesluit is het 
merendeel van de bepalingen van de Twm verlengd tot 1 december 2021. Ik zal 
uw Kamer zo spoedig mogelijk informeren over de verwachtingen van de regering 
ten aanzien van de Twm voor de periode vanaf 1 december 2021. 
 
De leden van de VVD-fractie vinden het belangrijk dat maatregelen niet langer dan 
echt noodzakelijk blijven, en dat geldt ook voor de voorliggende wet. Zij vinden 
dat er ook altijd gekozen moet worden voor de minst ingrijpende maatregel om 
het doel te bereiken. Deze leden beseffen echter ook dat het voor ‘het leven met 
het coronavirus’ in de toekomst helaas noodzakelijk kan zijn om maatregelen in de 
gereedschapskist te hebben, om, zodra er weer een uitbraak is (landelijk of 
regionaal) deze snel in te kunnen zetten om uitbraken direct te kop in te kunnen 
drukken. De leden van de VVD-fractie willen graag weten welke maatregelen dat 
volgens de regering zijn. Hoe wil de regering dat voor de toekomst gaan regelen? 
Want het kan niet de bedoeling zijn om de Twm telkens maar weer te moeten 
blijven verlengen. Genoemde leden willen op basis van de visie van de regering 
daarop, daarover graag in gesprek en debat met de regering. Want volgens deze 
leden is het belangrijk dat we ook voor de toekomst klaar zijn voor eventuele 
nieuwe uitbraken, die er onverhoopt kunnen zijn, maar ook voor vergelijkbare 
pandemieën in de toekomst. Deze leden willen daarbij speciale aandacht vragen 
voor regionale maatregelen, omdat een snelle reactie bij het coronavirus cruciaal 
is voor het snel controleren van (regionale) uitbraken. Hoe gaat of wil de regering 
dat in de toekomst aanpakken? Want tot nu toe hebben de veiligheidsregio’s nog 
niet echt aangetoond de bereidheid te hebben om adequaat en snel regionale 
maatregelen te willen nemen. 
 
  
Pagina 5 van 19 
 
 
 
 

 
 
kabinet ervoor om het uitbrengen van die nota naar aanleiding van het verslag 
vooralsnog aan te houden en u nader te informeren met het volgend 
besluitvormingsmoment begin november. 
 
Zij willen graag weten waarom de goedkeuringswet pas op 27 augustus 2021 aan 
de Kamer is voorgelegd, want de goedkeuringswet moet toch op 1 september 
2021 ingaan? Wat zijn de gevolgen dat de wet niet voor 1 september 2021 is 
goedgekeurd door de Tweede en Eerste Kamer?   
 
Het voorstel voor een goedkeuringswet van een verlengingsbesluit moet 
onverwijld worden ingediend na plaatsing van het verlengingsbesluit in het 
Staatsblad (artikel VIII, vierde lid, eerste zin, Twm). Dit is gebeurd, namelijk twee 
dagen na die bekendmaking. Het verlengingsbesluit moet voor 1 september 2021 
zijn bekendgemaakt en dat is met de publicatie op 25 augustus 2021 van 
Staatsblad 2021, 393, ook het geval. Het is geen vereiste dat de goedkeuringswet 
in werking treedt voor 1 september 2021.  
Artikel VIII, vierde lid, Twm, waaraan het onderhavige goedkeuringswetsvoorstel 
uitvoering geeft, strekt er ook niet toe dat beide Kamers reeds op de eerste dag 
van verlenging, in dit geval 1 september 2021, het wetsvoorstel moeten hebben 
aanvaard. Voor een nadere toelichting hierop verwijs ik deze leden kortheidshalve 
naar de beschrijving van de procedure zoals die is weergegeven in paragraaf 6 
van de memorie van toelichting bij het wetsvoorstel dat heeft geleid tot de huidige 
12
inhoud van artikel VIII, vierde lid, Twm. 
 
De leden van de D66-fractie hebben het advies van de Afdeling gelezen van 25 
augustus 2021 ten aanzien van deze derde verlenging van de Twm. Zij zijn het 
eens met zowel de Afdeling als de regering dat verlenging noodzakelijk is gezien 
de staat van de epidemie. Zij constateren dat de belangrijkste strategie van de 
coronacrisis en de basis van de Twm nog altijd is: bescherm de kwetsbaren en 
voorkom druk op de zorg. Zo wordt ook benadrukt in elk tot nu toe gepubliceerd 
Outbreak Management Team (OMT)-advies. Zij constateren echter ook dat 
mensen met een vaccinatie of doorgemaakte infectie reeds beschermd zijn én niet 
tot nauwelijks bijdragen aan druk op de zorg (95% bescherming tegen 
ziekenhuisopname). Deze feiten zijn meerdere malen bevestigd door het OMT in 
hun adviezen en tijdens de technische briefings van het Rijksinstituut voor 
Volksgezondheid en Milieu (RIVM). In het 126e OMT-advies, het laatste advies, en 
de daaropvolgend technische briefing benadrukken beide dat ook de 
transmissiekans van het coronavirus tussen gevaccineerden onderling aanzienlijk 
lager is dan de transmissiekans tussen niet-gevaccineerden onderling. Artikel 58b 
lid 2, over het doel en de reikwijdte van de wet, vermeldt dat de maatregelen van 
deze wet alleen van toepassing zijn zover ‘gelet op de ernst van de bedreiging van 
de volksgezondheid noodzakelijk is’ en ‘gelet op het in het eerste lid genoemde 
doel de uitoefening van grondrechten zo min mogelijk beperkt en aan dat doel 
evenredig is’. Deze leden vragen derhalve of de juridische grond van de 
maatregelen in de Twm nog wel van toepassing is voor gevaccineerden, 
bijvoorbeeld in het geval dat een besloten plaats volledig (of gedeeltelijk) gesloten 
is of wanneer een evenement geen of slechts beperkt doorgang vindt. Vooral 
wanneer dit maatregelen zijn die generiek gelden voor zowel niet-gevaccineerden 
als wel gevaccineerden. Immers, als gevaccineerden samen in een besloten plaats 
zijn dan zullen zij geen bedreiging vormen voor de volksgezondheid. Deze leden 
                                                
12
 Kamerstukken II 2020/21, 35874, nr. 3, p. 5-7. 
Pagina 7 van 19 
 
 
 
 

 
13
De motie-Hijink verzoekt de regering met een voorstel te komen voor  
aanpassing van de Wpg zodat deze helderheid en duidelijkheid biedt qua 
bevoegdheden voor bestrijding van epidemieën en ziektes die langer duren en 
waarbij ingrijpende maatregelen in de samenleving noodzakelijk zijn. Voor het 
goed uitvoeren van de motie-Hijink is het van belang dat er een agenda ligt voor 
de pandemische paraatheid. Zoals aangekondigd in de Miljoenennota en 
ontwerpbegroting van VWS zal ik uw Kamer eind dit jaar een brief sturen met 
daarin een agenda voor de pandemische paraatheid. Hierin zal ook meegenomen 
worden op welke wijze motie-Hijink wordt uitgevoerd. Dit is overigens in lijn met 
hetgeen daarover bij de indiening en de appreciatie van die motie is gewisseld. 
Het lid Hijink heeft toen aangegeven dat een voorstel voor een aanpassing van de 
Wpg zal moeten komen na een uitgebreide evaluatie en ik heb die motie toen zo 
mogen zien dat eerst de evaluatie plaatsvindt en dat daarna, als die evaluatie 
14
daartoe aanleiding geeft, wordt overgegaan tot aanpassing van de Wpg. 
 
De leden van de GroenLinks-fractie lezen in de memorie van toelichting dat het 
OMT spreekt over de noodzakelijkheid om coronamaatregelen te blijven treffen om 
het seizoenseffect van het reproductiegetal te neutraliseren. In de memorie van 
toelichting ontbreekt het aan concrete signaalwaarden waar we onder moeten 
blijven. Ook ontbreekt het aan een beoogd reproductiegetal. Genoemde leden 
vragen of de regering met de Kamer kan delen bij welke signaalwaarden de Twm 
wat hen betreft afloopt en in een dergelijk geval, bij welke signaalwaarden de Twm 
weer van kracht zou moeten worden. Tevens vragen deze leden wat het 
toekomstperspectief betreft. Of anders gezegd, schat de regering in dat de 
komende jaren een vorm van coronamaatregelen (van zachte maatregelen tot 
hardere maatregelen) noodzakelijk zijn om de samenleving open te houden? Wat 
is de beoogde vaccinatiegraad waardoor het niet meer noodzakelijk is om 
coronamaatregelen te treffen? 
 
Er is sprake van een oplopende immuniteitsgraad, deels door vaccinatie, deels 
vanwege een doorgemaakte infectie, waardoor steeds meer mensen zijn 
beschermd tegen ziekenhuisopnames. Tegelijkertijd is een deel van de 
samenleving nog niet beschermd. Het is dan ook van belang waakzaam te blijven 
en met de inzet op monitoren, testen en traceren, en vaccineren het risico op 
mogelijke oplevingen krachtig te bestrijden. Hiertoe hebben we een 
dijkbewakingssytematiek opgezet waarin deze drie sporen tezamen ons in staat 
stellen zicht te houden op het virus en gericht in te grijpen indien dit noodzakelijk 
is. Voor de aanpak die we dit najaar voor ons zien hebben we kwalitatieve 
indicatoren geformuleerd die zien op het zevendaags gemiddelde van IC-opnames 
en ziekenhuisopnames. De gekozen signaalwaarden zijn op basis van gesprekken 
met het RIVM en het Landelijk Coördinatiecentrum Patiënten Spreiding (LCPS) 
geformuleerd.  
 
Bij het vaststellen van de waarden is gekeken naar de belastbaarheid van de 
ziekenhuiszorg en de beschikbaarheid van IC-bedden. Hierbij is het uitgangspunt 
van het kabinet het beheersbaar houden van de druk op de zorg. Hiermee wordt 
bepaald of we ons in een waakzame, zorgelijke of ernstige situatie bevinden met 
betrekking tot de druk op de zorg. Deze signaalwaarden hebben niet het 
automatisme van als, dan. De signaalwaarden laten meerdere alarmbellen afgaan 
                                                
13
 Kamerstukken II, 2020/21, 35526, nr. 45. 
14
 Handelingen II 2020/21, nr. 12, item 6, p. 24-25. 
Pagina 9 van 19 
 
 
 
 

 
 
Deze leden lezen in artikel 58ra dat met ministeriële regeling regels gesteld 
kunnen worden met betrekking tot het beschikken over een daarbij te bepalen 
resultaat voor deelname aan of toegang tot daarbij te bepalen activiteiten of 
voorzieningen op uitsluitend de volgende terreinen: a) cultuur; b) evenementen; 
c) georganiseerde jeugdactiviteiten; d) horeca; of e) sport. Zij hebben een aantal 
vragen betreffende de wetgeving en de implementatie van 
coronatoegangsbewijzen. Ten eerste vragen genoemde leden de regering of het 
niet zuiverder is om de coronatoegangsbewijzen en quarantaineplicht in een 
aparte wet op te nemen in plaats van in de Wpg.  
 
Bij de totstandbrenging van de Twm heeft de wetgever ervoor gekozen de 
bepalingen die betrekking hebben op de bestrijding van de epidemie of een directe 
dreiging daarvan, onder te brengen in een nieuw, tijdelijk hoofdstuk Va Wpg. Die 
regels staan immers niet op zichzelf. Zij dienen ter bestrijding van de epidemie 
van een infectieziekte behorend tot groep A als bedoeld in de Wpg. Bij de 
totstandkoming van de Wpg was één van de doelstellingen om te komen tot een 
toegankelijk en overzichtelijk geheel van regels op het terrein van de publieke 
gezondheid. Daarbij is ervoor gekozen om alle bepalingen over infectieziekten in 
één wet bijeen te brengen. Door de tijdelijke bepalingen eveneens onder te 
brengen in de Wpg is deze toegankelijkheid en eenduidigheid in stand gehouden. 
Met het aanwijzen van het virus als behorend tot groep A als bedoeld in de Wpg 
zijn ook reeds andere bepalingen van de Wpg van toepassing op de bestrijding 
ervan. Gewezen kan worden op de in de Wpg aan de minister van VWS 
toebedeelde verantwoordelijkheid voor de aansturing van de bestrijding van 
infectieziekten behorende tot groep A. Voorts heeft het RIVM als taak om namens 
de minister van VWS werkzaamheden te verrichten bij de bestrijding van 
infectieziekten (artikel 6c, eerste lid, Wpg). Door onderbrenging van de tijdelijke 
bepalingen in de Wpg blijft de samenhang tussen de maatregelen voor de 
infectieziektebestrijding en de daarmee gepaard gaande verplichtingen en 
15
bevoegdheden geborgd . Dat geldt evenzeer voor de coronatoegangsbewijzen en 
de quarantaineplicht die naast artikel 35 Wpg van toepassing is. De wetgever 
heeft er met de Tijdelijke wet coronatoegangsbewijzen en de wet over de 
quarantaineregeling voor gekozen ook die bepalingen in de Wpg onder te brengen.  
 
Ten tweede vragen de leden van de GroenLinks-fractie welke regelingen de 
regering denkt te treffen voor mensen met een meervoudige beperking of die 
vanwege andere gezondheidsredenen zich niet kunnen laten vaccineren.  
 
In Nederland is er inderdaad een groep mensen die (nog) geen volledige 
vaccinatie kunnen krijgen, bijvoorbeeld als gevolg van een allergische reactie na 
de 1e prik of omdat bekend is dat zij allergisch zijn voor bepaalde bestanddelen 
van het vaccin. Deze groep is beperkt in omvang (enkele duizenden mensen). In 
de voortgangsbrief van 14 september jl. heb ik aangegeven hoe de mensen met 
een allergische reactie zich onder medische begeleiding toch kunnen laten 
vaccineren, al dan niet met een ander vaccin.  
Een coronatoegangsbewijs kan worden verkregen op basis van het doorlopen van 
een volledige vaccinatiecyclus, een negatieve test of bewijs van herstel. Ook een 
test is dus mogelijk voor een coronatoegangsbewijs. Er zijn dus meerdere  
  
                                                
15
 Kamerstukken II, 2019/20, 35526, nr. 3, p. 11. 
Pagina 11 van 19 
 
 
 
 

 
 
De Twm kan verlengd worden als er sprake is van een epidemie of een directe 
dreiging daarvan. Een besluit tot verlenging omvat in de wettelijke systematiek 
steeds ten hoogste drie maanden. De regering weegt telkens af, mede op basis 
van advies van het OMT, of verlenging noodzakelijk is. Ik informeer uw Kamer zo 
spoedig mogelijk over de verwachtingen van de regering ten aanzien van de Twm 
voor de periode vanaf 1 december 2021.  
 
Kan de regering aangeven of het laatste epidemiologische beeld en de scenario’s 
van de Wetenschappelijke Raad voor het Regeringsbeleid (WRR) nog iets hebben 
veranderd aan de keuze tot verlenging? Hoe weegt de regering de noodzaak en 
evenredigheid van de verlenging in het licht van beide? Zij benadrukken dat de 
regering teruggrijpt op het 116e en 117e OMT-advies, dat medio juni 2021 is 
gegeven. 
 
In de Kamerbrief van 14 september jl. heb ik uw Kamer toegelicht dat we ons in 
het najaar in een nieuwe situatie bevinden, die gunstiger is dan die van vorig jaar 
door de opgebouwde immuniteit, maar naast de verwachte ziekenhuisopnames en 
IC-opnames ook nog veel onzekerheden kent, zoals ook het OMT aangeeft in haar 
ste 16
126 advies en ook de WRR en KNAW onlangs berichtten. Een uitgebreide 
beleidsreactie op het WRR en KNAW advies volgt later. Het verloop van de corona 
epidemie is tot nu toe grillig, en zal nooit exact te voorspellen zijn. Het kabinet 
heeft op basis van de aanwezige kennis en de opgedane ervaringen in het 
afgelopen jaar een herijking gedaan van de corona aanpak en een aanpak voor dit 
najaar opgesteld. De aanpak bevat een drietal scenario’s. Door te werken met 
scenario’s volgen we het genoemde advies van de WRR en KNAW.  
 
Genoemde leden vragen de regering een overzicht te geven van welke bepalingen 
er geen maatregelen in werking zijn. Hoe waarschijnlijk is het dat deze bepalingen 
nog geactiveerd worden? 
 
De volgende artikelen die zien op de bevoegdheid om maatregelen te nemen zijn 
op dit moment niet in de tijdelijke regelingen uitgewerkt: 
- artikel 58f Wpg (veilige afstand), 
- artikel 58g (groepsvorming), 
- artikel 58j, eerste lid, onder c (gebruik publieke voorzieningen), 
- artikel 58j, eerste lid, onder d (verblijf in hotel of vakantiehuis),  
- artikel 58j, eerste lid, onder e (gebruik alcohol), 
- artikel 58q (onderwijsinstellingen), 
- artikel 58r (kinderopvang) en artikel 1.57e, eerste lid, Wet kinderopvang. 
Zoals hiervoor is aangegeven informeer ik uw Kamer zo spoedig mogelijk over de 
verwachtingen van de regering ten aanzien van de Twm voor de periode vanaf 1 
december 2021. 
 
De leden van de ChristenUnie-fractie vragen de regering hoe zij oordeelt over de 
parlementaire controle in de verlenging van de wet, aangezien de wet al verlengd 
is maar het parlement er alleen ver van tevoren en op hoofdlijnen in een regulier 
coronadebat over heeft gedebatteerd, en pas achteraf een onderbouwing per 
bepaling krijgt.  
 
  
                                                
16
 WRR en KNAW-advies ‘Navigeren en anticiperen in onzekere tijden’ 2 september 2021. 
Pagina 13 van 19 
 
 
 
 

 
 
De leden van de ChristenUnie-fractie vragen de regering waarom artikel 1.57e van 
de Wet kinderopvang wordt verlengd, terwijl van dit artikel nooit gebruik is 
gemaakt. Hoe groot schat de regering de kans dat dit nog een keer zal gebeuren? 
 
Belangrijkste reden voor het bestaan van dit artikel is borging van de continuïteit 
in de kinderopvang. Indien een nieuwe opleving tot (veel) personeelsuitval leidt is 
het risico dat het zonder versoepeling van de kwaliteitseisen niet mogelijk is om 
kinderopvang aan te bieden. Het verloop van de corona epidemie is niet precies te 
voorspellen. Mocht er onverhoopt een nieuwe opleving komen van het virus, door 
bijvoorbeeld een nieuwe virusvariant, dan kan het nodig zijn om ook maatregelen 
te treffen voor de kinderopvang. Daarom heeft de regering er in het derde 
verlengingsbesluit voor gekozen om het desbetreffende artikel te handhaven.  
 
Zoals in deze nota reeds is aangegeven informeer ik uw Kamer zo spoedig 
mogelijk over de verwachtingen van de regering ten aanzien van de Twm voor de 
periode vanaf 1 december 2021. 
 
Verlenging van de Twm is slechts mogelijk voor zover dit noodzakelijk en 
proportioneel is voor de bestrijding van de epidemie van covid-19 of een directe 
dreiging daarvan. De leden van de SGP-fractie vragen de regering om nader in te 
gaan op de criteria op basis waarvan de Twm nu voor drie maanden is verlengd. 
Wat zijn deze criteria, en indien deze niet bestaan, is de regering bereid deze te 
formuleren?  
Kan de regering aangeven wat op dit moment de ijkpunten van het beleid zijn? 
Hoe verhouden de ijkpunten van het beleid zich tot de criteria die de Twm noemt 
om te bepalen of verlenging noodzakelijk en proportioneel is? 
 
Er is sprake van een oplopende immuniteitsgraad, deels door vaccinatie, deels 
vanwege een doorgemaakte infectie, waardoor steeds meer mensen zijn 
beschermd tegen ziekenhuisopnames. Tegelijkertijd is een deel van de 
samenleving nog niet beschermd.  Het is dan ook van belang waakzaam te blijven 
en met de inzet op monitoren, testen en traceren, en vaccineren het risico op 
mogelijke oplevingen krachtig te bestrijden. Hiertoe hebben we een 
dijkbewakingssytematiek opgezet waarin deze drie sporen tezamen ons in staat 
stellen zicht te houden op het virus en gericht in te grijpen indien dit noodzakelijk 
is. Voor de aanpak die we dit najaar voor ons zien hebben we kwalitatieve 
indicatoren geformuleerd die zien op het zevendaags gemiddelde van IC-opnames 
en ziekenhuisopnames. De gekozen signaalwaarden zijn op basis van gesprekken 
met het RIVM en LCPS geformuleerd. Bij het vaststellen van de waarden is 
gekeken naar de belastbaarheid van de ziekenhuiszorg en de beschikbaarheid van 
IC-bedden. Hierbij is het uitgangspunt van het kabinet het beheersbaar houden 
van de druk op de zorg. Als de vastgestelde signaalwaarden worden bereikt of 
overschreden, geeft dat aan dat – indien deze overschrijding te lang doorzet - de 
druk op de zorg te hoog wordt. 
Deze indicatoren beoordelen we tegen de achtergrond van verschillende 
contextfactoren, waaronder: het aantal opgenomen gevaccineerden en niet 
gevaccineerde personen, de immuniteitsontwikkeling in de maatschappij, de 
beschikbare ruimte op de IC van dat moment (bijv. wel of geen griep), de druk op 
de zorgketen en de sociaal maatschappelijke en economische situatie. Een 
reproductiegetal maakt geen onderdeel uit van deze indicatoren omdat er niet op 
zichzelf gestuurd wordt op de reproductie van het virus, maar op het voorkomen 
van overbelasting van de zorg wat als gevolg van de oplopende immuniteitsgraad 
Pagina 15 van 19 
 
 
 
 

 
 
meest waarschijnlijke scenario zoals we dat nu voor ons zien is het scenario 
waarin er sprake zal zijn van oplevingen van het virus. In dit scenario is, door een 
toenemende vaccinatiegraad, het virus meer beheersbaar geworden. De kans op 
oplevingen is aanwezig en de inzet op monitoren, testen en traceren en 
vaccineren blijft onverminderd van belang. In aanvulling hierop kunnen extra 
maatregelen noodzakelijk zijn om de druk op de zorg beheersbaar te houden. De 
factoren die bepalend zullen zijn in welke scenario we uiteindelijk terecht komen 
zijn deels afhankelijk van de ontwikkelingen in het buitenland, en dan met name 
de eventuele ontwikkeling van mutaties die zich onttrekken aan 
immuniteitsopbouw als ook de introductie van deze mutaties vanuit het buitenland 
door terugkerende reizigers. Het is daarom niet precies te voorspellen wanneer 
het virus zowel in Europees Nederland als Caribisch Nederland onder controle is. 
Met het derde verlengingsbesluit is de werkingsduur van het merendeel van de 
bepalingen van de Twm verlengd tot 1 december 2021. Ik zal uw Kamer zo 
spoedig mogelijk informeren over de verwachtingen van de regering ten aanzien 
van de Twm voor de periode vanaf 1 december 2021. 
 
De Raad van State geeft aan dat bij de te maken afwegingen de effectiviteit van 
de Twm en van de daarop gebaseerde maatregelen steeds bijzondere aandacht 
behoeven. Genoemde leden vragen of de regering in dat licht nader kan ingaan op 
de onderbouwing van de effectiviteit van de inzet van de CoronaCheck-app. Kan 
de regering met feiten onderbouwen in hoeverre het coronatoegangsbewijs een 
bijdrage levert aan het tegengaan van de verspreiding het coronavirus? 
 
Wanneer de opening van een sector zonder het vragen om een 
coronatoegangsbewijs wordt vergeleken met het onder dezelfde condities openen 
van deze sector met de inzet van coronatoegangsbewijzen, is de verwachting dat 
er minder transmissie plaats zal vinden omdat bekend is dat cde antigeentest met 
de maximale geldigheidsduur van 24 uur een zekere mate van betrouwbaarheid in 
het vaststellen van een besmetting heeft. Dit houdt in dat met enige zekerheid 
gesteld kan worden dat een besmet persoon die toegang wil krijgen op basis van 
een testbewijs geen toegang verleend zal worden. Omdat de kans op transmissie 
tussen ongeïmmuniseerden, zijnde de mensen die getest moeten worden voor 
toegang tot deze sectoren, het grootst is en een besmetting in deze groep de 
grootste consequenties heeft voor de zorgvraag, stelt het kabinet – op advies van 
het OMT – dat de inzet van coronatoegangsbewijzen in deze sectoren bijdraagt 
aan een remming van de transmissie ten opzichte van de situatie dat in deze 
sectoren onder gelijke omstandigheden geen coronatoegangsbewijs gevraagd zou 
worden. De inzet van een coronatoegangsbewijs verkleint de kans dat 
besmettelijke mensen toegang tot een activiteit krijgen en vermindert daarmee 
het besmettingsrisico voor de andere bezoekers. Het OMT heeft daar in haar 126e 
advies het volgende over gezegd, zich onder meer baserend op berekeningen uit 
de Fieldlab onderzoeken: “Het CTB levert een belangrijke bijdrage aan het 
reduceren van het risico op besmetting tijdens evenementen. Het CTB kan de 
kans dat een besmet persoon aanwezig is op een evenement volgens het OMT 
echter niet helemaal wegnemen.” De precieze effectiviteit van de maatregel is op 
dit moment niet vast te stellen. De uiteindelijke effectiviteit is mede afhankelijk 
van een aantal andere factoren, zoals de naleving bij de verbrede invoering van 
de coronatoegangsbewijzen. Hoe beter de naleving des te hoger de effectiviteit.   
 
  
Pagina 17 van 19 
 
 
 
 

 
 
 
Vanwege de in de memorie van toelichting genoemde redenen achtte de regering 
het horen van de Afdeling advisering van de Raad van State over het onderhavige 
wetsvoorstel niet noodzakelijk. Daaraan kan worden toegevoegd dat de uit artikel 
58t Wpg voortvloeiende betrokkenheid van de Afdeling vooraf als een bijzondere 
omstandigheid kan gelden die rechtvaardigt om af te zien van het horen van de 
Afdeling over het goedkeuringswetsvoorstel. Daarbij is voorts van belang dat het 
onderhavige goedkeuringswetsvoorstel uitsluitend strekt tot goedkeuring van het 
vastgestelde en bekendgemaakte koninklijk besluit inzake verlenging. Het 
goedkeuringswetsvoorstel bevat dus verder geen inhoudelijke bepalingen. 
Bovendien verplicht de wet ertoe het goedkeuringswetsvoorstel onverwijld in te 
dienen. Het alsnog horen van de Afdeling over het onderhavige 
goedkeuringswetsvoorstel dient gelet op het voorgaande geen redelijk doel.  
Anders dan de leden van de SGP-fractie veronderstellen, is het loslaten van de 
anderhalvemetermaatregel wel voorgelegd aan de Afdeling advisering van de 
Raad van State. Deze wijziging heeft immers haar beslag gekregen in de op 25 
september 2021 in werking getreden wijziging van het Tijdelijk besluit veilige 
afstand (Stb. 2021, 440), waarvan het ontwerp op 21 september 2021 is 
voorgelegd aan de Afdeling en waarover zij op 22 september 2021 advies heeft 
19
uitgebracht. De bij dat ontwerpbesluit gevolgde procedure heeft de Afdeling naar 
eigen zeggen in staat gesteld om het besluit en de toelichting te beoordelen aan 
de hand van de actuele (epidemiologische) omstandigheden. Dit leidde tot slechts 
één opmerking van de Afdeling, namelijk dat in de toelichting moest worden 
ingegaan op de voorwaarde van een goed werkend systeem van 
coronatoegangsbewijzen, aan welke opmerking gevolg is gegeven. 
 
Deze nota naar aanleiding van het verslag wordt uitgebracht mede namens de 
minister van Justitie en Veiligheid en de minister van Binnenlandse Zaken en 
Koninkrijksrelaties.  
 
De minister van Volksgezondheid,  
Welzijn en Sport,  
 
 
 
 
 
 
Hugo de Jonge 
 
                                                
19
 Stcrt. 2021, 42254. 
Pagina 19 van 19 
 
 
 
 

