 Achtste voortgangsrapportage kinderopvangtoeslag 
 
nr.   Lijst van feitelijke vragen en antwoorden 
   
 
Nr. Vraag/Antwoord 
1 Waarom loopt hulpverlening in de gemeentes nog niet? 
e
 Gemeenten zijn actief aan de slag om ouders te ondersteunen. De 8 VGR geeft een 
overzicht van de stand van zaken aan de hand van een enquête van de VNG onder alle 
gemeenten. Gemeenten hebben met de meerderheid van de ouders succesvol contact 
weten te leggen. 33% van de bereikte ouders hebben aangegeven dat zij graag willen 
worden geholpen door hun gemeente, die daar ruimhartig mee aan de slag zijn. De VNG 
ondersteunt gemeenten met informatie en bij kennisdeling. Daar waar gemeenten niet aan 
ondersteuningsvraag kunnen voldoen betreft dit m.n. huisvestingsproblematiek en 
wachtlijsten in de (jeugd) GGZ. 
2 Wat moet er gedaan worden om behandelen in één dag wel te doen slagen? 
 De afgelopen maanden zijn meerdere pilots uitgevoerd om te onderzoeken hoe het herstel 
voor ouders versneld – zo veel mogelijk op één dag – en verbeterd kan worden. In totaal 
zijn in deze pilots, inclusief pilots afgelopen week, ongeveer 50 ouders op een aangepaste 
manier geholpen. Drie pilots richtten zich primair op ‘betekenisvol herstel’ en twee pilots 
op ‘versneld herstel’. In de laatste pilots afgelopen dagen, die nog geëvalueerd moeten 
worden, zijn deze invalshoeken gecombineerd.  
UHT heeft veel geleerd van deze pilots. De drie pilots betekenisvol herstel laten zien dat 
een driegesprek op locatie tussen een ouder, persoonlijk zaakbehandelaar en een 
medewerker van de gemeente, waarin excuses worden gemaakt en samen aan een plan 
wordt gewerkt, bijdraagt aan het emotioneel herstel van een ouder. In de twee pilots 
versneld herstel bleek dat bij een beperkte groep gedupeerden (namelijk ouders met een 
beperkt aantal toeslagenjaren) het mogelijk is het resultaat van financieel herstel binnen 
één dag terug te koppelen. De gehele afronding tot en met de beschikking aan de ouder 
en de betaling is in één dag niet mogelijk gebleken.  
De lessen uit deze pilots vormen waardevolle input voor de herijking die momenteel 
plaatsvindt. 
3 Kunt u een overzicht geven van de personele opschaling (in FTE) van het begin van de 
hersteloperatie tot nu voor de Uìtvoeringsorganisatie Herstel Toeslagen (UHT), uitgesplitst 
in 'intern' en inhuur (extern)? 
 Over de gehele linie is het aantal personen dat werkt bij UHT gegroeid. Dat was en is ook 
nodig gezien de grote uitdaging waar de organisatie voor staat. De werving van nieuwe 
medewerkers lukt, maar blijft in de huidige arbeidsmarkt een uitdaging. Daarnaast is ook 
sprake van uitstroom van medewerkers, wat ook begrijpelijk is bij werk met de intensiteit 
als het werk van UHT.  
 
In de tabel onderaan deze beantwoording ziet u de ontwikkeling van de personele 
bezetting, uitgesplitst in intern en extern over de periode maart 2020 tot en met 
september 2021. Het overzicht geeft de capaciteit van UHT weer. Daarnaast is de inzet 
van het de directie Centrale Administratieve Processen (CAP) die UHT bij een aantal 
 19/33

Nr. Vraag/Antwoord 
‘emotioneel herstel’ waar veel ouders behoefte aan hebben. In de herijking kijk ik nu naar 
de mogelijkheden om de dienstverlening aan de ouders te versnellen en te verbeteren. 
Daarbij geldt ook dat zich wekelijks nog tussen de 250 en 300 mensen aanmelden, en dat 
dit nog mogelijk is tot 1 januari 2024. 
8 Hoeveel mensen zijn nu volledig geholpen? 
 Circa 20.000 ouders hebben minimaal € 30.000,- gekregen. Bij ongeveer 4.200 ouders is 
de integrale beoordeling volledig afgerond. Hiervan zijn er 3.650 ouders die over de 
uitkomst van de integrale beoordeling zijn geïnformeerd en 546 ouders die na de lichte 
toets aan hebben gegeven geen verdere beoordeling meer te wensen. Ook na een 
integrale beoordeling kunnen ouders nog meer financiële compensatie of ondersteuning 
zoeken, bijvoorbeeld vanuit de brede ondersteuning van gemeenten of via de Commissie 
Werkelijke Schade.  
9 Wat is de consequentie van het feit dat 5.725 aantal ouders zijn aangemeld als 
gedupeerde buiten de wettelijke termijn? 
 Op grond van de wet moet voor ouders de integrale beoordeling zijn afgerond binnen 
uiterlijk 12 maanden. Uiteraard betreur ik het zeer dat het niet lukt om iedere ouder 
binnen de daarvoor geldende termijnen volledig te helpen. UHT spant zich maximaal in om 
de capaciteit van de organisatie verder op te schalen. Ook het komend kwartaal wordt 
ingezet op het uitvoeren van integrale beoordelingen bij zoveel mogelijk ouders en op het 
versneld afronden van beoordelingen bij specifieke groepen ouders of andere aanvragers.  
In de periode tussen aanmelding en het verstrijken van de termijn is wel al intensief 
contact met ouders – en vaak ook al een eerste grote stap in het herstel. Ouders krijgen in 
beginsel binnen 6 maanden een eerste toets en als sprake is van gedupeerdheid 
ontvangen ze het forfaitaire bedrag van €30.000. Tevens schelden we dan alle publieke 
schulden kwijt, komen ze in aanmerking voor het oplossen van de private schulden en 
hulp op de verschillende leefgebieden.  
Dat neemt niet weg dat de wettelijke termijn een gegeven is en we ons tot het uiterste 
inspannen op die termijn ook te halen. Voor de zomer is de vraag aan de orde geweest of 
bij het niet tijdig nemen van een beslissing door UHT met betrekking tot de 
herstelregelingen een dwangsom verschuldigd is. Ik ben op 29 september jl. geïnformeerd 
dat er opnieuw wordt gekeken naar dit vraagstuk. Ik verwijs uw Kamer ook naar het 
antwoord op vraag 35 van deze set. 
10 Hoe komt het dat tussen de zesde en zevende Voortgangsrapportage het aantal 
uitbetalingen van 30.000 euro na een lichte toets is verdrievoudigd, terwijl tussen de 
zevende en de achtste Voortgangsrapportage sprake is van een toename van 1.578 
uitbetalingen? 
 De belofte om voor 1 mei alle aanvragen van voor 15 februari te behandelen heeft 
geresulteerd in een piek van het aantal uitbetalingen. Voor de aanmeldingen na 15 
februari geldt dat UHT ernaar streeft een ouder binnen zes maanden te berichten over de 
uitkomst van de lichte toets. Voor de aanmeldingen die tot en met augustus zijn getoetst 
is dat voor ca. 98% van de ouders gerealiseerd. Waar dit niet lukt kan UHT bijvoorbeeld 
een ouder niet bereiken om de toets af te kunnen ronden of is sprake  van een boete of 
een strafzaak waardoor extra zorgvuldigheid moet worden betracht. 
 19/33

Nr. Vraag/Antwoord 
 
De eerste toets op gedupeerdheid vindt nog met dezelfde ruimhartigheid plaats als in de 
eerste helft van dit jaar. UHT onderzoekt welke oorzaken wel ten grondslag liggen aan het 
lagere percentage aanmeldingen dat in deze eerste toets recht blijkt te hebben. Het eerste 
beeld is dat ook burgers met reële problemen, die alleen buiten de doelgroep van de 
herstelregelingen vallen, de weg naar UHT weten te vinden. Hoeveel procent dit betreft, 
en welke andere groepen wellicht nog te onderscheiden zijn, wordt momenteel 
onderzocht.  De inzichten hieruit worden meegenomen in de herijking, en in de context 
e
van de herijking uiterlijk bij de 9 VGR met uw Kamer gedeeld.  
17 Is, gelet op het feit dat van de 18.166 ouders van uitbetaling van 30.000 euro na lichte 
toets 546 ouders hebben aangegeven dat zij "voldoende zijn geholpen/dossiers is 
afgerond", daarmee vast te stellen dat 17.620 ouders gaan voor de integrale beoordeling? 
 Dit beeld klopt, waarbij ik opmerk dat ouders volgens het huidige wettelijke kader 
automatisch integraal beoordeeld worden tenzij ze aangeven hiervan geen gebruik te 
willen maken. Ouders kunnen dit uiteraard ook op een later moment nog aangeven. We 
bezien momenteel of we ouders die zeer waarschijnlijk niet in aanmerking komen voor 
meer dan € 30.000 ook op een goede, maar versnelde wijze kunnen helpen om zo meer 
snelheid, tijd en aandacht te kunnen geven aan mensen die zwaarder zijn gedupeerd. 
18 Welke beperking drukt, gelet op het feit dat de beperkingen van de versnelling van de 
integrale beoordelingen aan de werkelijk inzetbare capaciteit medewerkers liggen en de 
intensiteit van de werkzaamheden, het zwaarst en welke versnellingsmogelijkheden zijn er 
dan? Is het mogelijk om ten aanzien van de intensiteit van de werkzaamheden wel een 
reële schatting te maken van 35 naar 50 uur? 
e
 De werkelijk inzetbare capaciteit van medewerkers was in het 3 kwartaal de belangrijkste 
beperkende factor in de versnelling van de integrale beoordelingen. Vooral het aantal 
beoordelaars bleek een beperkende factor. Het werven en inwerken van deze hoog 
gespecialiseerde medewerkers kost tijd. UHT heeft verdere inspanning gezet op de 
werving en er worden op dit moment meer beoordelaars aangenomen. Het positieve effect 
hiervan op de werkelijk inzetbare capaciteit zal pas over enige tijd zichtbaar zijn. Parallel 
aan de werving van beoordelaars wordt ook het aantal persoonlijk zaakbehandelaars 
opgeschaald. UHT blijft zich maximaal inspannen nieuwe medewerkers aan te trekken en 
medewerkers te behouden, hetgeen in de huidige arbeidsmarkt een uitdaging blijft. 
De gemiddelde behandeltijd per dossier verschilt. Dat de gemiddelde benodigde tijd 
toeneemt heeft te maken met zowel het intensief contact tussen ouder en persoonlijk 
zaakbehandelaar als de tijd die nodig is voor de inhoudelijke behandeling. Als een ouder 
bijvoorbeeld vraagt meer toeslagslagjaren nagezocht te willen hebben, ook uit de 
beginjaren van de toeslagsystematiek, dan kan het langer duren om relevante informatie 
te verkrijgen en te beoordelen. Ook kan aanvullend contact met de ouder, die vaak ook 
niet exact meer weet wat er in het verleden gebeurd is, hierover nodig zijn. 
19 Hoe lang moeten mensen wachten die in acute financiële nood verkeren of anderszins 
urgente problemen hebben? 
 Wanneer een ouder zich in een acute noodsituatie bevindt, wordt binnen 24 uur contact 
opgenomen om meer inzicht te krijgen in deze situatie. Dit wordt de intake acute nood 
genoemd. Met behulp van de informatie van de ouder wordt het verzoek doorgezet naar 
UHT. Dit kan een verzoek om de noodvoorziening zijn (wanneer de ouder direct geholpen 
 19/33

Nr. Vraag/Antwoord 
ouders werken de VNG, UHT, de Belastingdienst en de ministeries van Financiën, VWS, 
SZW, JenV, en BZK en OCW daarom nauw samen. 
Ook wordt er samengewerkt met Slachtofferhulp Nederland. Op 11 oktober breng ik een 
werkbezoek aan Slachtofferhulp Nederland. 
23 Hoe beïnvloedt de samenhang met het handelen van gastouderbureaus of 
kinderopvangorganisaties het herstelproces in de gevallen waar ouders te kampen hebben 
met verzuimboetes en strafrechtelijke veroordelingen? 
 De vraag of een ouder in aanmerking komt voor compensatie wordt allereerst beoordeeld 
op grond van de criteria voor institutioneel vooringenomen handelen. Als blijkt dat een 
ouder recht heeft op compensatie over enig jaar en over dat jaar is ook een boete 
opgelegd, dan heeft ouder eveneens recht op compensatie over de boete op grond van 
artikel 6 van het Beleidsbesluit Uitbreiding Catshuisregeling. Indien een boete is opgelegd 
over een jaar waarvoor geen sprake is van hardheid of institutioneel vooringenomen 
handelen, zal de boete worden herbeoordeeld.  
De beoordeling van de ouder ziet op het individuele dossier en daarbij wordt het handelen 
van gastouderbureaus of kinderopvangorganisaties buiten beschouwing gelaten, tenzij dit 
ten voordele van de ouder kan strekken. Een voorbeeld van dit laatste is wanneer een 
ouder een boete opgelegd heeft gekregen voor het niet of niet tijdig verstrekken van 
informatie, terwijl uit het dossier blijkt dat het gastouderbureau of 
kinderopvangorganisaties dit voor de ouder deed of zou moeten doen.   
24 Wordt bij het vaststellen of ouders met verzuimboetes of strafrechtelijke veroordelingen 
recht hebben op compensatie uitgegaan van het principe "innocent until proven guilty"'? 
Staat vertrouwen in de burger in dit proces voorop? 
 Vertrouwen in de burger staat binnen UHT altijd voorop. Dat betekent dat we het verhaal 
van de ouder in beginsel centraal stellen. In het verleden is in bepaalde gevallen echter 
wel tot een boete of strafrechtelijke veroordeling gekomen. Dit maakt dat deze dossiers 
met extra zorg moeten worden beoordeeld. We beginnen met een beoordeling van het 
dossier op grond van de herstelwetgeving. Indien sprake is van vooringenomen handelen 
wordt de boete of de strafrechtelijke veroordeling opnieuw bezien om te beoordelen welke 
betekenis dit moet hebben voor een eventuele compensatie. We kijken daarbij in het licht 
van de huidige kennis en ervaringen naar een eerdere boete of strafrechtelijke 
veroordeling. Hierbij geldt uitdrukkelijk dat ook een ouder die fraude gepleegd heeft recht 
kan hebben op compensatie en ondersteuning om een nieuwe start te maken.  
25 Heeft de rechter in het geval van verzuimboetes en strafrechtelijke beoordelingen het 
volledige dossier onder ogen gekregen? 
 Verzuimboetes (en ook vergrijpboetes) worden niet door een rechter opgelegd. Ten 
aanzien van de strafrechtelijke veroordelingen is helaas niet meer na te gaan of de rechter 
in alle gevallen het volledige dossier onder ogen heeft gekregen, omdat de bewaartermijn 
relatief kort is (vijf jaar).  
Zoals in antwoord op vraag 24 is opgemerkt wordt indien sprake is van vooringenomen 
handelen het dossier van een strafrechtelijke veroordeling opnieuw bezien om te 
beoordelen welke betekenis dit moet hebben voor een eventuele compensatie. We kijken 
 19/33

Nr. Vraag/Antwoord 
geval om minder uren gaat? Hoe ziet de behandeling eruit en kan de deadline van eind dit 
jaar/begin volgend jaar wel worden gehaald? 
 De dossiers met een vergrijpboete zijn onder behandeling bij de in de VGR benoemde 
groep speciaal opgeleide behandelaars. De verwachting is de termijn van eind dit 
jaar/begin volgend jaar wordt gehaald voor alle ouders met een vergrijpboete die zich 
voor 15 februari 2021 hebben aangemeld voor herbeoordeling. Een deel van deze dossiers 
is namelijk al afgehandeld, dan wel in behandeling genomen.  
De beoordeling van ouders met een strafrechtelijke veroordeling vergt een extra 
e
zorgvuldige aanpak en die kost tijd. Zoals gesteld in de 8 Voortgangsrapportage is voor 
deze dossiers informatie benodigd van externe partijen. Over de planning voor deze 
e
specifieke groep hoop ik uw Kamer bij de 9 Voortgangsrapportage te kunnen informeren. 
Voor de inhoud van de beoordeling verwijs ik uw Kamer naar het antwoord op vraag 23. 
31 Betekent het als de UHT verwacht dat in het vierde kwartaal circa 5.500 ouders 
duidelijkheid geboden kan worden of deze ouders in aanmerking komen voor pauzering of 
kwijtschelding van de schulden, dat het pauzeren en kwijtschelden van schulden pas 
plaatsvindt ná de integrale beoordeling die tot wel zes maanden kan duren? 
 Nee, dit betekent het niet. Het aantal van ca. 5.500 ouders en de termijn van zes 
maanden hebben betrekking op de lichte toets die plaatsvindt na aanmelding bij UHT. 
Voor het pauzeren van de publieke schulden geldt dat dit plaatsvindt vanaf aanmelding. 
Als uit de lichte toets blijkt dat een ouder gedupeerd is, dan gaat het moratorium van 
kracht en hebben ouders toegang tot ook de private en publieke schuldenaanpak en dus 
worden de schulden opgelost. Als deze toets geen aanwijzing geeft dat een ouder 
gedupeerd is, dan wordt op een later moment in de integrale beoordeling verder 
beoordeeld of een ouder voor herstel in aanmerking komt. Tot de integrale beoordeling 
heeft plaatsgevonden blijven in dat geval de publieke schulden gepauzeerd. 
32 Hoeveel als gedupeerde aangemelde personen wachten nog op antwoord? 
 Er hebben zich tot en met 6 oktober ca 11.400 personen gemeld waar de lichte toets nog 
moet plaatsvinden of loopt. Het streven van UHT is dat zij binnen zes maanden bericht 
krijgen over de uitkomst hiervan. Voor de aanmeldingen die tot en met augustus zijn 
getoetst is dat voor ca. 98% van de ouders gerealiseerd.  
Door een groot aantal aanmeldingen vanaf eind maart is er deze periode een piek in het 
aantal af te handelen toetsen. Hierop is ingespeeld door extra capaciteit in te plannen. 
Helaas is nu gebleken dat de capaciteit net niet voldoende is om alle toetsen op tijd uit te 
voeren. Van de aanmeldingen van maart is ca. 85% van de lichte toetsen afgerond. 
Daarnaast is het in ca. 7,5% nog niet gelukt om contact te krijgen met de ouder of 
bewindvoerder om de toets af te ronden. Het gaat hierbij om ouders waar UHT de toets 
heeft gedaan, maar het verhaal van de ouder wil meewegen om tot afronding te komen of 
hen wil informeren over de uitkomst van de toets.  
 
Op dit moment duurt het ca. 1 week langer voordat ouders hun uitslag van de lichte toets 
ontvangen.  Naar verwachting is deze achterstand eind oktober ingelopen. UHT zal vanaf 
dan de lichte toetsen weer binnen zes maanden doen. UHT heeft een bericht op de website 
geplaatst en het Serviceteam kan eventuele vragen van ouders beantwoorden. 
 19/33

Nr. Vraag/Antwoord 
38 Bij hoeveel gedupeerden is getracht een integrale beoordeling in één dag te doen? Bij 
hoeveel gedupeerden is dit gelukt en bij hoeveel niet? 
Antwoord 36, 37 en 38 
 
 
De afgelopen maanden zijn meerdere pilots uitgevoerd om te onderzoeken hoe het herstel 
voor ouders versneld – zo veel mogelijk op één dag – en verbeterd kan worden. In totaal 
zijn in deze pilots, inclusief pilots afgelopen week, ongeveer 50 ouders op een aangepaste 
manier geholpen. Twee pilots richtten zich primair op ‘versneld herstel’ en drie pilots op 
‘betekenisvol herstel’. In de laatste pilots afgelopen dagen, die nog geëvalueerd moeten 
worden, zijn deze invalshoeken gecombineerd.  
UHT heeft veel geleerd van deze pilots. De drie pilots betekenisvol herstel laten zien dat 
een driegesprek op locatie tussen een ouder, persoonlijk zaakbehandelaar en een 
medewerker van de gemeente, waarin excuses worden gemaakt en samen aan een plan 
wordt gewerkt, bijdraagt aan het emotioneel herstel van een ouder.  
In de twee pilots versneld herstel bleek dat bij een beperkte groep gedupeerden (namelijk 
ouders met een beperkt aantal toeslagenjaren) het mogelijk is het resultaat van financieel 
herstel binnen één dag terug te koppelen. In de pilots ‘Versneld Herstel’ is dit bij 2 van de 
24 ouders gelukt. Ook in deze situaties lukte het niet om de gehele behandeling op één 
dag plaats te laten vinden, op eerdere dagen was voorwerk benodigd en na afloop van de 
dag was nog werk nodig voor de vastlegging en betaling. Maar de ouders wisten wel waar 
ze in financiële zin op konden rekenen. 
De redenen waarom ook deze financiële duidelijkheid vaak niet in één dag lukte zijn 
divers. Dit kon komen doordat ouders over veel verschillende toeslagjaren, ook ver in het 
verleden, beoordeeld wilden worden, en zelf vaak ook niet meer wisten wat er toen exact 
gebeurd is. Of doordat een ouder graag documenten wilde delen voor de beoordeling, die 
nog verzameld en/of beoordeeld moesten worden. Meer in het algemeen geven veel 
ouders aan graag echt te willen begrijpen wat in het verleden gebeurd is, welke 
berekening nu ten grondslag ligt aan hun compensatie en welke aanvullende 
mogelijkheden er zijn voor ondersteuning. In combinatie met veel jaren en documenten 
maakt dit afronding op één dag vaak onhaalbaar. 
De lessen uit deze pilots vormen waardevolle input voor de herijking die momenteel 
plaatsvindt. De inzet van de pilots, namelijk ouders zo snel mogelijk zo veel mogelijk 
duidelijkheid geven, is een belangrijk thema binnen deze herijking. 
 
39 Hoe is de uitwerking van de vijftal pilots met 30 ouders uitgewerkt? 
 Ervan uitgaande dat uw Kamer met de term ‘uitwerking’ doelt op de mate waarin ouders 
tevreden dan wel niet of minder tevreden waren met de uitkomsten van de pilot, merk ik 
op dat de aanwezige ouders de dag beoordelen met een 8. 
40 Welke conclusie wordt getrokken uit de pilot "betekenisvol herstel"? 
 Uit de pilot Betekenisvol Herstel blijkt dat een fysieke ontmoeting tussen de ouder en de 
persoonlijk zaakbehandelaar van UHT, een ervaringsdeskundige of mediator, het ruim de 
tijd daarvoor nemen en het maken van excuses een grote bijdrage leveren aan het 
emotionele herstel van de ouder. Er wordt gezamenlijk met de gemeente een plan 
 19/33

Nr. Vraag/Antwoord 
Ik begrijp de vraag zo dat het voor ouders wenselijk is om al meteen een verzoek bij CWS 
in te dienen, ook al is UHT nog niet klaar met de integrale beoordeling. De CWS kan echter 
alleen over een aanvullende compensatie voor de schade van ouders adviseren. Voor het 
moment van de integrale beoordeling kan de CWS geen oordeel geven over eventuele 
meerschade, omdat nog niet vastgesteld is welke schadevergoeding een ouder reeds 
ontvangt onder de compensatieregeling. 
45 Welke actiepunt pakt de UHT op bij de constatering dat een kwart van de verzoeken 
ingediend bij de Commissie Werkelijke Schade (CWS) niet ontvankelijk zijn? 
 Ouders kunnen pas een verzoek bij de CWS indienen na afronding van de integrale 
beoordeling. Voor dit moment kan de CWS ook geen oordeel geven over eventuele 
meerschade, omdat nog niet vastgesteld is welke schadevergoeding een ouder reeds 
ontvangt onder de compensatieregeling. UHT streeft ernaar dit in alle communicatie 
richting ouders te benadrukken. Het staat bijvoorbeeld op de website van UHT en in de 
brieven die ouders ontvangen. UHT besteedt aandacht aan de procedure die CWS hanteert 
in de webinars die voor ouders georganiseerd worden. De persoonlijk zaakbehandelaar 
legt ook aan ouder uit dat een verzoek pas kan worden ingediend na de integrale 
beoordeling.  
46 Moeten gedupeerde ouders zichzelf aanmelden bij de CWS? Kunnen zij op basis van de 
schade die door het de UHT wordt vastgesteld, niet automatisch worden doorverwezen om 
de last op hun schouders te verminderen? 
 Gedupeerde ouders moeten zelf een verzoek indienen bij CWS. De persoonlijk 
zaakbehandelaar informeert ouders wel altijd over deze mogelijkheid.  De CWS is bedoeld 
voor een beperkte groep ouders die meer schade heeft geleden als gevolg van de 
terugvorderingen van de kinderopvangtoeslag. Het staat ouders vrij om aan te geven dat 
zij menen meer schade te hebben geleden. UHT zal hen dan ook altijd over de 
mogelijkheden informeren. Ouders kunnen ook juridische ondersteuning bij dit proces 
krijgen. 
47 Als de verwachting is dat het aantal niet-ontvankelijke zaken zal afnemen op het moment 
dat er bij steeds meer zaken een rechtshulpverlener betrokken is, wat betekent dit voor de 
zaken die eerder niet-ontvankelijk zijn verklaard en waarbij geen rechtshulpverlener 
betrokken was? Zijn er ouders die geen rechtshulpverlener hadden, wiens zaak niet-
ontvankelijk is verklaard en worden deze zaken herzien? 
 Zodra de integrale beoordeling van ouder is afgerond kan de ouder alsnog bij de CWS 
terecht, een eerdere niet-ontvankelijkheid staat daaraan niet in de weg.  
48 Uit welke onderdelen bestaat het tussenevaluatieverslag, mede gelet op het feit dat de 
CWS nog niet beschikt over voldoende capaciteit voor het verkorten van de doorlooptijden 
? 
 De CWS streeft naar een zodanige werkwijze en structuur, waarin zaken binnen reële 
termijnen kunnen worden afgerond. De CWS komt op basis van 50 casussen met een 
rapport om – in aanvulling op de informatie die reeds op de website staat – meer inzicht 
te bieden hoe de CWS inhoudelijk naar zaken kijkt. Verder zal in het rapport een verslag 
van de voortgang van het opschalingproces dat recentelijk is gestart worden beschreven.  
 19/33

Nr. Vraag/Antwoord 
Er zijn ook ouders die niet reageren op verzoeken tot contact. Dat wordt vanuit de 
hersteloperatie altijd gerespecteerd. Indien een ouder zich op dit punt bedenkt is op ieder 
moment contact en toegang tot de brede ondersteuning mogelijk. 
55 Wat doet het Rijk, gelet op het feit dat de organisatie van de ondersteuning vanuit 
gemeenten sterk afhangt van de lokale capaciteit en een aantal gemeenten aangeeft niet 
de ondersteuning te kunnen bieden die wenselijk is, en wat kan het Rijk nog meer doen 
om dat te ondervangen en gemeenten meer in staat te stellen om de gewenste 
ondersteuning wel te kunnen bieden? 
 Gemeenten werken hard om alle gedupeerden ruimhartig te ondersteunen en hebben de 
toezeggingen vanuit het rijk dat ze hiervoor gecompenseerd worden. Een aantal 
gemeenten heeft meer behoefte aan vastgestelde kaders en regelingen. Vanuit het rijk 
wordt hier invulling aan gegeven via het wetsvoorstel herstel toeslagen. Ook ben ik 
voornemens om op korte termijn, in samenwerking met gemeenten en de VNG, een 
aangepaste Specifieke Uitkering voor gemeenten te publiceren waarmee gemeenten 
betere inzichten krijgen in de welke ondersteuning op welke wijze wordt gecompenseerd. 
Een zeer kleine groep gemeenten geeft aan qua organisatiecapaciteit niet de 
ondersteuning te kunnen bieden aan (mogelijk) gedupeerde ouders die wenselijk is De 
VNG bekijkt hoe deze gemeenten ondersteund kunnen worden. 
56 Hoe wordt bij gemeenten bepaald wie het eerste contact legt, bijvoorbeeld medewerkers 
uit de schuldhulpverlening, medewerkers werk en inkomen of gezinscoaches, met de 
gedupeerde ouders? 
 Dit hangt onder meer samen met de inrichting van de gemeentelijke organisatie. 
Kenmerkend voor de gemeentelijke inzet is dat deze passend bij lokale omstandigheden 
en behoeften van (mogelijk) gedupeerde ouders is vormgegeven. Hier worden vaak aparte 
teams of een lokaal steunpunt voor ingericht. Het leggen van het eerste contact gebeurt 
m.n. door medewerkers werkzaam in het sociaal domein. 
De VNG en UHT ondersteunen gemeenten bij het leggen van het eerste contact en wat 
daarbij voor ouders van belang is. Een zeer kleine groep gemeenten geeft aan qua 
organisatiecapaciteit niet de ondersteuning te kunnen bieden aan (mogelijk) gedupeerde 
ouders die wenselijk is. 
57 Waarop is de kwalificatie "kwijtschelding van schulden komt goed op gang" gebaseerd? 
Hoe wordt invulling gegeven aan de verzochte wettelijke en financiële kaders? Gaat het 
hierom specifieke uitkeringen (SPUK)? 
 Het gaat hier om het kwijtschelden van lokale publieke schulden van ouders. In de 
gemeenten (20%) die hiermee reeds zijn begonnen woont 48% van de mogelijk 
gedupeerde ouders. In totaal heeft 41% van de gemeenten het collegebesluit dat 
kwijtschelden mogelijk maakt genomen. Nog eens 27% staat op het punt dat te doen. 
Het collegebesluit stelt gemeenten in staat om vooruitlopend op de Wet herstel toeslagen 
kwijtschelden mogelijk te maken. Dit is aangevuld met een reikwijdte document dat hen 
helpt kaders rondom kwijtschelding te bepalen. De nog te publiceren SPUK(s) stellen 
gemeenten vervolgens in staat om kosten die worden gemaakt voor hun inzet rondom het 
 19/33

Nr. Vraag/Antwoord 
Wij verkennen aanvullend de mogelijkheden om ondersteuning te bieden aan uitwonende 
kinderen van gedupeerden.  
Gezien gedupeerden van andere toeslagen gemiddeld een significant lagere terugvordering 
hebben ten opzichte van KOT-gedupeerden en er geen indicatie is van hardheden die 
dezelfde schrijnende gevolgen hebben als de “alles of niets” benadering bij KOT, acht het 
kabinet het passend om bij de andere toeslagen geen bredere ondersteuning vorm te 
geven vanuit de hersteloperatie.  
62 Is er sprake van regie bij ouders als zij leidend zijn in de invulling van de 
(lotgenoten)bijeenkomst? 
 Een aantal gemeenten organiseert aparte (lotgenoten)bijeenkomsten waarbij ouders, 
ervaringsdeskundige ouders, UHT en gemeenten gezamenlijk aan tafel zitten en de ouder 
leidend is in de invulling van de bijeenkomst. Zij bepalen de inhoud van de bijeenkomsten.  
Op dit moment ben ik in overleg over de vormgeving van lotgenotencontact. Ik heb 
verschillende voorstellen ontvangen voor het faciliteren van contact tussen lotgenoten. 
Hierbij is het van belang dat de behoeften en wensen van ouders leidend zijn.  
63 Waar lopen gemeenten die minder goed in staat te zijn om de opeisbare vorderingen te 
pauzeren met de gegevens die vanuit de UHT worden ontvangen, tegenaan in het 
pauzeren van de schulden? Welke gegevens missen deze gemeenten en hoe kunnen die 
alsnog worden aangeleverd? 
 De vraag in de enquête van de VNG ging over de gegevens van het UHT en hoe goed 
gemeenten daarmee uit de voeten kunnen bij het pauzeren van de opeisbare vorderingen; 
niet over het pauzeren zelf. Zie vraag 64 voor meer toelichting op de vraagstelling.   
93% van de gemeenten heeft geantwoord met de gegevens in staat te zijn de opeisbare 
vorderingen te pauzeren7% procent van de gemeenten geeft aan dat ze met de gegevens 
van UHT minder goed in staat zijn om vorderingen te pauzeren. Deze gemeenten geven 
onder meer aan dat ze graag een vast contact willen bij UHT om vragen over vorderingen 
te stellen. Ook lopen gemeenten soms aan tegen casuïstiek bij ouders waarbij rond het 
pauzeren goed moet worden nagegaan welke vorderingen daarvoor in aanmerking komen. 
Zie ook antwoord 64. 
64 Hoe komt het dat 56 procent van de gemeenten goed in staat zijn om de opeisbare 
vordering te pauzeren? En zeven procent van de gemeente daar minder goed in staat is? 
Wat betekent 45 procent "neutraal"? 
 De VNG heeft in de kwalitatieve enquête gevraagd óf de gemeenten goed in staat zijn om 
met de gegevens van UHT de opeisbare vorderingen te pauzeren. In de 
antwoordcategorieën waren de opties: Helemaal mee eens, mee eens, neutraal, niet mee 
eens, helemaal niet mee eens. Er is niet gevraagd wat de gemeente bedoelt met het 
antwoord neutraal. 
65 Hoe komt het dat gemeenten meer bezig zijn met het voorkomen van precedent scheppen 
in het kwijtscheldingsproces in plaats van de voorbereiding dan wel uitvoering van 
kwijtschelden van publieke schulden? Wat is hierin de rol van het steunpunt 
hersteloperatie? 
 19/33

Nr. Vraag/Antwoord 
70 Om hoeveel ouders gaat het bij "gewenste tempo inzet dienstverlening"? 
 Deze uitspraak is bedoeld als een algemene notie in relatie tot de dienstverlening van UHT 
en door gemeenten. Het is niet mogelijk een concreet aantal te geven. 
We proberen alle ouders zo snel mogelijk te helpen. Ieder dag die een ouder moet 
wachten op dienstverlening, van het UHT, of door gemeenten, is vervelend. Zeker 
wanneer er sprake is van urgente situaties. Het is voor ouders van belang dat bij de 
beoordeling van urgente situaties binnen de keten ook wordt gekeken welke ouders vanuit 
het perspectief van gemeentelijke ondersteuning voorrang zouden moeten krijgen. In lijn 
met motie van Dijk wordt hier momenteel aan gewerkt. Onder meer via het Casuïstiek-
overleg en via het Serviceteam van UHT zijn ingangen gerealiseerd om dit soort urgente 
situaties onder de aandacht te brengen, te bespreken en te bekijken of voorrang gegeven 
kan worden . 
71 Om welk onbegrip en gebrek aan inzicht gaat het tussen de VNG en de UHT? 
 Zowel UHT als de VNG en gemeenten werken hard aan de hersteloperatie. Om richting 
elkaar inzicht te krijgen in de werkzaamheden, dilemma’s en keuzes die worden gemaakt 
zijn twee webinars georganiseerd. Die hielpen over en weer om de samenwerking verder 
te stroomlijnen. Zo begrijpt een PZB’er nu (nog) beter hoe gemeenten opereren en kan 
vervolgens met een gedupeerde ouder vanuit zowel UHT als de gemeente een, bij de rol 
passend, volledig en correct verwachtingspatroon worden overgebracht over de 
beoordeling, brede ondersteuning, kwijtschelding en rol van alle partijen. De webinars 
waren zeer goed bezocht met ruim 300 deelnemers en worden de komende periode 
herhaald. 
72 Waar houdt, gelet op het feit dat over het algemeen het proces van het pauzeren van 
schulden naar tevredenheid loopt, die algemeenheid op? Waar of wanneer loopt het proces 
niet naar tevredenheid? 
 Over het algemeen zijn we tevreden met hoe het pauzeren nu loopt. Desalniettemin zijn er 
in de afgelopen maanden enkele fouten gemaakt, bijvoorbeeld rondom datalevering. Deze 
e
fouten zijn in paragraaf 1.8 van de 8 VGR vermeld. Naar aanleiding van deze fouten zijn 
onderliggende processen aangepast en is er een extra controlemechanisme ingebouwd om 
dit in de toekomst te voorkomen.  
73 Wat wordt bedoeld met het (zoveel mogelijk) kunnen behouden van de compensatie, 
wanneer het gaat om de ouders in de WSNP/MSNP (wettelijke schuldsanering)? Waarom 
staat er niet "volledig behouden"? 
 In beginsel wordt de compensatie volledig ter beschikking gesteld aan de gedupeerde. Niet 
alle schulden vallen echter in een WSNP-traject. Zo zijn schulden door geldboetes, 
ontneming van wederrechtelijk verkregen voordeel, betaling van een geldsom aan een 
slachtoffer, betaling aan de benadeelde partij van een geldbedrag en verplichting tot 
schadevergoeding opgelegd door de civiele rechter na een strafrechtelijke veroordeling 
reeds uitgesloten op grond van artikel 358, vierde lid, Fw. Daarnaast zijn schulden die 
voortvloeien uit oplichting uitgesloten van compensatie (art 326 Wetboek van Strafrecht). 
Het kan dus zijn dat in deze gevallen de compensatie moet worden ingezet om deze 
vorderingen te betalen. 
 19/33

Nr. Vraag/Antwoord 
79 Wat doet het Rijk, gelet op het feit dat slechts een aantal verzekeraars heeft toegezegd 
dat zij bij gedupeerde ouders niet meer kijken naar betalingsachterstanden waardoor zij 
weer een verzekering kunnen afsluiten, om álle verzekeraars zover te krijgen? 
 We hebben afspraken gemaakt met het Verbond van Verzekeraars en hierbij zijn bijna alle 
schade- en levensverzekeraars aangesloten. Het Verbond van Verzekeraars heeft zijn 
leden dringend geadviseerd om bij gedupeerde ouders niet meer te kijken naar 
wanbetalersregistratie voortkomend uit betalingsachterstanden ontstaan door de 
toeslagenaffaire. Daardoor kunnen zij makkelijker weer een verzekering afsluiten. 
80 Hoe komt het dat gemeenten nog niet de schulden hebben kwijtgescholden van ouders in 
WSNP-MSNP-trajecten (schuldsaneringstrajecten)? Hoe kunnen ouders een nieuwe start 
maken? 
 Ouders in een WSNP of MSNP traject kunnen zowel publieke als private schulden 
hebben.  De private schulden worden momenteel afbetaald door Toeslagen, publieke 
schulden worden tegelijkertijd kwijtgescholden. Voor gemeenten geldt dat zij een 
Collegebesluit moeten nemen voordat zij overgaan tot kwijtschelding. Dit is nog niet door 
alle gemeenten gedaan. Zoals in de VGR in paragraaf 1.3 genoemd zijn hier verschillende 
redenen voor. De VNG adviseert gemeenten met prioriteit WSNP en MSNP schulden kwijt 
te schelden. 
81 Wat is, los van het gebruik van de website, de rol van de UHT bij het verwijderen van 
BKR-registratie? Moeten de ouders dit zelf laten verwijderen? Is hiermee voldaan aan 
motie Jetten/Segers, die "het kabinet verzoekt, alles op alles te zetten om te zorgen dat 
het BKR deze negatieve registraties zo snel mogelijk verwijdert"? 
 In de samenwerking tussen BKR, de VNG, UHT en de kredietverstrekkers is een 
werkinstructie opgesteld die de afspraken vanuit de motie Jetten/Segers en het 
moratorium uit amendement Lodders/van Weyenberg tot uitvoering brengt.  
Er zijn afspraken gemaakt dat de negatieve BKR-registraties worden verwijderd. 
Schuldeisers moeten dit zelf doen. In de werkinstructie is dan ook opgenomen dat op het 
moment dat de schuld is opgelost, de kredietverstrekker de negatieve registraties zo snel 
mogelijk verwijdert. Dus ook op het moment dat de schulden zijn afgewikkeld door SBN, 
zal er worden gecommuniceerd naar de schuldeiser dat deze de negatieve BKR-registraties 
verwijdert. 
Indien ouders vastlopen, dan is er altijd de mogelijkheid om contact op te nemen met het 
serviceteam. Die kunnen dan zorgen dat er contact wordt gelegd met de schuldeiser. 
82 Klopt het dat de gesprekken over het opheffen van het beschermingsbewind van 
gedupeerde ouders en wat er nodig is om ouders van voldoende leefgeld te voorzien nog 
niet zijn begonnen? Wat moeten wij ons voorstellen bij het statement dat er 'op korte 
termijn' aan die gesprekken begonnen zal worden? 
 Er is eerder gesproken met beschermingsbewindvoerders en vertegenwoordiging van de 
kantonrechters en er zijn afspraken gemaakt over het verhogen van leefgeld. En er is 
aandacht gevraagd voor het snel opheffen van het beschermingsbewind waar mogelijk. Ik 
ga deze maand verder met beschermingsbewindvoerders in gesprek om uit te wisselen 
 19/33

Nr. Vraag/Antwoord 
Bij beschermingsbewind is er geen sprake van schuldsanering en is geen apart loket 
ingericht. We zijn met beschermingsbewindvoerders in overleg om zorg te dragen voor 
een goede informatievoorziening.   
86 Klopt het dat het College voor de Rechten van de Mens geen enkel verzoek tot oordeel 
heeft afgehandeld? 
 Dit klopt. Ik had graag gezien dat er inmiddels al zittingen zouden hebben 
plaatsgevonden, maar het College voor de Rechten van de Mens (College) maakt hierin 
haar eigen zelfstandige keuzes. Het College heeft ervoor gekozen om het plannen van 
zittingen aan te houden totdat het zaaksoverstijgende onderzoek is afgerond. Dit 
(voor)onderzoek is noodzakelijk voor een zorgvuldige afweging van de vraagstukken die 
de individuele zaken opwerpen. Op korte termijn ga ik met het College hierover in 
gesprek. 
87 Zijn ouders bij het aanleveren van informatie aan het College voor de Rechten van de 
Mens en het verzoek tot oordeel in afwachting van de UHT-keten of de VNG? 
 Ouders die een verzoek tot oordeel hebben ingediend, worden desgewenst bij het 
aanleveren van informatie ondersteund door lokale of regionale Anti Discriminatie Bureaus 
(ADBs). Het is mogelijk dat sommige ouders in afwachting zijn van hun persoonlijk dossier 
dat zij bij UHT hebben opgevraagd. Nu er nog geen zittingen zijn gepland vormt dat op dit 
moment geen knelpunt in de voortgang van de afhandeling van de zaken bij het College 
voor de Rechten van de Mens. 
88 Heeft halverwege 2022 iedereen die hierom heeft gevraagd zijn of haar persoonlijke 
dossier in handen? 
 Halverwege 2022 zijn alle dossiers die in 2019 en 2020 zijn opgevraagd samengesteld. De 
ouders dit jaar (2021) een verzoek hebben gedaan zijn dan nog niet behandeld. Er wordt 
een inhaalslag gemaakt en het aantal persoonlijke dossiers dat in augustus wordt 
opgeleverd is vier keer zo hoog als in januari. Desalniettemin blijft de afdeling verzoek 
persoonlijke dossiers opschalen en versnellen om de achterstand weg te werken. Begin 
2022 wordt een indicatie gegeven wanneer alle verzoeken die dit jaar zijn gedaan 
afgerond zullen zijn. 
89 Gratis bellen is alleen mogelijk met een persoonlijk zaakbehandelaar, maar hoe zit het met 
het callback serviceteam? Is dit ook mogelijk voor ouders in het buitenland? Welke acties 
zijn er om drempel voor contact met de UHT te verkleinen? 
 Ook voor ouders in het buitenland is het naast bellen met het reguliere nummer van het 
serviceteam ook mogelijk een terugbelverzoek in te dienen. Meer informatie voor deze 
doelgroep is te vinden via https://services.belastingdienst.nl/toeslagen-herstel/ouders-die-
nu-in-het-buitenland-wonen/. De pagina voor een terugbelverzoek aan het serviceteam 
voor ouders in het buitenland is via https://services.belastingdienst.nl/toeslagen-
herstel/contact/contact-vanuit-het-buitenland/ te vinden. Het terugbelformulier voor 
ouders die bellen vanuit het buitenland wordt dagelijks ongeveer 5 à 10 keer ingevuld. 
Deze verzoeken worden binnen 3 werkdagen teruggebeld, waarbij zoveel mogelijk 
rekening wordt gehouden met de tijdzone van het land waar de ouder woont. 
90 Wat is de onderzoeksopdracht van Motivaction bij het meten afronding en nazorg? 
 19/33

Nr. Vraag/Antwoord 
geleid tot kleine aanpassing van de behandelkaders om de werkbaarheid te vergroten. 
Deze kaders zijn de laatste week van september voor heel UHT ingevoerd. 
95 Kan er een preciezere definitie worden gegeven van "kinderen" en "(ex)partners"? Gaat 
het bijvoorbeeld ook om kleinkinderen binnen een huishouden? Of om pleegkinderen? Kan 
er voorts duidelijkheid komen over het feit dat een ex in de ex-regeling een andere ex is, 
dan de ex in de regeling private schulden? 
 Nee, ik kan op dit moment nog geen preciezere definitie geven van kinderen en ex-
e
partners. Zoals ik schreef in de 8 VGR (paragraaf 2.1) werken wij op dit moment de 
aanvullende regelingen uit.  
Zoals eerder aangegeven in de 7e VGR richten we ons met het programma leven op de rit 
op alle kinderen van gedupeerde ouders. Hoe we dit vormgeven in de uitvoering, ook voor 
pleegkinderen en stiefkinderen, werken we op dit moment uit. Kleinkinderen vallen hier 
niet binnen.  
In de regeling private schulden gaat het om de huidige toeslagpartner en niet om de ex-
toeslagpartner. 
96 Wanneer is de compensatieregeling voor gedupeerden bij andere toeslagen gereed? 
e
 Zoals beschreven in de brief bij de 8 VGR streeft het kabinet ernaar om de beleidsmatige 
keuzes voor alle aanvullende regelingen in oktober af te ronden, zodat de beleidskeuze, 
voorzien van een uitvoeringstoets, nog dit kalenderjaar met uw Kamer besproken kunnen 
worden.  
97 Hoe wordt ten aanzien van de erg arbeidsintensieve schuldovername van de 
Belastingdienst, waarvoor toestemming nodig is van elke schuldeiser, gewaarborgd dat 
uiteindelijk de ouder zwart op wit heeft dat alle schulden zijn betaald en er schuldenrust 
is? 
 Het klopt dat toestemming voor schuldovername is vereist van elke schuldeiser. Deze 
toestemming is vormvrij. In de uitvoering wordt bij de verificatie van de schuldenlijsten bij 
schuldeisers gesteld dat zij instemmen met schuldovername op het moment dat zij 
verificatiedocumenten aanleveren. Verificatie is een standaardonderdeel van het 
uitvoeringsproces, de extra arbeid voor toestemming van schuldovername valt derhalve 
mee. Er is bewust gekozen voor schuldovername en betaling (op basis van 6.155BW) waar 
dit mogelijk is om de ouder zoveel mogelijk schuldenrust te geven. Waar dit niet mogelijk 
is wordt de schuld afgewikkeld op basis van 6.30 BW.   
98 Kunnen ouders indien alle schulden van een gedupeerde ouder met zakelijke schulden niet 
in drie jaar (tot 2024) worden voldaan, in 2024 dan opnieuw aanvragen indienen? Hoeveel 
ouders zullen blijven zitten met schulden die de overheid niet kan afbetalen omdat de 
overheid anders in de knel komt met staatssteunregels? Wat is het vervolgplan voor deze 
ouders? 
 Er geldt geen beperking voor het aantal aanvragen dat ouders kunnen indienen. De 
peildatum blijft dezelfde. Voor de de-minimis grens worden steeds de steun in de twee 
voorgaande jaren en het lopende jaar in overweging genomen. Doordat de peildatum 
hetzelfde blijft, zal met een nieuwe aanvraag niet de de-minimisnorm kunnen worden 
overstegen. Op dit moment hebben we geen inzicht in hoeveel ouders met een 
 19/33

Nr. Vraag/Antwoord 
103 Waarom is ervoor gekozen de familiaire en informele schulden bij familie en vrienden niet 
in aanmerking te laten komen? 
 Het dilemma bij informele schulden is dat het níet meenemen hiervan een nieuwe start in 
de weg kan staan, maar dat het lastig uitlegbaar is om deze schulden in generieke zin wél 
mee te nemen, omdat dan een groot onderscheid ontstaat tussen ouders, afhankelijk van 
hoe zij hun leven financieren. Immers, wie informeel heeft geleend om een aankoop te 
doen zou dit bedrag nu kwijtgescholden krijgen, terwijl dit niet zou gelden voor wie 
hiervoor heeft gespaard. In de reguliere schuldhulpverlening wordt dit ondervangen 
doordat deelnemers de onderliggende goederen onder een consumptief krediet (bijv. een 
auto) moeten afstaan. Dit acht ik echter onwenselijk voor gedupeerde ouders. 
Daarnaast is een informele lening lastig te verifiëren. Daarom is er wel voor gekozen om, 
als een familiare/informele lening formeel is gemaakt middels een notariële akte en er 
sprake is van een achterstand of de lening opeisbaar is, deze wel mee te nemen. Mocht 
het zo zijn dat na afwikkeling van de schulden een gedupeerde ouder nog steeds 
problematische schulden heeft, kan de ouder een beroep doen op de hardheidsclausule. 
104 Waarom is ervoor gekozen de schulden bij een eigen BV niet in aanmerking te laten 
komen? 
 Het gedeelte waarvoor de gedupeerde ouder een belang heeft in de BV telt niet mee in de 
afwikkeling, want dit kan aangemerkt worden als eigen middelen. Het percentage van het 
belang dat een gedupeerde ouder heeft in een rechtspersoon, vennootschap of maatschap 
wordt niet meegenomen. Als dit bijvoorbeeld 15% is, dan wordt de schuld bij deze 
rechtspersoon, vennootschap of maatschap, voor 15% niet meegeteld.  
105 Wat gaan de vormvereisten bij deze voornemens zijn? Gaat dit vooraf uitgewerkt worden 
zodat ouders vooraf weten waar ze aan moeten voldoen? 
 Ouders kunnen schulden indienen via het formulier Private Schulden. Dit formulier wordt 
op het moment ontworpen en zal zowel digitaal via het ouderportaal als per post kunnen 
worden ingediend. Daarnaast wordt er van ouders gevraagd om documenten waaruit de 
hoogte van de schuld kan worden vastgesteld mee te sturen. SBN gaat met deze gegevens 
vervolgens de verificatie uitvoeren bij de schuldeisers en het kan zijn dat hieruit meer of 
minder schulden naar voren komen. De verificatie bij schuldeisers is in eerste instantie 
leidend maar wordt – mocht de ouder hiervoor de behoefte hebben – voorgelegd aan de 
ouder alvorens schulden worden afgewikkeld. 
106 Als gemandateerde van wie mag SBN een beschikking sturen of SBN gaat uitbetalen? Is 
hiertegen bezwaar en beroep mogelijk? 
 Toeslagen mandateert SBN om beschikkingen te sturen en uit te betalen. Bezwaar tegen 
de beschikking en vervolgens een beroep tegen een beslissing op bezwaar is mogelijk en 
wordt bij het Rijk neergelegd en zal niet door SBN worden afgehandeld. 
107 Om hoeveel gevallen van een zakelijke belastingschuld natuurlijke personen gaat het? 
Hoeveel gevallen wordt er afgewikkeld tot de de-minimisgrens van 200.000 euro? 
 De de-minimisgrens wordt bepaald voor natuurlijke personen met een onderneming. Deze 
grens geldt voor zowel zakelijke belastingschulden als ook zakelijke schulden daar buiten 
(bijvoorbeeld private schulden). Er vindt momenteel onderzoek plaats naar het aantal 
 19/33

Nr. Vraag/Antwoord 
Om dit wel gelijk te trekken, is in het conceptbeleidsbesluit (onder 3.2) opgenomen dat bij 
de bepaling van zakelijke schulden van een ouder in faillissement, dezelfde beperkingen 
(van de de-minimisverordening) gelden “alsof de gedupeerde ouder of toeslagpartner nog 
steeds als ondernemer in voornoemde zin zou kwalificeren.” 
111 Hoe ziet de ondersteuning van gedupeerde ouders in het buitenland, zoals verzocht in de 
motie Kat c.s., eruit? 
 De motie Kat c.s. verzoekt de regering om uit het buitenland terugkerende gedupeerde 
ouders extra ondersteuning te geven bij re-integratie op de arbeidsmarkt bijvoorbeeld 
omdat zij een gat in hun CV hebben of hun opleiding hebben afgebroken door hun vertrek 
naar het buitenland.  
e
Er spelen zoals u hebt kunnen lezen in de 8 voortgangsrapportage nog wezenlijke 
discussies rond de uitvoering en ondersteuning van terugkeerders en huisvesting die 
verder moeten worden uitgewerkt. Ik streef ernaar de beleidsmatige uitwerking voor het 
eind van het jaar af te ronden. Daarnaast moeten de budgettaire en 
uitvoeringsconsequenties van deze plannen in kaart worden gebracht. 
Ik heb u toegezegd in een plan van aanpak uit te werken hoe deze ouders kunnen worden 
ondersteund in hun terugkeer en welke ondersteuning en hulp zij kunnen krijgen in hun 
nieuwe woongemeente. Met de VNG en gemeenten ben ik in gesprek over de brede 
ondersteuning die gemeenten aan gedupeerde ouders bieden vanuit hun expertise en 
reguliere taken op de leefgebieden financiën, wonen, zorg, gezin en werk. Ook re-
integratie op de arbeidsmarkt valt onder die ondersteuning.  
Gemeenten willen gedupeerden ruimhartig ondersteunen en krijgen daarvoor via een 
specifieke uitkering (SPUK) extra middelen van het Rijk. Een aangepaste SPUK wordt op 
dit moment uitgewerkt. Gemeenten worden door het Rijk gecompenseerd voor de kosten 
die ze bij de ondersteuning maken. 
112 Hoe kan het, gelet op het feit dat Bonaire, Sint Eustatius en Saba, maar ook Aruba, 
Curaçao en Sint Maarten onderdeel zijn van dit Koninkrijk, dat er nog geen 
aanspreekpunten zijn voor gedupeerde ouders die woonachtig zijn in Caribisch Nederland? 
Geldt er voor hen andere wet- en regelgeving? Hoe worden de openbare lichamen 
voorzien door het Rijk in de ondersteuning van ouders? Krijgen zij dezelfde ondersteuning 
als Europees Nederlandse gemeenten? 
 Ik werk aan een plan van aanpak voor ouders in het buitenland. Mijn voornemen is om 
specifiek te kijken wat er kan worden gedaan voor mensen die op de Caribische eilanden 
binnen het Koninkrijk wonen.  
In Caribisch Nederland is er een team samengesteld bij de Belastingdienst Caribisch 
Nederland (BCN) dat als aanspreekpunt fungeert om de gedupeerde ouders te 
ondersteunen op Bonaire, Saba en Sint Eustatius. Het uitgangspunt is dat de 
ondersteuning aan ouders in Caribisch Nederland op een aan Europees Nederland 
gelijkwaardige manier wordt ingericht.  
Voor ouders die wonen in een van de landen in het Koninkrijk (Aruba, Curaçao en Sint 
Maarten) ben ik momenteel de mogelijkheden om lokale ondersteuning te bieden aan het 
verkennen. 
 19/33

Nr. Vraag/Antwoord 
- Rondom het gezin wordt de hulp georganiseerd die het nodig heeft. Verschillende 
maatschappelijke partners werken hierin samen (gemeente, maatschappelijk werk, 
onderwijs, zorg, mediators, ervaringsdeskundigen, etcetera). Eén regisseur kan 
daarbij als aanspreekpunt fungeren. 
- Soms is echt langdurige ondersteuning nodig.  
115 In hoeverre wordt recht gedaan aan de diverse behoeften van ouders die vragen om een 
maatwerkaanpak? Hoeveel ruimte is er voor maatwerk? 
 Zie antwoord op vraag 114 
116 Welke lessen zijn er momenteel al getrokken uit internationale voorbeelden van 
waarheidsvinding, heling en het herstel van vertrouwen? Hoe worden die lessen in de 
praktijk gebracht en toegepast? 
 Zie antwoord op vraag 114 
117 Volgt de keten en de VNG het voorbeeld van een excuusbrief en een officiële verklaring 
dat iemand geen fraudeur is om daarmee een bijdrage te leveren aan het herstel? 
 De brief met excuses en de verklaring geen fraudeur zijn ondertekend door de minister-
president en mijzelf namens het kabinet. In de brief wordt spijt betuigd over het leed dat 
ouders is aangedaan, als gevolg van het handelen van de overheid. Voor nog andere 
verklaringen zijn momenteel geen plannen. 
118 Wat is de stand van zaken met betrekking tot het vakmanschap en het organiseren van 
tegenspraak, die wordt ingebed in de organisatie en daarmee ook een cultuurverandering 
veroorzaakt? 
 In het afgelopen jaar zijn meerdere vaktechnische opleidingen ontwikkeld waarin de 
medewerker middels verschillende modules werken aan zijn/haar eigen ontwikkeling en rol 
binnen de gewenste inhoudelijke en cultuurverandering. Daarnaast vindt er intervisie 
plaats onder begeleiding van ervaren begeleiders, gericht op actuele thema’s (zoals 
menselijke maat en integraal samenwerken) en leiderschapsontwikkeling. Binnen het 
Cultuur en leiderschapsprogramma is het organiseren en accepteren van tegenspraak 
onder de noemer Signaalmanagement, een van de belangrijkste thema’s. In het laatste 
kwartaal van 2021 en eerste kwartaal van 2022 worden reflectiesessies georganiseerd 
waarin onderzocht wordt wat nodig is om dit element structureel onderdeel te laten 
worden van het cultureel DNA van het DG Toeslagen. 
119 Zijn er, gelet op de bijlage bij de rapportage, zeven punten van de 21-puntenlijst 
afgerond? 
e
 Nee, uit paragraaf 2.3 van de 8 VGR volgt dat de bijlage ‘Update 21-puntenlijst’ een 
e 1
update betreft met de punten die in de 1 VGR nog niet als ‘afgerond’ waren opgenomen. 
Dit betekent dat in totaal 15 punten op de 21-puntenlijst zijn afgerond. Voor 5 punten 
geldt dat de implementatie is gestart en bij één punt vindt nog nader overleg plaats.  
 
1
 Brief staatssecretaris van Financiën – Toeslagen en Douane, 28 april 2020, met kenmerk 2020-
0000082842. 
 19/33

BIJLAGE  
 
Tabel bij antwoord 3 
     
Toeslagen 
 
Bezetting UHT Bezetting CAP 
Datum  Eigen Inhuur Totale Eigen Inhuur Totale 
perso- bezetting perso- bezetting 
neel (FTE) neel (FTE) 
mrt-20 21 20 41 0 0 0 
apr-20 96 21 116 8 0 8 
mei-20 113 57 170 8 0 8 
jun-20 207 68 275 32 26 58 
jul-20 212 71 283 32 26 58 
aug-20 234 76 310 32 26 58 
sep-20 269 86 355 48 30 78 
okt-20 272 87 359 68 45 112 
nov-20 274 93 367 65 42 107 
dec-20 277 109 386 57 42 100 
jan-21 282 137 419 57 40 97 
feb-21 258 218 476 60 41 101 
mrt-21 270 332 602 58 40 98 
apr-21 269 366 635 56 39 95 
mei-21 253 376 629 56 36 92 
jun-21 244 386 630 55 32 87 
jul-21 230 430 660 60 35 95 
aug-21 235 491 726 63 48 111 
sep-21 215 581 796 63 65 128 
 19/33

