 
 
 
 
 
 
 
Staatsexamens 2020 
DUO – Informatieproducten 
 
 
 
 
 
 
 
 
 
 
Dienst Uitvoering Onderwijs (DUO) 
Afdeling Informatieproducten 
Februari 2021 

Inleiding 
Het examenjaar 2020 was een bijzonder jaar waarbij ook het staatsexamen gevolgen ondervond van het 
coronavirus. Het centraal schriftelijke examen was voor alle eindexamenleerlingen komen te vervallen 
waardoor staatsexamenkandidaten het diploma in 2020 konden behalen op basis van de resultaten voor de 
college-examens. Naast maatwerkoplossingen voor de ondersteuning van kandidaten bij deze uitzonderlijke 
omstandigheden, werd de herkansingsregeling uitgebreid voor kandidaten die in 2020 opgingen voor het 
diploma. Naast de reguliere herkansingsmogelijkheid van twee vakken (waarbij in 2020 het college-examen van 
twee vakken kon worden herkanst i.p.v. een centraal examen en een college-examen zoals in een regulier 
examenjaar) was er ook ruimte om een derde herkansing af te leggen in een tweede herkansingsronde en 
eventueel een vierde herkansing in de derde herkansingsronde. Een deel van deze herkansingen vond plaats in 
december 2020 en inmiddels zijn de resultaten bekend bij DUO. Deze rapportage biedt een eerste blik op deze 
resultaten. Aangezien de laatste herkansingsronde nog maar net achter ons ligt moet de nuancering geplaatst 
worden dat dit voorlopige resultaten betreft en dat enige voorzichtigheid op zijn plaats is bij het interpreteren 
van deze resultaten.  
 
1   Aantal kandidaten  
Staatsexamens worden gemaakt door een diverse groep. In deze rapportage wordt deze groep in twee aparte 
categorieën verdeeld:  
1. Vso: De leerlingen uit het voortgezet speciaal onderwijs - waarvan het merendeel hun diploma haalt via het 
staatsexamen (het andere deel doet hun examen op hun eigen school als deze in het bezit is van een 
examenlicentie of als extraneus op een reguliere vo-school of VAVO).  
2. Regulier: Dit betreft kandidaten die een diploma willen halen maar een andere route hebben gelopen dan 
via het bekostigde middelbaar onderwijs, hierbij moet gedacht worden aan kandidaten die zich individueel 
voorbereiden op het examen, leerlingen die vanwege omstandigheden thuis onderwijs volgen en leerlingen 
van scholen zonder examenlicentie zoals het particulier onderwijs. Onder deze groep worden ook de 
kandidaten gerekend die examen doen in de zogeheten ‘aangewezen vakken’. Dit zijn kandidaten die hun 
eindexamen op een reguliere vo-school afleggen maar ervoor hebben gekozen examen te doen in een vak waar 
maar een heel klein deel van de examenkandidaten examen in doet, te denken valt aan bijvoorbeeld Fries of 
Arabisch. Voor een aantal vakken kan het te verwachten aantal deelnemers voor het tweede tijdvak zo klein 
zijn dat het efficiënter is het centraal examen voor het tweede tijdvak centraal te organiseren. Ieder 
examenjaar worden er van tevoren vakken ‘aangewezen’ waarvoor dit geldt. In het examenjaar 2020 waren 
deze vakken er niet vanwege het vervallen van het centraal examen. 
Daarnaast is er ook nog een kleine groep kandidaten die het staatsexamen aflegt op één van de Caribisch 
Nederlandse eilanden Bonaire, Sint Eustatius en Saba, de zogeheten BES-eilanden. Dit zijn jaarlijks ongeveer 
100 kandidaten en zijn niet meegenomen in de resultaten van deze rapportage.  
 
 
 
 
 
2 
 

2   Certificaat-kandidaten en diplomakandidaten 
Kandidaten die een staatsexamen afleggen om een diploma te halen kunnen dat op meerdere manieren doen: 
ze kunnen in een enkel examenjaar het volledige examenprogramma afleggen, of ze kunnen verspreid over een 
aantal jaren verschillende vakken afronden waar certificaten mee behaald worden die later ingewisseld kunnen 
worden voor een diploma. In de onderstaande tabellen wordt het onderscheid gemaakt tussen deze aantallen.  
Tabel 3a: Het aantal certificaat-kandidaten per onderwijssoort; regulier 
  2020 2019 2018 2017 2016 
       
Totaal 3123 3503 3657 3384 3534 
            
Vmbo-bb 4 9 22 11 22 
Vmbo-kb 3 64 164 15 25 
Vmbo-gt 232 382 325 298 373 
Havo 956 1196 1219 1220 1189 
Vwo 1928 1852 1927 1840 1925 
 
Het aantal reguliere certificaat-kandidaten is lager dan voorgaande jaren. In de aantallen van voorgaande jaren 
zitten ook nog de eerder benoemde schoolkandidaten voor de aangewezen vakken. Alleen in het vwo zien we 
een lichte toename.  
Tabel 3b: Het aantal diplomakandidaten per onderwijssoort; regulier 
  2020 2019 2018 2017 2016 
       
Totaal 998 610 568 523 465 
            
Vmbo-bb 0 0 1 0 0 
Vmbo-kb 1 3 5 6 4 
Vmbo-gt 164 115 94 99 94 
Havo 433 267 244 230 189 
Vwo 400 225 224 188 178 
 
Het aantal reguliere kandidaten dat opgaat voor een diploma (door volledig examen of door inwisseling van 
certificaten) is toegenomen. Er bestaat ook nog een groep leerlingen die geen enkel examen in het examenjaar 
aflegt en alleen certificaten inwisselen voor een diploma. Deze groep zit niet in de registerdata van DUO en dus 
niet in de hierbij gepresenteerde aantallen. In het jaarverslag van het CVTE worden deze aantallen wel 
1
gepubliceerd. Het aantal diplomakandidaten is exclusief een kleine groep leerlingen die zich heeft 
teruggetrokken van het examen (in examenjaar 2020 waren dit er 76; deze kandidaten zijn wel meegenomen in 
tabel 1).  
  
                                                           
1
 https://www.cvte.nl/documenten/publicaties/2020/03/11/jaarverslag-2019 
4 
 

3   Slaagpercentages 
Op basis van het aantal diplomakandidaten en de geregistreerde uitslagen is voor zowel de categorie ‘regulier’ 
als de vso-kandidaten het slaagpercentage berekend. 
 
Tabel 5: Het slaagpercentage per onderwijssoort; regulier  
  2020 2019 2018 2017 2016 
            
Totaal 58,8% 69,3% 62,8% 70,9% 76,3% 
            
Vmbo-bb nvt nvt 100,0% nvt nvt 
Vmbo-kb 0,0% 66,7% 60,0% 50,0% 75,0% 
Vmbo-gt 66,3% 70,4% 78,7% 67,7% 89,4% 
Havo 59,1% 70,0% 53,0% 71,3% 79,4% 
Vwo 55,5% 68,0% 70,5% 72,9% 66,3% 
 
Er zijn meer reguliere kandidaten opgegaan voor het diploma in 2020 maar het slaagpercentage ligt wel lager 
dan voorgaande jaren. Het is goed om op te merken dat het aantal reguliere diplomakandidaten in vmbo-bb en 
vmbo-kb dusdanig laag is dat deze slaagpercentages niet met elkaar vergeleken kunnen worden.  
 
Tabel 6: Het slaagpercentage per onderwijssoort; vso 
  2020 2019 2018 2017 2016 
       
Totaal 85,1% 79,2% 74,1% 77,1% 86,7% 
            
Vmbo-bb 89,7% 98,5% 45,5% 97,8% 84,0% 
Vmbo-kb 94,3% 85,9% 21,6% 90,6% 79,2% 
Vmbo-gt 85,2% 77,4% 77,6% 75,1% 87,4% 
Havo 80,6% 76,2% 73,8% 77,7% 86,3% 
Vwo 85,0% 89,7% 81,0% 82,2% 80,0% 
 
Onder de vso-kandidaten zien we een gemiddelde stijging in het slaagpercentage in 2020. Ook voor de vso-
kandidaten geldt dat er een aantal onderwijssoorten zijn waar het aantal diplomakandidaten jaarlijks vrij klein 
is. Om die reden moeten de slaagpercentages van de vso-kandidaten van vmbo-bb, vmbo-kb en het vwo met 
enige voorzichtigheid bekeken worden; de fluctuaties kunnen simpelweg het gevolg zijn van statistische 
afwijkingen en niet wijzen op een trend.    
6 
 

Zowel bij de vso- als reguliere diplomakandidaten zien we dat het slaagpercentage van de kandidaten die 
hebben deelgenomen aan de derde herkansingsronde lager ligt dan voor de leerlingen die alleen in de eerste of 
tweede ronde hebben herkanst.  
Tabel 9: Het aantal afgelegde herkansingen van diplomakandidaten in reguliere examenjaren 
    2020 2019 2018 2017 2016 
         
Regulier Mondeling 405 147 119 102 79 
  Schriftelijk nvt 179 137 132 117 
Vso Mondeling 525 210 174 185 134 
  Schriftelijk nvt 265 236 264 197 
 
In bovenstaande tabel is te zien hoeveel herkansingen er uiteindelijk zijn gemaakt. Dit betreft het aantal 
afgenomen examens en niet het aantal kandidaten dat heeft deelgenomen aan de herkansingen. Het aantal 
herkansingen ligt hoger in 2020. Dat is goed te verklaren aangezien er niet alleen meer diplomakandidaten 
waren in 2020 maar er waren ook meer herkansingsmogelijkheden.  
Tabel 10: slaagpercentage na herkansing 
  2020 2019 2018 2017 2016 
       
Regulier 50,31% 58,33% 69,94% 61,73% 65,45% 
Vso 67,45% 72,35% 66,54% 80,00% 71,43% 
 
Het aantal geslaagden na herkansing en het slaagpercentage na herkansing ligt in 2020 iets lager dan de 
voorgaande examenjaren. Deze cijfers zijn lastig te verbinden aan een eenduidige verklaring: de 
herkansingsstructuur was in 2020 dusdanig anders en de groep diplomakandidaten was een stuk groter.  
  
8 
 

Tabel 12b: Het gemiddelde cijfer voor het college-examen Engels; vso 
  2020 2019 2018 
        
Vmbo-bb 7.3 7.3 7.1 
Vmbo-kb 7.6 7.6 7.3 
Vmbo-gt 7.3 7.0 7.0 
Havo 6.6 6.7 6.6 
Vwo 6.7 6.9 6.5 
 
Het gemiddelde cijfer voor het college-examen Engels in het vso laat geen duidelijke trends zien. In het 
examenjaar liggen de gemiddelde cijfers in het vmbo-bb en vmbo-kb gelijk aan het voorgaande jaar. Voor het 
havo en het vwo ligt het gemiddelde cijfer iets lager en voor het vmbo-gt iets hoger.  
 
 
6   Conclusie: 
De belangrijkste bevindingen zijn dat het aantal diplomakandidaten behoorlijk is toegenomen en het aantal 
certificaat-kandidaten juist is afgenomen. Het slaagpercentage bij de categorie reguliere kandidaten lijkt iets 
lager te liggen en bij de vso-kandidaten iets hoger. De herkansingen laten zien dat er uiteindelijk maar een 
kleine groep aan de derde herkansingsronde heeft deelgenomen. De gemiddelde cijfers voor de vakken 
Nederlands en Engels laten in 2020 geen bijzondere afwijkingen zien ten opzichte van de twee voorgaande 
examenjaren.  
10 
 

