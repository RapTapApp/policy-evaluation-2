> Retouradres Postbus 20011 2500 EA Den Haag
Ministerie van 
Aan de voorzitter van de Tweede Kamer der Staten-
Binnenlandse Zaken en 
Generaal
Koninkrijksrelaties
Postbus 20018
Turfmarkt 147
2500 EA Den Haag
Den Haag
Postbus 20011
2500 EA Den Haag
Kenmerk
2021-0000053194
Uw kenmerk
Datum 12 februari 2021
Betreft Start Hypotheekgarantie Bonaire
Het vinden van een fijne en betaalbare woning is in Caribisch Nederland (CN) – 
net zoals in Europees Nederland – een flinke uitdaging. Daarom zet het kabinet 
zich ook in CN in om de betaalbaarheid en de beschikbaarheid van huur- en 
koopwoningen te verbeteren. Eén van de maatregelen die hieraan bijdraagt is de 
start van de pilot Hypotheekgarantie Bonaire (HGB). Vanaf 12 februari 2021 is het 
voor kopers van een woning in Bonaire mogelijk om een eigen woning te 
financieren met een hypotheek met hypotheekgarantie. Met deze brief informeer 
ik u, mede namens de staatssecretaris van Binnenlandse Zaken en 
Koninkrijksrelaties, over de introductie van de HGB.   
 
De vormgeving van de HGB is voor een belangrijk deel gebaseerd op de Nationale 
Hypotheek Garantie (NHG) binnen Europees Nederland. Kopers krijgen met een 
garantie op hun hypotheek een vangnet als ze door persoonlijke omstandigheden 
in financiële moeilijkheden komen. Met de hypotheekgarantie is het mogelijk om 
de volledige waarde van de woning met een hypotheek te financieren, waardoor 
de toegankelijkheid en betaalbaarheid van een eigen woning in Bonaire naar 
verwachting zal verbeteren. Daarnaast kan de HGB bijdragen aan de doorstroom 
van sociale huurwoningen naar koopwoningen. Dit zorgt ervoor dat meer 
inwoners van Bonaire betaalbaar kunnen wonen. Met name starters, jonge 
gezinnen en mensen met een middeninkomen zullen naar verwachting baat 
kunnen hebben bij dit product. Vooralsnog wordt HGB als pilot voor vijf jaar 
aangeboden voor maximaal 350 woningen.  
 
Betaalbaarheid en financiering eigen woning 
Voor veel inwoners van Caribisch Nederland zijn betaalbaarheid en 
financierbaarheid van een eigen woning een probleem. In tegenstelling tot de 
banken in Europees Nederland, zijn banken in CN meestal niet bereid om de 
volledige woningwaarde te financieren. Potentiële huizenkopers moeten dus een 
aanzienlijk deel eigen vermogen inbrengen, waardoor veel potentiële 
hypotheekverstrekking niet tot stand komt. Veel mensen zijn niet in staat om het 
benodigde eigen vermogen op te bouwen, ook al zouden ze op basis van hun 
inkomen volgens de in CN geldende AFM-normen wel op verantwoorde wijze een 
hypotheek kunnen dragen. De problemen rondom de financiering belemmeren 
huurders om door te stromen naar een koopwoning en hebben ook een negatief 
effect op de bouw van woningen.  
Pagina 1 van 3

Ministerie van 
Binnenlandse Zaken en 
Koninkrijksrelaties
koopsector. Dat kan een positief effect hebben op de wachtlijst voor sociale Kenmerk
2021-0000053194
huurwoningen, omdat er sociale huurwoningen vrijkomen. 
 
Effectmeting, monitoring, en evaluatie 
Het gebruik van HGB wordt bijgehouden met data van NHG en MCB, zoals het aantal 
aanvragen van HGB, verstrekte hypotheeksommen en betalingsachterstanden. Het 
Centraal Bureau van de Statistiek (CBS) gaat gedurende de periode van 5 jaar data 
bijhouden over de ontwikkeling van de woningmarkt op Bonaire. Ook verricht het 
CBS een nulmeting bij de start van de pilot. Aan de hand van deze data worden de 
(neven)effecten op de woningmarkt en de risico’s voor NHG gedurende de looptijd 
van de pilot in de gaten gehouden. Naast vaste evaluatiemomenten zal NHG de 
garantieverstrekking en bijbehorende risico’s voortdurend monitoren. Indien nodig 
kan de verstrekking worden aangepast en in het uiterste geval kan de HGB bij 
onregelmatigheden ook eerder worden stopgezet. Op basis van de bevindingen van 
de pilot vindt na de periode van 5 jaar besluitvorming plaats of de HGB wordt 
ingevoerd op Bonaire en onder welke voorwaarden. Ook kan dan worden bepaald 
of de introductie van een hypotheekgarantie kan worden uitgebreid naar St. 
Eustatius en Saba.  
 
Zoals in deze brief beschreven, is de verwachting dat de introductie van de HGB 
positieve effecten heeft op de koop- en huurwoningmarkt op Bonaire. Ik hoop van 
harte dat de HGB er toe bijdraagt dat het kopen van een eigen woning voor meer 
mensen op Bonaire bereikbaar wordt.  
 
 
De minister van Binnenlandse Zaken en Koninkrijksrelaties, 
 
 
 
 
drs. K.H. Ollongren 
Pagina 2 van 3

