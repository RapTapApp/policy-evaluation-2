35 648 Wijziging van de Wet basisregistratie personen in verband met het 
bevorderen van de goede uitvoering van die wet op enkele 
onderdelen en het herstellen van enige omissies, alsmede van de 
Wet basisadministraties persoonsgegevens BES in verband met het 
opnemen van gegevens over kinderen die op het moment van de 
geboorte niet meer in leven zijn of omtrent wie een akte in een 
openbaar lichaam is opgemaakt die vermeldt dat het kind op het 
ogenblik van de aangifte niet in leven is, dan wel die zijn overleden 
zonder zelf ingeschrevene te zijn 
 
Nota naar aanleiding van het verslag 
 
Inhoudsopgave 
1. Inleiding ..................................................................................................1 
2. Wijziging van de Wet basisregistratie personen .............................................1 
2.1 Beperken persoonlijk verschijnen ingezetenen bij aangifte vertrek naar 
buitenland ...............................................................................................1 
2.2 Wettelijke verplichting tot ambtshalve registreren van persoon op briefadres
 .............................................................................................................2 
2.3 Registratie levenloos geboren of voor inschrijving in GBA of BRP overleden 
kinderen .................................................................................................3 
2.4 Uitbreiding gegevensverstrekking aan autoriteiten in Caribische deel 
Koninkrijk ................................................................................................4 
2.5 In de wet opnemen van een experimenteerartikel ...................................5 
3. Wijziging van de Wet basisadministraties persoonsgegevens BES ....................7 
4. Consultatie en advies; het gebruikersoverleg BRP ..........................................8 
5. Artikelsgewijs ...........................................................................................9 
5.1 Artikel I, onderdeel K ..........................................................................9 
1. Inleiding 
Het verheugt mij dat de leden van de fracties van de VVD, het CDA, de 
ChristenUnie en de SGP met belangstelling kennis hebben genomen van het 
voorstel van wet tot wijziging van de Wet basisregistratie personen (hierna: Wet 
BRP) en de Wet basisadministraties persoonsgegevens BES (hierna: Wet bap BES). 
De leden van voornoemde fracties hebben over het wetsvoorstel verscheidene 
vragen en opmerkingen. Ik dank de fracties voor hun bijdrage en ga in deze nota 
graag op die – hieronder gecursiveerde – vragen en opmerkingen in. Hierbij is de 
indeling en volgorde van het verslag aangehouden. 
2. Wijziging van de Wet basisregistratie personen 
2.1 Beperken persoonlijk verschijnen ingezetenen bij aangifte vertrek naar 
buitenland 
De leden van de VVD-fractie lezen dat wordt voorgesteld om de persoonlijke 
verschijningsplicht van ingezetenen op één adres bij aangifte van vertrek naar het 
buitenland te beperken, omdat de huidige bepaling geen rekening houdt met het 
feit dat er op het betreffende adres ook personen kunnen zijn ingeschreven die 
geen familie van elkaar zijn. In het kader van de verschijningsplicht wordt het 
voorts mogelijk gemaakt dat bij algemene maatregel van bestuur regels kunnen 
worden gesteld omtrent bijzondere gevallen waarin de verplichting voor de 
minderjarige om in persoon bij de aangifte te verschijnen niet geldt. Het gaat dan 
om zieke of in een instelling verblijvende minderjarigen. De leden van de VVD-
fractie begrijpen dat de persoonlijke verschijningsplicht in deze situatie 
problematisch kan zijn, maar vragen toch aandacht voor mogelijke fraude. Hoe 
wordt fraude in dezen voorkomen? Hoe wordt voorkomen dat signalen over niet-
1 

Gemeenten (hierna: VNG) en de Nederlandse Vereniging voor Burgerzaken 
(hierna: NVVB). In de aanloop naar de inwerkingtreding van het wetsvoorstel zal 
ik, in samenwerking met de VNG en NVVB, zorgen voor een gerichte communicatie 
richting gemeenten, aangaande dit onderwerp. 
2.3 Registratie levenloos geboren of voor inschrijving in GBA of BRP overleden 
kinderen 
De leden van de CDA-fractie onderkennen, gelet op de concrete voorbeelden die de 
regering geeft, dat ook in deze gevallen sprake kan zijn van een ingrijpende 
gebeurtenis voor de betrokken ouder die vergelijkbaar is met de situaties waarin 
de huidige wet wel voorziet in de mogelijkheid van registratie. Deze leden steunen 
dan ook het voorstel om de mogelijkheden voor registratie van kinderen op de 
persoonslijst van de ouder zodanig uit te breiden dat ook in de bedoelde gevallen 
gegevens over het kind kunnen worden opgenomen. Deze leden waarderen de 
veranderende opvatting over de functie van de basisregistratie personen, namelijk 
dat die ook een bijdrage kan leveren aan de emotionele verwerking van het 
overlijden van het kind door de betrokken ouder. 
Ik dank de leden van de CDA-fractie voor hun steun en blijk van waardering voor 
dit onderdeel van het wetsvoorstel. 
De leden van de SGP-fractie vragen in hoeverre het voorgekomen kan zijn dat een 
akte van levenloos geboren kind is opgemaakt in situaties waarin het kind wel 
degelijk enkele dagen heeft geleefd, vanwege de zwaardere vereisten die golden 
voor het inschrijven van een akte die vermeldt dat het kind op het moment van 
aangifte niet meer in leven was. Welke mogelijkheden zijn er om aktes te 
vervangen en in hoeverre is dit wetsvoorstel om ook voor die situaties enige 
coulance te betrachten? 
De casus die de leden van de SGP-fractie aandragen, kan in de praktijk 
voorgekomen zijn. Tot 1 januari 1995 werd op grond van de destijds geldende 
regeling in Boek I van het Burgerlijk Wetboek voor deze groep kinderen die na de 
geboorte maar nog voor de aangifte daarvan zijn overleden dezelfde akte 
opgemaakt als bij kinderen die op het moment van de geboorte niet meer in leven 
waren. Dit was de akte levenloos geboren kind, die werd opgenomen in het 
overlijdensregister van de Nederlandse burgerlijke stand. Vanaf 1 januari 1995 
wordt voor deze groep kinderen die na de geboorte maar voor de aangifte zijn 
overleden altijd een akte van geboorte en een akte van overlijden opgemaakt. 
Het staat de ouders overigens vrij om de rechter te verzoeken de destijds 
opgemaakte akte van levenloos geboren kind om te zetten in een geboorteakte en 
2
een overlijdensakte. Daarmee wordt duidelijk dat het kind ook als rechtssubject 
heeft geleefd. Zo een omzetting is echter geen vereiste voor de bijschrijving van 
het kind op de persoonslijst van de ouder. Artikel 2.7, eerste lid, onderdeel a, 
onder 2°, van de Wet BRP bepaalt voor deze gevallen expliciet dat registratie 
mogelijk is op grond van een akte die vermeldt dat het kind op het ogenblik van de 
aangifte niet in leven is. 
De leden van de SGP-fractie vragen of de regering wil toelichten waarom het 
verzoek om kosteloos de in het wetsvoorstel bedoelde aktes op te nemen beperkt 
is tot degenen die als ingezetenen zijn ingeschreven en waarom dit niet uitgebreid 
zou kunnen worden tot degenen die als niet-ingezetene geregistreerd zijn. 
Eveneens vragen zij waarom ten aanzien van de aktes die vermelden dat een kind 
 
2
 Zie in dit verband de ‘Officiële mededeling nr. 1/2017 inzake het opmaken van akten van 
geboorte (levenloos) van kinderen die in het verleden zijn geboren en waarvan geen akte is 
opgemaakt en het aanvullen van in het verleden opgemaakte akten van levenloos geboren 
kinderen’ van de Commissie van advies voor de zaken betreffende de burgerlijke staat en de 
nationaliteit, ministerie van Justitie en Veiligheid (Stcrt. 2017, 70596). 
1 

3
Europees recht – de Algemene verordening gegevensbescherming (AVG) – 
immers een verstrekking aan een land of gebied buiten de Europese Unie. In dat 
licht is het noodzakelijk dat in dat land of gebied een passend niveau van 
bescherming van de persoonlijke levenssfeer van de betrokken ingeschrevenen is 
gewaarborgd. Of dit het geval is, dient te worden beoordeeld aan de hand van de 
bepalingen in hoofdstuk V van de AVG. Dat is in het Caribische deel van het 
Koninkrijk het geval; in de openbare lichamen van het Caribische deel van 
Nederland wordt het passend beschermingsniveau gewaarborgd door de Wet 
4
bescherming persoonsgegevens BES en in de Caribische Landen door de daarop 
5 6 7
betrekking hebbende Landsverordeningen van Aruba, Curaçao en Sint Maarten. 
Deze regelgeving, die – met name voor wat de openbare lichamen betreft – is 
ontleend aan de inmiddels ingetrokken (Europees-Nederlandse) Wet bescherming 
persoonsgegevens, biedt dwingende (privacy)voorschriften voor de beoogde 
ontvangers (zoals de gezaghebbers als de bevoegde autoriteiten voor de uitgifte 
van Nederlandse identiteitskaarten) van gegevens uit de basisregistratie. In 
paragraaf 4.2 van de memorie van toelichting bij het wetsvoorstel wordt hierop 
nader ingegaan. 
Het wetsvoorstel brengt geen verandering in het feit dat het op dit moment voor 
studenten niet mogelijk is om in het Caribische deel van het Koninkrijk een 
burgerservicenummer (hierna: BSN) aan te vragen. Zoals aangegeven in mijn brief 
8
van 21 december jl. inzake beleidsontwikkelingen met betrekking tot het BSN, 
worden op dit moment de bevindingen uit het onderzoek naar de mogelijke 
invoering van het BSN in Caribisch Nederland door het ministerie, in overleg met 
de openbare lichamen en de Rijksdienst Caribisch Nederland, nader uitgewerkt, 
met de bedoeling om op termijn het BSN in Caribisch Nederland in te voeren. Het 
kabinet is – vooruitlopend daarop – bereid om te onderzoeken of en op welke wijze 
studenten uit het Caribisch deel van het Koninkrijk voor aankomst in Nederland 
van een BSN kunnen worden voorzien. 
2.5 In de wet opnemen van een experimenteerartikel 
De leden van de VVD-fractie stellen vragen bij het voorstel om in de Wet BRP een 
experimenteerartikel op te nemen. Acht de regering het denkbaar dat er een 
experiment wordt gehouden met het opnemen van digitale gegevens in de BRP? 
Welke andere zaken zouden voor een experiment in aanmerking komen. Gaarne 
krijgen de leden van de VVD-fractie een reactie van de regering. Deze leden zijn op 
de hoogte van de brief van 21 september 2020 over de stand van zaken BRP, 
waarin een stapsgewijze verbetering en vernieuwing van de BRP wordt geschetst. 
In die brief wordt ook ingegaan op digitale contactgegevens en het opnemen 
daarvan in de BRP. De leden van de VVD-fractie vragen de regering wanneer deze 
gegevens in de BRP worden opgenomen. Waarom wordt het opnemen van digitale 
gegevens in de BRP niet meegenomen bij het onderhavige wetsvoorstel? Is 
overwogen om de Wet BRP op dit punt te wijzigen en dit onderdeel van het 
wetsvoorstel desnoods inwerkingtreding te laten treden, zodra het kan, een en 
ander zoals in de Wet digitale overheid voor de online identiteit is bepaald? Gaarne 
krijgen de leden van de VVD-fractie een reactie van de regering. 
 
3
 Verordening (EU) 2016/679 van het Europees Parlement en de Raad van 27 april 2016 
betreffende de bescherming van natuurlijke personen in verband met de verwerking van 
persoonsgegevens en betreffende het vrije verkeer van die gegevens en tot intrekking van 
Richtlijn 95/46/EG (algemene verordening gegevensbescherming) (PbEU 2016, L 119). 
4
 Stb. 2010, 349. 
5
 Landsverordening van 19 mei 2011 houdende nieuwe regels ter bescherming van de 
persoonlijke levenssfeer in verband met het vastleggen en verstrekken van 
persoonsgegevens (Landsverordening persoonsregistratie), AB 2011, 37. 
6
 Landsverordening van 4 september 2010 houdende regels inzake de bescherming van 
persoonsgegevens (Landsverordening bescherming persoonsgegevens), AB 2010, 84. 
7
 Landsverordening bescherming persoonsgegevens van 20 december 2012, AB 2012, GT no. 
2. 
8
 Kamerstukken II 2020/21, 27859, nr. 150. 
1 

jl. beantwoordde de staatssecretaris schriftelijke vragen van de leden Van der 
Molen en Middendorp over het bericht ‘Nog steeds doodverklaard: 
verwisselingsfout van drie jaar terug blijft Fred Marree achtervolgen’. De 
staatssecretaris antwoordde, dat hij bij het opzetten van het meldpunt nadrukkelijk 
de ervaringen en verwachtingen van burgers betrekt en de ervaringen die zijn 
opgedaan met het Centraal Meldpunt Identiteitsfraude, dat ook wordt beheerd door 
de Rijksdienst voor Identiteitsgegevens. De leden van de CDA-fractie vragen, of de 
voorbereidingen inmiddels zo ver gevorderd zijn, dat de verwachting van de 
staatssecretaris uitkomt, dat het meldpunt begin 2021 van start kan gaan. 
11
In mijn brief van 18 november jl. over het stelsel van basisregistraties, heb ik uw 
Kamer geïnformeerd over de stand van zaken met betrekking tot het centraal 
meldpunt waar burgers en bedrijven terecht kunnen voor het melden en oplossen 
van problemen met de basisregistraties. Het ‘Meldpunt Fouten in 
Overheidsregistraties’ is op 4 januari jl. daadwerkelijk van start gegaan. 
De leden van de ChristenUnie-fractie lezen met instemming dat de regering naar 
aanleiding van het advies van de Afdeling advisering van de Raad van State de 
experimenteerbepalingen nader heeft gedefinieerd. Genoemde leden vragen of de 
voorbeelden die de regering aandraagt, ook specifiek bedoeld zijn als experiment 
of als situaties waarin de regering behoefte heeft aan flexibele normstelling – 
hetgeen ook de Raad van State zich afvraagt. 
De regeling ziet uitdrukkelijk op experimenten en niet op flexibele normstelling. 
Met een uit te voeren experiment dient te worden vastgesteld of het oogmerk 
waarop het experiment betrekking heeft, op een zinvolle wijze via een wijziging 
van de Wet BRP kan worden geadresseerd. Met een experiment kunnen de voor- 
en nadelen van de daarbij gekozen oplossing in kaart worden gebracht. Op basis 
van de aldus verworven kennis kan vervolgens over een eventuele wijziging van de 
Wet BRP (en de daarop gebaseerde regelgeving) worden besloten. De voorgestelde 
experimenteerbepaling biedt derhalve geen mogelijkheid om van de Wet BRP af te 
wijken teneinde uitsluitend ruimte te creëren voor het adresseren van 
beleidsvraagstukken, indien die niet gericht zijn op een mogelijke aanpassing van 
de Wet BRP. De maximale duur van vier jaar borgt bovendien het tijdelijke 
karakter van de afwijkingsmogelijkheid en laat tegelijkertijd de noodzakelijke 
ruimte voor achtereenvolgens de uitvoering, evaluatie en eventuele wettelijke 
verankering van een experiment. 
3. Wijziging van de Wet basisadministraties persoonsgegevens BES 
De leden van de ChristenUnie-fractie lezen met instemming dat in voorliggend 
voorstel ook uitvoering wordt gegeven aan de motie-Özütok/Van der Graaf van 
10 oktober 2018 over het opnemen van levenloos geboren kinderen in de 
basisadministraties van de openbare lichamen Bonaire, Sint Eustatius en Saba. 
Genoemde leden vragen de regering aan te geven hoe over deze mogelijkheid 
richting bewoners van de BES-eilanden wordt gecommuniceerd. Voorts vragen zij 
of de ervaringen met het opnemen van levenloos geboren kinderen in de 
basisadministraties in Europees Nederland, ook met de BES-eilanden zullen worden 
gewisseld. 
Ik onderschrijf het belang van een goede communicatie over dit onderdeel van het 
wetsvoorstel, naar de inwoners van de openbare lichamen Bonaire, Sint Eustatius 
en Saba (BES), maar ook richting de instanties die aan dit onderdeel uitvoering 
dienen te geven. Ik ben dan ook voornemens om in aanloop naar de 
inwerkingtreding van dit wetsvoorstel deze nieuwe registratiemogelijkheid via 
verschillende kanalen, waaronder Rijksoverheid.nl, onder de aandacht te brengen. 
Daarnaast zullen de afdelingen Burgerzaken op de BES-eilanden vanuit mijn 
 
11
 Kamerstukken II 2020/21, 27859, nr. 149. 
1 

risico lopen op handhaving, met de onwenselijke gevolgen van dien. Zij vragen wat 
betrokkenen in dergelijke situaties te doen staat. 
Het uitgangspunt van de BRP is dat een persoon wordt ingeschreven op het adres 
waar hij woonachtig is. Dit is niet anders ingeval betrokkene illegaal een 
vakantiehuisje bewoont; rechtmatigheid van de bewoning is immers geen 
voorwaarde voor inschrijving. In het door de leden van de SGP-fractie geschetste 
geval is inschrijving op een briefadres derhalve niet aan de orde en zal het college 
van B&W de betrokkene dienen in te schrijven op het adres van het vakantiehuisje, 
zijnde het feitelijke woonadres. Het wetsvoorstel brengt hierin geen verandering. 
5. Artikelsgewijs 
5.1 Artikel I, onderdeel K 
De leden van de ChristenUnie-fractie wijzen op de mogelijkheid die er momenteel 
is voor adoptieouders om de ontstaansgeschiedenis van een kind laten wissen uit 
de BRP, conform artikel 2.57 eerste lid van de Wet basisregistratie personen. In 
Trouw verscheen afgelopen zomer een ingrijpend bericht over kinderen die in 
Nederland werden geadopteerd, waarvan de persoonskaarten zijn gewist. 
Genoemde leden vinden dat eenieder het recht behoort te hebben om te weten 
waar je vandaan komt. Zij vragen de regering aan te geven of het niet wenselijk 
zou zijn dat enkel op eigen initiatief, door iemand van zestien jaar of ouder, 
persoonsgegevens kunnen worden verwijderd uit de BRP, en dit niet meer voor 
adoptieouders mogelijk te maken. 
Op grond van artikel 2.57, eerste lid, van de Wet BRP kunnen op verzoek van de 
adoptiefouders van een minderjarige jonger dan 16 jaar of op eigen verzoek van 
het adoptiefkind van 16 jaar of ouder, kosteloos een aantal gegevens van vóór de 
adoptie van de persoonslijst van de geadopteerde worden verwijderd. Deze 
mogelijkheid om gegevens te laten verwijderen, bestaat omdat die gegevens 
persoonlijk gevoelig zijn en niet noodzakelijk voor de uitvoering van 
overheidstaken. De verwijdering van deze gegevens uit de BRP heeft echter geen 
invloed op de brondocumenten zoals de akten van de burgerlijke stand (waaronder 
de geboorteakte) en de daaraan ten grondslag liggende documenten (zoals de 
gerechtelijke uitspraak over de adoptie), die bewaard blijven. Op deze wijze zijn de 
oorspronkelijke gegevens, in het belang van het geadopteerde kind, terug te 
vinden. In het kader van de doorontwikkeling van de BRP zal worden bezien of het 
aanvullend hierop wenselijk is om deze gegevens ook in de BRP op enigerlei wijze 
te bewaren, zodat op verzoek van het adoptiefkind inzage geboden kan worden in 
de gegevens. 
De leden van de SGP-fractie constateren dat in het algemeen deel niets te vinden 
is over deze voorgestelde wijziging. Deze leden ontvangen graag enige 
verheldering op de achtergrond, de wenselijkheid en de noodzaak van het voorstel. 
Deze leden vragen waarom het verstandig zou zijn dat op basis van de leden drie 
en vier alle historische gegevens inzake de geslachtsvermelding te kunnen 
verwijderen. In hoeverre kan hierdoor de betrouwbaarheid van de registers en de 
mogelijkheid van historisch onderzoek in het geding zijn, zo vragen zij. Eveneens 
vragen zij op welke wijze kan worden voldaan aan de vereiste zorgvuldigheid bij 
verzoeken om de geslachtsvermelding voor een tweede of volgende keer te 
wijzigen. 
In het wetsvoorstel is een wijziging van artikel 2.57, vierde lid, van de Wet BRP 
opgenomen. Artikel 2.57, derde lid, van de Wet BRP, waarnaar de leden van de 
SGP-fractie eveneens verwijzen, wordt niet gewijzigd. Het vierde lid van artikel 
2.57 richt zich op gerelateerden van een ingeschrevene wiens gegevens zijn 
gewijzigd in verband met een geslachtswijziging. Omdat op de persoonslijst van 
een ingeschrevene ook gegevens over gerelateerden zijn opgenomen, zal de 
wijziging van de gegevens van een ingeschrevene in beginsel automatisch leiden 
1 

