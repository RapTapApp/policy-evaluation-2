www.rijksoverheid.nl
Aan de voorzitter van de Tweede Kamer der Staten-
www.facebook.com/minbzk
Generaal
www.twitter.com/minbzk
www.linkedin.com/company/
Postbus 20018
ministerie-van-bzk
2500 EA  DEN HAAG
Kenmerk
2021-0000076372
Uw kenmerk
Datum 11 februari 2021
Betreft Beantwoording schriftelijk overleg over Sint Maarten
  
Hierbij bied ik u de beantwoording aan op uw vragen over het gevangeniswezen 
op Sint Maarten, de wederopbouw Sint Maarten en de derde tranche 
liquiditeitssteun Sint Maarten. Wat het gevangeniswezen van Sint Maarten betreft, 
beantwoord ik de vragen mede namens de minister voor Rechtsbescherming.  
 
In de beantwoording heb ik er voor gekozen om de antwoorden op de vragen van 
de verschillende fracties over het gevangeniswezen en de relatie tussen 
wederopbouw en liquiditeitssteun te bundelen. De resterende vragen beantwoord 
ik vervolgens per fractie. 
 
  
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops 
  
Pagina 1 van 14

Kenmerk
2021-0000076372
 
Ook willen de leden van de GroenLinks-fractie weten hoe de bouw van een nieuwe 
gevangenis zich verhoudt tot de aanbeveling van de voortgangscommissie om 
verbetering van de hele detentieketen als uitgangspunt te nemen, in plaats van 
de door Sint Maarten gewenste bouw van een nieuwe gevangenis. Daarnaast 
stellen zij de vraag hoe de aanbeveling van de Voortgangscommissie, dat een 
versterking van het ministerie van Justitie van Sint Maarten een randvoorwaarde 
is voor het kunnen uitvoeren van de plannen van aanpak, zich verhoudt tot de 
eenmalige bijdrage van €30 miljoen. Ik kan u melden dat dee €30 miljoen 
1
substantieel zal moeten bijdragen aan de uitvoering van het plan van aanpak en 
daarmee het gevangeniswezen in zijn geheel. €20 miljoen van deze bijdrage zal 
gaan naar de bouw van een nieuw gevangenisgebouw. Het huidige 
gevangenisgebouw voldoet niet vanwege de te beperkte capaciteit. Daarnaast is 
het dusdanig verouderd en beschadigd door de orkanen Irma en Maria dat het 
bouwen van een nieuwe inrichting de meest effectieve manier is om duurzame 
verbeteringen tot stand te brengen. Dit werd ook al geconstateerd door de Dienst 
Justitiële Inrichtingen, die in 2018 het plan van aanpak uitbracht. De bouw van de 
nieuwe gevangenis draagt dan ook voor een belangrijk deel bij aan de uitvoering 
van het plan van aanpak. Sint Maarten is echter vanwege de huidige financiële 
positie niet in staat om dit zelf volledig te financieren. De resterende €10 miljoen 
zal worden besteed aan andere onderdelen van het plan van aanpak voor de 
komende vijf jaar, zodat de gehele detentieketen wordt versterkt. Hiermee 
versterkt Nederland het ministerie van Justitie niet direct, dit is immers aan Sint 
Maarten zelf, maar ondersteunt Nederland wel de rol die het ministerie in het plan 
van aanpak heeft. Bovendien draagt Nederland ook bij aan de aanstelling van een 
programmamanager, zoals hieronder wordt toegelicht. Hiermee wordt een 
belangrijke aanbeveling van de voortgangscommissie opgevolgd. 
 
In het licht van voorgaande is het ook van belang om te vermelden dat er over 
het gevangeniswezen twee maatregelen in het kader van het landspakket zijn 
overeengekomen. Zoals ik uw Kamer per brief van 11 september 2020 liet weten, 
is de eerste maatregel het gezamenlijk opdrachtgeverschap van Nederland en 
Sint Maarten aan de United Nations Office for Project Services (UNOPS) voor de 
2
bouw van een nieuwe gevangenis . De tweede maatregel betreft de uitvoering 
van de afspraken die op 19 oktober 2018 tussen Sint Maarten en Nederland zijn 
gemaakt over de meest noodzakelijke verbeteringen na de beschadigingen aan de 
gevangenis als gevolg van de orkanen Irma en Maria in 2017. Aan deze 
maatregelen in het landspakket is een einddatum verbonden, zodat Nederland 
druk op de verbeteringen in het gevangeniswezen houdt.  
 
Afspraken Ministerieel Overleg 9 november 2020 
Hoewel het de verantwoordelijkheid van Sint Maarten is en blijft om het 
gevangeniswezen op orde te krijgen, lukt het Sint Maarten tot op heden niet om 
zelfstandig voortgang te boeken. Om deze reden heeft de minister van Justitie 
van Sint Maarten bij brief van 9 oktober 2020 mij een verzoek gedaan tot zowel 
 
1
 Voor de taken die Sint Maarten nog niet zelfstandig kon vervullen op 10-10-10 is destijds 
een plan van aanpak vastgesteld, zo ook voor detentie. De Algemene Maatregel van 
Rijksbestuur Samenwerkingsregeling waarborging plannen van aanpak landstaken Curaçao 
en Sint Maarten ligt hieraan ten grondslag. In 2018 een herzien plan van aanpak opgesteld 
ter vervanging van het plan uit 2010: “Een veilige samenleving: Bouwen aan een 
verantwoorde en duurzame sanctie uitvoering op Sint Maarten (2018 – 2023)”.  
2
 Kamerstukken II, 2019/2020, 35 300 IV, nr. 73 
Pagina 7 van 14

Kenmerk
2021-0000076372
Door de combinatie van de inzet van Sint Maarten, de hierboven genoemde hulp 
en bijstand en de middelen die het kabinet beschikbaar stelt voor een nieuwe 
justitiële inrichting ontstaat een win-win situatie. Nederland zal – net als met de 
eenmalige bijdrage van €30 miljoen - via hulp en bijstand richting kunnen geven 
aan de uitvoering van het plan van aanpak en op deze manier verbeteringen 
bespoedigen. 
 
Moties over het gevangeniswezen 
De CDA- en GroenLinks-fracties vragen naar de rol en 
verantwoordelijkheidsverdeling ten aanzien van de verbeteringen in het 
gevangeniswezen, waarbij de CDA-fractie in het bijzonder vraagt naar de stand 
van zaken rondom de moties. Ik ga hieronder nader in op de uitvoering van deze 
moties.  
 
De vragen van beide fracties hebben betrekking op de opvolging die het kabinet 
3
heeft gegeven aan de motie-Van Dam/Bosman van 22 juni 2020 over het laten 
overnemen van het gevangeniswezen in Sint Maarten door de Rijksministerraad 
4
en de motie-Van Dam c.s. van 10 oktober 2019 over een scheiding van beheer 
en gezag in de handhaving van de rechtsorde. De PvdA-fractie vraagt daarbij naar 
een reactie op de opmerking van de voortgangscommissie dat de 
Koninkrijksregering verantwoordelijkheid draagt om de situatie rondom 
humanitaire misstanden in de gevangenis op te lossen.  
 
Mijn standpunt in dezen is dat voorop blijft staan dat Nederland kan bijdragen aan 
de verbetering van het gevangeniswezen, maar dat het zorgdragen voor de 
verwezenlijking van mensenrechten ingevolge artikel 43, eerste lid, van het 
Statuut, een aangelegenheid is van het land zelf. Het Koninkrijk is daarnaast, op 
grond van het tweede lid van artikel 43 Statuut, wel verantwoordelijk voor het 
waarborgen van deze rechten.  
 
De leden van de PvdA-fractie vragen ook of tussen Nederland en Sint Maarten is 
gesproken over de mogelijkheid tot het treffen van een voorziening op basis van 
de Samenwerkingsregeling waarborging plannen van aanpak landstaken Curaçao 
en Sint Maarten – door de Koninkrijksregering.  
Het kabinet is er niet van overtuigd dat het treffen van een voorziening of 
ingrijpen door het Koninkrijk, door het overnemen van het gevangeniswezen of 
anderszins, op dit moment de beste keuze is. Er zijn zoals hierboven beschreven 
nog andere keuzes mogelijk, die samenwerking tussen Sint Maarten en Nederland 
als uitgangspunt nemen. Een scheiding maken tussen beheer en gezag, in het 
kader van zulke samenwerking, waartoe de motie Van Dam c.s. oproept, voert 
volgens het kabinet evenwel te ver en zou te zeer raken aan de autonomie van 
Sint Maarten. De wil van Sint Maarten om nu stappen te zetten ten aanzien van 
het gevangeniswezen in combinatie met bovengenoemde hulp en bijstand, de 
maatregelen in het kader van het landspakket en de eenmalige bijdrage van €30 
miljoen voor het gevangeniswezen zie ik als de aangewezen weg om te komen tot 
de lang gewenste verbetering van de detentieomstandigheden. Dit sluit aan bij de 
gedachte achter de moties en de breed bestaande zorgen. Voor het kabinet gaat 
het immers niet om de vorm van of grondslag voor de verbetering, maar om het 
bereiken van het doel: de verbetering van de detentieomstandigheden. Ik 
constateer dat ik hiermee invulling heb gegeven aan de moties van de Tweede 
Kamer.  
 
3
 Kamerstukken II 2019/2020 35300 IV, nr.62 
4
 Kamerstukken II 2019/2020 35300 IV, nr.22 
Pagina 7 van 14

Kenmerk
2021-0000076372
stand is gekomen. Ook de leden van de D66-fractie informeren hiernaar. In het 
verlengde hiervan vragen de leden van de CDA-fractie wat de omvang is van 
beide trajecten, waar beide trajecten zich qua aandachtspunten op richten en in 
hoeverre deze door elkaar heen kunnen gaan lopen. Ik kan de leden van beide 
fracties melden dat de steun van maximaal €550 miljoen (waarvan maximaal 
€470 miljoen voor het trustfonds) die Nederland in het kader van de 
wederopbouw Sint Maarten heeft toegezegd betrekking heeft op herstel van de 
gevolgen van de orkanen Irma en Maria, die in september 2017 het land voor een 
flink deel hebben verwoest. De liquiditeitssteun die in tranches aan Sint Maarten 
wordt verstrekt is noodzakelijk als gevolg van de Covid-19 pandemie. Om de 
weerbaarheid van het land tegen de gevolgen van dergelijke crises in de toekomst 
te vergroten, zijn de landspakketten overeengekomen en wordt het COHO 
opgericht. Dit traject ziet op het bevorderen dat hervormingen van bestuurlijke 
aard worden doorgevoerd, duurzaam houdbare overheidsfinanciën worden 
gerealiseerd en de weerbaarheid van de economie wordt versterkt, met inbegrip 
van de rechtsstatelijke inbedding die daarvoor nodig is. Het belangrijkste 
raakpunt tussen beide trajecten is het bevorderen van goed bestuur als 
voorwaarde voor succesvolle implementatie. 
 
De hervormingen die zijn overeengekomen in het landspakket zijn complementair 
aan de wederopbouwprojecten die reeds worden uitgevoerd in het kader van het 
trustfonds bij de Wereldbank. Hoewel de beide trajecten van elkaar gescheiden 
zullen blijven, moeten deze elkaar wel gaan versterken. Ter illustratie hiervan 
noem ik het herstel van de luchthaventerminal via het trustfonds, in combinatie 
met de in het landspakket opgenomen noodzakelijke verbeteringen van de 
corporate governance van de luchthaven en van andere overheidsentiteiten. In 
het kader van Building Back Better is een investering in de ‘stenen’ van de 
luchthaven niet voldoende; ook de wijze waarop de luchthaven bestuurd wordt en 
de bijbehorende ‘checks & balances’ moeten onder handen genomen worden. Met 
deze verbetering van de corporate governance was in het kader van de 
wederopbouw reeds een start gemaakt als voorwaarde voor het vrijgeven van de 
middelen voor het herstel van de luchthaventerminal. Hiervoor had Sint Maarten 
een Taskforce Corporate Governance ingesteld. De plannen die zij hebben 
opgeleverd zijn echter sindsdien nog nauwelijks verder gebracht door de overheid 
van Sint Maarten. In het landspakket is nu afgesproken dat de overheid van Sint 
Maarten deze plannen actief gaat uitvoeren. Nederland kan daar bovendien via de 
Tijdelijke Werkorganisatie/het COHO ondersteuning bij bieden. Bij de 
beantwoording van de vragen van de CDA-fractie ga ik nader in op de rol en 
functie van de Tijdelijke Werkorganisatie (TWO). 
 
Een ander voorbeeld waar de beide trajecten elkaar kunnen versterken is het 
Wereldbank-project dat ziet op de digitalisering van de overheid. Digitalisering is 
een belangrijke basis voor het functioneren van de overheid en een noodzakelijke 
randvoorwaarde voor veel van de maatregelen in het landspakket. Via het 
trustfonds wordt hiermee reeds een start gemaakt. Het project heeft drie 
hoofdcomponenten: (1) het versterken van het beleid en de institutionele 
omgeving, (2) het bouwen van digitale platforms om dienstverlening mogelijk te 
maken, en (3) het verbeteren van gebruikersgerichte openbare diensten.  
 
Pagina 7 van 14

Kenmerk
2021-0000076372
dat deze ontwikkelingen toekomstgericht zijn en dat duurzame borging centraal 
staat zodat de ontwikkelingen standhouden op de lange termijn. Dit sluit aan bij 
de uitgangspunten die zijn geformuleerd ten aanzien van de werkwijze van de 
TWO en het COHO.  
 
De leden van de CDA-fractie willen graag weten aan welke ondernemingen die 
gevestigd zijn op Sint Maarten dan wel opereren vanuit Sint Maarten de 
Nederlandse overheid deelneemt, wat de omvang is van de deelneming en op 
welke wijze de Nederlandse overheid (als aandeelhouder) invloed uitoefent op die 
deelneming. 
 
De Nederlandse Staat is aandeelhouder in één onderneming die op Sint Maarten 
gevestigd is. De Staat neemt voor 7,95% deel in de luchtvaartmaatschappij 
Winair. De minister van Infrastructuur en Waterstaat vervult namens de 
Nederlandse Staat de aandeelhoudersrol. Winair voert vanaf de thuisbasis op Sint 
Maarten vluchten uit op diverse bestemmingen in het Caribisch gebied. Saba en 
Sint Eustatius zijn voor hun bereikbaarheid afhankelijk van de luchtverbinding 
met Sint Maarten. 
  
5
De Nota Deelnemingenbeleid beschrijft op welke wijze de Nederlandse Staat 
invulling geeft aan haar aandeelhoudersrol. Dat is door continu te beoordelen of 
de bedrijfsstrategie congruent is met het publieke belang dat de staatsdeelneming 
dient, door actief investeringen te beoordelen en door het beloningsbeleid van de 
raden van bestuur en commissarissen vast te stellen. De Staat stuurt bovendien 
door middel van normrendement en het streven naar gezonde 
vermogensverhoudingen ook waardebehoud na. Tot slot stuurt de Staat als 
aandeelhouder op good governance van een staatsdeelneming. Uw Kamer wordt 
jaarlijks geïnformeerd over de actuele invulling van de aandeelhoudersrol in het 
6
Jaarverslag beheer Staatsdeelnemingen .  
 
In reactie op de vragen van de leden van de CDA-fractie kan ik melden dat de 
Nederlandse overheid als deelnemer in Winair bekend is met het feit dat in 2012 
sprake was van onrechtmatige toe-eigening van een bedrag van USD 41.230,04 
door een werknemer van Winair. Tevens ben ik op de hoogte van het feit dat deze 
ex-medewerker nu een actief politicus is. Deze zaak uit het verleden heeft geen 
rol gespeeld bij de besluitvorming rond het toekennen van steun aan Winair. De 
persoon in kwestie is niet langer in dienst van Winair en het bedrag van USD 
41.230,04 is volledig terugbetaald. Vanuit de aandeelhoudersrol zet het Rijk in op 
good governance bij de staatsdeelnemingen. 
 
De minister-president van Sint Maarten heeft begin december een urgent verzoek 
gedaan om directe steun aan Winair. Het ligt voor de hand om de kosten voor de 
belastingbetaler en het risico voor de staat te minimaliseren. Door het afsluiten 
van een hypothecaire lening wordt daaraan invulling gegeven. Het geleende geld 
moet worden terugbetaald en het luchthavengebouw dient als onderpand, en het 
bedrijf mag totdat de lening is terugbetaald geen bonussen, dividenden of winsten 
 
5
 Kamerstukken II 2013/2014 28165-165 
6
 Kamerstukken II 2019/2020 28165-326. 
Pagina 7 van 14

Kenmerk
2021-0000076372
8
Naast de door u genoemde brief van 21 april 2017 waarin mijn ambtsvoorganger 
de Tweede Kamer heeft geïnformeerd, heb ik u ook in reactie op Kamervragen 
9
gewezen op de aanhouding van de heer Corallo . Waar sprake is van 
(verdenkingen van) criminele activiteiten is een rol weggelegd voor het Openbaar 
Ministerie van Sint Maarten. Nederland ondersteunt Sint Maarten bij de 
ondermijningsaanpak die vanaf 2022 zal worden omgezet naar een structurele 
versterking van de betrokken organisaties (het RST, Openbaar Ministerie en het 
Gemeenschappelijk Hof van Justitie) waarover ik uw Kamer 6 oktober 2020 heb 
10 11
ingelicht . In mijn brief van 7 oktober 2019 heb ik reeds gerapporteerd over de 
resultaten van de projectaanpak 2016–2019 waarin is gebleken dat de aanpak 
succesvol corruptie, belastingfraude, witwassen, valsheid in geschrifte, oplichting 
en verduistering door politically exposed persons en private ondernemingen aan 
het licht heeft gebracht. In dezelfde brief heb ik uw Kamer bovendien gemeld dat 
als bijeffect van de ondermijningsaanpak de weerstand in de samenleving tegen 
corruptie toeneemt. Dit versterkt de informatiepositie van de politiediensten, 
hetgeen kansen biedt om in gevallen van gesignaleerde oneigenlijke beïnvloeding 
tijdig en adequaat op te treden. 
 
D66-fractie 
Hieronder ga ik in op de vragen over reorganisatie van de politieketen, de stand 
van zaken van uitvoering voorwaarden tweede tranche liquiditeitssteun en derde 
tranche trustfonds wederopbouw, gesteld door de leden van D66.   
 
De leden van de D66-fractie vragen hoe de generieke voorwaarde uit de derde 
tranche dat er geen bezuinigingen worden toegepast die de operationele 
uitvoeringscapaciteit binnen de meest vitale sectoren van de rechtsstaat raken, 
zich verhoudt tot de aanbeveling om de politieketen te reorganiseren. 
 
Deze voorwaarde is afgesproken in het kader van de liquiditeitssteun en houdt in 
dat tot nader orde geen bezuinigingen mogen worden toegepast die de 
operationele uitvoeringscapaciteit binnen de meest vitale sectoren van de 
rechtsstaat raken, waaronder de politieketen. Het doel van deze voorwaarde is 
om er zorg voor te dragen dat de basis van de rechtsstaat niet zodanig wordt 
aangetast dat de openbare orde en veiligheid in het geding komt. Het efficiënter 
en effectiever (re)organiseren van organisaties, hoeft niet tot een beperking van 
de operationele uitvoeringscapaciteit te leiden. In het kader van de maatregelen 
moet wel worden bewaakt dat de uitvoeringscapaciteit niet in het gedrang komt 
en daarmee in strijd is met de voorwaarde. Conform het bepaalde in de 
Samenwerkingsregeling waarborging plannen van aanpak landstaken Curaçao en 
Sint Maarten zendt de minister die het aangaat onverwijld na de vaststelling van 
een gewijzigd plan van aanpak (waaronder het formatieplan) dit gewijzigde plan 
ter bekrachtiging aan het Ministerieel Overleg, bestaande uit de minister-
president van Sint Maarten en mijzelf.   
 
De leden van de D66-fractie informeren naar de stand van zaken met betrekking 
tot het uitvoeren van de voorwaarden voor de tweede tranche.  
 
8
 Kamerstukken II 2017/2018 D11450 
9
 Aanhangsel Handelingen II, 2017/18, nr. 1511 
10
 Kamerstukken II 2019/2020 35 570 IV, nr. 13 
11
 Kamerstukken II 2019/2020 35 300 IV, nr. 14 
Pagina 7 van 14

Kenmerk
2021-0000076372
aantrekkelijke financieringsopties geboden aan ondernemers, zodat zij hun 
onderneming een verantwoorde (her)start kunnen geven. Daarnaast is onder 
leiding van VNG international in samenspraak met lokale partners het project 
Recources for Community Resilience (R4CR) gelanceerd, waarmee de trustfonds 
middelen ook toegankelijk zijn geworden voor lokale non-gouvernementele 
organisaties (NGO’s). Desalniettemin is er structureel aandacht nodig omdat 
voortgang en concrete resultaten soms te lang uitblijven. Ik noem daarbij alvast 
het afvalproject, dat complex is en waarbij zich telkens nieuwe dilemma’s 
voordoen. Het is daar van belang dat in het komende half jaar significante 
stappen worden gezet. Naast het (aan)bieden van technische assistentie, heb ik 
bij zowel de Wereldbank als Sint Maarten herhaaldelijk aangedrongen op een 
daadkrachtige, effectieve en pragmatische aanpak. Deze lijn draag ik zowel 
mondeling als schriftelijk uit en krijgt opvolging door concrete afspraken te maken 
en toe te zien op de uitvoering daarvan. 
 
Het is inderdaad de verwachting dat voor een aantal projecten meer budget nodig 
zal zijn. Besluiten over additioneel budget voor projecten worden genomen in de 
stuurgroep, waar Nederland in is vertegenwoordigd. Uiteraard zal ik uw Kamer 
informeren over deze besluiten, ik verwacht dat met de volgende 
(Jaar)rapportage te kunnen doen.  
 
Waar het gaat om de wijze waarop in de benodigde technische kennis zal worden 
voorzien merk ik op dat de uitvoering van de wederopbouwprojecten allereerst 
primair de verantwoordelijkheid is van Sint Maarten, daarbij ondersteund door de 
Wereldbank. De Wereldbank is op verzoek van Nederland als partner betrokken 
juist vanwege de kennis en expertise met wederopbouw trajecten op small island 
states. In de verschillende trustfonds projecten is voorzien in een component voor 
de inzet van technische assistentie (kennis en expertise). Daarnaast is er vanuit 
Nederland een budget voor directe steun, wat onder andere aangewend kan 
worden om rechtstreeks bij te dragen in de vorm van technische assistentie. Zo is 
reeds actief bijgedragen aan het verrichten van onderzoek naar de luchtkwaliteit 
naar aanleiding van de branden op de dump (door het Rijksinstituut voor 
Volksgezondheid en Milieu in 2019), wordt ondersteuning geleverd aan de 
luchthaven (door de Royal Schiphol Group, vanaf 2019) en ondersteunt het 
Nederlandse ministerie van Financiën bij de herziening van de belastingwetgeving 
(2020-2021).   
 
In reactie op de vraag hoe te voorkomen dat het COHO tegen dezelfde problemen 
aan zal lopen als het trustfonds bij de realisatie van de geplande projecten, merk 
ik op dat de ervaringen rond de wederopbouw leren dat een politiek akkoord met 
Sint Maarten geen garantie is voor een soepele samenwerking. Doordat Nederland 
nu via de TWO/het COHO gericht ondersteuning en capaciteit levert en stuurt op 
de voortgang denkt het kabinet een goede basis te hebben voor het doorvoeren 
van noodzakelijke hervormingen in het belang van de burgers van Sint Maarten. 
Indien hervormingen niet worden doorgevoerd conform afspraak, voorziet het 
voorstel van Rijkswet COHO in een aantal mechanismen. Over deze mechanismen 
ga ik desgewenst in gesprek tijdens de parlementaire behandeling van het 
voorstel.  
 
Pagina 7 van 14

