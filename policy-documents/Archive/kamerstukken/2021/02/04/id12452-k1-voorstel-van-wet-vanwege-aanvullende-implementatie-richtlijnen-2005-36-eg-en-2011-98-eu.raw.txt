 
 
 
 
Wijziging van de Algemene wet erkenning EU-beroepskwalificaties en de Wet 
op de Architectentitel in verband met aanvullende implementatie van Richtlijn 
2005/36/EG van het Europees Parlement en de Raad van 7 september 2005 
betreffende de erkenning van beroepskwalificaties (PbEU 2005, L 255) en 
Richtlijn 2011/98/EU van het Europees Parlement en de Raad van 13 december 
2011 betreffende één enkele aanvraagprocedure voor een gecombineerde 
vergunning voor onderdanen van derde landen om te verblijven en te werken 
op het grondgebied van een lidstaat, alsmede inzake een gemeenschappelijk 
pakket rechten voor werknemers uit derde landen die legaal in een lidstaat 
verblijven (PbEU 2011, L 343) 
 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat een correctie nodig is op de implementatie 
van Richtlijn 2005/36/EG van het Europees Parlement en de Raad van 7 september 
2005 betreffende de erkenning van beroepskwalificaties (PbEU 2005, L 255) en Richtlijn 
2011/98/EU van het Europees Parlement en de Raad van 13 december 2011 betreffende 
één enkele aanvraagprocedure voor een gecombineerde vergunning voor onderdanen 
van derde landen om te verblijven en te werken op het grondgebied van een lidstaat, 
alsmede inzake een gemeenschappelijk pakket rechten voor werknemers uit derde 
landen die legaal in een lidstaat verblijven (PbEU 2011, L 343); 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
Artikel I. Algemene wet erkenning EU-beroepskwalificaties 
 
De Algemene wet erkenning EU-beroepskwalificaties wordt als volgt gewijzigd: 
 
A 
 
Artikel 1 wordt als volgt gewijzigd: 
 
 W12452.K-1 1 

Nederland afgegeven opleidingstitels, en documenten, verklaringen en attesten als 
bedoeld in de artikelen 14 tot met 16. 
2. Wanneer een in Nederland afgegeven opleidingstitel een opleiding omvat die geheel of 
gedeeltelijk is gevolgd aan een instelling gevestigd op het grondgebied van een andere 
staat dan Nederland, verstrekt Onze Minister die het aangaat in geval van gegronde 
twijfel aan een bevoegde autoriteit van een andere betrokken staat dan Nederland op 
diens verzoek en indien het verzoek deugdelijk is gemotiveerd, informatie over of: 
a. de opleidingscyclus aan de instelling die de opleiding heeft verzorgd officieel is 
gecertificeerd door de Nederlandse onderwijsinstelling die de opleidingstitel heeft 
afgegeven; 
b. de opleidingstitel dezelfde is als de titel die zou zijn verleend indien de opleiding in 
zijn geheel was gevolgd in Nederland; en 
c. of op Nederlands grondgebied aan de opleidingstitel dezelfde rechten voor de toegang 
tot of uitoefening van een beroep zijn verbonden.  
3. Onze Minister die het aangaat kan, mits deugdelijk gemotiveerd, in geval van 
gegronde twijfel de bevoegde autoriteit van een andere betrokken staat dan Nederland 
om bevestiging verzoeken van de echtheid van de in die staat afgegeven 
opleidingstitels, en documenten, verklaringen en attesten als bedoeld in de artikelen 14 
tot met 16. 
4. Wanneer een door de betrokken staat van oorsprong verleende opleidingstitel een 
opleiding omvat die geheel of gedeeltelijk is gevolgd aan een instelling gevestigd op het 
grondgebied van een andere staat dan de betrokken staat van oorsprong, kan Onze 
Minister die het aangaat in geval van gegronde twijfel de bevoegde autoriteit van de 
betrokken staat van oorsprong verzoeken na te gaan of: 
a. de opleidingscyclus aan de instelling die de opleiding heeft verzorgd officieel is 
gecertificeerd door de onderwijsinstelling die gevestigd is in de betrokken staat van 
oorsprong; 
b. de opleidingstitel dezelfde is als de titel die zou zijn verleend indien de opleiding in 
zijn geheel was gevolgd in de betrokken staat van oorsprong; en 
c. op het grondgebied van de betrokken staat van oorsprong aan de opleidingstitel 
dezelfde rechten voor de toegang tot of uitoefening van een beroep zijn verbonden.  
5. De verstrekking, bedoeld in het eerste en tweede lid, alsmede het verzoek, bedoeld in 
het derde en vierde lid, geschiedt via het IMI. 
 
E  
 
In artikel 27, eerste lid, wordt ‘op een door Onze minister bij ministeriële regeling 
vastgestelde lijst‘ vervangen door ‘op een door Onze Minister bij ministeriële regeling 
vastgestelde lijst’. 
 
F 
 
In artikel 30a, eerste lid, wordt ‘Onze ministers die het aangaat’ vervangen door ‘Onze 
Ministers die het aangaat’. 
  
G 
 
In de artikelen 34, vierde lid, 34a, tweede tot en met vierde lid, en 34b, eerste tot en 
met vierde lid, wordt ‘Onze minister van Veiligheid en Justitie’ vervangen door ‘Onze 
Minister van Justitie en Veiligheid’.  
 
H 
 
In artikel 34d wordt ‘Onze minister van Onderwijs, Cultuur en Wetenschap’ vervangen 
door ‘Onze Minister’. 
 
 
 W12452.K-1 3 

Memorie van toelichting 
 
I. Algemene toelichting 
 
1. Inleiding 
Dit voorstel van wet strekt tot de aanvullende implementatie van Richtlijn 2005/36/EG 
van het Europees Parlement en de Raad van 7 september 2005 betreffende de 
erkenning van beroepskwalificaties (PbEU 2005, L 255) (hierna: ‘Richtlijn 2005/36/EG’) 
en Richtlijn 2011/98/EU van het Europees Parlement en de Raad van 13 december 2011 
betreffende één enkele aanvraagprocedure voor een gecombineerde vergunning voor 
onderdanen van derde landen om te verblijven en te werken op het grondgebied van 
een lidstaat, alsmede inzake een gemeenschappelijk pakket rechten voor werknemers 
uit derde landen die legaal in een lidstaat verblijven (PbEU 2011, L 343) (hierna: 
‘Richtlijn 2011/98/EU’). De Algemene wet erkenning EU-beroepskwalificaties en de Wet 
op de Architectentitel zullen daartoe worden gewijzigd. Aanvullende implementatie is 
vereist aangezien de regering door de Europese Commissie in gebreke is gesteld 
vanwege een onvolledige dan wel incorrecte implementatie van de genoemde richtlijnen.  
 
2. Implementatiewetgeving 
De wijzigingen van de Algemene wet erkenning EU-beroepskwalificaties en de Wet op de 
Architectentitel betreffen aanvullende implementatie. De implementatie van deze 
richtlijnen had oorspronkelijk op 20 oktober 2007 (Richtlijn 2005/36/EG) respectievelijk 
25 december 2013 (Richtlijn 2011/98/EU) gerealiseerd moeten zijn. 
 
Implementatie is deels tot op heden achterwege gebleven, omdat de regering in de 
veronderstelling was dat de in bepaalde bepalingen genoemde rechten en plichten 
‘feitelijke handelingen’ betroffen en deze in de regel niet worden geïmplementeerd. De 
Europese Commissie stelt zich echter op het standpunt dat deze bepaling opgenomen 
dient te worden in de nationale regelgeving. Deze wijzigingen betreffen daarom een 
codificatie van de praktijk.  
 
Daar waar nodig zal naar aanleiding van deze wijzingen van de Algemene wet erkenning 
EU-beroepskwalificaties ook lagere regelgeving worden gewijzigd.  
 
3. Hoofdlijnen van het voorstel 
Het voorstel betreft redactionele wijzigingen en codificatie van de praktijk. Aangezien 
het voorstel uitdrukkelijk geen inhoudelijke wijzigingen beoogt, maakte voorliggend 
voorstel tot en met de fase Raad van State onderdeel uit van het voorstel van wet tot 
wijziging van verschillende wetten op met name het terrein van onderwijs, cultuur en 
media in verband met voornamelijk wetstechnische en redactionele verbeteringen 
(Verzamelwet OCW 20##). Naar aanleiding van het advies van de Afdeling advisering 
van de Raad van State op dat wetsvoorstel, is besloten voorliggende bepalingen in een 
apart wetsvoorstel op te nemen. 
 
4. Gevolgen van het voorstel 
4.1. Gevolgen voor de regeldruk 
Het wetsvoorstel waar voorliggend voorstel aanvankelijk onderdeel van uitmaakte is 
voorgelegd aan het Adviescollege toetsing regeldruk. Het voorstel is niet geselecteerd 
voor formele advisering, aangezien de gevolgen voor de regeldruk beperkt zijn. 
 
4.2. Gevolgen voor de uitvoering 
Het wetsvoorstel waar voorliggend voorstel aanvankelijk onderdeel van uitmaakte is 
voorgelegd aan de Dienst Uitvoering Onderwijs (DUO). DUO voorziet geen gevolgen voor 
de uitvoering.  
 
 W12452.K-1 5 

 
Onderdelen 4 en 5. Met deze wijziging wordt voor het aanduiden van ministers in de 
Algemene wet erkenning EU-beroepskwalificaties een hoofdletter in plaats van een 
kleine letter gebruikt. Daarmee wordt de schrijfwijze van de term in overeenstemming 
gebracht met de Aanwijzingen voor de regelgeving. 
 
Artikel I, onderdelen B, E en F (Wijziging van diverse artikelen Algemene wet 
erkenning EU-beroepskwalificaties) 
Met deze wijziging wordt voor het aanduiden van ministers in de Algemene wet 
erkenning EU-beroepskwalificaties een hoofdletter in plaats van een kleine letter 
gebruikt. Daarmee wordt de schrijfwijze van de term in overeenstemming gebracht met 
de Aanwijzingen voor de regelgeving. 
 
Artikel I, onderdeel C (Wijziging van artikel 13 Algemene wet erkenning EU-
beroepskwalificaties) 
Deze wijziging betreft de implementatie van het eerste punt, onderdeel b, van bijlage 
VII van Richtlijn 2005/36/EG. Deze bepaling is abusievelijk niet meegenomen ten tijde 
van de oorspronkelijke implementatie van de hiervoor genoemde Richtlijn. Het betreft de 
situatie waarin de Minister die het aangaat de migrerende beroepsbeoefenaar kan 
verzoeken informatie omtrent zijn opleiding te verstrekken, voor zover dat noodzakelijk 
is voor de vaststelling van wezenlijke verschillen als bedoeld in artikel 11, tweede lid, 
van de Algemene wet erkenning EU-beroepskwalificaties. Voorgestelde wijziging voegt 
aan deze bevoegdheid de plicht toe voor de Minister die het aangaat om indien de 
migrerende beroepsbeoefenaar de informatie niet kan verstrekken, zelf zich te richten 
tot de betrokken staat van oorsprong. Wanneer ook dan het bemachtigen van de 
noodzakelijke informatie niet mogelijk blijkt (bijvoorbeeld in het geval een instelling niet 
langer bestaat, of informatie verloren is gegaan) en onduidelijk blijft of sprake is van 
wezenlijke verschillen, kan de Minister die het aangaat besluiten compenserende 
maatregelen als bedoeld in artikel 11 van de Algemene wet erkenning EU-
beroepskwalificaties op te leggen. Op deze manier wordt voorkomen dat migrerende 
beroepsbeoefenaren die een opleiding hebben gevolgd die mogelijk wezenlijk verschilt 
met de Nederlandse opleiding, zonder aanpassingsstage of proeve van bekwaamheid in 
Nederland worden erkend. In dit wetsvoorstel wordt slechts de voornoemde plicht 
geregeld. De overige bevoegdheden zijn reeds geïmplementeerd.  
 
Artikel I, onderdeel D (Artikel 13a (nieuw) Algemene wet erkenning EU-
beroepskwalificaties) 
Het nieuw voorgestelde artikel 13a betreft de implementatie van artikel 50, tweede en 
derde lid, van Richtlijn 2005/36/EG. Implementatie van deze bepaling is tot op heden 
achterwege gebleven, omdat werd gemeend dat de in artikel 13a (nieuw) genoemde 
rechten en plichten ‘feitelijke handelingen’ betreffen en deze in de regel niet worden 
geïmplementeerd. De Europese Commissie stelt zich echter op het standpunt dat deze 
bepaling omgezet moet worden in Nederlands recht. Met deze wetswijziging wordt 
gestand gedaan aan de toezegging van Nederland aan de Commissie dat hiertoe de 
Algemene wet erkenning EU-beroepskwalificaties wordt gewijzigd.  
Artikel 13a, tweede en vierde lid, betreft de situatie waarin een migrerende 
beroepsbeoefenaar een opleidingstitel heeft ontvangen van de bevoegde autoriteit in zijn 
staat van oorsprong, maar waarvan hij de opleiding waarvoor hij die titel heeft 
ontvangen, geheel of gedeeltelijk heeft gevolgd aan een instelling op het grondgebied 
van een andere staat. De ontvangende staat kan in dat geval om de in de onderdelen a 
tot en met c genoemde informatie verzoeken bij de staat van oorsprong (zijnde de staat 
waar de beroepskwalificaties, in dit geval een opleidingstitel, zijn verworven die de 
houder van die kwalificaties het recht verlenen er een bepaald gereglementeerd beroep 
uit te mogen oefenen (zie artikel 1 van de genoemde Richtlijn)).  
 W12452.K-1 7 

subonderdeel 4 
Bijlage VII, Artikel 13, tweede lid, Geen - 
onderdeel b, eerste tweede volzin 
punt, van Richtlijn 
2005/36/EG 
Artikel 50, tweede Artikel 13a Geen - 
en derde lid, van 
Richtlijn 
2005/36/EG 
 
 
 
De Minister van Onderwijs, Cultuur en Wetenschap,  
 
 
 
 
 
Ingrid van Engelshoven  
 W12452.K-1 9 

