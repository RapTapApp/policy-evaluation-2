 
> Retouradres Postbus 20701 2500 ES Den Haag 
de Voorzitter van de Tweede Kamer 
der Staten-Generaal  
Plein 2 
2511 CR Den Haag 
 
 
Ministerie van Defensie 
 
Plein 4 
Datum      10 februari 2021 MPC 58 B 
Postbus 20701 
Beantwoording schriftelijke vragen over de bijeenkomst  
Betreft 
2500 ES Den Haag 
van NAVO-ministers van Defensie op 17 en 18 februari 2021 
www.defensie.nl 
 
 
 
 
 
 
 
 
Hierbij ontvangt u de antwoorden op de schriftelijke vragen zoals gesteld namens 
Onze referentie 
de vaste commissie voor Defensie over de bijeenkomst van NAVO-ministers van 
BS2021002514 
Defensie op 17 en 18 februari 2021. Deze vragen werden ingezonden op 8 
Afschrift aan 
februari 2021 met kenmerk 2021D05539. de Voorzitter van de Eerste  
Kamer der Staten-Generaal 
 
Binnenhof 22 
 
2513 AA Den Haag 
DE MINISTER VAN DEFENSIE  
 
 
Bij beantwoording datum, 
 
onze referentie en betreft 
 vermelden. 
Drs. A.Th.B. Bijleveld-Schouten 
  
 
 Pagina 1 van 14 
 

 
Vraag 4  
 
Kan de minister meer inzicht verschaffen in welke doelen centraal staan in deze 
 
lange termijn strategie?   
 
 
Antwoord  
De ontwikkeling van het NWCC is parallel aan het Concept for Deterrence and 
 
Defence of the Euro-Atlantic Area (DDA-concept) opgestart op basis van de door 
het Militaire Comité goedgekeurde NAVO Militaire Strategie. Waar het DDA-
concept kijkt naar afschrikking en verdediging nu en in de nabije toekomst, kijkt 
het NWCC 20 jaar vooruit. Door op tijd goed na te denken over hoe het 
veiligheidsdomein er over 20 jaar uitziet en welke rol de NAVO daarin op welke 
wijze wil kunnen spelen, beoogt de NAVO om veilig te stellen dat we blijven 
beschikken over een relevant militair machtsinstrument dat de gezamenlijke 
politieke besluiten kan ondersteunen. Het kabinet zal dan ook benadrukken dat 
eventueel uit verdere implementatie voortvloeiende implicaties voor staand beleid 
dienen te worden voorgelegd aan de NAVO-Raad. Het NWCC zal, na goedkeuring 
door de ministers, verder worden geïmplementeerd in een 25-tal projecten, met 
variërende onderwerpen van o.a. Realistische Training of een (big)DATA analyse 
ontwikkelprogramma, tot diverse concepten en raamwerken voor bijvoorbeeld 
niet-kinetische beïnvloeding. Hieruit komt militaire input op in de toekomst 
voorliggende politieke besluiten voort. 
 
Vraag 5   
Wat zijn de grootste veranderingen die in de NWCC worden aangedragen met 
betrekking tot het NAVO defensieplanningsproces (NDPP)? Zo vragen de leden 
van de D66-fractie. 
 
Antwoord  
Het NWCC beschouwt niet het NAVO defensieplanningsproces (NDPP), maar 
ontwikkelingsrichtingen van het militair machtsinstrument van de NAVO. Het 
brengt geen wijzigingen aan in het NDPP of de wijze waarop NAVO aan 
capaciteitsontwikkeling en planning doet. Het NDPP is een vierjarig cyclisch 
proces over concrete capaciteiten dat wordt aangestuurd onder Political Guidance, 
niet door militair conceptuele stukken.  
 
Vraag 6  
Met betrekking tot het NATO Readiness Initiative (NRI) vragen de leden van de 
D66-fractie een toelichting over de huidige tekorten bij het NRI. Op welke manier 
draagt Nederland bij aan het opvullen van deze kritische tekorten?  
 
Antwoord  
De huidige tekorten binnen het NRI betreffen de enablers die noodzakelijk zijn 
voor het kunnen optreden van de NAVO in grotere formaties. Hierbij kan 
bijvoorbeeld worden gedacht aan air-to-air-refuelling, Joint Support Ships en 
medische teams. Nederland draagt als betrouwbaar bondgenoot binnen alle 
domeinen bij aan het NRI. Voor 2021 betreft dit één fregat met boordhelikopter 
en een mijnenjager. Vanaf 2022 komen daar stapsgewijs land- en luchteenheden 
bij. De enablers die door de NAVO voor de grote formaties worden gevraagd, zijn 
zeer schaars binnen de Nederlandse krijgsmacht. Het is daarom niet zeker dat 
Nederland extra gevraagde capaciteiten beschikbaar kan stellen. 
 
Vraag 7  
Dezelfde leden lezen dat er een herziening van het Integrated Air and Missile 
Defence (IAMD) Standing Defence Plan op de agenda staat. Deze leden vragen op 
 
 Pagina 2 van 14 
 

 
Antwoord  
 
Het Strategisch Concept van de NAVO beschrijft de centrale kenmerken van de 
 
veiligheidsomgeving en definieert het doel en de aard van de NAVO en haar 
 
fundamentele veiligheidstaken. Het Strategisch Concept vertoont qua reikwijdte 
 
overeenkomsten met de Global Strategy van de EU. Het doel van het Strategisch 
Kompas is om de prioriteiten van de EU Global Strategy van 2016 te vertalen 
 
naar concrete, gedeelde ambities en prioriteiten. Het Strategisch Kompas zou 
moeten leiden tot een heldere, gezamenlijk geplaatste stip op de horizon en in de 
tijd weggezette prioriteiten, waaronder de manier waarop onder meer EU-NAVO 
samenwerking kan bijdragen aan het realiseren van de doelstellingen ervan. 
Hoewel de documenten en processen van beide organisaties verschillen, geldt dat 
uiteraard niet voor de appreciatie van het kabinet van de veiligheidsomgeving. 
Bovendien biedt nauwe afstemming tussen beide processen mogelijkheden voor 
verdere versterking en samenwerking.  
  
De update van het Strategisch Concept zal één van de aanbevelingen zijn die de 
SG NAVO zal doen in het kader van NAVO2030. Dit proces heeft tot doel de 
versterking van de bondgenootschappelijke eenheid, de versteviging van de 
verankering van de trans-Atlantische relatie, de versterking van de onderlinge 
consulatie onder bondgenoten en de versterking van de politieke rol van de NAVO 
om zo bescherming te kunnen bieden tegen bestaande, maar ook nieuwe 
veiligheidsdreigingen. De SG NAVO zal hierover aanbevelingen doen aan 
staatshoofden en regeringsleiders tijdens de Top die naar verwachting in juni zal 
plaatsvinden. Hij zal zich daarbij gedeeltelijk laten inspireren door het rapport van 
de reflectiegroep, maar ook door eigen consultaties met bondgenoten en met 
jongeren en maatschappelijk middenveld. Het kabinet is graag bereid tot nader 
overleg met uw Kamer over dit onderwerp.  
 
Vraag 10  
Met betrekking tot missies en operaties maken de leden van de D66-fractie zich 
zorgen over de moeizame vredesonderhandelingen tussen de Afghaanse regering 
en de Taliban. Het is goed dat er over verschillende scenario’s wordt nagedacht, 
waaronder ook één waarbij er meer militaire capaciteit naar de regio gestuurd 
dient te worden. Deze leden vragen uit hoeveel personeel en materieel de 
volledige gereedstelling van de NAVO bestaat, waar Nederland 80 militairen aan 
bijdraagt. Naar welk gedeelte van Afghanistan zullen deze troepen gestuurd 
worden, naar alle waarschijnlijkheid? Zullen zij een toevoeging zijn aan de 
aanwezige troepen of deels ook een aflossing van al reeds gestationeerde 
troepen? Met wat voor materieel, licht, middel of zwaar, worden deze troepen 
uitgezonden? Wat zijn de risico’s voor deze uitzending?  
 
Antwoord 
Ook andere NAVO-bondgenoten nemen de nodige voorzorgsmaatregelen ter 
zelfverdediging, voor het geval de dreiging richting coalitietroepen de komende 
maanden zou toenemen. De precieze vorm en omvang van de 
voorzorgsmaatregelen van andere bondgenoten is nog niet bekend. Deze zijn 
onderwerp van nationale planning en besluitvorming van de coalitiepartners. 
Nederland en Duitsland zijn strategische partners binnen de NAVO-missie en 
coördineren deze voorzorgsmaatregel gezamenlijk voor Train, Advise & Assist 
Command North (TAAC-N). In het geval dat het kabinet besluit tot inzet van de 
militairen, dan vindt deze inzet plaats vanaf het kamp van de missie in Mazar-e-
Sharif. De Nederlandse militairen die momenteel al force protection-taken 
uitvoeren, doen dat eveneens vanaf deze basis. De militairen kunnen worden 
ingezet in het geval de veiligheidssituatie dit vereist. Als het kabinet tot de inzet 
 
 Pagina 2 van 14 
 

 
nauw met hen geconsulteerd over de precieze focus van de uitbreiding van 
 
NAVO-activiteiten. 
 
  
Vooralsnog lijkt de aanslag in Bagdad van 21 januari jl. een incident. Het aantal 
 
ISIS-aanslagen per week/maand in Irak laat sinds november jl. namelijk een 
langzame daling zien. Het merendeel van de ISIS-aanslagen in Irak is kleinschalig  
en eenvoudig van aard. Daarnaast hebben Iraakse veiligheidsdiensten sinds deze 
aanslag talloze invallen en operaties uitgevoerd waarbij tientallen (vermeende) 
strijders en commandanten van ISIS zijn gedood of gearresteerd. Onder hen 
bevonden zich volgens de Iraakse regering ook kaderleden van ISIS die direct 
verantwoordelijk zouden zijn voor de aanslag van 21 januari jl. Op dit moment is 
de inschatting dat pro-Iraanse milities in Irak waarschijnlijk geen wezenlijk 
onderscheid zullen maken tussen OIR en NMI. Vooralsnog is het de verwachting 
dat deze milities hun activiteiten gericht tegen de presentie van Amerikaanse / 
Westerse troepen in Irak waarschijnlijk zullen voortzetten. Van een toename van 
activiteiten kan sinds eind 2020 echter niet worden gesproken. 
 
Vraag 12 
De leden van de D66-fractie lezen dat de EU en de NAVO steeds meer gaan 
samenwerken, ook op het gebied van Emerging and Disruptive Technologies 
(EDT). Waar moeten deze leden aan denken bij deze technologieën? Is dit een 
containerbegrip of gaat het hier om zeer specifieke soft- en hardware? Wat voor 
EDT worden er momenteel in de EU en de NAVO ontwikkeld? In de brief staat tot 
slot dat Nederland belang hecht aan de juridisch-ethische aspecten van de 
ontwikkeling en toepassing van EDT. De leden van de D66-fractie vragen een 
toelichting hierop en waar de minister dan aan hecht. Eerder werd in dit verband 
altijd betekenisvolle menselijke controle genoemd, waarom nu niet, zo vragen 
deze leden. Is dit niet van toepassing op EDT? 
 
Antwoord 
In de Defensievisie 2035 en de Strategische Kennis en Innovatie Agenda 2021-
2025 zijn onderzoek, ontwikkeling en toepassing van Emerging and Disruptive 
Technologies (EDT) in het militaire domein een speerpunt. De toepassing van EDT 
is voorwaardelijk voor de verwezenlijking van een technologisch hoogwaardige 
krijgsmacht in 2035.  
 
Bij het defensieonderzoek en het gezamenlijke onderzoek van de NAVO-
bondgenoten is de EDT Roadmap een belangrijk richtsnoer. Het gaat daarin om 
data, kunstmatige intelligentie, autonomie, de ruimte, hypersonische en nieuwe 
rakettechnologieën, kwantumtechnologie en bio technologies & human 
augmentation/enhancement. Het gezamenlijk onderzoek van de NAVO-lidstaten 
ligt op een laag Technology Readiness Level (TRL 2). Daarbij gaat het niet om de 
ontwikkeling van specifieke soft- en hardware, maar om fundamenteel onderzoek. 
Het is de verwachting dat in het kader van het Europees Defensiefonds (EDF) de 
Europese Commissie dit onderzoek gaat stimuleren, uit te voeren door publiek-
private consortia. De contacten tussen de EU en de NAVO zijn vooralsnog beperkt 
tot het wederzijds informeren over activiteiten, gericht op complementariteit, 
maar (nog) niet op het vinden van synergie en samenwerkingsmogelijkheden. 
 
Over het algemeen vinden landen die van zowel NAVO als EU lid zijn, de EDT-
samenwerking binnen NAVO belangrijk vanwege de aanwezigheid van de VS en 
het VK en vanwege de militair-operationele invalshoek van de NAVO. De EDT-
samenwerking binnen de EU heeft vooralsnog vooral betekenis in het civiele 
 
 Pagina 2 van 14 
 

 
Vraag 14  
 
Met betrekking tot Defensie-uitgaven ten behoeve van de NAVO zien de leden van 
 
de D66-fractie dat er een verschil is tussen de berekening van de NAVO en  
Nederland voor het percentage van de NAVO-bijdrage. Nemen verschillende 
 
landen hierbij een andere grondslag? Deze leden verzoeken met betrekking tot de 
defensie-uitgaven ten behoeve van de NAVO in het vervolg standaard de  
brutobedragen per land te vermeld en dit jaarlijks aan de Kamer toe te zenden. 
 
Antwoord 
In de Nederlands berekeningswijze worden recentere plancijfers gehanteerd dan 
die van de NAVO, waardoor het percentage volgens de Nederlandse 
berekeningswijze voor 2020 iets hoger uitkomt. Omdat de NAVO wil dat alle 
bondgenoten conform dezelfde berekeningswijze rapporteren, wordt in de Update 
National Plan voor de NAVO uitgegaan van 1,48% (ref. Kamerstuk 28676, nr. 
347). Nederland gaat in de berekeningen van defensie-uitgaven uit van de cijfers 
van het Centraal Planbureau (CPB), de NAVO hanteert cijfers die de IMF en OESO 
uitbrengen.  
 
Algemeen  
De leden van de SP-fractie hebben met grote belangstelling de agenda van de 
NAVO Defensie ministeriële bestudeerd. Daarbij hebben de leden van de SP-
fractie de volgende vragen.  
 
Vraag 15 
Kan de minister, met betrekking tot de diverse in de agenda vermelde concepten 
en plannen, ten aanzien van het concept ‘for deterrence and defence of the Euro-
Atlantic Area’ aangeven wat de praktische uitwerking van het begrip 
‘responsiveness’ wordt voor de Nederlandse krijgsmacht? Wat betekent dat voor 
de organisatie van de Nederlandse krijgsmacht? 
 
Antwoord  
Zie ook het antwoord op vraag 1. Werken aan reactievermogen betekent, ook 
voor de Nederlandse krijgsmacht, vooral werken aan de gereedheid binnen het 
eNRF en de NRI, v.w.b. personele gereedheid, materiële gereedheid, en 
geoefendheid. Dit is in lijn met de richting in de Defensievisie 2035. 
 
Vraag 16 
De leden van de SP-fractie vragen de minister dieper in te gaan op de kritische 
tekortkomingen in de uitvoering van het Nato Readiness Initiative? Wat betekent 
dat voor Nederland en in hoeverre houden de tekortkomingen verband met de 
aan te passen ‘responsiveness’? Is het concept van responsiveness een reactie op 
deze geconstateerde tekortkomingen? 
 
Antwoord 
Voor het antwoord op de tekortkomingen binnen NRI, verwijs ik u graag naar 
mijn antwoord op vraag 6. Responsiveness is geen reactie op tekortkomingen 
binnen NRI, maar op het veranderende dreigingsbeeld waarmee het 
bondgenootschap zich geconfronteerd ziet. De NAVO moet snel en met de juiste 
capaciteiten kunnen reageren om deze dreigingen het hoofd te bieden. Het NRI 
speelt hierbij een belangrijke rol, omdat het initiatief bijdraagt aan de verbetering 
van de militaire gereedheid van de bondgenoten. Dit betekent overigens niet dat 
NAVO op dit moment niet in staat is om tijdig te reageren. Zo kunnen delen van 
 
 Pagina 2 van 14 
 

 
om te nemen. Zonder extra investeringen neemt de samenleving namelijk 
 
risico’s. 
 
  
Vraag 20  
 
Hoewel niet direct in de geannoteerde agenda vermeld, vragen leden van de SP-
fractie of de plannen van de EU met betrekking tot het Europees Defensiefonds  
(7,014 miljard euro) en de plannen voor het Europese Vredesinitiatief (EPF, ter 
waarde van een extra 5 miljard euro), een rol spelen in deze bespreking? Doet de 
NAVO een uitspraak over de waarde van deze bijdrage? Zo ja, wat is de opvatting 
van de NAVO hierover en wat is de evaluatie van de VS over deze 
ontwikkelingen? 
 
Antwoord 
Het is mogelijk, maar niet zeker, dat de EU Hoge Vertegenwoordiger bij het 
onderdeel van de NAVO-bijeenkomst dat hij bijwoont, melding maakt van het 
Europese Defensiefonds en de Europese Vredesfaciliteit. Het EDF biedt financiële 
ondersteuning voor gezamenlijk onderzoek en ontwikkeling van nieuwe defensie 
capaciteiten. De EPF omvat onder meer de financiering van militaire EU missies 
en operaties. Het EDF en de EPF zijn er, naast andere EU-initiatieven zoals 
PESCO, op gericht de veiligheids- en defensiesamenwerking tussen de EU-
lidstaten te verbeteren. Naar verwachting zullen de NAVO en de nieuwe VS 
administratie deze ontwikkelingen verwelkomen. Naarmate de krijgsmachten in 
de landen van de EU lidstaten worden versterkt, komt dat ook ten goede aan de 
inzetbaarheid van deze krijgsmachten in NAVO verband. 
 
Algemeen 
De leden van de SP-fractie zijn van mening dat de plannen van de NAVO in het 
kader van NAVO 2030 een diepgaand debat verdienen dat een schriftelijke 
inbreng verre te boven gaat. 
 
Vraag 21 
Deze leden vragen of er ook plannen zijn om landen van buiten het Atlantisch 
gebied als lid te aanvaarden? 
 
Antwoord 
Nee. Volgens art. 10 van het NAVO-verdrag kunnen alleen Europese Staten 
uitgenodigd worden om partij te worden bij het NAVO-Verdrag.  
 
Vraag 22 
Met het oog op de oorlog in Afghanistan zijn de leden van de SP-fractie ernstig 
verontrust over de plannen die voorliggen over een Duits-Nederlandse snelle-
reactiemacht om de aanwezige NAVO-troepen indien nodig te hulp te schieten. 
Deze leden vragen of de minister de opvatting deelt dat dit als een averechts 
werkend signaal kan worden opgevat bij de onderhandelingspartners. Op welke 
wijze voorkomt de minister dat een dergelijk plan de onderhandelingen 
dwarsboomt? Kan de minister dieper aangeven waarover er onderhandeld wordt 
en wat de knelpunten zijn? Met betrekking tot de inzet van de gezamenlijk Duits-
Nederlandse macht komen de volgende vragen op; welke Duitse en welke 
Nederlandse troepen worden voor dit plan paraat gehouden? Wie voert het 
commando en op welke wijze wordt er geoefend? Hoe lang blijft dit aanbod 
gelden? Waarom overweegt een demissionaire minister een dergelijk 
verstrekkend voorstel in te dienen? De leden van de SP-fractie zijn van mening 
dat een dergelijk plan moet worden uitgesteld tot een regering met rechtskracht 
 
 Pagina 2 van 14 
 

 
militaire taken en welke militairen overweegt de minister in te zetten? Is de 
 
conclusie gerechtvaardigd dat de internationale operatie in Irak nog lang niet 
 
wordt beëindigd, zo vragen de leden van de SP-fractie.  
 
 
Antwoord 
Er is in het Iraakse parlement niet meer gesproken over de motie voor het  
terugtrekken van buitenlandse troepen uit Irak sinds het aantreden van de 
huidige regering in juni 2020. De Iraakse regering heeft herhaaldelijk aangegeven 
prijs te stellen op de ondersteuning van de NAVO. Nederland heeft een mandaat 
om tot en met 2021 tot ongeveer 20 militairen en civiele adviseurs bij te dragen 
aan NMI. Nadat het nieuwe operatieplan van NMI definitief is vastgesteld, zal het 
kabinet vervolgens wegen hoe Nederland ook in de toekomst een bijdrage aan 
NMI kan blijven leveren. Het kabinet zal de Kamer op de hoogte houden van alle 
relevante ontwikkelingen hieromtrent. 
 
Vraag 24 
Inzake het kernwapenverbod en transparantiebeleid hebben de leden van de SP-
fractie, naar aanleiding van het van kracht worden van het VN-verbod op 
kernwapens, d.d. 22 januari jl., de volgende vragen. Op welke manier wordt het 
transparantiebeleid aangaande kernwapens in het komende jaar uitgebreid? Zijn 
landen als Duitsland, België, Italië en Turkije ook voornemens het 
transparantiebeleid uit te voeren? Is de minister, indien dat niet zo is, bereid er 
bij hen op aan te dringen dat toch te doen? Kan de minister dat toelichten? 
 
Antwoord 
Zoals eerder aan uw Kamer gemeld, streeft het kabinet ernaar zo transparant 
mogelijk te zijn over de kernwapentaak en daaraan gerelateerde onderwerpen, 
binnen de kaders van de bondgenootschappelijke afspraken. Ook binnen de NAVO 
wordt belang gehecht aan meer transparantie over bondgenootschappelijke 
activiteiten, om de kans op miscalculatie te verkleinen. Daarnaast dient 
transparantie ook het doel van afschrikking. Binnen de NAVO wordt beschouwd 
welke toekomstige stappen ondernomen kunnen worden in het streven naar meer 
transparantie. 
 
Vraag 25 
Met betrekking tot de NAVO en Turkije hebben de leden van de SP-fractie de 
volgende vragen ten aanzien van de positie van Turkije. Naar aanleiding van de 
aankoop van de Russische S400 zijn er sancties genomen tegen Turkije. Turkije is 
de facto uit het internationale F-35 programma verwijderd. In verband hiermee 
vragen deze leden of Turkije voornemens was de B-61-kernbom te vervangen en 
tevens de JSF/F-35 voor te bestemmen voor de B-61-12? De leden van de SP-
fractie vragen de minister haar antwoord toe te lichten. 
 
Antwoord 
Op grond van bondgenootschappelijke en juridisch bindende afspraken kunnen 
geen mededelingen worden gedaan over aantallen en locaties van in Europa 
aanwezige Amerikaanse kernwapens. Zoals eerder bekend gesteld, hebben de 
Verenigde Staten een levensduurverlengingsprogramma, het zogenaamde Life 
Extension Program (LEP), met als doel de veiligheid, beveiliging en effectiviteit 
van onder meer het type B61 blijvend te garanderen. Het LEP betreft de 
modernisering van Amerikaanse kernwapens, dus NAVO-bondgenoten hebben 
geen zeggenschap hierover. 
 
 
 Pagina 2 van 14 
 

