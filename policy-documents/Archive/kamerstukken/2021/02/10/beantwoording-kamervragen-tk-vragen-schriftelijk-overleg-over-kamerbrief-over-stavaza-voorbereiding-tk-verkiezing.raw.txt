> Retouradres Postbus 20011 2500 EA  Den Haag
Directie Democratie en 
De Voorzitter van de Tweede Kamer der Staten-Generaal
Bestuur
Postbus 20018
2500 EA  DEN HAAG
Turfmarkt 147
Den Haag
Postbus 20011
2500 EA Den Haag
www.rijksoverheid.nl
Kenmerk
2021-0000067434
Bijlage
Tijdpad proces van 
uitslagvaststelling en 
informatie van PostNL over de 
bezorging van briefstemmen
Datum 10 februari 2021
Betreft Antwoorden op vragen uit verslag van schriftelijk overleg over 
Kamerbrief over stand van zaken voorbereiding Tweede 
Kamerverkiezing
  
Hierbij bied ik uw Kamer de antwoorden aan op de vragen uit het verslag d.d. 4 
februari 2021 van het schriftelijk overleg over mijn Kamerbrief van 27 januari 
1
2021 over de stand van zaken van de voorbereiding van de komende Tweede 
Kamerverkiezing. 
  
De minister van Binnenlandse Zaken en Koninkrijksrelaties, 
 
 
 
 
 
drs. K.H. Ollongren 
  
 
1
 Kamerstukken 2020/21, 35165, nr. 30. 
Pagina 1 van 19

Directie Democratie en 
Bestuur
Kenmerk
2021-0000067434
Haaren, Loppersum, Oisterwijk en Vught), hadden kiezers de mogelijkheid om 
hun stem uit te brengen in het stemlokaal of om een onderhandse of schriftelijke 
volmacht te verlenen aan een andere kiezer. Voor de Tweede Kamerverkiezing op 
17 maart 2021 zijn hier op basis van de Tijdelijke wet verkiezingen covid-19 extra 
mogelijkheden aan toegevoegd: kiezers kunnen in hun gemeente op een of 
enkele locaties al op de twee dagen voorafgaand aan de reguliere dag van 
stemming stemmen in een stemlokaal (met name bedoeld voor mensen met een 
kwetsbare gezondheid) en kiezers van 70 jaar en ouder kunnen hun stem ook per 
brief uitbrengen. 
Bij de herindelingsverkiezingen lag de opkomst tussen de 44% en 51%. Deze 
opkomst was vergelijkbaar met de opkomst bij andere herindelingsverkiezingen. 
Het aantal gebruikte volmachten lag bij de herindelingsverkiezingen tussen de 
11% en 15% van het aantal uitgebrachte geldige stemmen. In opdracht van het 
ministerie van BZK heeft I&O Research medio januari een onderzoek gedaan 
onder kiezers van 18 jaar en ouder waarin ook is gevraagd naar de wijze van 
stemmen bij de aankomende Tweede Kamerverkiezing. Hieruit blijkt dat 81% van 
de kiezers ‘zeker wel’ van plan is te gaan stemmen (gevolgd door 14% 
‘waarschijnlijk wel’). Het percentage ‘zeker wel’ is op het moment van meten 
doorgaans een goede indicator van het opkomstpercentage. Dit percentage is 
vergelijkbaar met de werkelijke opkomst van de Tweede Kamerverkiezing van 
2017 (81,6%). In het onderzoek geeft 90% van de kiezers die (waarschijnlijk) 
gaan stemmen aan dat zij hun stem in het stemlokaal willen uitbrengen, geeft 2% 
van de kiezers aan per volmacht te willen stemmen, geeft 4% aan per brief te 
willen stemmen en heeft 5% nog geen keuze gemaakt. In het onderzoek zijn deze 
vragen ook specifiek gesteld aan een (verse) steekproef van uitsluitend kiezers 
van 70 jaar en ouder. Daarbij zegt 59% de stem in het stemlokaal te willen 
uitbrengen, geeft 1% aan iemand te willen machtigen, zegt 28% de stem per 
brief uit te brengen en geeft 12% aan nog geen keuze te hebben gemaakt. 
 
Kiezers 
De leden van de GroenLinks-fractie zijn van mening dat stemmen per brief niet de 
voorkeur verdient bij reguliere verkiezingen, maar dat gezien de buitengewone 
omstandigheden waarin we ons bevinden, het bij deze verkiezingen eenmalig wel 
tot de mogelijkheid behoort om per brief te stemmen. In de wet is geregeld dat 
alleen kiezers van 70 jaar en ouder een stem per brief kunnen uitbrengen. Deze 
leden wijzen erop dat er ook mensen van onder de 70 zijn die een kwetsbare 
gezondheidssituatie hebben, waardoor het ook voor hen zeer wenselijk zou 
kunnen zijn om eenmalig per brief te mogen stemmen. Deze leden krijgen veel 
reacties vanuit de samenleving van mensen die vanwege hun kwetsbare 
gezondheid graag per brief willen kunnen stemmen. Daarom vragen deze leden 
nogmaals om te kijken of er echt geen mogelijkheden zijn om een beperkte groep 
kiezers van onder de 70 jaar alsnog de mogelijkheid te geven om per brief te 
stemmen. Zij denken bijvoorbeeld aan een mogelijkheid om per brief te stemmen 
voor mensen die zichzelf actief tot hun gemeenten wenden. Deze leden kunnen 
zich niet voorstellen dat kiesgerechtigden in groten getale van deze mogelijkheid 
Pagina 2 van 19

Directie Democratie en 
Bestuur
Kenmerk
2021-0000067434
een ander machtigen? En wat gebeurt er met mensen die door meerdere kiezers 
gemachtigd zijn en dan zelf symptomen krijgen? Bestaat de mogelijkheid die 
machtigingen op de verkiezingsdag nog aan iemand anders over te dragen? En 
hoe zou dat dan moeten gebeuren, gegeven het feit dat zowel de oude 
gemachtigde, als de kiezer, als de nieuwe gemachtigde allemaal maar één iemand 
mogen zien op die dag? Ook vragen deze leden hoe ik een situatie beoordeel 
waarin een kiezer die gemachtigd is om naast zijn eigen stem drie 
volmachtstemmen uit te brengen, op het laatste moment ziekteverschijnselen 
ontwikkelt en geen toegang heeft tot het stembureau. Kan het zijn dat daardoor 
vier stemmen verloren gaan? Zij vragen naar een risicoanalyse op deze punten. 
 
Een kiezer die door iemand anders gemachtigd is maar op de dag van de 
stemming zelf symptomen krijgt, gaat conform de voorschriften niet naar het 
stemlokaal om te stemmen. Heeft de machtiging onderhands plaatsgevonden, 
dan kan de gemachtigde de in een onderhandse volmacht omgezette stempas 
teruggeven aan de volmachtgever, die vervolgens een ander kan vragen om als 
gemachtigde op te treden. Daarvoor is in beginsel geen bezoek thuis nodig: de 
gemachtigde kan afspraken maken met de volmachtgever over de afgifte in 
bijvoorbeeld de brievenbus van de volmachtgever. 
Bij de schriftelijke volmacht ligt dit anders. Een schriftelijke volmacht kan 
alleen worden ingetrokken zolang de burgemeester nog niet heeft beslist op de 
aanvraag om bij volmacht te stemmen (zie artikel L 5, derde lid, van de Kieswet). 
Is een schriftelijke volmacht eenmaal verleend, dan kan die niet meer worden 
ingetrokken, en kan de volmachtgever ook niet meer alsnog iemand anders 
machtigen (zie artikel L 5, eerste en tweede lid, van de Kieswet). Dat betekent 
dat wanneer een kiezer op het laatste moment ziekteverschijnselen ontwikkelt 
terwijl aan hem door drie personen een schriftelijke volmacht is verleend, er drie 
stemmen verloren zullen gaan. Wel zou deze kiezer zijn eigen stem nog via een 
onderhandse volmacht kunnen uitbrengen. 
 
De leden van de PvdD-fractie vragen om toe te lichten wat momenteel verwacht 
wordt van een kiezer die op de verkiezingsdag ziekteverschijnselen ontwikkelt of 
angst heeft voor besmetting? 
 
De kiezer die op de verkiezingsdag ziekteverschijnselen ontwikkelt, gaat conform 
de voorschriften niet naar het stemlokaal om te stemmen. Deze kiezer is 
aangewezen op het geven van een onderhandse volmacht. Als deze kiezer 70 jaar 
of ouder is, staat de mogelijkheid open om per brief te stemmen en deze brief af 
te (laten) geven bij een afgiftepunt. 
De kiezer die niet naar het stemlokaal wil uit angst voor besmetting, kan 
eveneens een onderhandse volmacht verlenen. Ook kan deze kiezer stemmen per 
schriftelijke volmacht (die uiterlijk op vrijdag 12 maart om 17:00 uur kan worden 
aangevraagd). Als deze kiezer 70 jaar of ouder is, staat de mogelijkheid open om 
per brief te stemmen. 
 
Pagina 2 van 19

Directie Democratie en 
Bestuur
Kenmerk
2021-0000067434
Onderzoek onder kiezers en communicatie aan kiezers 
De leden van de PvdA-fractie lezen dat van de 70 plus kiezers 28% aangeeft via 
een brief te willen gaan stemmen. Deze leden menen dat het gezien de 
kwetsbaarheid van deze groep wenselijk is dat een groter deel van deze groep via 
een brief gaat stemmen. Zij vragen of ik die mening deel, en wat ik kan doen om 
de animo voor briefstemmen te vergroten. Ook vragen zij hoe ik kan 
bewerkstelligen dat meer kiezers dan de nu genoemde 5% op maandag en 5% op 
dinsdag op die dagen gaan stemmen? Zij vragen of de communicatiecampagne / 
maatwerkcampagne verdergaat dan voorlichting, en of er ook sprake is van 
aansporing om via brief of op maandag of dinsdag te stemmen? Zo ja, hoe? Zo 
nee, waarom niet?  
 
Kiezers van 70 jaar en ouder worden zowel via de algemene publiekscampagne 
als via maatwerkcommunicatie geïnformeerd over de mogelijkheden om hun stem 
uit te brengen bij deze Tweede Kamerverkiezing. In de maatwerkcommunicatie 
wordt extra uitleg gegeven over de mogelijkheid om bij deze verkiezing ook per 
brief te stemmen. In de komende weken wordt voor de kiezers van 70 jaar en 
ouder een afzonderlijke informatiecampagne uitgevoerd. De bedoeling daarvan is 
deze kiezers te informeren over het stemmen per brief. Ik vind dat de kiezers die 
70 jaar of ouder zijn zelf de keuze moeten maken hoe men wil stemmen (naar het 
stemlokaal gaan, volmacht geven of per brief stemmen). Het is onwenselijk om 
vanuit de overheid de kiezers op te roepen om een specifieke keuze te maken.  
 
4. Stand van zaken voorbereiding gemeenten 
 
Gemeenten zijn zeer voortvarend aan het werk met de organisatie van de Tweede 
Kamerverkiezing, zo lezen de leden van de VVD-fractie. Zij vragen naar de 
actuele stand van zaken inzake het aantal stembureaus en stembureauleden. Ook 
vragen zij om de Kamer tijdig te informeren wanneer er op plaatsen onvoldoende 
stembureaus dan wel stembureauleden zijn. De leden van de GroenLinks-fractie 
zijn benieuwd naar een actueel beeld van het aantal stemlokalen en het aantal 
stembureauleden. Zij vragen om een actuele stand van zaken hoeveel 
stemlokalen er nu gepland zijn. Hoeveel meer of minder zijn dit er in vergelijking 
met de vorige Tweede Kamerverkiezing? Zij vragen of ik ervan overtuigd ben dat 
het aantal stemlokalen voldoende is, of dat ik nog actie onderneem om in de 
komende weken het aantal stemlokalen nog uit te laten breiden. Deze leden 
vragen ook hoeveel stemlokalen op maandag 15 maart en dinsdag 16 maart open 
zullen gaan. En zijn deze stemlokalen geografisch in voldoende mate verspreid 
over het grondgebied van gemeenten, zodat mensen niet een te grote afstand 
hoeven af te leggen om bij een stemlokaal te kunnen komen? Ook de leden van 
de SP-fractie vragen naar de geografische spreiding van de stemlokalen. 
 
De vragen van deze leden kan ik beantwoorden op basis van de bij mij op dit 
moment bekende cijfers, namelijk die van de meest recente uitvraag onder 
gemeenten, en de aanvullende contacten met gemeenten van het 
ondersteuningsteam stemlokalen van het ministerie van BZK. In mijn brief aan 
Pagina 2 van 19

Directie Democratie en 
Bestuur
Kenmerk
2021-0000067434
Over het geheel genomen is het beeld over de beschikbaarheid van 
stembureauleden positief en heeft nog een kleine groep gemeenten behoefte aan 
de landelijke campagne. Wel melden gemeenten afmeldingen te krijgen, dit zijn 
dan veelal ervaren krachten. Dit zet druk op de gemixte samenstelling van 
stembureaus van ervaren en nieuwe krachten. Gemeenten houden een ruim 
reservebestand aan. Op het moment dat zij dit bestand zien slinken, kunnen zij 
contact opnemen met het ministerie om te ondersteunen in het zoeken van 
nieuwe (reserve)stembureauleden. Ook is mijn ministerie bezig een landelijke 
reservepool (op regionale indeling) in te richten voor gemeenten in geval van 
acute uitval kort voor de verkiezing. Al deze maatregelen moeten voorkomen dat 
een stemlokaal niet geopend kan worden vanwege een tekort aan 
stembureauleden. In het uiterste geval dat er vlak vóór het openen van de 
stemming in een bepaald stembureau onvoldoende stembureauleden aanwezig 
zijn, zal de gemeente zo spoedig mogelijk moeten zorgen voor vervanging. De 
Kieswet kent een voorziening voor wat er tot die tijd moet gebeuren: ingevolge 
artikel J 12, vierde lid, moet de voorzitter van het stembureau aan een van de in 
het stemlokaal aanwezige kiezers die hij daartoe geschikt acht, vragen om zolang 
als plaatsvervangend lid op te treden. Deze situatie dient natuurlijk zoveel 
mogelijk te worden voorkomen.   
In de tweede uitvraag onder gemeenten ontvang ik wederom een nieuw beeld 
van de stand van zaken. Deze zal ik in mijn voortgangsbrief van eind februari met 
uw Kamer delen.  
 
De leden van de SP-fractie uiten hun zorgen over het feit dat niet elke gemeente 
voldoet aan de aangenomen motie-Van Raak om te zorgen voor meer 
stembureaus bij de aankomende Tweede Kamerverkiezing, en vragen wat er 
ondernomen gaat worden om ervoor te zorgen dat de motie van Raak wel 
uitgevoerd wordt. De leden van de SP-fractie vragen verder om te reflecteren op 
hun suggestie om alle stembureaus drie dagen te openen en om 
overheidsmedewerkers, mbo’ers maar ook personeel dat nu niet inzetbaar is in 
sectoren waar sluitingen plaatsvinden zitting zouden kunnen nemen in de 
stembureaus om te zorgen dat er voldoende medewerkers zijn.  
 
Mijn beeld is dat het aantal stemlokalen op dit moment op peil blijft ten opzichte 
van de vorige Tweede Kamerverkiezing en dat in totaal over drie dagen er 
substantieel meer stemlokalen beschikbaar zullen zijn. In contacten van mijzelf en 
het ministerie met gemeenten, zie ik dat gemeenten het belang van voldoende 
stemlokalen, en ook van een voldoende mate van geografische spreiding van 
stemlokalen, onderschrijven, en daarvoor hun uiterste best doen. Het 
ondersteuningsteam stemlokalen blijft beschikbaar om hen daarbij te 
ondersteunen. 
Eerder hebben de VNG, de NVVB en het NBG aangegeven dat het huidige 
maatregelenpakket het maximale is dat voor de gemeenten uitvoerbaar is bij de 
Tweede Kamerverkiezing. Dat geldt dus ook voor de inrichting van het aantal 
stemlokalen op maandag en dinsdag. Een gelijk aantal lokalen als op woensdag is 
voor de gemeenten niet uitvoerbaar, vanwege de benodigde beschikbaarheid van 
Pagina 2 van 19

Directie Democratie en 
Bestuur
Kenmerk
2021-0000067434
 
De leden van de ChristenUnie-fractie misten in de Kamerbrief van 27 januari de 
mogelijkheid voor gemeenten om op niet-traditionele wijze stemlokalen in te 
richten, zoals bijvoorbeeld drive-through-stembureaus. Deze leden vragen of dit 
wel onderdeel is van het maatregelenpakket.  
 
Stemmen op niet-traditionele wijze is nadrukkelijk onderdeel van de aanpak van 
het ondersteuningsteam stemlokalen, dat gemeenten sinds begin november vorig 
jaar bijstaat in de zoektocht naar extra stemlocaties. Een oproep van VNO-NCW 
en MKB Nederland aan hun leden en brancheverenigingen, heeft geholpen om 
locaties boven water te halen die niet eerder in het vizier van gemeenten waren, 
zoals brandweerkazernes, Rijksgebouwen, restaurants, poppodia en 
touringcarbussen. Daarnaast heeft het ondersteuningsteam extra inzet gepleegd 
om gemeenten te helpen drive-through-stembureaus in te richten. Onder meer 
door het laten opstellen van standaard ontwerpen voor de inrichting van tenten 
en portacabins voor zowel reguliere als drive-through stemlokalen. Deze 
modelontwerpen zijn gedeeld met gemeenten en leveranciers, waardoor niet 
iedere gemeente dit wiel opnieuw hoeft uit te vinden. Het ondersteuningsteam 
stemlokalen heeft ook een lijst beschikbaar van 25 tentenleveranciers voor het 
geval gemeenten in hun eigen omgeving niet meer terecht kunnen voor tenten. 
Op dit moment zijn naar mijn weten 41 gemeenten voornemens om een drive-
through stembureau in te richten.  
 
De leden van de ChristenUnie-fractie vragen verder of er, gegeven dat het beeld 
qua stembureauvrijwilligers positief is, ruimte is om meer stembureaus in te 
richten, bijvoorbeeld op 15 en 16 maart. 
 
Mijn inschatting is dat dit niet het geval is. De bottleneck voor het inrichten van 
nog meer stemlokalen is met name het vinden van extra stemlocaties. Dat mede 
door een landelijke campagne zoveel vrijwilligers zijn bereikt als stembureauleden 
en tellers, is heel positief en maakt het mede mogelijk om stembureaus op 
maandag 15 en dinsdag 16 maart open te stellen. Gemeenten zullen 
inspanningen moeten doen om het aantal stembureauvrijwilligers op peil te 
houden. Daarom is het ook van belang om een reservepool van stembureauleden 
en tellers aan te houden om uitval op het laatste moment op te vangen. 
 
De leden van de PvdD-fractie vragen hoe ik ervoor ga zorgen dat meer 
gemeenten gaan werken met reguliere stembureaus in de buitenlucht of 
goeddeels open ruimtes (motie-Van Esch). Ook vragen zij hoe een portacabin als 
een ‘goeddeels open ruimte’ beschouwd kan worden en hoeveel stembureaus er 
echt worden ingericht in de buitenlucht. 
 
Zoals hiervoor opgemerkt heeft het ondersteuningsteam extra inzet gepleegd om 
gemeenten te helpen drive-through-stembureaus en tenten in te richten. Het is 
uiteraard van belang dat het stemlokaal bestand is tegen verschillende weertypes. 
Daarbij maken gemeenten ook gebruik van portacabins. Een portacabin is op 
Pagina 2 van 19

Directie Democratie en 
Bestuur
Kenmerk
2021-0000067434
tellen van de stemmen is een proces waarbij de tellers niet steeds op één plek 
zitten (zo zullen zij heen en weer moeten lopen om de stembiljetten op de juiste 
stapel te leggen, of om, na het tellen van alle stemmen van één lijst, de volgende 
lijst erbij te pakken). Ingevolge de instructie geldt daarbij steeds 
eenrichtingsverkeer. Uiteraard is het ook aan de discipline van de tellers om 
steeds daadwerkelijk ten minste 1,5 meter afstand in acht te nemen.  
Verder zijn er in de wet- en regelgeving maatregelen van kracht die eraan 
bijdragen dat het tellen van de stemmen veilig kan plaatsvinden. Zo moeten 
stembureaus die tijdens de stemming zitting hebben op een locatie die te klein is 
om tevens met inachtneming van de 1,5 meter-afstandsregel te tellen, de telling 
verrichten op een locatie die wél groot genoeg is. De tellers dienen een medisch 
mondneusmasker (type IIR) te dragen en eventueel publiek moet een mondkapje 
dragen en hygiënemaatregelen aanhouden. Bij de ingang van de tellocatie staat 
iemand die bewaakt dat het binnen niet te druk wordt, en die indien nodig aan 
een eventuele belangstellende die de telling wil bijwonen, zal vragen om buiten te 
wachten totdat iemand anders de tellocatie verlaat. Voor het tellen van meerdere 
stembureaus op grotere tellocaties gelden aanvullende voorschriften, zoals het 
strikt werken in cohorten.  
Gemeenten informeren stembureauleden en tellers over het werken in het 
stembureau. Stembureauleden en tellers worden daarbij gewezen op de 
veiligheidsmaatregelen die in het betreffende stembureau gelden. Tellers krijgen 
op de avond zelf instructie van de voorzitter van het stembureau. Op 
www.stembureauinstructie.nl kunnen stembureauleden en tellers meer informatie 
vinden en een e-learning volgen waarin ook de veiligheidsmaatregelen in het 
stemlokaal op een toegankelijke manier worden uitgelegd. 
 
5. Uitstellen van de verkiezing 
 
Een aantal fracties vraagt naar het tijdschema en de afwegingen indien uitstel zou 
worden overwogen. De leden van de GroenLinks-fractie vragen wat de minister 
als planning voor zich ziet voor de komende weken, ook na de brief met een 
nieuwe stand van zaken eind februari. Wat kan er daarna nog gebeuren, en is er 
dan nog wendbaarheid om nog meer extra maatregelen te nemen, zo vragen deze 
leden. 
De leden van de ChristenUnie-fractie hechten aan doorgang van de 
verkiezingen op 17 maart 2021. Zij constateren dat hetzelfde 
coronamaatregelenpakket is verlengd tot 2 maart. Zij vragen welke invloed dit 
heeft op de verkiezingen en de voorbereidingen daartoe en met welke scenario’s 
richting 17 maart rekening wordt gehouden. 
De leden van de SP-fractie lezen dat uitstel van de verkiezingen op dit moment 
niet aan de orde is. Aangezien de situatie in maart nog niet bekend is hebben zij 
daar begrip voor. Zij hoorden echter de minister-president antwoorden dat de 
situatie op dit moment niet ernstig genoeg is voor uitstel van de verkiezingen. Dit 
was tijdens de aankondiging van de avondklok. Deze leden vragen wanneer en 
onder welke voorwaarden er wel tot een dergelijk besluit wordt overgegaan. Zij 
Pagina 2 van 19

Directie Democratie en 
Bestuur
Kenmerk
2021-0000067434
pandemie staat de teller momenteel op 75 uitgestelde en 105 gehouden 
4
verkiezingen. De wereldwijde trend is dat er steeds meer verkiezingen doorgaan, 
en steeds minder worden uitgesteld. Uit het overzicht van IDEA blijkt ook dat 
verkiezingen onder COVID-19 niet eenduidig tot een lagere opkomst leiden.  
Het huidige pakket aan maatregelen heeft tot doel dat de verkiezing zo goed 
en veilig mogelijk kan worden georganiseerd. Het is uiteraard van belang dat de 
genomen maatregelen daarbij worden nageleefd. De VNG heeft recent ook 
aangegeven alle vertrouwen te hebben dat de verkiezing zo goed en zo veilig 
mogelijk kan verlopen. Het ministerie van BZK heeft zeer intensief contact met de 
gemeenten hierover, onder meer in dagelijkse digitale bijeenkomsten. Zo wordt 
constant de vinger aan de pols gehouden. Daarbij kijkt het kabinet ook wat het 
effect van de coronamaatregelen is op de organisatie van de verkiezing.   
De organisatie en opkomst van de verkiezing monitor ik middels een herhaling 
van de metingen onder gemeenten en kiezers, die ik op 27 januari aan uw Kamer 
heb doen toekomen. In de voortgangsbrief die ik heb toegezegd rond eind 
februari zal ik uw Kamer de uitkomsten sturen van deze onderzoeken.  
Zou vanwege de ontwikkeling van het coronavirus uitstel onontkoombaar zijn, 
dan zal het kabinet een wet indienen om uitstel mogelijk te maken (ik heb dat 
ook geschreven in mijn brief van 27 januari). Indien het kabinet dat overweegt, 
zal advies worden gevraagd aan de Raad van State, de Kiesraad en het Outbreak 
Management Team. Over de vraag of advies wordt gevraagd informeer ik uw 
Kamer uiterlijk in de brief die ik u rond eind februari heb toegezegd. Een dergelijk 
advies zal dan op de kortst mogelijke termijn dienen te worden uitgebracht, 
waarna het kabinet het besluit neemt of een uitstelwet wordt voorgelegd aan het 
parlement. Deze uitstelwet zou dan in de week van 8 maart moeten worden 
behandeld in de Tweede en Eerste Kamer. In die wet zal dan ook geregeld 
moeten worden wanneer de uitgestelde Tweede Kamerverkiezing gaat 
plaatsvinden. Of bij de uitgestelde verkiezing andere covid-maatregelen nodig zijn 
dan thans voorzien, zal dan moeten worden bezien.  
 
De leden van de PvdA-fractie vragen waarop de stelling dat de wet uiterlijk in de 
week van 8 maart in het parlement zal moeten worden behandeld, anders dan de 
juridische kant van de wetgeving, is gebaseerd en hoe ik in dit licht de mening 
van professor Voermans dat uiterlijk 1 februari tot uitstel besloten moet worden 
bezie.  
 
Ik heb de week van 8 maart genoemd, omdat dat de laatste week is voordat de 
stemlokalen (vervroegd) open gaan (15, 16 en 17 maart) en derhalve het fysieke 
aspect van de verkiezingen is gestart. Dat acht ik daarom het uiterste moment.  
Professor Voermans heeft niet expliciet toegelicht waarom hij van mening is 
dat uiterlijk 1 februari tot uitstel had moeten worden besloten op het moment dat 
hij die uitspraken deed. Overigens heeft hij zich op 3 februari jl. nog uitgelaten 
over de mogelijkheid tot uitstel van de verkiezing, onder meer in de uitzending 
van Goedemorgen Nederland (NPO 1). Daarin zegt hij dat het uitstellen van de 
 
4
 Zie daarvoor het overzicht dat International IDEA bijhoudt: Global overview of COVID-19: 
Impact on elections | International IDEA. 
Pagina 2 van 19

Directie Democratie en 
Bestuur
Kenmerk
2021-0000067434
In januari heb ik informeel gesproken met de bureaus die doorgaans peilingen en 
exitpolls houden bij de verkiezingen. Alle bureaus die waren uitgenodigd, waren 
hierbij aanwezig: Kantar, I&O Research, Maurice de Hond, Ipsos en EenVandaag. 
Daarnaast waren het ANP en de Peilingwijzer aanwezig. Op een eerder moment 
heb ik ook met de NOS gesproken over dit onderwerp. 
 
Kiezers buitenland en briefstemmen 
De leden van de VVD-fractie lezen dat voor kiezers in het buitenland een van de 
opties om een stem uit te brengen het afgeven van een briefstem bij een 
Nederlandse ambassade is. Eerder is aangegeven dat briefstemmen vanuit het 
buitenland tot uiterlijk 22 maart ontvangen kunnen worden in Den Haag. Deze 
leden vragen tot wanneer het voor kiezers in het buitenland mogelijk is hun 
briefstem bij een Nederlandse ambassade af te geven. Betekent deze optie dat zij 
mogelijk tot na de verkiezingsdag in Nederland een geldige stem kunnen 
uitbrengen?  
 
De gemeente Den Haag en het ministerie van Buitenlandse Zaken hebben met 
elkaar afspraken gemaakt over hetgeen hierover wordt gecommuniceerd aan 
Nederlanders die in het buitenland wonen en willen stemmen bij de komende 
Tweede Kamerverkiezing. In de communicatie worden de kiezers die hun 
briefstem bij de ambassades willen afgeven opgeroepen om dat uiterlijk 5 maart 
2021 te doen. De kiezers buiten Nederland hebben deze informatie per mail 
ontvangen tegelijk met andere informatie over de aanstaande Tweede 
Kamerverkiezing en het stemmen per brief. Deze informatie is verder te vinden 
op de website van de gemeente Den Haag voor de kiezers in het buitenland 
(www.stemmenvanuithetbuitenland.nl). Ook staat deze informatie in de 
instructiefolder die de gemeente Den Haag met het stembiljet meestuurt aan de 
kiezers buiten Nederland. 
Voor de briefstembureaus bij de Nederlandse Vertegenwoordiging in Aruba, 
Curaçao en Sint Maarten geldt dat de briefstemmen daar tot en met 17 maart 
2021 (15.00 uur lokale tijd) kunnen worden ingeleverd. De briefstembureaus bij 
deze Vertegenwoordigingen verrichten zelf de stemopneming. De briefstemmen 
worden derhalve niet doorgestuurd naar de gemeente Den Haag. De gemeente 
Den Haag kan op grond van de Tijdelijke wet verkiezingen covid-19 alle 
briefstemmen die tot en met maandag 22 maart 2021 (voor 12.00 uur) worden 
ontvangen overdragen aan het briefstembureau van de gemeente die de 
stemmen dan kan meetellen. 
 
Ten aanzien van het briefstemmen vragen de leden van de Christen-Unie-fractie 
of de voorbereidingen naar behoren verlopen, of dat daar momenteel nog 
knelpunten in spelen. Genoemde leden hebben met instemming kennisgenomen 
van het bericht dat met PostNL nadere afspraken zijn gemaakt over het vaker 
legen van de stembussen.  
 
In de communicatie wordt benadrukt dat kiezers die de briefstem op de post 
willen doen, dat uiterlijk vrijdag 12 maart voor 17.00 uur moeten doen. Dan komt 
Pagina 2 van 19

Directie Democratie en 
Bestuur
Kenmerk
2021-0000067434
voor de volledigheid onderscheid gemaakt tussen gemeenten die niet meedoen 
aan het experiment met centrale stemopneming, en gemeenten die daaraan wél 
meedoen. 
 
De leden van de ChristenUnie-fractie vragen welke maatregelen er gelden voor de 
BES-eilanden en of de maatregelen daar als afdoende worden beschouwd. 
 
In de openbare lichamen Bonaire, Sint Eustatius en Saba gelden voor de 
organisatie en uitvoering van de Tweede Kamerverkiezing dezelfde maatregelen 
als in Europees Nederland: de Tijdelijke wet verkiezingen covid-19 en de 
onderliggende regelgeving zijn ook van toepassing op Caribisch Nederland. Een 
wettelijke uitzondering is gemaakt voor het briefstemmen voor 70+’ers (niet van 
toepassing in de drie openbare lichamen) en voor de uitbreiding van het 
maximumaantal volmachten per gemachtigde van twee naar drie (niet van 
toepassing in de drie openbare lichamen). Het vroegstemmen op 15 en 16 maart 
is door het besluit van de eilandsbesturen alleen van toepassing in Saba (niet in 
Bonaire en Sint Eustatius). Er is frequent contact met de drie openbare lichamen, 
en mij is gebleken dat zij er vertrouwen in hebben dat de verkiezing aldaar, met 
de in de wet- en regelgeving voorgestelde maatregelen, veilig kan worden 
georganiseerd. 
Pagina 2 van 19

