 
 
BIJLAGE 
 NATIONAAL PROGRAMMA ONDERWIJS  
STEUNPROGRAMMA VOOR HERSTEL EN PERSPECTIEF 
  
1 
 

vertraging ontstaan. Deze vertraging komt bovenop de vertraging die er al was door de 
scholensluiting in het voorjaar 2020.  
 
De crisis veroorzaakt niet alleen vertragingen in de cognitieve ontwikkeling, er zijn ook 
vertragingen in sociaal-emotionele en executieve ontwikkeling opgelopen. Goed leren gaat ook 
over het vermogen om goed te plannen en te organiseren en gemotiveerd te zijn om leerstof op te 
nemen. Het sociale contact met klasgenoten heeft (deels) stilgestaan en sociale ontwikkeling heeft 
op een andere wijze plaatsgevonden. Daarnaast heeft ook zorgondersteuning, beweging, sport en 
cultuur deels stilgelegen. Voor kinderen en jongeren zijn daarmee veel van de beschermende 
factoren voor gezond opgroeien en leren weggevallen. Er zijn signalen dat jongeren door de 
9
coronacrisis last hebben van sociaal-emotionele problemen. Eenzaamheid, somberheid, depressies 
en daaruit voortvloeiend gedrag versterken de negatieve gevolgen voor de ontwikkeling van 
jongeren. Dit geldt voor alle jeugd, maar in bijzonder ook voor jeugd met kwetsbare positie en/of 
10
jeugdhulp. Hoewel scholen niet verantwoordelijk zijn voor het oplossen van deze problemen, is 
een gezonde en veilige omgeving, motivatie en sociaal welbevinden een belangrijke basis om te 
kunnen presteren op school en te herstellen van de gevolgen van de coronacrisis.  
 
Om deze uitdagingen voor leerlingen en voor het onderwijs het hoofd te bieden is een omvangrijk 
meerjarenprogramma nodig. Voorbereidingen en eerste maatregelen voor dit 
meerjarenprogramma zullen zo snel mogelijk starten en de komende schooljaren doorlopen. In 
11
aanvulling stelt het ministerie van VWS een “Jeugdplan sociaal en mentaal welzijn voor de Jeugd” 
op waarin onder andere wordt ingezet op het sociaal en mentaal welzijn van de jeugd buiten de 
omgeving van school.  
 
MAATREGELEN 
 
Het landelijk programma wordt in samenwerking tussen scholen, gemeenten en de Rijksoverheid 
uitgevoerd, waarbij recht wordt gedaan aan ieders rollen, taken en verantwoordelijkheden. 
 
 Dit programma is gericht op de aanpak van herstel bij alle leerlingen en in het bijzonder bij 
specifieke aandachtsgroepen.  
 Er ligt een gezamenlijke maatschappelijke verantwoordelijkheid voor alle actoren in en om 
het onderwijs om vertragingen in de brede zin aan te pakken. Scholen hebben hierbij de 
regie en leveren maatwerk. Er is niet één oplossing die voor alle soorten scholen en 
leerlingen het beste werkt, dus we werken met een palet aan maatregelen, met als kern: 
meer en/of effectievere en meer gerichte onderwijstijd. Scholen kunnen hiervoor 
interventies integreren in het reguliere onderwijsprogramma.  
 Dat pakken we als volgt aan:  
A) Scholen in het funderend onderwijs ontvangen de komende 2 schooljaren extra 
bekostiging en ondersteuning voor het in kaart brengen van de behoeften van 
 
individuele leerlingen en het nemen van gepaste maatregelen.Het gaat om 
ontwikkelingsbehoeften op cognitief, executief en sociaal-emotioneel vlak. Scholen met 
veel leerlingen met het risico op een onderwijsachterstand ontvangen een hogere 
bijdrage.  
B) Gemeenten krijgen extra geld om in samenwerking met scholen, kinderopvang, 
(jeugdgezondheids)zorg, bibliotheken en andere partijen activiteiten aan te bieden om 
de vaardigheden van leerlingen op cognitief, executief, sociaal en emotioneel vlak 
aanvullend te stimuleren. Gemeenten zorgen voor een lokale, integrale en meerjarige 
                                                 
9
 Unicef (2020), ‘Geluk onder druk?!’.  
10
 In Nederland ervaren kinderen en jongeren in coronatijd meer mentale gezondheidsproblemen dan in 2018. 
Zo hebben ze meer last van angstklachten (+15%), en is het percentage kinderen met dusdanig ernstige 
angstklachten dat er op zijn minst hulp aangeboden zou moeten worden, verdubbeld van 8% naar 16%. Er zijn 
ook zorgen over een toename van kindermishandeling (waaronder ook emotionele verwaarlozing) en huiselijk 
geweld en over toename van de ernst van de gemelde problematiek. De zorgen zijn er vooral in gezinnen waar 
al sprake was van zorgelijke situaties of problemen in het gezin. 
11
 Kamerbrief: Steunpakket sociaal en mentaal welzijn en leefstijl (1824626-218168-DMO) 
 
3 
 

AANPAK 
 
1. Korte termijn: start komende maanden 
Voor de zomer van 2021 worden de eerste interventies gestart. Deze interventies lopen door in de 
middellange termijnaanpak die na de zomervakantie start.  
 
Start met goede analyse  
Van alle scholen in het funderend onderwijs wordt verwacht dat ze vóór de zomer van 2021 zo 
goed als mogelijk inzicht hebben in de individuele leerlijn van leerlingen op cognitief, executief en 
sociaal gebied. Scholen kunnen gebruik maken van een leerlingvolgsysteem (LVS) om de 
ontwikkeling van leerlingen te monitoren en krijgen ondersteuning hierbij door een schoolscan. Bij 
een schoolscan worden de leerachterstanden in kaart gebracht. In het (v)so kan het verplichte 
13
ontwikkelingsperspectief als uitgangspunt worden genomen. 
In het po en (v)so is een LVS verplicht, in het vo niet. Maar ook de meeste vo-scholen maken hier 
14
gebruik van. De situatie in het vo wordt mogelijk bemoeilijkt door de langere schoolsluiting en 
gevolgen van afstandsbeperkingen voor het geven van fysiek onderwijs. Samen met de VO-raad, 
schoolleiders, leraren en experts wordt bekeken hoe vo-scholen hierin eventueel ondersteund 
kunnen worden en hoe alle scholen inzicht krijgen in de vertragingen van individuele leerlingen. De 
Inspectie van het Onderwijs gaat in navolging van het po ook een Peil VO opzetten om een beeld te 
krijgen van leerresultaten in het vo. Scholen nemen ook vragenlijsten af over het mentale 
welbevinden en de sociale, emotionele en executieve ontwikkeling van leerlingen. Hiervoor bestaan 
vragenlijsten en kunnen scholen gebruik maken van expertise vanuit de bestaande zorgstructuren 
(zie 3). OCW zal zorgen voor het delen van goede voorbeelden. Op basis hiervan maakt de school 
een analyse van de problematiek en de kansen. De Inspectie van het Onderwijs stimuleert en doet 
flankerend onderzoek hoe scholen dit oppakken.  
 
Tot slot is het wenselijk dat ook ouders actief worden betrokken bij de analyse van behoeften en 
wensen van kinderen en leerlingen. Veel ouders hebben nu gezien hoe hun kind leert en wat het 
kind wel of niet motiveert. Leraren, leerling en ouders kunnen met elkaar bedenken en bespreken 
wat een kind nodig heeft en welke rol ouders daarbij kunnen spelen. Uitkomsten en bevindingen 
over individuele leerlijnen worden daarom gedeeld met de betreffende leerling en de ouder(s). 
15
Gezamenlijk wordt besproken wat een passend vervolgtraject is. Diverse interventies zijn 
mogelijk, zo kunnen bijvoorbeeld de overgangsnormen in 2020-2021 worden aangepast. 
 
Keuzemenu interventies 
OCW start, in overleg met de wetenschap en het veld, met het in kaart brengen van effectieve, 
kansrijke interventies om op schoolniveau, groepsniveau en leerlingniveau vertragingen aan te 
pakken. Dit is de menukaart waaruit scholen, eventueel in overleg met samenwerkingsverbanden 
vanuit hun expertise op het terrein van het opstellen van een zogenaamd Ontwikkelingsperspectief 
(OPP), interventies kunnen kiezen. Scholen kunnen interventies integreren in het reguliere 
onderwijsprogramma. Interventies die verkend gaan worden voor de menukaart zijn bijvoorbeeld 
verlengde onderwijstijd, of programma’s die intensieve begeleiding voor leerlingen aanbieden zoals 
High Dosage Tutoring (voor taal en rekenen), coaching van leraren, ouderbetrokkenheid, 
maatregelen gericht op meta-cognitie en zelfregulatie en loopbaanoriëntatie. Ook kan bijvoorbeeld 
gedacht worden aan een tussenjaar bij de overgang vmbo-mbo en vso-mbo, waarin scholen en 
mbo-instellingen intensief samenwerken en waarin met name de gemiste uren op praktijkvakken 
en stages kunnen worden ingehaald. Daarnaast zal er aandacht zijn voor interventies gericht op de 
sociale ontwikkeling en het mentale welbevinden. Hierbij kunnen partijen als Nederlands 
                                                 
13 
Ook doen deze scholen mee aan het Nationaal Cohort Onderzoek waarmee zij inzicht krijgen in de 
ontwikkeling van leerlingen in het po door analyse van de LVS-data. Dit jaar kunnen ze daarbij inzicht krijgen in 
de effecten van corona op de ontwikkeling van hun leerlingen en de mate waarin dit verschilt van die op 
vergelijkbare basisscholen.  
14
 https://zoek.officielebekendmakingen.nl/kst-33661-12.html, ‘Het gebruik van leerlingvolgsystemen door 
scholen voor voortgezet onderwijs is sinds 2013 fors gestegen. Inmiddels heeft 92% van de scholen een 
dergelijk systeem en 88% gebruikt het voldoende tot goed.’ 
15
 “Perspectief voor de jeugd - Ontwikkelingsgerichte aanpak voor het onderwijs tijdens en na corona” : 
https://www.psynip.nl/wp-content/uploads/2021/02/Perspectief-voor-de-jeugd.-ExpertgroepSP-NIP-
15febr2021-.pdf en https://www.psynip.nl/actueel/themas/thema/coronavirus/coronadossier-wat-betekent-dit-
voor-jouw-werkveld/coronadossier-werkveld-jeugd-onderwijs/ 
5 
 

 
In de periode dat leerlingen weer terugkeren naar school speelt extra dat leerlingen vanwege eigen 
19
kwetsbaarheden, kwetsbare gezinsgenoten of angst voor besmetting, verzuimen. Deze leerlingen 
vragen om extra aandacht voor het vervolgen van hun ontwikkeling. Het is van belang de 
signaalwerking van (school)verzuim goed te benutten om leerlingen goed in beeld te houden. 
Scholen werken hiervoor samen met leerplichtambtenaren en jeugdgezondheidszorg. 
 
Uitbreiding en verlenging inhaal- en ondersteuningsprogramma’s 
In schooljaar 2020/21 is in totaal €280 miljoen vrijgemaakt voor inhaal- en 
ondersteuningsprogramma’s om achterstanden in te lopen die zijn ontstaan door de schoolsluiting 
in het voorjaar van 2020. Deze middelen zijn nog heel 2021 in te zetten voor de eerste aanpak van 
vertragingen op de korte termijn. De huidige regeling is uitgeput. Slechts een gering deel van de 
leerlingen wordt met deze middelen bereikt. Om op korte termijn achterstanden in te halen worden 
extra middelen vrijgemaakt voor aanvullende aanvragen.  
 
Ondersteuning in de klas: continuïteit van het onderwijs 
De komende maanden staat op de eerste plaats de continuïteit van het onderwijs centraal. Begin 
2021 zijn middelen vrijgemaakt voor scholen om extra hulp in de klas in te schakelen. Scholen 
kunnen een tegemoetkoming ontvangen ter dekking van de kosten voor vervanging van personeel 
om de komende maanden te ondersteunen met de continuïteit van het onderwijs. Deze middelen 
zijn reeds uitgeput. Daarom wordt er opnieuw geld vrijgemaakt hiervoor.  
 
VE-kinderen 
Door de corona-maatregelen hebben kinderen met een risico op een onderwijsachterstand het 
afgelopen jaar veel minder voorschoolse educatie gekregen en zijn er minder kinderen geïndiceerd 
doordat bezoeken aan het Centrum voor Jeugd en Gezin/Jeugdgezondheidszorg niet zijn 
doorgegaan. Daarom wordt het inhaal- en ondersteuningsprogramma VE verlengd, zodat de 
kinderen de opgelopen vertragingen gedurende de vakanties (vanaf de zomervakantie) in 2021 
kunnen inlopen. De kinderen stromen dan met kleinere achterstanden het basisonderwijs in, zodat 
ze daar een kleinere achterstand hoeven in te halen. Daarnaast zal er in het keuzemenu effectieve 
interventies aandacht zijn voor de overgang van kinderopvang/ve naar de basisschool en hoe de 
grotere achterstanden in groep 1 opgevangen kunnen worden. 
 
Extra bekostiging nieuwkomers 
Voor alle nieuwkomers in het po en vo verlengen we de aanvullende nieuwkomersbekostiging van 1 
of 2 jaar naar maximaal 4 jaar. Zij hebben door corona éxtra vertraging opgelopen. Hierbij valt 
voor het po het onderscheid tussen asielkinderen en overige nieuwkomers weg, aangezien zij in de 
praktijk met dezelfde problematiek worstelen. Door de bekostiging te verlengen naar maximaal 4 
jaar stellen we internationale schakelklassen, nieuwkomersscholen en reguliere scholen financieel 
in staat om nieuwkomersleerlingen goed op te vangen en de benodigde extra ondersteuning te 
bieden. Daarbij wordt ook extra ondersteuning geboden aan het veld.  
 
Overgang po-vo  
Leerlingen die ten tijde van corona de overstap van po naar vo maken, worden mogelijk extra 
20
zwaar getroffen. Daarom moeten scholen kansrijk adviseren en plaatsen, schooladviezen in het 
vo herijken en flexibel omgaan met normen voor bevordering, zittenblijven en op- en afstroom. Dit 
vraagt om aanpassing van leerresultatenbeoordeling in het vo. Daarnaast moeten scholen 
maatregelen nemen om selectie uit te stellen. Sommige leerlingen zijn gebaat bij uitstel van het 
selectiemoment. Dat geldt specifiek voor leerlingen die nu door corona mogelijk onder hun niveau 
zijn ingestroomd en tijd nodig hebben om leerachterstanden in te halen. Uiteindelijk op het goede 
niveau komen is voor een leerling minder gecompliceerd als de schoolsoorten bij de start van het 
vo nog niet gescheiden zijn. Samenwerkingsverbanden kunnen scholen ondersteunen bij de 
begeleiding van leerlingen met een extra ondersteuningsbehoefte naar het vo. We pleiten voor een 
heterogene en verlengde onderbouw van het vo. Hiertoe worden binnen de periode van dit 
                                                 
19
 Po-scholen vragen op het gebied van verzuim extra aandacht, omdat de prevalentie van schoolziekteverzuim 
hier gerelateerd is aan factoren als lagere sociaal economische status. Zie Pijl e.a., ‘The prevalence of sickness 
absence among primary school pupils – reason to be worried?’, https://rdcu.be/cdWdz. 
20
 Uitgangspunt blijft de zorgvuldige afweging van de school, met name in het praktijkonderwijs.  
7 
 

Gemeenten nemen aanvullende maatregelen. De kracht van een gemeente ligt in het creëren van 
de juiste randvoorwaarden voor scholen om optimaal te presteren. Denk aan het in samenwerking 
met de school stimuleren van de betrokkenheid van ouders of het bevorderen van de digitalisering 
en taalvaardigheid van ouders, de Voorleesexpress, het organiseren van een zomercampus, 
spreiding en toegankelijkheid onderwijsaanbod, voorschoolse educatie en verbinding met en 
samenwerking tussen onderwijs, kinderopvang, (jeugdgezondheids)zorg, sociaal werk, welzijn, 
sport en cultuur. 
 
Elk jaar kunnen zij hun interventies en aanpak aanpassen aan de ontwikkelingen op school. Bij de 
interventies is ook aandacht voor specifieke doelgroepen.  
 
Specifieke maatregelen 
 Verlengde en brede/dakpanbrugklas: sommige leerlingen zijn gebaat bij uitstel van het 
selectiemoment. Dat geldt specifiek voor leerlingen die nu door corona mogelijk onder hun 
niveau zijn ingestroomd en tijd nodig hebben om leerachterstanden in te halen. Uiteindelijk 
op het goede niveau komen is voor een leerling minder gecompliceerd als de schoolsoorten 
bij de start van het vo nog niet gescheiden zijn. We pleiten voor een heterogene en 
verlengde onderbouw van het vo. Hiertoe worden binnen de periode van dit nationale 
programma (verlengde) heterogene brugklassen - en alternatieve effectieve maatregelen 
die latere selectie aantoonbaar bewerkstelligen - financieel gestimuleerd. Het doel is dat 
het definitieve selectiemoment met minimaal één en maximaal drie jaar wordt uitgesteld. 
Scholen die brede brugklassen inrichten ontvangen hiervoor extra middelen. Hiermee 
kunnen ze bijvoorbeeld ondersteuning zoeken bij het versterken van 
differentiatievaardigheden van docenten, methoden aanschaffen die aansluiten bij een 
heterogene klas of extra klassenondersteuning regelen om leerlingen gerichter aandacht te 
kunnen geven. De effecten en brede waardering van deze aanpak wordt gemonitord. 
 Pro en (v)so: voor deze leerlingen is digitaal onderwijs lastiger te volgen en is het 
moeilijker achterstanden in te lopen. De verwachting is dan ook dat de verblijfsduur van 
leerlingen in het pro en (v)so langer wordt. Daarom wordt het budget van de 
samenwerkingsverbanden tijdelijk opgehoogd.  
 Caribisch Nederland: ook in het onderwijs in Caribisch Nederland zijn door veel leerlingen 
achterstanden opgelopen door de coronacrisis. CN zal daarom volwaardig meegenomen 
worden in dit Nationale Programma. Uiteraard wordt goed bekeken of alle maatregelen die 
voor Europees Nederland van toepassing worden ook op Bonaire, Sint Eustatius en Saba 
toepasbaar zijn vanwege de lokale context, schaal of geografische ligging. In beginsel 
kunnen de scholen en andere te betrekken instellingen gebruik maken van de 
voorzieningen die in Europees Nederland worden aangeboden. OCW zal in samenspraak 
met de onderwijsstakeholders in CN komen tot onderbouwde interventies.  
 
Interventies voor onderwijspersoneel en schoolleiders 
Goed en voldoende onderwijspersoneel staat aan de basis van kwaliteit van onderwijs en gelijke 
onderwijskansen voor ieder kind. Om de onderwijsachterstanden in te halen, wordt er extra 
inspanning van het onderwijspersoneel gevraagd. Dat is zeker ook gezien de personeelstekorten in 
het onderwijs geen eenvoudige opgave. Investeringen in onderwijspersoneel zijn dan noodzakelijk. 
In 2018 heeft het Kabinet met de vakbonden en de PO-Raad een werkdrukakkoord afgesloten. 
Daarmee heeft het kabinet middelen ter beschikking gesteld om werkdruk te verminderen. Door 
kasschuiven is een dip in die middelen ontstaan. Nu is het voorstel om die dip eruit te halen en de 
uitkering van werkdrukmiddelen op peil te houden.  
 
Daarnaast worden er middelen vrijgemaakt om extra hulp in de klas in te schakelen. Om leraren en 
schoolleiders meer ruimte te geven in het ondersteunen van leerlingen die achterstanden in 
moeten halen, kunnen extra klassenassistenten, onderwijsassistenten en studenten ingezet 
worden. Ook kan een beroep gedaan worden op oudere leraren die met (pre)pensioen zijn. Zij 
kunnen een aantal uren per week ingezet worden om individuele leerlingen of kleine groepjes extra 
ondersteuning te geven. Tot slot wordt gezorgd voor training van leraren(teams) en schoolleiders. 
Het betreft coaching-on-the-job voor leraren en lerarenteams zodat zij leerlingen effectief kunnen 
ondersteunen. Ook schoolleiders kunnen ondersteunende coaching of training krijgen om leraren 
en lerarenteams goed te begeleiden.  
9 
 

Ondersteuning gemeenten 
De Gelijke Kansen Alliantie (GKA) zal haar activiteiten uitbreiden ter ondersteuning van 
gemeenten. Zo zal de GKA de inzet van expertpools en regiocoördinatoren uitbreiden die 
gemeenten kunnen adviseren en hen kunnen helpen bij het opstellen en uitvoeren van 
maatregelen. Ook zal de GKA de agenda’s met aangesloten gemeenten verdiepen en het aantal 
deelnemende gemeenten uitbreiden van het huidige 50-tal naar op termijn circa 100 gemeenten. 
Bestaande netwerken en structuren tussen gemeenten, onderwijs en andere partners worden 
daarbij zoveel mogelijk benut en aangesloten bij de lokale context. Mogelijk kan het GOAB 
ondersteuningstraject hierbij ook een rol spelen en kan ook aangesloten worden bij de bestaande 
infrastructuur en ondersteuning voor de verbinding tussen onderwijs, zorg en jeugd.  
 
4. Monitoring, evaluatie en verantwoording 
 
Monitoring en evaluatie zal een belangrijke rol spelen bij de uitvoering van dit plan, zodat kennis 
en ervaringen tussentijds kan worden gedeeld en plannen kunnen worden bijgestuurd. Op 
verschillende niveaus zal monitoring plaatsvinden. 
 Zicht op de leerlingen: scholen houden gedurende de looptijd van het Nationaal Programma 
zicht op de ontwikkeling van leerlingen. Hiervoor is een aantal instrumenten beschikbaar, 
zoals de NCO-rapportages en schoolscans. Ook houden scholen zicht op het welbevinden 
van leerlingen.  
 Landelijk beeld: op landelijk niveau wordt zicht gehouden op de implementatie en de 
resultaten van de interventies. 
o Implementatiemonitor: Via een monitoringsonderzoek houdt OCW zicht op hoe de 
implementatie van het Nationaal Programma verloopt bij scholen en gemeenten. Zo 
wordt bijvoorbeeld gekeken naar de interventiekeuze, de ondersteuningsbehoeften 
en de uitvoeringsproblematiek.  
o Resultaatonderzoek: OCW houdt bovendien zicht op de resultaten, zoals de 
ontwikkeling van de achterstanden, de schoolloopbanen van leerlingen en de 
onderwijsopbrengsten. Vóór de zomer vindt een nulmeting van de landelijke 
25
vertragingen plaats. Hierbij wordt gekeken naar de vertraging in de volle breedte 
van het onderwijs, van voorschoolse educatie tot het hoger onderwijs. 
o Kennisontwikkeling: Ook vindt kennisontwikkeling plaats door de genomen 
interventies te onderzoeken om daarmee de menukaart te verstevigen en goede 
voorbeelden te kunnen delen.  
o Het landelijke beeld wordt inzichtelijk gemaakt onder begeleiding van 
wetenschappers, zij zullen zich buigen over onder andere de opzet van de 
monitoring, interpretatie van de gegevens  
o De inspectie voert thema-onderzoeken uit ter ondersteuning van het landelijke 
beeld.  
o De inzichten uit de verschillende onderzoeken worden gedeeld via de 
kenniscommunity 
 Op basis van de monitoring kan gedurende het programma worden bijgestuurd op de 
menukaart en richting scholen. 
 De Tweede Kamer ontvangt jaarlijks een voortgangsrapportage over het Nationaal 
Programma. 
 
Maatschappelijke begeleidingscommissie 
De verdere uitwerking van dit plan en de uitvoering zal onder begeleiding van een 
Maatschappelijke Begeleidingscommissie plaatsvinden.. De opdracht van die commissie is richting 
alle partners van het programma relevante maatschappelijke ontwikkelingen te signaleren en het 
Ministerie van OCW te adviseren over een goede samenhang met deze ontwikkelingen.  
 
  
                                                 
25
 Bekeken wordt of dit kan samenvallen met het onderzoek van de Inspectie van Onderwijs naar de 
analysefase en de keuze die scholen en mbo- onderwijsinstellingen maken om individuele leerlijnen in kaart te 
brengen.  
11 
 

BIJLAGE I: visueel overzicht Nationale Programma Onderwijs  
Figuur 1: samenhang Nationaal Programma 
13 
 

27
nemen de motivatieproblemen toe en daalt de tevredenheid van de studenten. De oplopende 
onderwijsvertragingen en de verslechterde omstandigheden leiden tevens tot mentale problemen. 
Veel studenten hebben concentratieproblemen, raken geïsoleerd, hebben minder zelfvertrouwen en 
soms is sprake van vereenzaming. Deze problemen hebben vervolgens weer een negatief effect op 
de studievoortgang en brengen ook risico’s voor extra uitval met zich mee. En daar komen 
financiële problemen bij als gevolg van het wegvallen van bijbanen en hogere studieschulden 
(studenten komen niet in aanmerking voor TOZO en meestal ook niet voor TOFA). Dit alles is 
zorgelijk, ook omdat het onderdeel is van een bredere trend: 74% van de jongvolwassenen (18-35 
jaar) heeft door de coronacrisis last van mentale klachten t.o.v. 48% van de 65-plussers. Meest 
voorkomende klachten onder jongvolwassenen zijn stress (40%), eenzaamheid (38%) en 
aanhoudende vermoeidheid (36%). 
 
De studieachterstanden in het mbo zullen waarschijnlijk groter zijn dan vorig jaar. Bijna de helft 
van de respondenten uit het mbo-job studentenpanel (JOB-studentenpanel, februari 2021) zegt 
een achterstand te hebben opgelopen in de periode maart-december 2020; bij veertig procent van 
de respondenten met een vertraging en die ook de omvang van hun vertraging hebben 
aangegeven betreft het een achterstand van (ruim) meer dan vier maanden. Uit gesprekken met 
de mbo-instellingen blijkt dat het moeilijk is om de vertragingen precies in beeld te brengen, 
aangezien de opgelopen vertragingen divers zijn en de situatie per opleiding en per student 
verschillend kan zijn. Bij sommige studenten zijn de vertragingen beperkt en zullen zij deze met 
extra inspanningen in de resterende maanden van dit studiejaar of later dit kalenderjaar nog in 
kunnen halen. Tegelijkertijd zijn er ook studenten voor wie de vertragingen inmiddels fors zijn 
opgelopen, met name in die sectoren waar sprake is van een stagetekort, ondanks dat er in het 
servicedocument mbo extra ruimte is gegeven voor alternatieve invullingen. Aangezien de 
beperkingen al bijna een jaar van kracht zijn en nog tot in ieder geval het einde van dit studiejaar 
zullen duren, zullen de vertragingen, ondanks de inspanningen van de instellingen, voor veel 
studenten nog verder oplopen. Dat betekent dat er aan het eind van het studiejaar grosso modo 
sprake zal zijn van een vertraging van ongeveer een half studiejaar.  
 
In juni 2020 gaven al 54 duizend studenten in het hoger onderwijs aan studievertraging te hebben 
opgelopen, als gevolg van de coronamaatregelen. Daarnaast gaven 229.000 duizend studenten aan 
28
minder studiepunten te hebben behaald . In de eerste maanden van het huidige studiejaar lijkt in 
29
het wo nog geen sprake van verdere vertraging. De VH en de VSNU schatten in dat 
studievertraging in de loop van studiejaar 2020/2021 echter onvermijdelijk zal zijn, met name bij 
opleidingen met een groot praktijkonderdeel en bij opleidingen die gericht zijn op sectoren die 
zwaar getroffen zijn door de coronacrisis zoals zorg, onderwijs, cultuur, horeca en evenementen. 
 
In de meeste gevallen zullen eenmaal opgelopen vertragingen zonder aanvullende maatregelen 
niet meer ingehaald worden. Het lijkt niet reëel om te verwachten dat studenten hun achterstand 
wegwerken naast een vol studieprogramma dat zij willen afronden binnen de tijd die er voor staat. 
Voor de student betekent studievertraging langer lesgeld, cursusgeld of collegegeld betalen en 
langer in de kosten voor levensonderhoud moeten voorzien (de basisbeurs en aanvullende beurs 
krijgt een student alleen voor de nominale studieduur) en mogelijk een hogere studieschuld. En al 
helemaal nauwelijks meer in te halen zijn de gemiste ervaringen van het afgelopen jaar voor de 
studenten die in een fase van hun leven zitten waarin zij persoonlijk, sociaal en professioneel hun 
vleugels hadden willen uitslaan. 
 
Naast en mede als gevolg van de studievertraging is er sprake van een langere verblijfsduur en 
sterk gestegen studentenaantallen. Het aantal mbo-studenten is met 8350 gegroeid; dit is een 
flinke toename van bijna 2% in tegenstelling tot de eerder geraamde daling, en ondanks een forse 
afname van het aantal bbl-studenten. De instroom van eerstejaarsstudenten in het hbo is dit 
studiejaar toegenomen met 10%. Het totaal aantal inschrijvingen in het hbo is met 5,6% gegroeid 
                                                 
27
 ResearchNed (2021). Ervaringen van studenten met onderwijs en toetsen op afstand tijdens corona. In 
opdracht van ISO. Februari 2021. 
28
 ResearchNed. Studeren, studievoortgang en welbevinden tijdens corona. Juni 2020. 
29
 Met betrekking tot de studievoortgang zijn nu de resultaten bekend van de eerste maanden van dit nieuwe 
collegejaar 2020-2021. Het globale beeld is nog steeds dat studenten hetzelfde aantal en soms zelfs iets meer 
studiepunten halen dan voor de coronacrisis. (VSNU Factsheet februari 2021) 
15 
 

cruciale verbinding met en voorbereiding op de arbeidsmarkt missen en hun diploma niet kunnen 
behalen.  
 
Aan het begin van het schooljaar bedroeg het tekort zo’n 20.000 leerwerkplekken in het mbo (SBB 
Leerbanen monitor) voor oplopende achterstanden. Eind januari 2021 stond de teller op een tekort 
van 22.678 plekken. Tot en met november 20202 waren ruim 68.000 studenten begonnen met een 
leerbaan, 14% minder dan in het studiejaar ervoor. Met name in september zijn veel minder 
studenten met een leerbaan begonnen; in 2020 zo’n 9.000 minder dan in 2019.  
Bijna een kwart van alle hogeronderwijsstudenten (22%) had in het afgelopen studiejaar te maken 
met de uitval van een stage in Nederland of het buitenland. Dit probleem deed zich in het hbo 
(27%) vaker voor dan in het wo (17%). In het hbo verwacht de Vereniging Hogescholen een tekort 
van (ongeveer) 50.000 stages in het studiejaar 2021-2022, met name in de sectoren techniek, 
gezondheidszorg, sociale studies en kunsten.  
 
Omdat veel stages en praktijkonderwijs zijn doorgeschoven naar het tweede semester van het 
studiejaar, zullen de tekorten de komende maanden nijpender worden. Bij een deel van de 
33
opleidingen zal dit dan tot een ‘boeggolf’ aan studievertraging leiden. Voor zowel mbo als hbo 
geldt dat uitstel van stage leidt tot een groter beroep op de stagemarkt in de daaropvolgende 
volgende jaren. Het is echter maar de zeer de vraag of het bedrijfsleven op dat moment – ook 
gezien de economische situatie – in staat is dit op te vangen. Alternatieven, zeker binnen de 
poorten van de onderwijsinstellingen - denk aan simulatie werkomgevingen - zijn evenwel kostbaar 
en vergen extra menskracht.  
 
Naast studievertraging is er ook zorg om facetten van de studie die minder goed meetbaar zijn, 
maar die wel cruciaal zijn voor de persoonlijke ontwikkeling en de voorbereiding op het 
professionele leven. Het gaat hier om persoonsvormende en sociale facetten die de student 
bijvoorbeeld leert te ontwikkelen in de interactie met professionals, docenten en medestudenten, 
die online zeer beperkt doorgang vinden. Hoe langer dit duurt, hoe meer impact dit heeft, voor de 
studenten zelf en voor de mate waarin zij afdoende zijn voorbereid op de beroepspraktijk. 
 
De arbeidsmarktgevolgen van de coronacrisis voor studenten zijn groot. Studenten komen als 
gevolg van de studievertraging later op de arbeidsmarkt. Voor sommige sectoren is sprake van een 
(sterk) verslechterde arbeidsmarkt, waardoor studenten zich vaak onverwachts geconfronteerd 
zien met een zeer matig baanperspectief.  
 
1.3 Werkdruk docenten en medewerkers  
 
Het opvangen van de coronaproblemen doet een enorm beroep op docenten en andere 
medewerkers in mbo, hbo en wo, die toch al kampten met een grote werkdruk. De 
reservecapaciteit is verbruikt, de rek is eruit.  
In het afgelopen jaar moest het onderwijs ingrijpend worden gewijzigd, en dat vergt nog steeds 
het uiterste van docenten. Het vraagt andere vaardigheden; niet alleen digitaal, maar vooral ook 
een nieuw, op online onderwijs afgestemd didactisch handelen. Tevens is meer maatwerk vereist 
om oplossingen te vinden voor studenten die dreigen uit te vallen, switchen van opleiding of 
vertraging oplopen. Studenten hebben meer persoonlijke begeleiding en aandacht nodig terwijl de 
mogelijkheden daartoe lastiger zijn geworden. Daar bovenop spelen zorgen over besmetting 
tijdens de lessen die wel fysiek en op locatie doorgaan, zeker als de medewerker of een naaste 
daarvan tot de kwetsbare groepen behoort.  
Alle energie is gaan zitten in het overeind houden van het onderwijs. Daarmee zijn er 
achterstanden opgelopen bij innovaties van het onderwijs, curriculumherzieningen, 
professionalisering, accreditaties etc. Daarbij dienen ook de positieve kanten van het digitale 
onderwijs nog vastgehouden en steviger ingebed te moeten worden. Er lijkt dan ook weinig ruimte 
om met dezelfde ‘handen’ deze extra uitdagingen het hoofd te bieden. 
 
                                                 
33
 Waar dat bijvoorbeeld studievertraging betreft in verband met onvoldoende stageplekken, is dat nu nog 
beperkt zichtbaar is in cijfers, maar opleidingen als verpleegkunde rapporteren dat studievertraging van een 
half jaar tot een jaar al onafwendbaar is voor een grote groep studenten. 
17 
 

 verlengen studentenreisproduct ho-studenten (12 mln) 
 compensatie studenten mbo/ho (200 mln) 
 inhaal- en ondersteuningsprogramma’s po/vo/mbo (70 mln) 
 stage-offensief mbo (30 mln) 
 extra hulp in de klas mbo (52 mln) 
 coronabanen ho (20 mln) 
 pilot sneltesten mbo/ho (9 mln) 
 aanpak jeugdwerkloosheid mbo (36 mln) 
 langere verblijfsduur mbo, SF, praktijkleren (263 mln) 
 
Uitvoering van deze maatregelen is nog gaande. Deze zijn echter om verschillende redenen niet 
voldoende. Hoewel het management en het onderwijsgevende personeel hun uiterste best doen om 
praktijklessen en het onderwijs waar mogelijk doorgang te laten vinden en zij door online 
onderwijs proberen de vertragingen te beperken, worden alle studenten getroffen door de 
beperkende maatregelen, welke voortvloeien uit het aanhouden van de 1,5 meter afstand en de 
OV-afspraken. Met een derde golf in aantocht is er nog grote onzekerheid over het tempo waarin 
weer meer fysiek onderwijs mogelijk is. Zolang meer fysiek onderwijs niet mogelijk is, blijven 
studenten verdere vertragingen oplopen, terwijl daar bij het formuleren van de steunmaatregelen 
niet altijd rekening mee wordt gehouden. Daarom zijn aanvullende maatregelen nodig.  
 
2. Maatregelen  
 
Studenten en medewerkers in het mbo, hbo en wo hebben een stip op de horizon nodig. Zekerheid 
is niet te geven, maar een ambitie die perspectief geeft wel. Die is er op gericht om in de komende 
maanden weer meer fysiek onderwijs te kunnen geven, vooralsnog nog met het aanhouden van de 
1,5 meter afstand en met het aanhouden van de OV-afspraken, maar zo snel mogelijk (bij 
voorkeur per 1 september 2021 of zo snel mogelijk daarna) zonder die beperkingen. Het slagen 
van deze ambitie is in belangrijke mate afhankelijk van verdere ontwikkelingen rond het virus en 
van de vaccinatiestrategie. Naast deze afhankelijkheden verkennen we welke inspanningen we 
vanuit het mbo en ho zelf kunnen doen om zo snel mogelijk meer fysiek onderwijs mogelijk te 
maken. Daarom wordt op dit moment een aantal pilots uitgevoerd op universiteiten, hogescholen 
en mbo-scholen om in de praktijk te onderzoeken hoe sneltesten, ook in combinatie met andere 
interventies (zoals mondkapjes, extra ventilatie en het creëren van “bubbels”) bij kan dragen aan 
meer fysiek onderwijs. Uiterlijk in mei 2021 willen we duidelijk hebben wat er per 1 september 
2021 kan, zowel wat betreft onderwijsactiviteiten als wat betreft daaraan gerelateerde activiteiten 
en evenementen (zoals de introducties van eerstejaars). Ook zodat studenten, personeel en 
instellingen zich hier zo goed mogelijk op kunnen voorbereiden. 
 
Als ‘alles weer kan’, al dan niet per 1 september, betekent dat niet automatisch dat alles weer 
wordt zoals dat was in de periode voor de coronacrisis. Instellingen beogen in samenspraak met 
studenten om positieve ervaringen uit het afgelopen jaar mee te nemen naar ‘het nieuwe normaal’. 
Zo wordt er bijvoorbeeld bezien hoe digitaal onderwijs op een goede manier kan worden ingebed in 
het opleidingsprogramma en voor welke onderdelen dit het meest geschikt is. 
 
Het creëren van perspectief is cruciaal, maar intussen zijn op korte termijn in 2021 en 2022 
aanvullende maatregelen en verlenging van bestaande maatregelen nodig. Deze hebben betrekking 
op de student (paragraaf 2.1), het onderwijs en de docenten (paragraaf 2.2), de aansluiting op de 
arbeidsmarkt (paragraaf 2.3) en het ondersteunen van instellingen (paragraaf 2.4).  
 
2.1 Studenten 
 
Alle studenten ervaren last van de coronamaatregelen. Zij krijgen financiële compensatie, omdat 
dit een vorm van erkenning biedt voor opgelopen studiekosten en gemiste ervaring. Ook draagt het 
bij aan vertrouwen en verminderen van financiële stress en daarmee aan het voorkomen van 
verder oplopende studievertraging. Daarom komt er een compensatie voor studenten op drie 
onderdelen: 
  
  
19 
 

onderzoek blijkt dat het je in kunnen zetten voor anderen juist voor jongeren in deze tijd 
bijdraagt aan het eigen welzijn. Voor de korte termijn kan dit via de huidige regeling 
coronabanen en door aan te sluiten op de regeling ‘handen in de klas’, maar ook voor de 
langere termijn is dit van belang. 
 Uitbreiden studiebegeleiding vanuit de instelling en waar nodig verbeteren van de zorgstructuur 
binnen de instelling. Voor studenten met mentale problemen en met studieachterstanden is 
extra begeleiding nodig om een passend studieprogramma te kunnen blijven bieden. Het 
reguliere programma kan immers vaak niet zonder meer gevolgd worden, omdat bepaalde 
onderdelen nog ingehaald moeten worden. Met begeleiding kan een studeerbaar programma 
opgesteld worden waarmee de student weer structuur en vertrouwen krijgt om het programma 
te vervolgen. En waar nodig kan vastgesteld worden welke extra hulp de student nodig heeft. 
Extra begeleiding zal nodig zijn voor een groot deel van alle studenten en in het bijzonder voor 
kwetsbare studenten. Op een deel van de instellingen is ook verbetering van de zorgstructuur 
nodig, bijvoorbeeld door het aantal studentpsychologen uit te breiden.  
 
Extra devices voor studenten in 2021 (mbo) 
Het hebben van devices (met name laptops of tablets) is essentieel om het onderwijs op dit 
moment goed te kunnen volgen. Dat zal ook zo blijven, aangezien scholen de afgelopen periode 
hebben geconstateerd dat er ook veel voordelen zitten aan gedeeltelijk digitaal onderwijs 
verzorgen. Helaas zijn niet alle studenten financieel in staat om deze devices aan te schaffen en 
daarmee om het onderwijs goed te kunnen volgen; dit brengt risico’s met zich mee op 
studievertraging en zelfs schooluitval. In 2020 zijn hiervoor al middelen beschikbaar gesteld, maar 
in de laatste ronde van 2020 met extra geld heeft de focus gelegen op po en vo. In het mbo blijkt 
er ook nog steeds extra behoefte aan devices. Met een device kunnen studenten de lesstof beter 
volgen; dit zal bijdragen aan het voorkomen van verdere studievertraging.  
 
2.2 Onderwijs 
 
Voor de overgang naar studiejaar 2020-2021 zijn verschillende vormen van voorwaardelijke 
toelating mogelijk gemaakt. Omdat ook dit jaar niet alle examens en tentamens of de 
voorbereiding daarop onverkort door kunnen gaan, zullen opnieuw vormen van voorwaardelijke 
toelating gewenst zijn. Afspraken daarover worden vastgelegd in de servicedocumenten voor mbo 
en ho. Vormen van voorwaardelijke toelating en het niet hanteren van BSA-regels vragen om extra 
inspanningen en meer begeleidingstijd van docenten en studiebegeleiders. Het gaat daarbij zowel 
om inhoud als om deficiënties die studenten mogelijkerwijs het afgelopen jaar ook in termen van 
persoonlijke ontwikkeling hebben opgedaan. Het is van groot belang dat (kwetsbare) studenten 
extra begeleiding krijgen van docenten en/of studiebegeleiders. Deze begeleiding, die vooral fysiek 
op de instelling moet plaatsvinden, helpt hen om weer structuur en studieritme te vinden voor het 
behoud van hun studievoortgang.  
 
Verlenging extra hulp voor de klas (mbo) 
De huidige regeling voor Extra handen in de klas zorgen ervoor dat mbo-instellingen extra 
medewerkers kunnen aannemen om de gevolgen van extra lesuitval door ziekte of voor extra 
werkzaamheden als gevolg van Covid-19 op te vangen. 60 (van de 61) mbo-instellingen hebben 
hiervoor een aanvraag gedaan. Het kan hier bijvoorbeeld gaan om het vervangen van zieke 
medewerkers om lesuitval te voorkomen, het inzetten van tijdelijk extra personeel om extra lessen 
te geven of studenten intensiever te begeleiden waar dat nodig is. Deze regeling loopt nu tot 1 
augustus 2020 en zal verlengd worden tot 31 december 2021. De problemen zijn onverminderd 
aanwezig, gezien de beperkingen die er spelen.  
 
Inhaal- en ondersteuningsprogramma (mbo en hbo) 
Om ervoor te zorgen dat opgelopen achterstanden niet verder oplopen en waar mogelijk al worden 
ingelopen, is het belangrijk om hier in het restant van 2021 specifiek op in te zetten. Zo kan een 
investering op korte termijn de kosten voor de langere termijn voorkomen. Dit is daarmee ee n 
voorzetting van het huidige inhaal- en ondersteuningspakket dat loopt voor het (funderend 
onderwijs en het) mbo. Scholen kunnen hiervan activiteiten uitvoeren die gericht zijn op het 
inhalen van achterstanden, zoals het aanbieden van weekend- en zomerscholen en het verzorgen 
21 
 

worden aangeboden. Hierdoor kunnen studievertragingen worden ingelopen en verdere 
studievertragingen in latere jaren voorkomen. 
Ook in het hbo dienen studenten meer geholpen te worden bij het vinden van stages. Hogescholen 
zullen hun stageaanpak intensiveren. Voor studierichtingen en regio’s die kampen met 
stagetekorten, wordt een actieplan hbo stages gemaakt. Hierdoor kunnen stagecoördinatoren en 
stagebureaus bij hogescholen actiever de samenwerking opzoeken met bedrijven, instellingen en 
overheden in de regio, die een stageplek kunnen bieden. Ook kunnen passende alternatieven voor 
de reguliere stage worden aangereikt, gecoördineerd en uitgewisseld. De VH verwacht dat het 
stagetekort van 10.000 in het voorgaande studiejaar groeit naar een tekort van 50.000 in het 
huidige studiejaar, met name in de sectoren techniek, gezondheidszorg, sociale studies en kunsten.  
In het wo liggen de problemen vooral op het terrein van de zorg, waar sprake is van beperkingen 
in de capaciteit en wachttijden voor studenten.  
 
Tegemoetkoming stagebedrijven (mbo en hbo) 
Voor stagebedrijven is een van de factoren die meespeelt de vergoeding die zij krijgen voor het 
mogelijk maken van leerwerkplekken. Zeker in deze voor veel sectoren financieel moeilijke tijd kan 
deze tegemoetkoming een doorslaggevende factor zijn. Daarom is het belangrijk dat deze 
tegemoetkoming verder wordt verhoogd om zo te stimuleren dat weer meer bedrijven 
stageplekken aan gaan bieden. In samenhang met de extra acties zoals beschreven onder de 
aanpak stagetekorten zal deze maatregel ertoe leiden dat er meer bedrijven bereikt worden door 
de SBB en scholen en dat er daadwerkelijk meer stageplekken worden aangeboden. Daarom zal 
voor de duur van het programma ook het budget voor de subsidie praktijkleren generiek worden 
opgehoogd naar het in de regeling opgenomen maximum van € 2700 per leerwerkplek. Hierdoor 
kunnen studievertragingen worden ingelopen en verdere studievertragingen in latere jaren 
voorkomen.  
 
Verlengen aanpak jeugdwerkloosheid (mbo) 
De verwachting is dat de economische schade van de coronacrisis nog lang voelbaar zal zijn, ook 
nadat de pandemie sterk is teruggedrongen. De noodzaak om jongeren extra te begeleiden naar 
vervolgonderwijs of werk zal daarom de komende jaren blijven. Om die reden worden de 
maatregelen van de aanpak jeugdwerkloosheid verlengd tot en met 2022. Dit betekent dat er extra 
begeleiding en nazorg blijft voor jongeren die zonder startkwalificatie het onderwijs verlaten uit het 
praktijkonderwijs (pro), uit het voortgezet speciaal onderwijs (vso) of door voortijdig 
schoolverlaten (vsv). En voor jongeren uit het mbo die een moeilijke start op de arbeidsmarkt 
hebben vanwege bijvoorbeeld hun opleidingsrichting of niet-westerse migratieachtergrond. Deze 
extra begeleiding en nazorg is gericht op het ondersteunen naar vervolgonderwijs of werk door 
scholen en gemeenten. In de corona-enveloppe (zie hoofdstuk 3) voor extra maatregelen 
begeleiding/ondersteuning is de aanpak jeugdwerkloosheid meegenomen, de vso/pro scholen voor 
1,5 mln. 
 
2.4 Instellingen ondersteunen 
 
Grote groei studentenaantallen en langere verblijfsduur studenten (mbo, hbo en wo) 
Naast het extra budget (opslag) voor de eerder genoemde maatregelen (gericht op extra 
begeleiding voor studenten, het voorkomen van verdere studievertraging en ondersteuning van 
docenten) zullen instellingen direct - in plaats van met een jaar vertraging - gecompenseerd 
worden bij de ramingen voor de enorme groei van studentenaantallen. De instellingen blijven zo 
geëquipeerd om onderwijstaken uit te voeren; het budget is na compensatie in verhouding tot het 
aantal studenten.  
 
Onderzoekers behouden voor onderwijs en onderzoekvertraging opvangen (hbo en wo) 
In het hoger onderwijs zijn onderwijs en onderzoek sterk verweven. Het zijn de promovendi, 
universitaire (hoofd-)docenten, lectoren en hoogleraren die naast hun onderzoek het onderwijs 
verzorgen. Ook de onderzoekers hebben vertraging opgelopen in hun werkzaamheden. Zo zijn 
laboratoria en bibliotheken minder toegankelijk door de corona-maatregelen. Veel onderzoekers 
hebben een tijdelijk contract. Wanneer onderzoekers geen contractverlenging krijgen ter 
compensatie van de corona-maatregelen vallen deze onderzoekers mogelijk weg uit het hoger 
onderwijs. Dat vormt niet alleen een risico voor de continuïteit van het onderzoek in Nederland, 
23 
 

 
 
De middelen voor de maatregelen die voldoende uitgewerkt zijn of de middelen die snel moeten 
worden beschikt, worden op korte termijn met een incidentele suppletoire begroting overgeboekt 
naar de OCW-begroting. De overige middelen worden op de Aanvullende post van Financiën 
geplaatst en overgeboekt naar de OCW-begroting als de maatregelen nader zijn uitgewerkt. 
 
3.2 Monitoring, evaluatie en verantwoording 
 
Het overkoepelende doel voor het gehele pakket maatregelen is om de directe gevolgen van de 
coronacrisis op korte termijn aan te pakken. Daarnaast zullen we na afloop van het programma 
meer zicht hebben op effectieve interventies en maatregelen in relatie tot studievoortgang en -
vertraging. Dit plan behelst de jaren 2021 en 2022. Op middellange termijn (2023 en verder) zijn 
meer en aanvullende acties nodig met als uiteindelijke doel om de resterende studievertragingen 
weg te werken en de doorstroom- en studiesuccescijfers terug te brengen naar het niveau van 
2019. Het doel is om te komen tot een ‘nieuw normaal’, waarbij de lessen die geleerd zijn in 
coronatijd, bijvoorbeeld ten aanzien van flexibel en blended leren, benut worden voor structurele 
verbetering van het onderwijs.  
 
De monitoring en de verantwoording kent de volgende aanpak: 
 
 De doelen worden door de instellingen waar mogelijk uitgedrukt in indicatoren 
(studievoortgang, uitval, stageplekken, diploma’s, etc). 
 
 Instellingen zullen zich verantwoorden via een aparte corona-paragraaf in het jaarverslag en de 
jaarrekening. Daarbij zullen zij expliciet ingaan op de genomen maatregelen waarvoor extra 
steun is verkregen en de effecten daarvan. 
 
 Het budget voor de ramingen betreft reguliere bekostiging; aanvullende verantwoordingsplicht 
is hier niet aan de orde. Het gaat immers om het passend maken van de ramingen bij de 
studentenaantallen. 
 
25 
 

