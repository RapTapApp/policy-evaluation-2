 
 
 
>Retouradres Postbus 16375 2500 BJ Den Haag  
 
 
Voortgezet Onderwijs 
Aan de voorzitter van de Tweede Kamer der Staten-Generaal 
 
Rijnstraat 50  
 
Postbus 20018 
Den Haag 
 
2500 EA DEN HAAG 
Postbus 16375 
2500 BJ Den Haag 
  
www.rijksoverheid.nl 
  
  
 
Onze referentie 
27013183 
 
Bijlagen 
 De Programmaplannen voor 
funderend onderwijs en voor 
  
middelbaar beroepsonderwijs en 
Datum 17 februari 2021  
hoger onderwijs  
Betreft Nationaal Programma Onderwijs: steunprogramma voor herstel en 
 
 
perspectief.  
 
 
 
 
 
 
 
1. Ruim € 8,5 miljard extra voor Nationaal Programma Onderwijs  
Het kabinet heeft recent besloten tot een Nationaal Programma Onderwijs. Het 
doel hiervan is om leerlingen en studenten te helpen hun gaven en talenten tot 
bloei te brengen, ondanks de coronacrisis en de gevolgen daarvan voor het 
onderwijs. In deze brief kondigen we aan dat we via het Nationaal Programma 
Onderwijs de komende twee en een half jaar € 8,5 miljard extra zullen investeren 
in het gehele onderwijs, van het funderend onderwijs tot en met het hoger 
onderwijs. Daarnaast worden scholen en instellingen met structureel € 645 
miljoen gecompenseerd voor de grotere instroom van leerlingen en studenten. We 
nemen deze maatregelen vanuit een diepgevoelde verantwoordelijkheid voor de 
toekomst van de huidige generatie leerlingen en studenten. 
 
De mondiale coronacrisis trekt diepe sporen in ons land, en in onze scholen en 
instellingen. De gevolgen en de maatregelen ter bestrijding van het coronavirus, 
waaronder de sluiting van scholen en instellingen en de restricties ten aanzien van 
stages, trekken een zware wissel op leerlingen en studenten, op ouders, leraren 
en docenten, en op vele anderen in en om de scholen en instellingen. Veel 
leerlingen en studenten hebben in het vorige en huidige school-, cursus- en 
1
collegejaar leervertraging en leerachterstanden opgelopen, vaak ook fors. Ook 
het mentale welbevinden en de sociale ontwikkeling heeft bij veel leerlingen en 
studenten te lijden (gehad) van de situatie. Ten slotte hebben de schoolsluitingen 
2
vanwege de coronacrisis negatieve effecten op onder meer de kansengelijkheid. 
We zijn ons ervan bewust dat dit voor iedereen een heftige tijd is. Het kabinet 
vindt het van belang om met dit Nationaal Programma weer perspectief te bieden.  
 
Het Programma neemt stevige maatregelen om verdere vertraging en 
achterstanden te voorkomen en om opgelopen vertraging en achterstanden waar 
mogelijk zo snel mogelijk in te halen. Daarbij horen ook maatregelen om ervoor 
te zorgen dat interventies duurzaam effect hebben.  
                                                 
1
 In deze brief worden de termen ‘leervertraging’ en ‘leerachterstanden’ beide gebruikt. 
Hiermee wordt tot uitdrukking gebracht dat achterstanden zijn veroorzaakt door 
exceptionele externe omstandigheden en dat zij niet absoluut en definitief zijn, maar met 
voldoende tijd ingehaald kunnen worden.. 
2
 Teunissen, S., Van Dijk, J. & Nissen, R. (21 januari 2021), Schoolsluiting schaadt 
economie op termijn fors. Economisch Statistische Berichten, 106, (4793). 
 Pagina 1 van 13 
 

 
 
Onze referentie 
Bij de maatregelen houden we rekening met wat de sector aan kan en de 
  
belastbaarheid van leerlingen en studenten, leraren en docenten. De sector 
 
onderwijs heeft zich de afgelopen tijd bijzonder veerkrachtig getoond, maar zal 
niet overvraagd moeten worden. Uitgangspunt voor het programma is dat we 
leraren, docenten, schoolleiders en ondersteuners meer mogelijkheden en 
ondersteuning bieden om hun leerlingen en studenten goed te kunnen helpen. De 
rijksoverheid, gemeenten en de verschillende onderwijsorganisaties zijn ook 
betrokken bij de uitvoering van het Nationaal Programma Onderwijs en zullen 
scholen en instellingen ondersteunen en stimuleren.  
 
De specifieke behoeften, wensen en mogelijkheden van leerlingen en studenten 
staan in het Programma zo veel mogelijk centraal. Het uitgangspunt van het 
Programma is dat scholen en instellingen inzichtelijk maken welke leervertraging 
en -achterstanden leerlingen en studenten hebben opgelopen. Het Programma 
richt zich op de brede ontwikkeling van kinderen en jongeren: hun cognitieve en 
beroepsgerichte ontwikkeling, hun sociale en persoonlijke ontwikkeling en hun 
mentale welbevinden. Omdat de gevolgen van de coronapandemie ongelijk 
verdeeld zijn, investeren we extra in leerlingen en studenten die dat het hardste 
nodig hebben. Dat doen we bijvoorbeeld door scholen met veel leerlingen met een 
hoog risico op achterstanden extra middelen en ondersteuning te bieden.  
 
3. Maatregelen funderend onderwijs  
Het afgelopen jaar was voor leerlingen in het primair, voortgezet en speciaal 
onderwijs een heftig jaar, waarin veel vanzelfsprekendheden wegvielen en waarin 
veel van hen werd gevraagd. Dat heeft impact op hun (leer-)ontwikkeling en hun 
welbevinden. Hun leraren zijn voor grote uitdagingen gesteld om hen goed te 
ondersteunen onder zulke lastige omstandigheden. Ondanks alle inspanningen 
hebben veel leerlingen leervertraging en leerachterstanden opgelopen. Om hun 
schoolloopbaan succesvol en plezierig te kunnen vervolgen, is het nodig dat zij die 
kunnen inhalen. In het Programma worden in het funderend onderwijs 
verschillende maatregelen getroffen om hen waar nodig langer, meer en 
effectievere (onderwijs)tijd te bieden. 
 
3.1. Iedere school krijgt middelen voor een eigen School Programma 
Dit is een Nationaal Programma, maar de uitvoering vindt plaats in de scholen. 
Daarom is er een vertaalslag nodig: scholen zullen hun eigen plannen moeten 
maken en maatregelen moeten nemen die passen bij de situatie van hun 
leerlingen. Scholen ontvangen hiervoor de komende twee schooljaren substantiële 
extra financiële middelen. Die zetten zij in voor bewezen effectieve interventies, 
zoals extra docenten en ondersteuning in de klas, voor bijles en 
huiswerkbegeleiding op school, voor (intensieve) ondersteuning en begeleiding 
van leerlingen, voor aanvullende zomerprogramma’s of weekendscholen, en voor 
andere maatregelen om de gevolgen van de coronacrisis aan te pakken en 
perspectief te bieden aan leerlingen. 
  
In overleg met de sector en met inbreng van wetenschappelijke expertise starten 
wij voor de zomer met het in kaart brengen van bewezen effectieve interventies 
om op schoolniveau, groepsniveau en leerlingniveau vertragingen aan te pakken. 
Dit leidt tot een ‘menukaart’ of catalogus met interventies en handreikingen om 
die in te zetten.  
 
 
 Pagina 3 van 13 
 

 
 
Onze referentie 
Niet alle vertraging en achterstanden kunnen door scholen zelf worden 
  
weggewerkt. Er is ook iets nodig naast het reguliere onderwijsprogramma. Te 
 
denken valt aan speciale (inhaal- en ondersteunings-) programma’s in de vorm 
van verlengde schooldagen, zomer- en weekendscholen en gratis 
huiswerkbegeleiding. Daarbij kunnen ook externe partijen worden ingeschakeld, 
zoals (studenten van) lerarenopleidingen of mbo pedagogisch werk of van andere 
mbo-, hbo- en wo-studies, gemeenten, bibliotheken, culturele instellingen, 
jeugdzorg, kinderopvang, maatschappelijke organisaties en (al dan niet 
commerciële) aanbieders van bijscholingsprogramma’s. Essentieel is dat dit 
aanbod aansluit op wat leerlingen nodig hebben en dat de regie en de 
verantwoordelijkheid bij de school ligt. De gekozen maatregelen moeten bewezen 
effectief zijn en de randvoorwaarden (zoals ouderbetrokkenheid) moeten op orde 
zijn. 
 
3.3. Leerling centraal, niet het systeem 
Scholen kunnen ook keuzes maken ten aanzien van de lesstof, om de resterende 
onderwijstijd van dit schooljaar optimaal te benutten. Scholen en leraren kunnen 
ervoor kiezen een deel van de lesstof die eigenlijk dit schooljaar aan de orde zou 
komen naar het volgende leerjaar te verschuiven of (tijdelijk) meer focus in het 
programma en in de toetsen aan te brengen. Dan hoeft niet alle lesstof die 
normaliter dit schooljaar aan de orde zou zijn gekomen nog voor de zomer 
behandeld te worden.  
 
We laten ondersteunend materiaal ontwikkelen waarmee leraren en schoolleiders 
doordachte keuzes kunnen maken in het lesprogramma. Ook uitgevers van 
leermiddelen kunnen hierbij helpen. Ruimte voor maatwerk is ook hier van 
belang: niet iedere leerling heeft te maken met dezelfde vertraging en 
achterstanden. Het is erg zinvol om gebruik te maken van 
leerlingvolgsysteeminstrumenten om te zien waar een leerling staat en wat hij of 
zij nodig heeft en aankan.  
 
Scholen gaan zelf over hun overgangsnormen van het ene schooljaar naar het 
volgende. Zeker nu kunnen zij die flexibel toepassen en leerlingen vaker het 
voordeel van de twijfel geven. We hebben alle scholen daartoe eind januari in een 
brief opgeroepen. De overgang van primair naar voortgezet onderwijs is een 
belangrijke en soms ook kwetsbare schakel in de onderwijsloopbaan van 
leerlingen. Het is van belang dat basisscholen leerlingen kansrijk adviseren en dat 
middelbare scholen leerlingen kansrijk plaatsen. Scholen kunnen hiervoor 
(verlengde) brede of heterogene brugklassen inrichten en overgangs- en 
doorstroomnormen flexibel hanteren. In het Nationaal Programma stimuleren we 
dit, onder meer door het aanbieden van brede brugklassen aantrekkelijk te 
maken voor scholen.  
 
In steeds meer regio's werken het vmbo en mbo met elkaar samen. Daartoe is 
veel ruimte. We stimuleren scholen om met instellingen en bedrijven de ruimte te 
benutten die de Wet doorlopende leerroutes vmbo-mbo daarvoor biedt, zodat 
jongeren in het beroepsonderwijs gemotiveerd kunnen blijven doorleren. 
 
3.4. Acties op de korte termijn 
Het is van belang om een zo groot mogelijk deel van de opgelopen 
leerachterstanden op de korte termijn weg te werken. Voor sommige leerlingen is 
de urgentie om achterstanden in te halen nog groter dan voor anderen.  
 
 Pagina 5 van 13 
 

 
 
Onze referentie 
Onze inspanning met het Nationaal Programma is erop gericht zoveel mogelijk 
  
achterstanden en vertragingen te voorkomen, waarbij het belang en de behoefte 
 
van de leerling centraal staat en het professionele oordeel van de docent leidend 
is. Een deel van de leerlingen zou mogelijk een verlengde leerroute kunnen 
volgen, waarin het programma wordt gespreid over een langere periode. Dat wil 
zeggen dat deze leerlingen een jaar langer kunnen krijgen om het programma te 
volgen. Zo’n aanpak is te verkiezen boven zittenblijven, waarbij een heel leerjaar 
volledig wordt overgedaan. We gaan verder in overleg met het veld over of en 
hoe we scholen de mogelijkheid kunnen bieden om voor een deel van de 
leerlingen verlengde leerroutes aan te bieden.  
 
4. Maatregelenpakket mbo en hoger onderwijs  
Het programma mbo-ho is er op gericht om de opgedane vertragingen en 
achterstanden in belangrijke mate tegen eind 2022 weggewerkt te hebben. In 
gesprekken die we met studenten hebben gevoerd, komt naar voren hoe zwaar 
zij het op dit moment hebben. Studenten zijn daarin open, eerlijk en realistisch; 
ze tonen vaak begrip voor de situatie, maar laten tevens zien hoe het ze raakt, 
zowel persoonlijk als in hun studie. De studenten tonen in deze gesprekken veel 
veerkracht en flexibiliteit, maar zij geven ook aan zich somber te voelen en grote 
behoefte te hebben aan meer fysiek contact. Het is moeilijk om binding te houden 
met docenten en medestudenten als je elkaar vooral online ziet. Het is dus van 
groot belang dat we ons samen met de sector richten op het zo snel als mogelijk 
weer oppakken van de gewone onderwijspraktijk. De docenten en het overige 
onderwijspersoneel hebben de afgelopen tijd een geweldige prestatie geleverd om 
het onderwijs gaande te houden onder deze moeilijke omstandigheden. Er is 
zeker een flinke wissel op hen getrokken. Dit plan is er tevens op gericht om hen 
meer ruimte te geven de vertragingen aan te pakken en de werkdruk te 
verlichten.  
 
Achtereenvolgens komen de aansluiting op de arbeidsmarkt, de 
ondersteuningsmaatregelen voor studenten en de maatregelen voor 
onderwijsinstellingen en hun personeel aan bod. We bouwen allereerst voort op 
bestaande, effectieve maatregelen. Daarnaast worden enkele nieuwe maatregelen 
genomen om de gevolgen van het voortduren van de crisis te bestrijden. 
 
4.1. De aansluiting arbeidsmarkt en bedrijfsleven 
Veel van de vertraging van studenten vloeit voort uit het gebrek aan stages, 
toegang tot de duale of beroepsbegeleidende leerweg (bbl), maar ook uit het feit 
dat (praktijk)lessen onder de huidige restricties moeilijker vormgegeven kunnen 
worden en de lesuitval aanmerkelijk hoger is. Tevens worden studenten nu 
geconfronteerd met ongunstige arbeidsmarktomstandigheden, wat extra vraagt 
van de overgang naar de arbeidsmarkt en de begeleiding daarvan. 
 
Stages en praktijkleren 
Alles wordt in het werk gesteld om het aantal duale- of bbl- werkplekken zo snel 
als enigszins mogelijk weer op peil te brengen. Om die reden wordt de aanpak 
stage- en praktijkleren voortgezet en waar nodig uitgebreid. Er zal de komende 
tijd nog een extra inspanning nodig zijn, omdat er een stuwmeer is ontstaan 
doordat een flink aantal studenten hun stage niet hebben kunnen lopen of geen 
duale- of bbl-leerplek hebben kunnen bemachtigen.  
 
 
 Pagina 7 van 13 
 

 
 
Onze referentie 
Voor hen zal de bestaande tegemoetkomingsregeling worden verlengd. Voor mbo-
  
studenten met een basisbeurs betreft dit €800, voor mbo-studenten met alleen 
 
een aanvullende beurs €1200 en voor mbo-studenten met een basis- en 
aanvullende beurs €2000. Voor ho-studenten met een aanvullende beurs betreft 
het compensatiegedrag €1500. 
 
Daarenboven hebben studenten weinig gebruik kunnen maken van hun 
studentenreisproduct. Gezien het verloop van de corona-crisis, krijgen alle ho-
studenten die in de periode maart tot en met december 2020 een opleiding 
volgden aan een hogeschool of universiteit én op dat moment minimaal een 
maand recht hadden op een studentenreisproduct, lening of aanvullende beurs, er 
in totaal twaalf maanden reisrecht bij. Dit is aansluitend op het reguliere reisrecht 
voor de nominale duur van de studie plus een jaar. Met deze maatregel wordt 
6
invulling gegeven aan de motie van de Kamerleden Paternotte en Van der Molen 
inzake onvermijdelijke studievertraging en de ondersteuning van studenten. 
 
Extra studie- en studentenbegeleiding  
In de overgang van studenten naar het vervolgonderwijs zal ook de komende 
jaren extra aandacht nodig zijn voor studiekeuze, studie- en studentenbegeleiding 
en deficiënties die studenten het afgelopen jaar ook in termen van persoonlijke 
ontwikkeling hebben opgedaan. Het is van groot belang dat (kwetsbare) 
studenten extra begeleiding van docenten en studiebegeleiders krijgen. Die 
begeleiding, die vooral fysiek op de instelling moet plaatsvinden, helpt hen om 
weer structuur en studieritme te vinden. Voor het behoud van studievoortgang is 
dit van wezenlijk belang. Daarnaast zullen voorwaardelijke en ruimere vormen 
van toelating vanuit het voortgezet onderwijs ook hun effect hebben op de 
(langere) verblijfsduur van studenten in het mbo en ho. Dit vergt uiteraard ook 
meer op het gebied van inhaalprogramma’s, begeleidingstijd van docenten en 
studiebegeleiders. De financiële consequenties hiervan worden deels 
meegenomen in de referentieramingen (langere verblijfsduur), en verder bij de 
verlenging van de regelingen ‘Meer handen voor de klas’, aanvullende 
ondersteuning naast de ‘coronabanen ho’ en ‘extra studiebegeleiding’. Ook heeft 
niet iedere mbo-student toegang tot goede ICT-voorzieningen. Om te voorkomen 
dat studenten verdere studievertraging oplopen, omdat zij bijvoorbeeld geen 
goede laptop ter beschikking hebben, wordt ook voor het komend schooljaar 
budget beschikbaar gesteld om een groep (nieuwe) mbo-studenten te voorzien 
van goede ICT-middelen.  
 
4.3. Onderwijstellingen en hun personeel  
Om vertragingen bij de studenten niet verder op te laten lopen, of beter nog, in te 
lopen, is inzet van extra onderwijspersoneel nodig. Het beroep dat op het zittende 
onderwijspersoneel wordt gedaan en daarmee de werkdruk moet niet nog verder 
oplopen. Daartoe zullen twee maatregelen worden verlengd die er op gericht zijn 
om meer personeel in te zetten. Ook de extra middelen als gevolg van de langere 
verblijfsduur van studenten geeft de instellingen in dit opzicht meer ruimte, 
terwijl de inzet van sneltesten ter bescherming van de studenten, het 
onderwijspersoneel en hun omgeving het mogelijk zal maken om weer fysiek 
onderwijs – ieders grootste wens – mogelijk te maken. 
 
 
 
                                                 
6
 Tweede Kamer, vergaderjaar 2020–2021, 35 570 VIII, nr. 71. 
 
 Pagina 9 van 13 
 

 
 
Onze referentie 
Deze middelen worden daarmee onderdeel van het instemmingsrecht van de 
  
medezeggenschapsraad op de hoofdlijnen van de begroting. Dit geeft de 
 
instellingen de kans om hun eigen mix van maatregelen te kiezen en daarover in 
hun jaarverslag middels een aparte “coronaparagraaf” verantwoording af te 
leggen.  
 
5. Financiering, implementatie, monitoring en verantwoording 
Het Nationaal Programma Onderwijs gaat gepaard met een investering van in 
totaal ongeveer € 8,5 miljard voor scholen en instellingen. Van dit totaalbedrag is 
ongeveer € 5,8 miljard voor het primair en voortgezet onderwijs en € 2,7 miljard 
voor het mbo en het hoger onderwijs. Het overgrote deel van deze middelen 
wordt verstrekt aan de scholen en instellingen. Zij krijgen hiermee financiële 
ruimte om in dit en de volgende twee school-/ studiejaren leerlingen en studenten 
te begeleiden om opgelopen achterstanden in te lopen. Daarnaast worden scholen 
en instellingen met structureel € 645 miljoen gecompenseerd voor de grotere 
instroom van leerlingen en studenten. Ook zijn er middelen bestemd voor 
gemeenten en voor specifieke doelgroepen zoals nieuwkomers en scholen in 
Caribisch Nederland. Tevens wordt ingezet op een stageplan via het bedrijfsleven 
en wordt er compensatie gegeven aan studenten in het kader van welzijn en 
opgelopen studievertraging. Tot slot worden er middelen gereserveerd voor 
organisatie, onderzoek, monitoring en uitvoering. 
 
Dit is een forse investering. Het is daarom van groot belang dat deze middelen 
doelmatig worden besteed en dat de inzet hiervan daadwerkelijk leidt tot het 
inhalen van achterstanden en studievertraging in deze periode. We gaan scholen 
en instellingen hier mee helpen. Het is de bedoeling dat de scholen in het primair, 
voortgezet en speciaal onderwijs voor hun schoolprogramma kiezen uit een 
‘catalogus’ van effectieve interventies. Scholen krijgen inhoudelijke ondersteuning 
bij het bepalen van geschikte interventies, passend bij de lokale situatie. Ook 
wordt er een ‘kenniscommunity’ ingericht voor het onderwijsveld, waar scholen en 
instellingen terecht kunnen voor kennis over (en ondersteuning bij) wat werkt. 
Het is van belang dat de gemaakte keuzes breed worden gedragen op de scholen. 
Daarom moet de medezeggenschapsraad (po, vo en ho) of studentenraad (mbo) 
instemmen met de wijze waarop de middelen worden ingezet. Ook zullen we 
blijven monitoren om te kijken of op schoolniveau en op nationaal niveau de 
achterstanden worden ingelopen. Daarbij kan er bijgestuurd worden op de 
‘catalogus’, bijvoorbeeld door interventies die niet goed (genoeg) werken te 
vervangen door anderen. Daarnaast zal er zo nodig ook bijgestuurd worden op 
schoolniveau als scholen ondanks de ondersteuning er onvoldoende in slagen de 
achterstanden weg te werken. 
 
In het mbo en hoger onderwijs is er vaak geen standaardmaatregel mogelijk 
omdat de situatie verschillend is per opleiding, faculteit/school en/of instelling. Dit 
vergt flexibiliteit bij de verdeling en de besteding van middelen. Daarom worden 
afspraken gemaakt over de verschillende maatregelen en wordt dit gekoppeld aan 
een opslag in de bekostiging waarbij instellingen in overleg met de 
studentenraad/medezeggenschap de invulling naar eigen inzicht ter hand kunnen 
nemen. Als het gaat om stageplaatsen kan gebruik gemaakt worden van 
ondersteuning vanuit landelijke ondersteuningsstructuur voor scholen en 
instellingen, gemeenten, bedrijven en organisaties. 
 
 
 Pagina 11 van 13 
 

 
 
Onze referentie 
6. Ten slotte 
  
Met het Nationaal Programma Onderwijs bieden we leerlingen en studenten weer 
 
perspectief. De maatregelen bieden ook perspectief voor verdere ontwikkeling en 
verbetering van ons onderwijs. Hoezeer de coronacrisis ook heeft huisgehouden in 
het onderwijs, het heeft óók de veerkracht en het improviserend en innoverend 
vermogen laten zien van de sector en van de mensen die daar werken en 
onderwijs volgen. We willen de coronacrisis zo snel mogelijk achter ons laten, 
maar laten we dát elan vooral behouden. We streven ernaar dat fysiek onderwijs 
zo snel mogelijk weer de standaard is. Wij zijn bijzonder dankbaar voor de 
huidige en nog te verrichten inspanningen. Dit Nationaal Programma vormt een 
stimulans om samen door te gaan op de ingeslagen weg uit de crisis. Het is tíjd 
en er ís tijd verder om te werken aan herstel en perspectief.  
 
De minister van Onderwijs, Cultuur en Wetenschap, 
 
 
 
Ingrid van Engelshoven 
 
 
De minister voor Basis- en Voortgezet Onderwijs en Media, 
 
 
 
Arie Slob 
 
 
 
 
 Pagina 13 van 13 
 

