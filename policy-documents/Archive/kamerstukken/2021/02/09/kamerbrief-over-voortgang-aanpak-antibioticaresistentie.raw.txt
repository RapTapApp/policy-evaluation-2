> Retouradres Postbus 20350 2500 EJ  Den Haag
De Voorzitter van de Tweede Kamer
Bezoekadres
der Staten-Generaal
Parnassusplein 5
2511 VX  Den Haag
Postbus 20018
www.rijksoverheid.nl
2500 EA  DEN HAAG
Kenmerk
1818931-217538-PG
 
 Bijlage(n)
-
 
 
 
Correspondentie uitsluitend 
Datum 9 februari 2021 
richten aan het retouradres 
met vermelding van de 
Betreft Voortgang aanpak antibioticaresistentie 
datum en het kenmerk van 
  deze brief.
 
Geachte voorzitter, 
“De aanpak van antibioticaresistentie is nooit af”, schreef de toenmalige minister 
van VWS in de Kamerbrief over de start van het 5-jarige programma 
1
antibioticaresistentie (ABR) in 2015. Resistentie is inderdaad een blijvend groot 
risico voor de gezondheid van mens en dier en moet onze aandacht blijven 
behouden. Nu en in de toekomst.  
 
Het voorkómen van resistente micro-organismen vraagt om een aanpak over 
diverse domeinen heen. Resistente micro-organismen komen voor bij mensen, bij 
dieren, in ons voedsel en in het milieu. Op die domeinen moeten we onze 
aandacht richten. We noemen dit een One Health aanpak. Alleen aandacht 
hiervoor in Nederland, is zeker niet voldoende. Micro-organismen houden zich 
door het internationale verkeer en transporten niet aan landsgrenzen. 
Internationale samenwerking is dus van groot belang.  
 
Innovatie en onderzoek blijven belangrijk in het verminderen van het ontstaan 
van resistentie. Investeren in nieuwe antibiotica en alternatieve 
behandelstrategieën is noodzakelijk. Tot slot is het van belang dat burgers, maar 
vooral zorgprofessionals, goed geïnformeerd zijn en blijven over wat ze zelf 
kunnen doen om infectieziekten te voorkomen.  
 
In deze voortgangsrapportage, die ik u mede namens de minister van Landbouw, 
Natuur en Voedselkwaliteit (LNV) aanbiedt, wordt een overzicht gegeven van wat 
de afgelopen jaren is bereikt. Tevens wordt er geconcludeerd dat er thans geen 
aanleiding is grote aanpassingen in het beleid voor te stellen.     
 
Evaluatie ABR programma 
De afgelopen jaren is er met het ABR programma (2015-2019) in alle relevante 
domeinen veel in gang gezet om het ontstaan en de gevolgen van resistentie te 
beperken. Uw Kamer is de afgelopen jaren met een aantal voortgangsrapportages 
2
op de hoogte gehouden over de uitvoering van dit programma. Na vijf jaar is het 
 
1
 Tweede Kamer, vergaderjaar 2014-2015, 32620, nr. 159 
2
 Tweede Kamer, vergaderjaar 2014-2015, 32620, nr. 159; Tweede Kamer, vergaderjaar 
2015-2016, 32 620, nr. 176; Tweede Kamer vergaderjaar 2016-2017, 32 620, nr. 187; 
Pagina 2 van 16

verdient blijvende aandacht. In Nederland wordt voor de mens relatief weinig 
Kenmerk
1818931-217538-PG
antibiotica voorgeschreven. In de EU gebruikt de Nederlander het minste 
antibiotica. Studies hebben laten zien dat er echter nog verbeteringen mogelijk 
zijn wat betreft het tegengaan van onjuist gebruik. Aangezien het grootste deel 
(ongeveer 80%) van alle antibiotica wordt voorgeschreven in de eerste lijn en er 
variatie is tussen voorschrijvers, is in deze sector relatief de meeste winst te 
behalen in het verminderen van (onjuist) antibioticagebruik. In ziekenhuizen blijft 
het totale antibioticagebruik licht stijgen, met ongeveer 20% tussen 2008 en 
2017. Deze stijging zou te maken kunnen hebben met complexere zorg voor 
ziekenhuispatiënten, maar we zien ook trendverschillen tussen de verschillende 
middelen. Een exacte duiding van deze stijging is derhalve moeilijk te maken.  
Zorgwekkender is echter een toename van het gebruik van carbapenems – een 
laatste-redmiddel antibioticum – in ziekenhuizen, hoewel die stijging de laatste 
jaren afvlakt. In ziekenhuizen kan niet zomaar een carbapenem worden 
voorgeschreven. Dat gaat in overleg met de arts-microbioloog. Dat het gebruik is 
toegenomen in de afgelopen tien jaar komt ook omdat we meer resistentie tegen 
sommige andere middelen zien. 
 
Het gebruik in de dierhouderij is in Nederland tussen 2009 en 2019 met 69,6% 
fors gedaald. Belangrijk is dat voor dieren de afgelopen jaren bijna geen 
antibiotica gebruikt zijn die noodzakelijk zijn om ernstige, levensbedreigende 
infecties bij de mens te behandelen.  
 
Het totaal aantal meldingen van uitbraken met resistente bacteriën in Nederlandse 
zorginstellingen is stabiel en bedraagt jaarlijks tussen de 50 en 60 uitbraken. Het 
afgelopen jaar waren er minder uitbraken. De meeste uitbraken zijn snel onder 
controle. 
 
Van ABR naar AMR 
We richten ons niet alleen meer op ABR, maar ook op het inzicht en vóórkomen 
van resistentie bij andere microben, zoals schimmels en virussen. Naar aanleiding 
van de eerste bevindingen van een verkennende analyse van het RIVM naar 
resistente schimmels en virussen die luchtweginfecties veroorzaken, bleek dat er 
behoefte is aan een landelijke en gestandaardiseerde surveillance om meer inzicht 
te krijgen in de ziektelast van deze resistente micro-organismen. De bestrijding 
van antibioticaresistentie wordt dus verbreed naar antimicrobiële resistentie 
(AMR): van ABR naar AMR. De surveillance van AMR wordt door het RIVM in 
samenwerking met betrokken stakeholders, zoals zorginstellingen, opgepakt en de 
beschikbare middelen voor onderzoek en innovatie zullen ook ingezet worden voor 
de bestrijding van resistente schimmels en virussen. Over de stand van zaken met 
betrekking tot resistente schimmels heeft u onlangs nog een brief ontvangen van 
de minister van LNV en mij. 
 
In deze voortgangsrapportage nemen we u mee langs de inzet en de resultaten 
van de afgelopen jaren op de volgende gebieden: internationaal, zorg, onderzoek 
en innovatie, dieren, milieu, voeding en communicatie. Tevens wordt mede met 
het oog op de aanbevelingen van Berenschot aangeven welke stappen we gaan 
zetten en welke accentverschuivingen voorzien zijn. 
 
Internationaal 
Als hierboven aangegeven geeft Berenschot aan dat het bevorderen van de 
internationale respons tegen AMR een prioriteit is voor een effectieve aanpak in 
Nederland. 
PaginaPagina 2  2 vanvan 16 16

strijd tegen infectieziekten en AMR en wil onze inzet daarbinnen voortzetten. 
Kenmerk
1818931-217538-PG
 
Bilaterale samenwerking 
Om ook direct samen te werken met een aantal belangrijke landen in de wereld bij 
het tegengaan van AMR, heeft Nederland met China, Indonesië, Rusland, India en 
Caribisch Nederland Memoranda of Understanding (MoU) afgesloten, waarin AMR 
één van de belangrijkste componenten is. Deze MoU’s bieden praktisch 
ondersteuning bij de implementatie van nationale actieplannen, bijvoorbeeld door 
het opzetten van AMR stewardship programma’s, het ontwikkelen van eigen 
controlesystemen, en milieuonderzoek. Nederlandse kennisinstituten, 
universiteiten en onderzoeksorganisaties participeren. Het RIVM zet vanuit het 
WHO Collaborating Centre Antimicrobial Resistance Epidemiology and Surveillance 
een netwerk van nationale AMR surveillance systemen op in landen in de WHO 
Euro regio. Daarnaast biedt het RIVM een bijdrage aan een protocol in vijf laag- 
en middeninkomenslanden over surveillance van resistente ESBL E. coli in mens, 
dier en milieu.  
 
Afhankelijk van de mogelijkheden om de komende tijd aanvullende concrete 
bilaterale activiteiten te ontplooien, overweeg ik met één of meer landen intensief 
samen te werken. Indien mogelijk zal ik bijzondere aandacht richten op India. Niet 
alleen vanwege de hoge prevalentie van diverse resistente bacteriën, maar ook 
omdat de Indiase overheid serieus werk maakt van de strijd tegen AMR door 
onder andere in te zetten op infectiepreventie. Daarnaast investeert India de 
komende jaren flink in de uitbreiding van de productie van geneesmiddelen, 
inclusief antibiotica. De snelle groei van deze productie brengt het risico mee van 
een toename van onjuist gebruik.  
 
Codex Alimentarius 
In de afgelopen jaren is veel aandacht geweest voor de rol van AMR voor de 
humane gezondheid. Maar misschien liggen de moeilijkste discussies omtrent het 
tegengaan van AMR op het gebied van voedselveiligheid. De Codex Alimentarius, 
een VN- organisatie van 189 landen, ontwikkelt internationaal geaccepteerde 
normen voor voedselveiligheid. In 2017 is onder voorzitterschap van Zuid-Korea 
de Codex Task Force Antimicrobial Resistance van start gegaan. De Task Force zal 
de richtlijnen opstellen voor het monitoren en minimaliseren van 
antibioticaresistentie en –gebruik bij dieren, planten, voedsel en milieu. Nederland 
is voorzitter van de werkgroep die de richtlijnen opstelt voor het monitoren van 
antibioticaresistentie en –gebruik in de voedselketen. In de EU is 
antibioticagebruik voor groeibevordering bij dieren verboden. In grote delen van 
de wereld is dat meestal niet het geval. Dit maakt dit thema tot een politiek 
gevoelig onderwerp. De planning is om richtlijnen in november 2021 af te ronden. 
Ik blijf me inzetten voor een hoog ambitieniveau voor beide richtlijnen.  
 
Europese samenwerking  
Nederland neemt deel aan de Joint Action AMR (EU-JAMRAI). Een van de doelen 
van EU-JAMRAI is het bevorderen van de samenwerking tussen EU-lidstaten en de 
ontwikkeling en implementatie van effectief beleid. Nederland is leider van een 
werkpakket waarin de implementatie van nationale actieplannen wordt 
gestimuleerd door country-to-country peer-reviews. Nederland heeft ook de basis 
voor een netwerk gelegd om samenwerking te stimuleren tussen bevoegde 
autoriteiten, beroepsverenigingen en andere instanties die in de lidstaten 
verantwoordelijk zijn voor AMR-gerelateerde inspectie- of controleactiviteiten. De 
EU-JAMRAI eindigt in februari 2021 en krijgt mogelijk een vervolg.  
PaginaPagina 2  2 vanvan 16 16

invulling gegeven wordt aan de aanbevelingen. 
Kenmerk
1818931-217538-PG
 
Langdurige zorg  
Van 2017 tot en met 2019 is via het programma “Aanpak antibioticaresistentie in 
verpleeghuizen” ingezet op gedragsverandering op het gebied van hygiënisch 
werken en bewustwording van de problematiek van ABR in de verpleeghuizen. Met 
het programma zijn ca. 750 verpleeghuislocaties bereikt. Ook is gewerkt aan het 
verminderen van het onjuist voorschrijven van antibiotica door het ontwikkelen 
van nieuwe richtlijnen voor de twee meest voorkomende infecties in de langdurige 
zorg: urineweginfecties en lage luchtweginfecties (samen 80% van de infecties).  
 
Om inzicht te krijgen in hoe vaak dragerschap van resistente bacteriën voorkomt 
in verpleeghuizen is in 2018 door het RIVM en de regionale zorgnetwerken een 
4
puntprevalentie onderzoek uitgevoerd in 159 verpleeghuizen. Hieruit bleek dat 
gemiddeld 8% van de bewoners resistente darmbacteriën (ESBL) bij zich droeg. 
Dit is vergelijkbaar met het dragerschap in de algemene bevolking. Er zijn geen 
CPE-producerende bacteriën aangetroffen, de meest gevaarlijke vorm van 
5
resistentie. Bij een derde van de onderzochte verpleeghuizen was het percentage 
ESBL echter hoger dan 10%. Bij deze verpleeghuizen is nader onderzocht of 
bestrijdingsmaatregelen nodig waren en waar nodig zijn deze uitgevoerd. 
 
Berenschot constateert in de evaluatie dat er grote stappen zijn gezet binnen de 
verpleeghuissector. Er is een forse inhaalslag gemaakt. Door de verschillende 
activiteiten zijn de bewustwording en het urgentiebesef in deze sector flink 
toegenomen. De nadruk op gedragsverandering heeft dus goed gewerkt. Daarom 
wordt deze aanpak geborgd, zodat ook verpleeghuizen die nog niet zijn bereikt 
gebruik kunnen maken van de ontwikkelde instrumenten om bewustwording en 
hygiënisch werken te vergroten. De regionale zorgnetwerken spelen hierin een 
belangrijke rol door het delen van kennis, informatie en ervaringen. Daarbij is het 
wenselijk dat alle verpleeghuizen aansluiten bij de regionale zorgnetwerken. Ook 
tijdens de coronacrisis is gebleken hoe belangrijk hygiëne en infectiepreventie zijn 
in de langdurige zorg. De organisaties hebben hiervoor gebruik kunnen maken van 
de in het kader van het ABR-programma ontwikkelde producten. Ook de ABR-
zorgnetwerken hebben hierbij een rol gespeeld. In reactie op de motie-
Marijnissen/Bergkamp (TK 2019-2020, 25295 nr. 396) zijn in overleg met 
onafhankelijke experts (ouderengeneeskunde en hygiëneveiligheid), 
cliëntenorganisaties, beroepsorganisaties en brancheorganisaties lessen 
geformuleerd over de genomen maatregelen en het te voeren beleid binnen 
verpleeghuizen in de nabije toekomst. Een van de geleerde lessen van de eerste 
golf in de verpleeghuizen is dat de basis(veiligheid) op orde moet zijn in alle 
verpleeghuizen.  
 
Hierbij gaat het onder meer om het aanpassen van crisisplannen (of draaiboeken) 
en het vergroten van de kennis en vaardigheden van zorgverleners met 
betrekking tot hygiëne en infectiepreventie en de samenwerking met de GGD’en. 
Om zorgaanbieders daarbij te ondersteunen is de kenniscoalitie vormgegeven. 
Hierin werken de GGD’en, ActiZ, de ABR-zorgnetwerken, de Academische 
Werkplaatsen ouderenzorg en 'Waardigheid en Trots op locatie' samen en hebben 
 
4
 https://www.rijksoverheid.nl/documenten/kamerstukken/2019/06/26/kamerbrief-over-
resultaten-onderzoek-antibioticaresistentie-verpleeghuizen 
5
 CPE-producerende bacteriën zijn resistent tegen het antibioticum carbapenem, een laatste-
redmiddel antibioticum. 
PaginaPagina 2  2 vanvan 16 16

Toezicht op infectiepreventie en antibioticabeleid 
Kenmerk
1818931-217538-PG
Naast het toezicht op basis van incidentenmeldingen, zijn infectiepreventie en 
AMR ook prominente onderdelen van het thematisch toezicht van de Inspectie 
Gezondheidzorg en Jeugd (IGJ). In de projecten Toezicht Infectiepreventie (TIP) 
zijn alle ziekenhuizen en een selectie van particuliere klinieken, verpleeghuizen en 
penitentiaire inrichtingen bezocht en uitgebreid getoetst op de naleving van de 
richtlijnen infectiepreventie en het antibioticabeleid.  
 
In 2019 is het project Toezicht Infectiepreventie en Regionale Zorgnetwerken 
Antibioticaresistentie (TIRZA) uitgevoerd in het zorgnetwerk Limburg, waarbij 
7
meerdere zorgaanbieders uit negen verschillende sectoren zijn bezocht. Het doel 
hiervan was het onderzoeken van hoe de samenwerking is vormgegeven. Ook 
keek de IGJ naar de kwaliteit van infectiepreventie en antibioticabeleid in diverse 
soorten zorginstellingen binnen de regio. De inspectie concludeerde dat er veel op 
orde is in de regio op het gebied van infectiepreventie, antibioticabeleid, 
registratie en overdracht en goed bestuur, maar dat er ook aanbevelingen zijn 
gedaan aan zowel afzonderlijke zorgaanbieders als aan het zorgnetwerk ABR.  
 
Ook in de particuliere klinieken en de penitentiaire inrichtingen heeft de inspectie 
in 2019 thematisch toezicht uitgevoerd. Voor de particuliere klinieken was dit de 
tweede keer dat de inspectie hier naar keek. De bezochte klinieken scoorden beter 
dan tijdens het eerste onderzoek en na verbetermaatregelen voldeden de 
8
bezochte klinieken aan de getoetste normen. Penitentiaire inrichtingen kennen 
een bijzondere populatie en setting waar goede hygiëne van groot belang is. De 
bezochte inrichtingen voldeden na het nemen van verbetermaatregelen aan alle 
9
getoetste normen.  
 
In het algemeen ziet de IGJ vooruitgang in de naleving van en bij zorgaanbieders 
een hogere urgentie en meer bewustwording om maatregelen te nemen. Er zijn 
ook nog verbeterpunten, bijvoorbeeld op het gebied van voorzieningen en opslag, 
gedrag op de werkvloer, sterilisatie van medische hulpmiddelen en een adequaat 
kwaliteitssysteem. De IGJ zal daarom de komende jaren aandacht blijven 
besteden aan de wijze waarop zorginstellingen omgaan met het voorkómen en de 
bestrijding van AMR. De komende tijd wordt bepaald op welke manier het toezicht 
infectiepreventie en antibioticabeleid wordt vormgegeven. 
 
Samenwerkingsverband Richtlijnen Infectiepreventie 
U bent periodiek op de hoogte gehouden van de ontwikkelingen rond de 
totstandkoming van het Samenwerkingsverband Richtlijnen Infectiepreventie 
10
(SRI), laatstelijk in oktober 2019. Het SRI is de opvolger van de Werkgroep 
Infectiepreventie (WIP), die tot de opheffing in 2017 de richtlijnen 
infectiepreventie ontwikkelde en beheerde. Er is tussen betrokkenen lang 
gesproken over de werkwijze van het SRI. Het is goed nieuws dat het SRI 
inmiddels van start is gegaan met het actualiseren van de verouderde richtlijnen 
 
7
 Toezicht Infectiepreventie en Regionale Zorgnetwerken Antibioticaresistentie. 
Zorgaanbieders in Limburg op de goede weg in samenwerking tegen antibioticaresistentie, 
IGJ, juli 2020. 
8
 Toezicht particuliere klinieken 2018-2019. Veel klinieken scoren voldoende op 
infectiepreventie en antibioticabeleid, operatieproces vraagt op onderdelen verbetering. IGJ, 
juni 2020. 
9
 Zo buiten, zo binnen. Infectiepreventie en infectieziektenbestrijding in penitentiaire 
inrichtingen. IGJ, maart 2020. 
10
 Tweede Kamer, vergaderjaar 2019-2020, 32 620, nr. 236. 
PaginaPagina 2  2 vanvan 16 16

ZonMw programma Antibioticaresistentie  
Kenmerk
1818931-217538-PG
Het in 2016 gestarte programma Antibioticaresistentie (ABR) loopt tot 2023. 
Recent is de derde subsidieronde afgerond. In totaal zijn nu 17 projecten 
gefinancierd en worden uit de laatste ronde nog tussen de zeven en tien projecten 
verwacht. Het gaat hier om brede onderzoeksthema’s, zoals het ontstaan en de 
verspreiding van ABR, diagnostiek, nieuwe antibiotica en alternatieven en 
therapieën. De komende jaren komen de resultaten van deze onderzoeksprojecten 
beschikbaar. De belangrijke fase van implementatie en valorisatie van de 
opgedane kennis breekt nu aan. De ABR zorgnetwerken gaan samen met ZonMw 
die implementatie en valorisatie binnen de zorg op pakken. Tegelijkertijd kunnen 
de zorgnetwerken onderzoeksvragen uit de praktijk van de zorg signaleren voor 
nieuwe ZonMw financieringsrondes. De komende vier jaar stel ik 1,5 mln. euro per 
jaar beschikbaar aan ZonMw voor die valorisatie en implementatie en het 
subsidiëren van onderzoeksprojecten die vanuit de Nederlandse zorgpraktijk 
gesignaleerd worden.       
 
ZonMw vertegenwoordigt Nederland in het Joint Programming Initiative on AMR 
(JPIAMR). Dit samenwerkingsverband bestaat inmiddels uit 28 landen en wordt 
medegefinancierd door de Europese Commissie. Het consortium richt zich op het 
gezamenlijk initiëren en financieren van onderzoek en het afstemmen van 
nationale en internationale onderzoekagenda’s. ZonMw heeft nu 29 internationale 
projecten gefinancierd en de meest recente subsidieronde loopt nog. In totaal zal 
door Nederlandse onderzoeksvoorstellen bijna 2 miljoen euro Europese 
cofinanciering worden ontvangen. Ook de komende vier jaar zal Nederland 
participeren in JPIAMR. Hiervoor stel ik 900.000 euro per jaar ter beschikking.  
 
NADP en NACTAR 
In Nederland is het ‘Netherlands Antibiotic Development Platform’ opgezet 
(NADP). Deze organisatie fungeert als een vliegwiel om onderzoek en ontwikkeling 
van nieuwe (vormen van) antibiotica te versnellen. Dit doet ze onder andere door 
het opzetten en faciliteren van publiek-private samenwerkingen. Daarnaast 
beheert NADP een vouchersysteem waarmee budget beschikbaar wordt gesteld 
om valorisatie te versnellen en veelbelovende vormen van nieuwe antibiotica 
versneld te testen op werkzaamheid. Deze vouchers zijn erg populair gebleken, 
het budget werd al in het eerste jaar overvraagd. Aan 11 partijen is inmiddels 
financiering toegekend. 
 
Daarnaast heeft NWO het ‘Novel Antibacterial Compounds and Therapies 
Antagonizing Resistance’ programma (NACTAR) opgezet. NACTAR sluit aan op de 
activiteiten van NADP en kent twee onderdelen. In 2018 is het eerste gedeelte van 
het programma opengesteld en zijn 8 excellente onderzoeksprojecten van start 
gegaan gericht op het identificeren en ontwikkelen van nieuwe (vormen van) 
antibiotica. Recent is het tweede deel van het programma gestart en zijn twee 
preklinische projecten geselecteerd voor financiering. In 2021 wordt gekeken of 
de investeringen in NADP en NACTAR het gewenste resultaat hebben opgeleverd. 
Op basis van deze evaluatie wordt bekeken of de voortzetting van deze 
programma’s gewenst is.  
 
Internationale onderzoeks- en innovatieprogramma’s  
Naast bovengenoemde nationale investeringen participeert Nederland in 
verschillende internationale programma’s, zoals het door de WHO opgezette 
Global Antibiotic Research and Development Partnership (GARDP). Deze 
organisatie heeft als doel gesteld om vijf nieuwe behandelingen tegen resistente 
PaginaPagina 2  2 vanvan 16 16

Dieren 
Kenmerk
1818931-217538-PG
 
Het verminderen van het antibioticumgebruik is belangrijk omdat hiermee het 
resistentieprobleem bij de bron wordt aangepakt. Het risico op de vorming van 
resistentie vermindert hierdoor. Het veterinaire antibioticumbeleid heeft zijn 
vruchten afgeworpen. Er is in samenwerking met dierenartsen, veehouders en hun 
organisaties een enorme reductie bereikt van het gebruik van antibiotica. Ook de 
resistentieniveaus nemen af. We zijn er echter nog niet. We zetten onverminderd 
in op een verdere reductie van het antibioticumgebruik in de dierhouderij. 
  
Over de speerpunten van het veterinaire beleid, gericht op diergezondheid en het 
verminderen van het antibioticagebruik op bedrijven en in diersectoren waar het 
13
niveau hoog is, hebben wij u geïnformeerd in eerdere kamerbrieven.  Hierin kunt 
u ook lezen welke sectorspecifieke reductiedoelstellingen zijn afgesproken. Elk jaar 
maakt de Stichting Diergeneesmiddelenautoriteit het antibioticagebruik in de 
Nederlandse landbouwsectoren inzichtelijk. U wordt hierover jaarlijks 
14
geïnformeerd door middel van een kamerbrief en de laatste was op 21 juli 2020.     
 
De surveillance van voor de humane gezondheid risicovolle organismen in dieren - 
Methicillin-Resistente Staphylococcus aureus (MRSA), Extended Spectrum Beta-
Lactamase (ESBL) en Carbapenemresistentie (CPE) – wordt gecontinueerd. Een 
goed voorbeeld is de surveillance op CPE. Het antibioticum carbapenem is in de 
gezondheidszorg een laatste redmiddel en daarom is resistentie daartegen een 
bedreiging voor de humane gezondheid. Incidenteel wordt CPE in Nederland bij 
mensen aangetoond. In de diergezondheid wordt dit middel niet gebruikt en deze 
resistentie is tot nu toe in Nederland bij landbouwhuisdieren niet aangetoond. 
Toch valt niet uit te sluiten dat introductie in een dierhouderij vanuit de omgeving 
plaatsvindt. Een onwenselijk gevolg zou zijn als dit zou leiden tot een reservoir in 
een dierhouderij van waaruit resistentie kan worden overgedragen op mensen. 
Experts maakten in 2017 een onderzoeksprotocol om meer kennis te vergaren. 
Momenteel wordt geïnventariseerd wat hiervan is afgerond, wat dit aan kennis 
heeft opgeleverd, en of en welke vervolgstappen nodig zijn op onderzoeksgebied.  
 
Er wordt jaarlijks gemonitord op MRSA in verschillende sectoren in de veehouderij. 
In december 2020 is bij één varkensbedrijf en bij vijf humane monsters een voor 
Nederland nieuw resistentiegen aangetoond; het zogenaamde CFR 
(chlooramfenicol florfenicol resistentie)-gen. Er is echter geen verwantschap 
tussen deze recent gevonden humane en veterinaire MRSA isolaten met het CFR-
gen aangetoond. Voor de humane en veterinaire gezondheidszorg is dit geen 
acuut risico omdat er voldoende andere behandelingsmogelijkheden zijn. We laten 
naast de reguliere monitoring extra retrospectief onderzoek uitvoeren en blijven 
de ontwikkeling nauwgezet volgen. De ontdekking van dit nieuwe resistentiegen 
toont het belang van dit surveillancesysteem aan. Voortzetting van de surveillance 
bij dieren, voedsel en mensen is dus van belang. 
 
Milieu 
 
Bij aanvang van het ABR-programma is in uw Kamer aangegeven dat er behoefte 
is aan kennis over hoe (resten van) antibiotica en resistente bacteriën zich in het 
 
13 Tweede Kamer, vergaderjaar 2019-2020, 29683 nr. 249, en vergaderjaar 2020-2021, 
29683 nr. 252 
14 Tweede Kamer, vergaderjaar 2020-2021, 29683 nr. 252 
PaginaPagina 2  2 vanvan 16 16

beperken. Concrete maatregelen hiervoor zijn het verbeteren van de hygiëne in 
Kenmerk
1818931-217538-PG
slachthuizen door toezicht van de Nederlandse Voedsel-en Warenautoriteit, het 
verder inzichtelijk maken van verspreidingsroutes van resistentie via voedsel (ook 
bij invoer van voedsel van buiten de EU) door het RIVM en voorlichting over 
algemene keukenhygiëne door het Voedingscentrum. Daarnaast blijft de Europese 
monitoring van antibioticaresistente bacteriën in voedsel door de NVWA 
noodzakelijk om op nationaal en op EU niveau trends in de combinatie resistentie 
en voedsel te kunnen vaststellen. 
 
Communicatie 
 
De afgelopen jaren is veel inzet gepleegd op bewustwording over ABR onder 
publiek en professionals. Eerder onderzoek van het RIVM liet zien dat de algemene 
15
bevolking in ABR één van de grootste dreigingen voor de volksgezondheid zag. 
Professionals schatten die dreiging een stuk lager in. Ik zal opnieuw onderzoek uit 
laten voeren naar de manier waarop het algemene Nederlandse publiek naar ABR 
kijkt en waar de informatiebehoefte zit, want aandacht voor het thema blijft van 
belang. Bewustwording creëren en behouden is een kwestie van een lange adem 
én hierbij geldt de kracht van de herhaling. 
 
Op dit moment gaat alle aandacht van het brede publiek natuurlijk uit naar het 
coronavirus en de grote maatschappelijke gevolgen van de maatregelen om 
verspreiding zoveel mogelijk te voorkomen. Als de crisis over zijn hoogtepunt 
heen is, kunnen we voorzichtig gaan kijken naar hoe we de gegroeide aandacht 
voor gezondheidsrisico’s en het grotere bewustzijn van het gevaar van 
verspreiding van infectieziekten kunnen gebruiken om het belang van het 
tegengaan van AMR te onderstrepen. Het is op dit moment nog lastig te 
voorspellen wanneer dit zal zijn. Maar het is goed om in 2021 alvast voor te 
sorteren hierop.  
 
De aanpak van antimicrobiële resistentie; continuïteit en nieuwe accenten 
 
De wereldwijde toename van resistentie van bacteriën, virussen, schimmels en 
andere micro-organismen is een serieuze dreiging voor mens en dier. In 
vergelijking met veel andere, ook Europese landen is onze uitgangssituatie echter 
gunstig. Antibioticagebruik is beperkt en resistentie komt relatief gezien nog 
weinig voor. Deze voortgangsrapportage laat zien dat er de afgelopen jaren goede 
stappen zijn gezet om de risico’s van ABR te beperken in alle domeinen waar de 
transmissie van resistente bacteriën een rol speelt. Er is thans dan ook geen 
aanleiding om grote aanpassingen in het beleid door te voeren. Voor 2021 staat 
het benutten en uitbouwen van wat de afgelopen jaren is opgezet centraal en 
worden enkele nieuwe accenten gezet. De regionale netwerken worden 
doorontwikkeld en gaan de hoeksteen vormen van de aanpak van resistentie in de 
zorg. Er komt meer aandacht voor antimicrobiële resistentie in de 
gehandicaptenzorg. Het Samenwerkingsverband Richtlijnen Infectiepreventie 
(SRI) bewerkstelligt een kwalitatief hoogwaardig en domein overstijgend stelsel 
van richtlijnen infectiepreventie dat door het veld wordt gedragen en uitgevoerd. 
We blijven de verspreiding van resistente organismen via het milieu en het 
voedsel monitoren. Goede surveillance is onmisbaar voor een effectief AMR beleid, 
zowel landelijk, regionaal als op het niveau van zorginstellingen. De surveillance 
zal zich niet beperken tot ABR maar ook andere resistente micro-organismen 
 
15
 https://www.vtv2018.nl/belangrijke-opgaven 
PaginaPagina 2  2 vanvan 16 16

