 
Tweede Kamer der Staten-Generaal 
2 
Vergaderjaar 2020–2021 
 
 
VIII Wijziging van de begrotingsstaat van het Ministerie 
van Onderwijs, Cultuur en Wetenschap (VIII) voor 
het jaar 2021 (Vijfde Incidentele Suppletoire 
Begroting inzake extra middelen voor eindexamens 
vo en pilots voor sneltesten in het po in verband 
met COVID-19) 
 
 
 
Nr. 2 MEMORIE VAN TOELICHTING 
 
A ARTIKELGEWIJZE TOELICHTING BIJ HET WETSVOORSTEL 
Wetsartikelen 1 tot en met 3 
Wetsartikel 1 
De begrotingsstaten die onderdeel zijn van de Rijksbegroting, worden op 
grond van artikel 2.3, eerste lid, van de Comptabiliteitswet 2016 elk 
afzonderlijk bij wet vastgesteld en derhalve ook gewijzigd. Het 
onderhavige wetsvoorstel strekt ertoe om voor het jaar 2021 wijzigingen 
aan te brengen in de departementale begrotingsstaat van het Ministerie 
van Onderwijs, Cultuur en Wetenschap. 
Normaliter wordt nieuw beleid in uitvoering genomen nadat de Staten-
Generaal de begrotingswet heeft geautoriseerd. Aangezien uitvoering van 
de spoedeisende maatregelen die in deze Incidentele Suppletoire 
Begroting zijn opgenomen, te weten extra middelen voor eindexamens vo 
en pilots voor sneltesten in het po in verband met COVID-19, niet kan 
wachten tot formele autorisatie van beide Kamers der Staten-Generaal, 
zal het kabinet de uitvoering van de maatregelen starten. Voor de 
indiening van deze vijfde Incidentele Suppletoire Begroting is uw Kamer 
vooraf geïnformeerd per brief van 16 december 2020 over «Besluit 
eindexamen voortgezet onderwijs 2021» (Kamerstukken II 2020/21, 
31289, nr. 437) en per brief van 12 februari 2021 over «Aanvulling besluit 
eindexamen voortgezet onderwijs 2021» (Kamerstukken II 2020/21, 3...., 
nr. ..). Zoals in deze brieven is aangegeven vraagt de uitvoering van het 
besluit om de examens door te laten gaan een extra inspanning van 
scholen. Scholen en het personeel zullen dan ook gecompenseerd 
worden, vanwege de extra werkzaamheden die ontstaan door de 
uitbreiding van het examenrooster en de extra herkansing voor 
leerlingen. Daarnaast ontstaan door dit besluit extra uitvoeringskosten 
voor de examenketen. Hiervoor is het noodzakelijk om op korte termijn 
verplichtingen aan te gaan voor de uitvoeringskosten van de 
examenketen en de compensatie van scholen en personeel. Daarnaast, 
voor de voorbereiding en de uiteindelijke uitvoering van de pilots is het 
noodzakelijk dat er spoedig verplichtingen moeten worden aangegaan om 
daarmee de pilots zo snel mogelijk operationeel te krijgen. Omdat niet 
kan worden gewacht op de Eerste Suppletoire Begroting worden de 
middelen nu toegevoegd aan de OCW-begroting. Hiermee wordt 
gehandeld conform lid 2 van artikel 2.27 van de Comptabiliteitswet 2016. 
Tweede Kamer, vergaderjaar 2020–2021, nr. 2 1

 
B BEGROTINGSTOELICHTING 
1. Inhoudelijke toelichting 
Dit onderdeel van de memorie van toelichting bestaat uit een inhoudelijk 
deel en een artikelsgewijs deel. Per beleidsartikel wordt een overzicht van 
de wijzigingen gegeven, inclusief toelichting. Daarbij worden mutaties 
groter of gelijk aan onderstaande staffel toegelicht: 
Omvang 
begrotingsartikel Beleidsmatige mutaties Technische mutaties 
(stand (ondergrens in (ondergrens in 
ontwerpbegroting in € miljoen) € miljoen) 
€ miljoen) 
< 50 1 2 
=> 50 en < 200 2 4 
=> 200 < 1000 5 10 
=> 1000 10 20 
 
In de Kamerbrief over «Besluit eindexamen voortgezet onderwijs 2021» 
(Kamerstukken II 2020/21, 31289, nr. 437) van 16 december 2020 is 
gemeld dat de eindexamens in het voortgezet onderwijs doorgaan. Er zijn 
echter wel zorgvuldig afgewogen maatregelen nodig omtrent het centraal 
eindexamen, om zo het eindexamen te organiseren in tijden van corona 
en leerlingen meer voorbereidingstijd te geven. Leerlingen kunnen in 
2021 hun examens spreiden over twee volledige tijdvakken en één extra 
centraal examen herkansen. 
Onlangs zijn de maatregelen rondom de eindexamens herijkt met name 
door de herinvoering van de anderhalve meterregel in het voortgezet 
onderwijs. Hierover bent u geïnformeerd op 12 februari 2021 over 
«Aanvulling besluit eindexamen voortgezet onderwijs 2021» 
(Kamerstukken II 2020/21, 3...., nr. ..). Eindexamenleerlingen, die anders 
net gezakt zouden zijn, mogen dit jaar het eindresultaat van één vak 
(geen kernvak) wegestrepen, als zij daarmee kunnen slagen voor het 
diploma. Daarnaast krijgt deze groep examenleerlingen de komende 
maanden extra ondersteuning. 
Bovengenoemde maatregelen hebben financiële consequenties. De 
uitvoering van dit besluit vraagt om een extra inspanning van scholen. 
Scholen en personeel worden dan ook gecompenseerd voor de extra 
werkzaamheden die ontstaan door de uitbreiding van het examenrooster 
en de extra herkansing voor leerlingen. Voor deze compensatie stelt het 
Kabinet nu € 35,0 miljoen beschikbaar. Ook leidt dit besluit tot extra 
uitvoeringskosten voor de examenketen van € 12,0 miljoen. 
De budgettaire verwerking van de € 37,0 miljoen voor extra 
ondersteuning voor examenleerlingen vo loopt mee in het nationaal 
programma onderwijs na corona. 
Daarnaast wordt in deze vijfde Incidentele Suppletoire Begroting een 
bedrag van € 0,9 miljoen beschikbaar gesteld in 2021 om te starten met 
pilots voor het sneltesten in het primair onderwijs. Hieraan werd reeds 
gerefereerd in de derde Incidentele Suppletoire Begroting inzake extra 
middelen voor sneltesten in het vo, mbo en ho in verband met COVID-19 
(Kamerstukken II 2020/21, 35716) van 27 januari 2021. 
Tweede Kamer, vergaderjaar 2020–2021, nr. 2 1

Toelichting 
Het financieel instrument Opdrachten wordt incidenteel verhoogd met 
€ 0,9 miljoen. Dit betreft de incidentele middelen voor de pilots voor het 
sneltesten in het primair onderwijs. 
Beleidsartikel 3. Voortgezet onderwijs 
Tabel 2 Budgettaire gevolgen van beleid artikel 3 (bedragen x € 1.000) 
 Vastgestelde begroting Mutaties 
Stand 5e Mutati Mutati Mutati Mutati
incl. NvW, 5e ISB 
ISB 2021 e 2022 e 2023 e 2024 e 2025 
1
amendementen, ISB's 2021 
Verplichtingen 9.092.401 47.300 9.139.701     
waarvan garantieverplichtingen        
waarvan overig 9.092.401 47.300 9.139.701     
Totale uitgaven 9.156.219 47.300 9.203.519     
waarvan juridisch verplicht (%)        
        
Bekostiging 8.763.926 35.000 8.798.926     
Bekostiging vo-instellingen 8.617.017 35.000 8.652.017     
Resultaatafhankelijke bekostiging 17.648  17.648     
vsv aan vo-instellingen 
Bekostiging Caribisch Nederland 17.487  17.487     
Prestatiebox 0  0     
Aanvullende regeling strategisch 107.234  107.234     
personeelsbeleid, begeleiding 
starters en thuiszitters 
Aanvullende regelingen 4.540  4.540     
leerlingendaling 
Subsidies (regelingen) 156.664 300 156.964     
Stichting Kennisnet 19.540     
(basissubsidie) po, vo, mbo 19.240 300 
Regeling zomerscholen vo 9.000  9.000     
Nieuwe leerweg 12.000  12.000     
Inhaal- en  0     
ondersteuningsprogramma's 0 
Extra hulp voor de klas 56.000  56.000     
Overige subsidies 60.424  60.424     
Opdrachten 136.895 0 136.895     
Opdrachten 7.095  7.095     
Sneltesten 129.800  129.800     
Bijdragen aan agentschappen 54.096 10.500 64.596     
Dienst Uitvoering Onderwijs 54.096 10.500 64.596     
Bijdragen aan ZBO's/RWT's 44.358 1.500 45.858     
College voor Toetsen en Examens 4.380 300 4.680     
SLOA: onderwijs ondersteunende 41.178     
instellingen 39.978 1.200 
Bijdragen aan (inter)nationale 280 0 280     
organisaties 
GRAZ (ECML) en PISA 280  280     
Ontvangsten 7.391 0 7.391     
1 Over de Incidentele suppletoire begrotingen moet nog gestemd worden. Kamerstukken II 
2020/21, 35682; Kamerstukken II 2020/21, 35696; Kamerstukken II 2020/21, 35716. 
 
Toelichting 
Het financieel instrument Bekostiging wordt incidenteel verhoogd met 
€ 35,0 miljoen. Deze middelen zijn ter compensatie van scholen en 
personeel voor de extra werkzaamheden die ontstaan door de uitbreiding 
van het examenrooster en de extra herkansing voor leerlingen. 
Het financieel instrument Bijdrage aan agentschappen wordt incidenteel 
verhoogd met € 10,5 miljoen. Dit zijn middelen voor de extra 
uitvoeringskosten van de DUO. 
Tweede Kamer, vergaderjaar 2020–2021, nr. 2 1

