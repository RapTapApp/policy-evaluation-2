 
 
 
Wijziging van de Wet op het hoger onderwijs en wetenschappelijk onderzoek in 
verband met het toevoegen van decentrale loting als selectiemethode voor 
opleidingen met capaciteitsfixus in het hoger onderwijs 
 
 
 
Voorstel van wet 
 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is om decentrale loting toe te 
voegen als selectiemethode bij het selecteren van de aspirant-studenten in verband met 
de beschikbare onderwijscapaciteit in het hoger onderwijs; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
 
Artikel I. Wijziging van de Wet op het hoger onderwijs en wetenschappelijk 
onderzoek 
 
Artikel 7.53 van de Wet op het hoger onderwijs en wetenschappelijk onderzoek wordt als 
volgt gewijzigd: 
 
1. Het tweede lid komt te luiden: 
2. Het instellingsbestuur selecteert de aspirant-studenten in verband met de beschikbare 
onderwijscapaciteit uitsluitend op grond van:  
a. ten minste twee kwalitatieve selectiecriteria;  
b. ongewogen loting; of  
c. een combinatie van ten minste twee kwalitatieve selectiecriteria en loting, 
waarbij: 
1°. een deel van de aspirant-studenten toegelaten wordt op basis van 
selectie op grond van ten minste twee kwalitatieve selectiecriteria en de 
overige aspirant-studenten worden toegelaten op basis van ongewogen 
loting of de wijze van loting als bedoeld in subonderdeel 2°; of 
 W11841.K-2 1 

 
 
overige aspirant-studenten worden toegelaten op basis van ongewogen 
loting of de wijze van loting als bedoeld in subonderdeel 2°; of 
2°. alle aspirant-studenten op basis van loting worden toegelaten, 
waarbij gewicht wordt toegekend aan ten minste twee kwalitatieve 
selectiecriteria. 
2. Het tweede lid, eerste volzin, komt te luiden: 
Het instellingsbestuur maakt tijdig de selectieprocedure en, indien van 
toepassing, de kwalitatieve selectiecriteria of de wijze van loting bekend op 
grond waarvan de toelating zal plaatsvinden indien het aantal aspirant-studenten 
het maximum aantal, bedoeld in het eerste lid, zou overschrijden. 
 
B 
 
Onder vervanging van ‘; en’ aan het slot van artikel 7.53d, onderdeel a, door 
een puntkomma en onder vervanging van de punt aan het slot van artikel 7.53d, 
onderdeel b, door een puntkomma worden twee onderdelen toegevoegd, 
luidende: 
c. de loting; en 
d. de wijze waarop twee kwalitatieve selectiecriteria en loting gecombineerd 
kunnen worden. 
 
Artikel II. Wijziging van de Experimentenwet vooropleidingseisen, 
selectie en collegegeldheffing 
 
In artikel 13 van de Experimentenwet vooropleidingseisen, selectie en 
collegegeldheffing wordt ‘7.53’ vervangen door ‘7.53a’ en wordt ‘paragraaf 4a 
van titel 3 van hoofdstuk 7 van de wet’ vervangen door ‘artikel 7.53c, eerste en 
tweede lid, en artikel 7.53d van de wet’. 
 
b. later in werking treedt dan deze wet wordt die wet als volgt gewijzigd: 
 
A 
 
Het in artikel I, onderdeel BB, opgenomen artikel 7.53c wordt als volgt 
gewijzigd: 
 
1. Het eerste lid komt te luiden: 
1. Het instellingsbestuur dat een capaciteitsfixus heeft vastgesteld, selecteert de 
aspirant-studenten in verband met de beschikbare onderwijscapaciteit uitsluitend 
op grond van:  
a. ten minste twee kwalitatieve selectiecriteria;  
b. ongewogen loting; of  
c. een combinatie van ten minste twee kwalitatieve selectiecriteria en 
loting, waarbij: 
1°. een deel van de aspirant-studenten toegelaten wordt op basis van 
selectie op grond van ten minste twee kwalitatieve selectiecriteria en de 
overige aspirant-studenten worden toegelaten op basis van ongewogen 
loting of de wijze van loting als bedoeld in subonderdeel 2°; of 
2°. alle aspirant-studenten op basis van loting worden toegelaten, 
waarbij gewicht wordt toegekend aan ten minste twee kwalitatieve 
selectiecriteria. 
 
2. Het tweede lid, eerste volzin, komt te luiden: 
Het instellingsbestuur maakt tijdig de selectieprocedure en, indien van 
toepassing, de kwalitatieve selectiecriteria of de wijze van loting bekend op 
 W11841.K-2 3 

 
 
Memorie van toelichting 
 
I Algemeen 
 
1. Inleiding 
Sinds 2013 worden studenten voor opleidingen met een capaciteitsbeperking decentraal 
geselecteerd op basis van ten minste twee, door de instelling vast te stellen, 
kwalitatieve criteria. Uit onderzoek van de Inspectie van het Onderwijs (hierna: de 
Inspectie) blijkt dat de studentenpopulatie van deze opleidingen minder divers is dan 
1
andere opleidingen. Dit wijst mogelijk op een verminderde toegankelijkheid van deze 
2
opleidingen voor bepaalde groepen aspirant-studenten. Bovendien geven verschillende 
opleidingen aan meer maatwerk te willen kunnen toepassen in de selectieprocedures. 
Daarom wordt met dit wetsvoorstel, tevens naar aanleiding van de motie Paternotte en 
3
Van der Molen, decentrale loting toegevoegd als selectiemethode (in aanvulling op de 
reeds bestaande mogelijkheid tot decentrale selectie) bij associate degree-opleidingen 
4
en bacheloropleidingen met een capaciteitsfixus. Hierdoor kunnen universiteiten en 
hogescholen per opleiding meer maatwerk toepassen bij het inrichten van 
selectieprocedures en wordt beoogd de kansengelijkheid voor aspirant-studenten te 
vergroten.  
 
2. Hoofdlijnen van het voorstel 
 
2.1 Voorgeschiedenis 
Het instellen van een capaciteitsfixus is een zwaar middel dat door universiteiten en 
hogescholen kan worden ingezet om de kwaliteit van het onderwijs te borgen bij 
opleidingen met beperkte capaciteit. Capaciteitsfixusopleidingen hebben als nadeel dat 
zij de toegankelijkheid van het hoger onderwijs beperken, omdat slechts een beperkt 
aantal opleidingsplaatsen beschikbaar zijn. Hierdoor kunnen niet alle aspirant-studenten 
worden toegelaten tot de opleiding van hun keuze, hoewel zij wel voldoen aan de 
toelatingseisen. Het is daarom belangrijk dat de selectiemethode die toegepast wordt 
om aspirant-studenten te selecteren, niet de kansenongelijkheid tussen groepen 
aspirant-studenten vergroot. 
 
De selectiemethoden voor opleidingen met een capaciteitsfixus voor het hoger onderwijs 
zijn aan meerdere veranderingen onderhevig geweest. Tot 1999 kende Nederland alleen 
een stelsel van (gewogen) centrale loting. In 1999 werd bij wet mogelijk gemaakt dat 
instellingen ook een deel van de aspirant-studenten decentraal mochten selecteren, 
hoewel minstens de helft van de opleidingsplaatsen van capaciteitsfixusopleidingen nog 
steeds werd toegewezen door gewogen loting en alle aspirant-studenten die gemiddeld 
een acht of hoger hadden voor hun eindexamencijfer in het voortgezet onderwijs ook 
altijd werden toegelaten.  
 
In 2013 is met de Wet kwaliteit in verscheidenheid hoger onderwijs de centrale loting 
5
afgeschaft, ten faveure van de decentrale selectie. Hiermee werd beoogd aspirant-
studenten meer grip te geven op hun kans om toegelaten te worden tot een opleiding 
met een capaciteitsfixus, instellingen meer zeggenschap te geven over het 
selectieproces en een betere match tussen de student en de opleiding te 
                                                 
1
 Inspectie van het Onderwijs, Staat van het onderwijs 2015-2016, Utrecht: IvhO 2017, p. 183. 
2
 Zie voor een uitgebreidere toelichting op de wetenschappelijke achtergrond van de 
selectieprocedures paragraaf 2.2: Het debat over selectie. 
3
 Kamerstukken II 2019/20, 31288, nr. 822. 
4
 Voor de leesbaarheid spreekt de toelichting alleen over capaciteitsfixus, hoewel de wijzigingen ook 
betrekking hebben op de arbeidsmarktfixus. 
5
 Kamerstukken II 2012/13, 33519, nr. 3. 
 W11841.K-2 5 

 
 
vergroot. Hier ligt ook een verantwoordelijkheid bij de instellingen om de effecten van 
de door hen gekozen selectiemethode te monitoren. 
 
2.3 Visie van de regering 
Met het oog op de toegankelijkheid van het onderwijs is het belangrijk dat instellingen 
voor hoger onderwijs een passende keuze kunnen maken in het gebruik van selectie-
instrumenten gericht op hun specifieke opleidingsdoelen. Instellingen zijn het meest 
bekend met welke voorkennis van aspirant-studenten voor een bepaalde opleiding wordt 
vereist en de aard van de studentenpopulatie die zich daarvoor aanmeldt. Daarbij is van 
belang dat de kennis over de effecten van selectie wordt vergroot en dat ervaringen 
worden gedeeld. Onder meer via de Expertgroep toegankelijkheid hoger onderwijs 
(ETHO) beoogt de Minister van Onderwijs, Cultuur en Wetenschap de kennis over 
selectie te vergroten en een dynamiek op gang te brengen waarin structureel kennis 
over selectie kan worden gegenereerd. Hiermee kan verder onderzoek worden 
14
uitgevoerd en de verkregen kennis kan zo breder worden gedeeld. Instellingen werken 
daarnaast doorlopend aan het verbeteren van het selectie-instrumentarium en aan 
onderlinge kennisdeling op dit gebied.  
 
Onderdeel van deze visie is dat instellingen worden geacht een afgewogen keuze te 
kunnen maken voor de wijze waarop ze aspirant-studenten selecteren. Daarbij spelen 
verschillende zaken een rol, zoals het vergroten van de kansengelijkheid en het kunnen 
plaatsen van de meest geschikte student op de juiste plek. Op dit moment kunnen 
instellingen voor hoger onderwijs bij capaciteitsfixusopleidingen alleen decentraal 
selecteren op basis van minimaal twee kwalitatieve criteria. De regering meent dat 
hiermee de handelingsruimte voor instellingen te veel wordt ingeperkt; een keuze voor 
capaciteitsfixus hoeft immers niet per definitie een keuze voor kwalitatieve selectie te 
impliceren. Door decentrale loting toe te voegen als selectie-instrument in aanvulling op 
de huidige selectiecriteria, krijgen hoger onderwijsinstellingen meer ruimte om per 
opleiding te bepalen welk selectie-instrumentarium het beste past. De VH en VSNU zijn 
ook positief over het uitbreiden van het bestaande selectie-instrumentarium met loting 
op een wijze waarbij de instellingen de ruimte wordt geboden daar zelf invulling aan te 
geven.  
 
2.4 Het instrument loting 
Decentrale loting zal als extra instrument beschikbaar worden gesteld in aanvulling op 
decentrale selectie op basis van minimaal twee selectiecriteria.  
Door toevoeging van loting ontstaat een systeem met drie selectiemethoden.  
1) Selectie op basis van ten minste twee kwalitatieve selectiecriteria; 
2) Ongewogen loting; of 
3) Een combinatie van selectie en loting, zoals gewogen loting. 
Op deze derde mogelijkheid wordt nader ingegaan in de volgende paragraaf. 
 
De keuze van selectiemethode is aan de instellingen, na afstemming met de 
medezeggenschap. De centrale studentenraden kunnen daarbij gebruikmaken van hun 
adviesrecht. De aspirant-studenten dienen tijdig te worden geïnformeerd over de 
selectieprocedure en de selectiecriteria.  
 
Het wordt ook mogelijk gemaakt om aspirant-studenten (deels) te selecteren op basis 
van ongewogen loting. Het is namelijk mogelijk dat een capaciteitsfixus voor een 
opleiding noodzakelijk is, maar dat er geen kwalitatieve selectiecriteria zijn die – naast 
de vooropleidingseisen – kunnen voorspellen welke aspirant-studenten meer of minder 
geschikt zijn voor de opleiding. Het is daarnaast mogelijk dat enkel voor een deel van de 
                                                 
14
 Zie hierover ook: Kamerstukken II, 2019-2020, 31288 nr. 883. 
 W11841.K-2 7 

 
 
Deze wetswijziging heeft geen gevolgen voor de privacy van de studenten.  
 
4. Gevolgen voor de regeldruk 
Op basis van de laatste gegevens zijn er 91 bacheloropleidingen met een capaciteitsfixus 
op 26 verschillende instellingen (14 hogescholen en 12 universiteiten) met een totale 
16
capaciteit van 23827 studenten. 
 
De uitvoeringslast blijft beperkt tot de instellingen die gebruik wensen te maken van 
decentrale loting als selectiemethode. Voor instellingen die blijven vasthouden aan hun 
huidige selectieprocedures verandert niets.  
 
Lasten van selectieprocedures en loting 
Er zijn verschillende soorten selectieprocedures die verschillende lasten kennen voor de 
instellingen. De selectie vindt vaak plaats aan de hand van cognitieve toetsen of de 
beoordeling van motivaties. Dit is een arbeidsintensieve en kostbare taak voor de 
instellingen die elke aspirant-student apart moeten beoordelen op geschiktheid. Om een 
beter beeld te vormen van de kosten van decentrale selectie wordt uitgegaan van de 
volgende punten: 
- Uitgaande van een gemiddeld aantal studenten die door de selectie komen van 
262 studenten (23827 plaatsen gedeeld door 91 opleidingen), dat maal twee 
doordat het aantal aanmeldingen vaak vele malen hoger ligt dan de capaciteit, 
geeft een aantal van 524 studenten. 
- Uitgaande van een werklast van ongeveer een half uur per student, waaronder 
het nakijken van de cognitieve toets en het beoordelen van de motivatie. 
- Uitgaande dat selectie twee maal per jaar plaatsvindt.  
Op basis van deze uitgangspunten kan een raming worden gemaakt van een werklast 
van 1048 uur per jaar, oftewel 52.400 euro. Dit is nog een conservatieve inschatting 
aangezien de aanmeldingen in de praktijk vaak nog vele malen hoger zijn. 
 
De beslissing om loting weer toe te voegen als selectiemethode leidt tot een aantal 
administratieve en financiële lasten, dit zijn: 
- Het opstellen van een nieuwe selectieprocedure en deze vastleggen in het 
reglement. 
- Het tijdig informeren van studenten. 
- Structurele uitvoering van de aangepaste selectieprocedure. 
 
De eenmalige nalevingskosten voor instellingen die loting weer willen toepassen in hun 
selectieprocedure worden geraamd op een werklast van 44 uur, oftewel 2200 euro in het 
studiejaar 2023-2024. Hierbij is rekening gehouden met de uren die nodig zijn om een 
nieuwe selectieplan op te zetten, dit intern te toetsen en het reglement aan te passen. 
Verder is er enige werklast om de website aan te passen en brochures te ontwikkelen 
ten behoeve van het informeren van aspirant-studenten.  
De structurele nalevingskosten voor instellingen die loting weer willen toepassen in hun 
selectieprocedure worden geraamd op een werklast van 41 uur, oftewel 2050 euro vanaf 
het studiejaar 2023-2024. Hierbij is rekening gehouden met de kosten die een instelling 
moet maken om de lotingsprocedure op een correcte wijze te kunnen uitvoeren (al dan 
niet met extern toezicht). Een klein deel van deze kosten zien op het op de hoogte 
houden van (aspirant-)studenten.  
 
                                                 
16
 Studiekeuze123.nl, Overzicht van opleidingen met een numerus fixus 2020-2021, Utrecht: 
SK123.nl 2020, https://studiekeuze123nl.cdn.prismic.io/studiekeuze123nl/0093979c-0a6e-4de2-
afe3-abe4b634495a_Overzicht+opleidingen+met+numerus+fixus+2020-
2021+16+april+GEWIJZIGD.pdf. 
 W11841.K-2 9 

 
 
8.2 Studielink 
Studielink geeft aan dat meerdere uitvoeringsmogelijkheden denkbaar zijn van het 
wetsvoorstel. Aspirant-studenten die deelnemen aan capaciteitsfixusopleidingen worden 
op eenzelfde wijze aan Studielink doorgegeven als decentrale selectiekandidaten. 
Hiervoor wordt het bestaande proces gehanteerd. Dit betekent dat er geen aanpassing 
op Studielink benodigd is. 
 
9. Gevolgen voor Caribisch Nederland 
Ten tijde van de centrale loting, bestonden er zogenoemde “ministersplaatsen” voor een 
beperkt aantal leerlingen uit het Caribisch deel van het Koninkrijk, dat wil zeggen uit 
Caribisch Nederland (Bonaire, Sint-Eustatius en Saba) en uit Curaçao, Aruba en Sint-
Maarten. De ministersplaatsen zorgden ervoor dat een beperkt aantal aspirant-
studenten uit deze gebieden direct geplaatst werden op een opleiding met een 
capaciteitsbeperking.  
 
Centrale loting werd in 2016 afgeschaft, omdat de instellingen bij uitstek geacht werden 
de meest geschikte aspirant-studenten te selecteren op basis van voor ieder gelijk 
geldende criteria. Gegarandeerde plaatsen voor bepaalde studenten (de 8-plusplaatsen 
en de ministersplaatsen) zouden niet vanzelfsprekend leiden tot de juiste student op de 
juiste plek. Wel is bij de afschaffing van loting geregeld, dat instellingen verplicht zijn 
om in hun procedures rekening te houden met aspirant-studenten uit het Caribisch deel 
van het Koninkrijk, omdat voor deze studenten het vanwege de afstand praktisch gezien 
lastig is om mee te doen aan selectieactiviteiten. Deze verplichting is vastgelegd in 
artikel 7.53, derde lid, WHW. Deze verplichting zal ook gaan gelden voor 
onderwijsinstellingen die gebruik willen gaan maken van decentrale loting. 
 
10. Advies en consultatie 
Het concept wetsvoorstel is met verschillende partijen afgestemd en is van 8 oktober tot 
en met 8 november 2020 voorgelegd voor internetconsultatie. Hieronder volgt een 
opsomming van de adviezen en consultaties en hoe deze verwerkt zijn in dit 
wetsvoorstel.  
 
10.1 Internetconsultatie en vertegenwoordigers van de instellingen en studenten 
Op de internetconsultatie zijn zes openbare reacties binnengekomen, de reacties waren 
overwegend positief. De Vereniging Hogescholen (VH) en Vereniging Nederlandse 
Universiteiten (VSNU) spreken beide hun steun uit, met de wens dat meer combinaties 
van selectie en loting mogelijk worden. Aan deze wens is gehoor gegeven. Daarnaast 
zijn kritische punten aangedragen ten aanzien van de onderbouwing in de memorie van 
toelichting en de geschatte kostenberekening. Ook de VSNU had hier opmerkingen over 
met daarbij ook vragen over de praktische invulling van loting door instellingen. Het 
Interstedelijk Studentenoverleg (ISO) en de Landelijke Studentenvakbond (LSVb) 
hebben benadrukt dat de medezeggenschap in het vaststellen van de selectieprocedures 
geborgd moet zijn. De LSVb heeft ook de wens uitgesproken dat studenten niet zouden 
moeten kunnen worden uitgesloten van deelname aan loting. Het ISO benadrukt dat het 
belangrijk is de medezeggenschap en studenten bij de monitoring te betrekken. 
Hieronder wordt op elk van deze punten afzonderlijk dieper ingegaan. 
 
10.2 Mogelijk maken van combinaties met loting en selectie 
De belangrijkste wens die naar voren kwam uit de internetconsultatie was om naast de 
genoemde mogelijkheden uit het wetsvoorstel (decentrale selectie zonder loting, 
gewogen loting op basis van minstens twee criteria gevolgd door ongewogen loting), ook 
andere combinaties van loting en selectie mogelijk te maken. Specifiek zijn twee 
voorbeelden genoemd, namelijk: 
 Dichotome combinatie: De instelling selecteert een deel van de aspirant-
studenten, de overige aspirant-studenten  worden op basis van loting al dan niet 
toegelaten. 
 W11841.K-2 11 

 
 
gaan wat de eenmalige implementatiekosten kunnen gaan worden voor de instellingen 
nu instellingen opnieuw moeten nagaan wat het geëigende selectie-instrument is voor 
een opleiding met een capaciteitsfixus. Met de koepels van de instellingen is contact 
geweest over de verwachte kosten voor de instellingen als wordt gekozen voor loting. 
Ook daar is aangegeven dat de eerdere kostenberekening een te simpele weergave was 
die de lange termijn kosten voor loting niet weergaven. Daarnaast is met de inhoudelijke 
wijziging van het wetsvoorstel, om ook combinaties van loting en selectie toe te staan, 
het nog complexer geworden om een inschatting te maken van de kosten  voor de 
instelling (op de korte en lange termijn). In de regeldrukparagraaf is de tekst hierop 
aangepast. 
 
10.5 Consultatie Caribisch Nederland 
De Saba Comprehensive School heeft aangegeven geen opmerkingen te hebben bij het 
wetsvoorstel. Het Openbaar Lichaam Bonaire (OL Bonaire) heeft in haar reactie 
benoemd dat studenten uit Caribisch Nederland vanwege de afstand en vaak beperkte 
internetverbinding op de eilanden, niet goed in staat zijn zich optimaal voor te kunnen 
bereiden op decentrale selectieprocedures. Volgens de gedeputeerde van OL Bonaire 
betekent dit dat weinig studenten van de eilanden worden toegelaten voor de studie 
geneeskunde met als gevolg dat er ook weinig afgestudeerde artsen op Bonaire 
werkzaam zijn met een eilandbinding.  
Net zoals dat nu het geval is, zijn ook na de invoering van loting instellingen verplicht in 
hun procedures rekening te houden met aspirant-studenten uit het Caribisch deel van 
het Koninkrijk. Gegarandeerde plaatsen voor bepaalde studenten (de 8+ plaatsen en de 
ministersplaatsen) hebben in het verleden niet vanzelfsprekend geleid tot de juiste 
student op de juiste plek. Instellingen hebben met het wetsvoorstel nu de ruimte de 
meest geschikte aspirant-studenten te selecteren op basis van voor ieder gelijk geldende 
criteria of op basis van lotingscriteria. De instellingen dienen in hun selectieprocedure 
rekening houden met de studenten uit Caribisch Nederland. 
 
11. Inwerkingtreding 
De beoogde datum van inwerkingtreding is 1 januari 2022. Instellingen kunnen zich dan 
gedurende het jaar 2022 voorbereiden op de selectieprocedures in het voorjaar van 
2023. Daarmee heeft het wetsvoorstel dus voor het eerst effect tijdens de 
selectieprocedures voor toelating tot de opleidingen in het studiejaar 2023-2024. 
 
II Artikelsgewijs 
 
Artikel I (artikel 7.53, tweede, derde lid en zevende lid, WHW) 
Met de wijziging van artikel 7.53, tweede lid, van de WHW wordt geregeld dat loting en 
een combinatie van loting en selectie op basis van ten minste twee kwalitatieve 
selectiecriteria worden toegevoegd als selectiemethoden in aanvulling op de bestaande 
selectiemogelijkheden voor opleidingen met een capaciteitsfixus, waarbij aspirant-
studenten worden geselecteerd op basis van ten minste twee kwalitatieve 
selectiecriteria. 
 
Hierdoor krijgt het instellingsbestuur de volgende mogelijkheden om aspirant-studenten 
te selecteren in verband met de beschikbare onderwijscapaciteit: 
1. selectie op basis van ten minste twee kwalitatieve selectiecriteria, artikel 7.53, 
tweede lid, sub a (de huidige wijze van selectie); 
2. ongewogen loting, artikel 7.53, tweede lid, sub b (Bij ongewogen loting worden geen 
andere selectiecriteria betrokken en is kans bepalend voor de toelating van de student); 
3. een combinatie van ten minste twee kwalitatieve selectiecriteria en loting, artikel 
7.53, tweede lid, sub c. 
 
 W11841.K-2 13 

