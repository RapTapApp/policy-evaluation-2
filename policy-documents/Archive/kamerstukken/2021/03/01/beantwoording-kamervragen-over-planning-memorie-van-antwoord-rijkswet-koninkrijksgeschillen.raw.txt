www.rijksoverheid.nl
Aan de Voorzitter van de Eerste Kamer der Staten-
www.facebook.com/minbzk
Generaal
www.twitter.com/minbzk
www.linkedin.com/company/
Postbus 20017
ministerie-van-bzk
2500 EA Den Haag
Kenmerk
2021-0000111122
Uw kenmerk
Datum 1 maart 2021
Betreft Beantwoording vragen vaste commissie Koninkrijksrelaties
 
In reactie op de brief van 15 januari jl. van de voorzitter van de vaste commissie 
voor Koninkrijksrelaties over de voortgang van de memorie van antwoord inzake 
het voorstel van rijkswet Koninkrijksgeschillen (Kamerstukken I 2020/21, 35099 
(R2114), G) bericht ik u, mede namens de Minister-President, Minister van 
Algemene Zaken, als volgt. 
 
Zoals u weet, heeft de regering van het Koninkrijk enkele maanden geleden twee 
voorstellen van rijkswet ter advisering aanhangig gemaakt bij de Afdeling 
advisering van de Raad van State van het Koninkrijk die de Caribische landen van 
het Koninkrijk aangaan: het voorstel van rijkswet Caribisch orgaan voor 
hervorming en ontwikkeling en het voorstel van rijkswet Aruba financieel toezicht. 
Wij achten het wenselijk deze advisering af te wachten, alvorens tot inzending 
van de memorie van antwoord wordt overgegaan. Zowel het voorstel van rijkswet 
Caribisch orgaan voor hervorming en ontwikkeling als het voorstel van rijkswet 
Aruba financieel toezicht bevat arrangementen voor de beslechting van geschillen. 
 
Wij verwachten dat de Afdeling haar adviezen over bovengenoemde voorstellen 
van rijkswet binnen enkele weken uitbrengt. Zo spoedig mogelijk hierna zullen wij 
u de memorie van antwoord doen toekomen dan wel berichten over de gevolgen 
van de advisering door de Afdeling voor het traject van het voorstel van rijkswet 
Koninkrijksgeschillen. 
  
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops
Pagina 1 van 1

