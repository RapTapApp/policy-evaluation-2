 
 
Besluit tot wijziging van het Eindexamenbesluit VO, het Eindexamenbesluit VO 
BES, het Staatsexamenbesluit VO en het Staatsexamenbesluit VO BES, 
houdende aanvullende en afwijkende bepalingen inzake het eindexamen en het 
staatsexamen voortgezet onderwijs in het schooljaar 2020-2021 en 
examenjaar 2021 in verband met de gevolgen die de maatregelen ter 
bestrijding van de covid-19 epidemie hebben gehad op het onderwijs (Besluit 
eindexamens 2021) 
 
Op de voordracht van Onze Minister voor Basis- en Voortgezet Onderwijs en Media, van 
5 maart 2021, nr. WJZ/1108892(12613), directie Wetgeving en Juridische Zaken; 
 
Gelet op de artikelen 29, vierde lid, 60, vijfde lid, van de Wet op het voortgezet 
onderwijs, de artikelen 7.3.4, tweede lid, 7.4.11, derde lid, van de Wet educatie en 
beroepsonderwijs, de artikelen 72, vierde lid, 116, vijfde lid, 117, tweede lid, onder b, 
van de Wet voortgezet onderwijs BES en de artikelen 7.3.3, tweede lid, 7.4.13, derde 
lid, van de Wet educatie en beroepsonderwijs BES; 
 
De Afdeling advisering van de Raad van State gehoord (advies van 10 maart 2021, nr. 
W05.21.0058/I); 
 
Gezien het nader rapport van Onze Minister voor Basis- en Voortgezet Onderwijs en 
Media van 12 maart 2021, nr. WJZ/27360527(12613), directie Wetgeving en Juridische 
Zaken;  
 
Hebben goedgevonden en verstaan: 
 
ARTIKEL I. WIJZIGING EINDEXAMENBESLUIT VO  
 
Het Eindexamenbesluit VO wordt als volgt gewijzigd: 
 
A 
 
Na hoofdstuk VI. wordt een hoofdstuk ingevoegd, luidende: 
 
Hoofdstuk VIa. Aanvullende en afwijkende bepalingen eindexamens schooljaar 
2020-2021 
 
Artikel 60a. Toepassingsbereik  
B12613.K-2 

 
 
8. Artikel 41a en artikel 51, eerste lid, blijven buiten toepassing voor zover deze 
bepalingen betrekking hebben op het cspe.  
 
Artikel 60f. Extra herkansing 
1. In afwijking van artikel 51, eerste lid, heeft de kandidaat die in schooljaar 2020-2021 
het eindexamen afsluit en de kandidaat, bedoeld in artikel 59, eerste lid, het recht om 
voor twee vakken van het eindexamen waarin de kandidaat al centraal examen heeft 
afgelegd, in het tweede of derde tijdvak opnieuw deel te nemen aan het centraal 
examen.  
2. De kandidaat, bedoeld in artikel 37a, die in het voorlaatste of direct daaraan 
voorafgaande schooljaar is toegelaten tot het eindexamen in één of meerdere vakken 
kan het recht, bedoeld in het eerste lid, ook toepassen op die vakken, met dien 
verstande dat de kandidaat:  
a. het recht bedoeld in het eerste lid niet kan gebruiken voor vakken waarvoor de 
kandidaat in het schooljaar 2019-2020 een resultaatsverbeteringstoets heeft gemaakt; 
b. in afwijking van het eerste lid, slechts het recht heeft om opnieuw deel te nemen aan 
het centraal examen van één vak indien hij in het schooljaar 2019-2020 voor twee 
andere vakken dan het profielvak een resultaatsverbeteringstoets heeft gemaakt.  
3. In afwijking van artikel 51, tweede lid, stelt de kandidaat de directeur op een door de 
directeur te bepalen wijze en voor een door de directeur te bepalen tijdstip in kennis van 
de vakken die hij in het tweede of derde tijdvak herkanst.  
 
Artikel 60g. Aangepaste uitslagbepaling  
1. Indien dat nodig is om de kandidaat te laten slagen, laten de directeur en de 
secretaris van het eindexamen bij de bepaling van de definitieve uitslag op grond van 
artikel 48, eerste lid, het eindcijfer of de kwalificatie van één vak buiten beschouwing. 
2. Het vak bedoeld in het eerste lid kan niet zijn: 
a. het vak Nederlandse taal, bedoeld in artikel 49, eerste lid, onderdeel b voor het 
eindexamen van een leerweg in het vmbo; 
b. het vak Nederlandse taal en literatuur, het vak Engelse taal en literatuur en voor 
zover van toepassing het vak wiskunde A, B of C, bedoeld in artikel 50, eerste lid, 
onderdeel b, voor het eindexamen vwo en havo.  
3. Het eindcijfer bedoeld in het eerste lid kan niet zijn: 
a. het eindcijfer bedoeld in artikel 49, derde en vierde lid, voor het eindexamen van een 
leerweg in het vmbo; 
b. het eindcijfer bedoeld in artikel 50, tweede lid, voor het eindexamen vwo en havo. 
4. Het eerste lid kan alleen worden toegepast als de kandidaat met inbegrip van het vak 
dat buiten beschouwing wordt gelaten een eindexamen heeft afgerond.  
5. Het cijfer of de kwalificatie, bedoeld in het eerste lid, wordt: 
a. opgenomen op de cijferlijst als bedoeld in artikel 52, eerste lid;  
b. betrokken bij de toepassing van artikel 52a. 
6. Bij de berekening, bedoeld in artikel 49, vierde lid, wordt het gewicht van het 
profielvak bepaald voorafgaand aan toepassing van het eerste lid.  
 
 
B 
 
Na artikel 61 wordt een artikel ingevoegd, luidende: 
 
Artikel 62. Cijfer en recht op herkansing profielvak beroepsgerichte leerwegen 
en gemengde leerweg vmbo schooljaar 2020-2021 
B12613.K-2 

 
 
Artikel 47e. Derde tijdvak op school 
1. Het derde tijdvak wordt onder verantwoordelijkheid van het bevoegd gezag in het 
laatste leerjaar afgenomen.  
2. Artikel 25, vierde lid, is van overeenkomstige toepassing op het derde tijdvak. 
3. Artikel 25, vijfde lid, is alleen van toepassing op artikel 25, vierde lid.  
4. In artikel 34, tweede lid, wordt in plaats van ‘ten overstaan van het College voor 
toetsen en examens’ gelezen ‘onder verantwoordelijkheid van het bevoegd gezag’. 
5. Artikel 25, derde lid, artikel 26, vierde lid, en artikel 34, derde en vierde lid, blijven 
buiten toepassing.  
 
Artikel 47f. Profielvak en beroepsgericht keuzevak 
1. Het schoolexamen van het profielvak en het schoolexamen van het beroepsgericht 
keuzevak worden uiterlijk 23 juli afgesloten. 
2. Het cspe wordt niet afgenomen.  
3. Het eindexamen van het profielvak wordt afgesloten met een schoolexamen dat de 
examenstof van het examenprogramma van het profielvak beslaat. 
4. Het bevoegd gezag biedt de kandidaat een gelegenheid tot herkansing van ten minste 
een significant onderdeel van het schoolexamen in het profielvak. 
5. In afwijking van artikel 21, eerste lid, wordt het cijfer van het schoolexamen, bedoeld 
in het derde lid, uitgedrukt in een cijfer met 1 decimaal.  
6. Artikel 35, tweede lid, laatste volzin is van overeenkomstige toepassing op de 
afronding van het eindexamen in het profielvak.  
7. Het cijfer, bedoeld in het vijfde lid, wordt betrokken bij de berekening van het 
rekenkundig gemiddelde, bedoeld in artikel 37, eerste lid, onderdeel a. 
8. Artikel 30 en artikel 38, eerste lid, blijven buiten toepassing voor zover deze 
bepalingen betrekking hebben op het cspe. 
 
Artikel 47g. Extra herkansing 
1. In afwijking van artikel 38, eerste lid, heeft de kandidaat die in het schooljaar 2020-
2021 het eindexamen afsluit en de kandidaat, bedoeld in artikel 47, eerste lid, het recht 
om voor twee vakken van het eindexamen waarin de kandidaat al centraal examen heeft 
afgelegd, in het tweede of derde tijdvak opnieuw deel te nemen aan het centraal 
examen.  
2. De kandidaat, bedoeld in artikel 26, die in het voorlaatste of direct daaraan 
voorafgaande schooljaar is toegelaten tot het eindexamen in één of meerdere vakken 
kan het recht, bedoeld in het eerste lid, ook toepassen op die vakken, met dien 
verstande dat de kandidaat:  
a. het recht bedoeld in het eerste lid niet kan gebruiken voor vakken waarvoor de 
kandidaat in het schooljaar 2019-2020 een resultaatsverbeteringstoets heeft gemaakt; 
b. in afwijking van het eerste lid, slechts het recht heeft om opnieuw deel te nemen aan 
het centraal examen van één vak indien hij in het schooljaar 2019-2020 voor twee 
andere vakken dan het profielvak een resultaatsverbeteringstoets heeft gemaakt.  
3. In afwijking van artikel 38, tweede lid, stelt de kandidaat de directeur op een door de 
directeur te bepalen wijze en voor een door de directeur te bepalen tijdstip in kennis van 
de vakken die hij in het tweede of derde tijdvak herkanst.  
 
Artikel 47h. Aangepaste uitslagbepaling  
1. Indien dat nodig is om de kandidaat te laten slagen, laten de directeur en de 
secretaris van het eindexamen bij de bepaling van de definitieve uitslag op grond van 
artikel 36, eerste lid, het eindcijfer of de kwalificatie van één vak buiten beschouwing.  
2. Een vak bedoeld in het eerste lid kan voor het eindexamen vwo en havo niet bestaan 
uit het vak Nederlandse taal en literatuur, het vak Engelse taal en literatuur en voor 
zover van toepassing het vak wiskunde A, B of C, bedoeld in artikel 37a, eerste lid, 
onderdeel b.  
B12613.K-2 

 
 
2. Een wijziging, als bedoeld in het eerste lid, wordt schriftelijk gemotiveerd en na 
vaststelling onverwijld door het College voor toetsen en examens toegezonden aan de 
inspectie en verstrekt aan de kandidaten. 
  
Artikel 39. Spreiden centraal examen over de tijdvakken 
1. De kandidaat kan de toetsen van het centraal examen in het eerste en in het tweede 
tijdvak voor het eerst af leggen. 
2. De kandidaat stelt het College voor toetsen en examens uiterlijk 23 april op een door 
het College voor toetsen en examens te bepalen wijze in kennis van de toetsen van het 
centraal examen die hij in het eerste of tweede tijdvak voor het eerst wil afleggen.  
3. Indien de kandidaat het College voor toetsen en examens niet overeenkomstig het 
tweede lid in kennis stelt, laat het College voor toetsen en examens uiterlijk 30 april aan 
de kandidaat weten welke toetsen van het centraal examen de kandidaat in het eerste of 
tweede tijdvak voor het eerst aflegt.  
4. In aanvulling op artikel 23, eerste lid, geeft het College voor toetsen en examens een 
kandidaat die door te voldoen aan de richtlijnen van het Rijksinstituut voor 
Volksgezondheid en Milieu zoals beschreven in het generiek kader voortgezet onderwijs 
en voortgezet speciaal onderwijs, niet in staat is om één of meerdere toetsen van het 
centraal examen af te leggen de gelegenheid die toetsen in het eerstvolgende tijdvak af 
te leggen.   
 
Artikel 40. Extra herkansing 
1. De kandidaat die in 2021 door het College van toetsen en examens is geëxamineerd 
heeft in afwijking van artikel 27, tweede lid, het recht om: 
a. voor twee door de kandidaat te kiezen vakken opnieuw deel te nemen aan het 
college-examen of onderdelen daarvan; en  
b. voor de onder a bedoelde vakken opnieuw deel te nemen aan het centraal examen.  
2. Bij de toepassing van artikel 27, derde lid, wordt artikel 41 buiten beschouwing 
gelaten. 
 
Artikel 41. Aangepaste uitslagbepaling  
1. Indien dat nodig is om de kandidaat te laten slagen, laat het College voor toetsen en 
examens bij de bepaling van de definitieve uitslag op grond van artikel 25, tweede lid, 
het eindcijfer of de kwalificatie van één vak, of het profielwerkstuk buiten beschouwing.  
2. Het vak bedoeld in het eerste lid kan niet een van de volgende vakken zijn: 
a. het vak Nederlandse taal, bedoeld in artikel 26, eerste lid, onderdeel b voor het 
staatsexamen van een leerweg in het vmbo; 
b. het vak Nederlandse taal en literatuur, het vak Engelse taal en literatuur en voor 
zover van toepassing het vak wiskunde A, B of C, bedoeld in artikel 26a, eerste lid, 
onderdeel b voor het staatsexamen vwo en havo. 
3. Het eindcijfer bedoeld in het eerste lid kan niet zijn: 
a. het eindcijfer bedoeld in artikel 26, derde en vierde lid, voor het staatsexamen van 
een leerweg in het vmbo; 
b. het eindcijfer bedoeld in artikel 26a, tweede lid, voor het staatsexamen vwo en havo.  
4. Het eerste lid is alleen van toepassing op een kandidaat die: 
a. in het examenjaar 2021 één of meerdere vakken van het staatsexamen afrondt; 
b. met inbegrip van het vak dat buiten beschouwing wordt gelaten een staatsexamen 
heeft afgerond. 
5. Het cijfer of de kwalificatie, bedoeld in het eerste lid, wordt: 
a. opgenomen op de cijferlijst als bedoeld in artikel 30, tweede lid; 
b. betrokken bij de toepassing van artikel 30a. 
6. Bij de berekening, bedoeld in artikel 26, vierde lid, wordt het gewicht van het 
profielvak bepaald voorafgaand aan toepassing van het eerste lid.  
 
B12613.K-2 

 
 
4. In aanvulling op artikel 21, eerste lid, geeft het College voor toetsen en examens een 
kandidaat die door te voldoen aan de richtlijnen van het Rijksinstituut voor 
Volksgezondheid en Milieu zoals beschreven in het generiek kader voortgezet onderwijs 
en voortgezet speciaal onderwijs, niet in staat is om één of meerdere toetsen van het 
centraal examen af te leggen de gelegenheid die toetsen in het eerstvolgende tijdvak af 
te leggen.   
 
Artikel 34d. Extra herkansing 
1. De kandidaat die in 2021 door het College voor toetsen en examens is geëxamineerd 
heeft in afwijking van artikel 25, tweede lid, het recht om: 
a. voor twee door de kandidaat te kiezen vakken opnieuw deel te nemen aan het 
college-examen of onderdelen daarvan; en  
b. voor de onder a bedoelde vakken opnieuw deel te nemen aan het centraal examen.  
2. Bij de toepassing van artikel 25, derde lid, wordt artikel 34e buiten beschouwing 
gelaten. 
 
Artikel 34e. Aangepaste uitslagbepaling  
1. Indien dat nodig is om de kandidaat te laten slagen, laat het College voor toetsen en 
examens bij de bepaling van de definitieve uitslag op grond van artikel 23, tweede lid, 
het eindcijfer of de kwalificatie van één vak, of het profielwerkstuk buiten beschouwing. 
2. Een vak bedoeld in het eerste lid kan voor het staatsexamen vwo en havo niet 
bestaan uit het vak Nederlandse taal en literatuur, het vak Engelse taal en literatuur en 
voor zover van toepassing het vak wiskunde A, B of C, bedoeld in artikel 24a, eerste lid, 
onderdeel b. 
3. Het eindcijfer bedoeld in het eerste lid kan niet zijn: 
a. het eindcijfer bedoeld in artikel 24, derde en vierde lid, voor het staatsexamen van 
een leerweg in het vmbo; 
b. het eindcijfer bedoeld in artikel 24a, tweede lid, voor het staatsexamen vwo en havo.  
4. Het eerste lid is alleen van toepassing op een kandidaat die: 
a. in het examenjaar 2021 één of meerdere vakken van het staatsexamen afrondt; 
b. met inbegrip van het vak dat buiten beschouwing wordt gelaten een staatsexamen 
heeft afgerond 
5. Het cijfer of de kwalificatie, bedoeld in het eerste lid, wordt: 
a. opgenomen op de cijferlijst als bedoeld in artikel 28, tweede lid;  
b. betrokken bij de toepassing van artikel 28a. 
6. Bij de berekening, bedoeld in artikel 24, vierde lid, wordt het gewicht bepaald 
voorafgaand aan toepassing van het eerste lid. 
 
B 
 
Na artikel 35 wordt een artikel ingevoegd, luidende: 
 
Artikel 35a. Cijfer profielvak beroepsgerichte leerwegen en gemengde leerweg 
vmbo schooljaar 2020-2021 
1. Het cijfer van het schoolexamen van het profielvak, bedoeld in artikel 47f, derde lid, 
Eindexamenbesluit VO BES, zoals dat artikel luidde op 1 mei 2021, wordt betrokken bij 
de berekening van het rekenkundig gemiddelde, bedoeld in artikel 24, eerste lid, 
onderdeel a. 
2. Deze bepaling vervalt op 1 januari 2032. 
 
C 
 
Hoofdstuk Va. vervalt.  
B12613.K-2 

 
 
Nota van toelichting  
 
I. ALGEMEEN DEEL  
 
1. Doel en inhoud regeling  
 
1.1 Inleiding  
 
Sinds de eerste schoolsluitingen in maart 2020 heeft de covid-19 epidemie een grote 
impact gehad op het onderwijs in Nederland. In het schooljaar 2019-2020 zijn de 
centrale examens als gevolg van de covid-19 epidemie zelfs volledig komen te vervallen. 
Ook dit schooljaar (2020-2021) zijn de omstandigheden waaronder leerlingen naar hun 
eindexamens toewerken heel anders dan normaal. Door alle scholen is sinds de uitbraak 
van de covid-19 epidemie langdurig afstandsonderwijs verzorgd. Daarnaast worden 
examenkandidaten die wel naar school gaan geconfronteerd met coronamaatregelen die 
invloed hebben op de organisatie van het onderwijs. Dit alles heeft ertoe geleid dat 
examenkandidaten kampen met vertragingen en zich niet optimaal hebben kunnen 
voorbereiden op het eindexamen. Eind 2020 bleek uit de COVID-19 monitor van de 
Inspectie van het Onderwijs (hierna: inspectie) weliswaar dat de achterstanden op een 
aantal scholen sinds de start van dit schooljaar zijn afgenomen, maar uit die monitor 
bleek ook dat de achterstanden op het merendeel van de scholen gelijk zijn gebleven of 
1
zelfs zijn vergroot.  
 
De bijzondere situatie waarin het onderwijs op dit moment verkeert, leidt ertoe dat de 
regering zich genoodzaakt ziet om de inrichting van de eindexamens ook in het 
schooljaar 2020-2021 op een bijzondere manier vorm te geven. Dit besluit regelt de 
maatregelen die met betrekking tot het eindexamen en het staatsexamen 2021 zijn 
getroffen. Deze maatregelen, en de daarmee gepaard gaande extra ondersteuning voor 
examenleerlingen en scholen, inclusief de specifieke aandacht voor de afnamecondities 
van het staatsexamen, zijn eerder aangekondigd in de Kamerbrieven van: 20 november 
2,3,4
2020, 16 december 2020 en 12 februari 2021.  
 
1.2 Maatregelen eindexamen 2021 
 
Het voortgezet onderwijs beoogt leerlingen voor te bereiden op een doorstroom naar het 
vervolgonderwijs. Uitgangspunt in de besluitvorming over de eindexamens van dit jaar is 
steeds geweest dat deze doelstelling zo goed mogelijk gehandhaafd moest blijven, en 
dat de waarde van hun diploma niet mocht worden aangetast. Er is naar een balans 
gezocht tussen de belangen van alle eindexamenkandidaten (vo, vso, vavo en 
staatsexamen), de belangen van de scholen of instellingen waarop zij staan 
ingeschreven en de belangen van het vervolgonderwijs. De maatregelen in dit besluit 
zijn er voornamelijk op gericht scholen en examenkandidaten zoveel mogelijk tijd en 
flexibiliteit te bieden. Daarnaast beogen de maatregelen kandidaten die dit jaar zijn 
toegelaten tot het eindexamen of het staatsexamen ook, in ieder geval gedeeltelijk, te 
compenseren voor het verschil in uitgangspositie ten opzichte van kandidaten in andere 
jaren.  
 
In algemene zin kunnen de maatregelen uit dit besluit in twee groepen worden 
onderverdeeld. Ten eerste bevat dit besluit aanpassingen in de wijze waarop het examen 
is opgebouwd en wordt afgenomen. Om scholen en examenkandidaten meer tijd en 
flexibiliteit te bieden in de voorbereiding op en de afname van de examens wordt alle 
kandidaten de mogelijkheid geboden om hun examens te spreiden over twee tijdvakken. 
Ook krijgen zij een extra herkansingsmogelijkheid. In de beroepsgerichte profielvakken 
van het vmbo, komen de centrale schriftelijke en praktische examens (hierna: cspe) te 
vervallen.  
 
                                                 
1
 COVID-19-monitor Inspectie van het Onderwijs meting 3; 24 november 2020; raadpleegbaar via: 
https://www.onderwijsinspectie.nl/documenten/publicaties/2020/11/24/covid-19-monitor-vo-
derde-meting. 
2
 Kamerstukken II, 2020/21, 30079, nr. 113. 
3
 Kamerstukken II, 2020/21, 31289 nr. 437. 
4
 Kamerstukken II, 2020/21, 31289, nr. 442. 
11 
 

 
 
de centrale examens in één tijdvak plaats en is er slechts een beperkte mogelijkheid om 
examens voor het eerst in het (kortere) tweede tijdvak te maken. Dit tijdvak is 
normaliter vooral bedoeld voor het maken van herkansingen. 
 
De keuze om (een deel van) de centrale examens in het eerste of tweede tijdvak af te 
ronden is aan de kandidaat. De kandidaat kan daarin een eigen afweging maken. 
Uiteraard is het wel aan te raden dat de kandidaat voorafgaand aan het maken van deze 
keuze overlegt met de vakdocent. Samen weten zij het best waar de kandidaat staat, en 
wat er nog nodig is om hem zo goed mogelijk voor te bereiden op het eindexamen. 
Daarnaast kunnen zij samen een afweging maken van de voordelen om één of meer 
vakken voor het eerst in het tweede tijdvak te maken ten opzichte van het risico dat de 
kandidaat met die verplaatsing loopt, bijvoorbeeld wanneer hij of zij in het tweede 
tijdvak ziek is. Alle kandidaten moeten vóór de start van de meivakantie (uiterlijk 23 
april) aangeven of ze hun centrale examens voor het eerst in het eerste tijdvak, in het 
tweede tijdvak, of gespreid over die tijdvakken willen maken. Afhankelijk van het type 
examen dat de kandidaat doet (regulier examen of staatsexamen), meldt hij dit bij de 
directeur van de school of het CvTE. Meldt een kandidaat zich niet, of later dan 23 april, 
dan beslist de directeur of het CvTE in welk tijdvak de leerling de toetsen van het 
centraal examen voor het eerst aflegt. De directeur of het CvTE laat in dat geval uiterlijk 
30 april aan de kandidaten weten in welk tijdvak zij voor welke toetsen van het centraal 
examen voor het eerst opgaan. 
 
De resultaten van het schoolexamen dienen uiterlijk één dag voor de aanvang van het 
eerste tijdvak te zijn aangeleverd. Het maakt daarbij niet uit of een kandidaat de toetsen 
van het centraal examen voor het eerst in het eerste of tweede tijdvak aflegt. Voor de 
digitaal flexibele examens geldt dat de resultaten van het schoolexamen één dag voor 
afname van het centraal examen van het betreffende vak moeten zijn aangeleverd. Het 
schoolexamen in het profielvak en het beroepsgericht keuzevak kan tot en met 23 juli 
2021 worden afgesloten. Staatsexamenkandidaten leggen, net als in andere jaren, het 
college-examen na afloop van het centraal examen af. 
 
Extra herkansing centraal examen 
 
Kandidaten krijgen bovenop het herkansingsrecht dat zij onder normale omstandigheden 
voor het centraal examen hebben, de gelegenheid om het centraal examen in een extra 
vak te herkansen. Deze extra herkansing biedt de kandidaat mogelijkheden om 
opgelopen achterstanden te compenseren, zonder afbreuk te doen aan de inhoud van 
het examen. In totaal kunnen zij het centraal examen van twee verschillende vakken 
herkansen. Voor het staatsexamen geldt dat kandidaten twee vakken volledig mogen 
herkansen, dus zowel het centraal examen, als (onderdelen van) het college-examen.  
 
Om de extra herkansing van het eindexamen op scholen te faciliteren, wordt door de 
scholen een derde tijdvak georganiseerd. Kandidaten kunnen er zelf voor kiezen of zij in 
het tweede of derde tijdvak gebruikmaken van hun recht op herkansing. Een kandidaat 
die een deel van zijn centrale examens in het eerste tijdvak maakt, en de rest in het 
tweede tijdvak, mag er voor kiezen om één of twee examens die hij in het eerste tijdvak 
heeft afgesloten in het tweede tijdvak te herkansen. Hij mag er ook voor kiezen om met 
één of beide herkansingen te wachten tot het derde tijdvak. De kandidaat moet zich 
daarbij realiseren dat het derde tijdvak de laatste mogelijkheid biedt om vakken te 
herkansen. Staatsexamenkandidaten leggen, net als in een regulier jaar, hun 
herkansingen in augustus af. Dat gebeurt in het derde tijdvak ten overstaan van het 
CvTE. 
 
Kandidaten die een of meerdere vakken dit schooljaar vervroegd afsluiten, maar voor 
wie dit schooljaar nog geen uitslag kan worden bepaald, hebben geen recht op een extra 
herkansing. Net als in de reguliere situatie geldt voor kandidaten die vervroegd examen 
doen in één of meerdere vakken de herkansingsmogelijkheid van het schooljaar waarin 
zij hun eindexamen afsluiten en opgaan voor het gehele diploma. Zij behouden om die 
reden het reguliere recht op één mogelijkheid tot herkansing van een centraal examen.  
 
De kandidaat die gespreid examen doet en in 2020-2021 in het eerste jaar van het 
gespreid examen zit, heeft recht op alle herkansingsmogelijkheden die gelden in de 
jaren waarin die kandidaat examen doet. In een normaal schooljaar mogen deze 
13 
 

 
 
wordt de aangepaste uitslagbepaling toegepast, waardoor de kandidaat slaagt. 
Uitgangspunt is dat bij ieder wegingsmoment de toepassing van de aangepaste regeling 
omtrent de uitslagbepaling, of gebruikmaking van de uitbreide 
herkansingsmogelijkheden op zichzelf voldoende moet zijn om te kunnen slagen. Het 
voorgaande leidt ertoe dat staatsexamenkandidaten die nadat zij voor het eerst een 
centraal examen hebben afgelegd drie of meer deficiënties hebben, geen vakken kunnen 
herkansen. Daarmee sluit de gewijzigde regeling omtrent de uitslagbepaling aan bij het 
in het Staatsexamenbesluit VO en het Staatsexamenbesluit VO BES verankerde 
uitgangspunt dat kandidaten alleen mogen herkansen als zij door die herkansing ook 
kunnen slagen. De regeling van de aangepaste uitslagbepaling beoogt in dit 
uitgangspunt geen verandering aan te brengen. Dit is anders dan in het regulier 
onderwijs, waar een kandidaat – onafhankelijk van het aantal deficiënties – kan 
herkansen, ook bijvoorbeeld om een cijfer te verbeteren als hij al reeds geslaagd is. 
 
Wijzigingsbevoegdheid Examenreglement en het Programma van toetsing en afsluiting 
 
Het PTA en examenreglement moeten ieder jaar voor 1 oktober worden vastgesteld en 
worden verstrekt aan de leerlingen en de inspectie. Vanwege de bijzondere 
omstandigheden van dit jaar kan het voorkomen dat het noodzakelijk is om ook na deze 
datum nog aanpassingen te doen. Dat kan bijvoorbeeld noodzakelijk zijn om uitvoering 
te kunnen geven aan dit besluit. Om die reden is die mogelijkheid in dit besluit expliciet 
gecreëerd.  
 
 
1.3 Noodzaak en doeltreffendheid 
 
In december 2020 werd door het kabinet een nieuwe lockdown afgekondigd. Bij de 
vormgeving van die lockdown is zoveel mogelijk geprobeerd eindexamenkandidaten te 
ontzien. Dit betekent dat zij met het oog op de voorbereiding op hun eindexamens 
veelal op school les hebben gevolgd. Toch is ook deze groep leerlingen geraakt door de 
maatregelen die zijn genomen om de snelle verspreiding van het covid-19 virus tegen te 
gaan. Die maatregelen hadden invloed op de organisatie van het onderwijs op school, 
maar ook op de thuissituatie. Met behulp van de COVID-19 monitor van de inspectie, de 
peiling onderwijscontinuïteit, de informatie uit het meldpunt schoolsluiting en signalen 
en onderzoeken uit de sector bleek in december 2020 dat een meerderheid van de 
scholen kampte met uitval van fysieke lessen. Daarnaast zijn er examenkandidaten die 
onderwijs hebben gemist door quarantainemaatregelen. Bovendien hebben veel 
kandidaten die dit schooljaar examen doen vorig schooljaar ook een deel van het 
onderwijs gemist als gevolg van de toen geldende coronamaatregelen. Hierdoor zijn 
6
achterstanden ontstaan. Meer recent heeft de opkomst van extra besmettelijke 
varianten van het covid-19 virus de regering – op basis van een advies van het OMT – 
genoodzaakt scholen te verplichten ook op school anderhalve meter afstand te houden. 
Ook deze aanvullende verplichting heeft effect op de manier waarop het onderwijs op de 
scholen wordt verzorgd en op de wijze waarop examenkandidaten zich hebben kunnen 
voorbereiden.  
 
Bij de besluitvorming over de wijze waarop het eindexamen als gevolg van de 
coronamaatregelen in het schooljaar 2020-2021 zou worden afgenomen, speelden twee 
gezichtspunten een rol. Het uitgangspunt was telkens dat de betrokken leerlingen in de 
best mogelijke uitgangspositie moesten worden gebracht om het eindexamen succesvol 
af te ronden. Ten tweede mocht geen afbreuk worden gedaan aan de volwaardigheid 
van het diploma. De volwaardigheid van het diploma is in het bijzonder van belang met 
het oog op de doorstroom naar het vervolgonderwijs. Het eindexamen vormt een 
belangrijk ijkpunt voor de kennis en vaardigheden die leerlingen in het voortgezet 
onderwijs hebben opgedaan. Het centraal examen meet die kennis en vaardigheden op 
objectieve en gestandaardiseerde wijze. De waarde van het diploma als het 
                                                 
6
 Ten aanzien van de achterstanden in de voorbereiding op het eindexamen is sprake van een 
gedifferentieerd beeld. Niet op alle scholen zijn de achterstanden even groot, en ook binnen de 
scholen zijn er op dit punt verschillen te zien. De regering acht het echter van belang dat aan alle 
kandidaten zo veel mogelijk ruimte wordt geboden om zich goed voor te bereiden op het 
eindexamen in dit bijzondere schooljaar. 
15 
 

 
 
kandidaat dit schooljaar niet slaagt. Die kandidaat kan immers alsnog een diploma 
behalen via het staatsexamen of het vavo. Ook komt het regelmatig voor dat kandidaten 
hun beroepsgerichte profielvakken al eerder dan in het laatste schooljaar afsluiten. Het 
besluit bevat aanpassingen voor de eindexamens in het reguliere voortgezet onderwijs 
en in het vavo, evenals voor de staatsexamens. 
 
In de artikelsgewijze toelichting zal nader worden ingegaan op de maatregelen.  
 
3. Lasten voor scholen, instellingen en kandidaten 
 
Regeldruk en compensatie voor extra inspanning scholen 
 
De uitvoering van dit besluit vraagt een extra inspanning van scholen. De eenmalige 
administratieve lasten worden geschat op 9,3 miljoen euro. Aanvullend worden de 
eenmalige inhoudelijke nalevingskosten geschat op € 2,3 mln. Hoe deze bedragen zijn 
opgebouwd wordt in de alinea hieronder toegelicht. In totaal komen deze eenmalige 
regeldrukkosten voor scholen, instellingen en kandidaten uit op afgerond € 12 mln. 
 
Bij de administratieve lasten worden de kosten voor kandidaten en scholen om kennis te 
nemen van de nieuwe maatregelen geschat op € 0,27 mln. De administratieve 
werkzaamheden voor de school en kandidaat zodat kandidaten hun eerste afname van 
het centraal examen kunnen spreiden over het eerst tijdvak en het verlengde tweede 
tijdvak komen uit op een extra last van € 7,6 mln. Daarbij zijn de administratieve lasten 
voor zowel de scholen als kandidaten de extra herkansing inclusief het extra 
herkansingstijdvak georganiseerd door de eigen school € 0,95 mln. Ervan uitgaand dat 
scholen door de maatregelen hun PTA en examenreglement moet aanpassen komt hier 
nog een last van € 0,02 mln. bij. Tot slot is de verwachting dat voor scholen er een extra 
administratieve last bij komt voor het toepassen van de aangepaste uitslagbepaling van 
een € 0,5 mln.  
 
De eenmalige inhoudelijke nalevingskosten om het beroepsgerichte keuzevak dit jaar af 
te ronden als een schoolexamen worden geschat op € 0,65 mln. Daarbij zijn de 
verwachte nalevingskosten van het begeleiden van de examenkandidaten € 1,2 mln. Tot 
slot wordt verwacht dat scholen in totaal € 0,5 mln. extra kwijt zullen zijn aan de 
inhoudelijke nalevingskosten van het aanpassen van het PTA en examenreglement. 
 
Scholen en het personeel worden gecompenseerd voor onder andere de bovengenoemde 
extra werkzaamheden die ontstaan door de uitbreiding van het examenrooster, en de 
overige in dit besluit omschreven maatregelen. Daarbij wordt bekeken op welke wijze 
docenten, onderwijsondersteunend personeel, directeuren en andere betrokkenen 
binnen de school in regio Noord en BES, die in hun eerste vakantieweek doorwerken, zo 
goed mogelijk kunnen worden gecompenseerd.  
 
4. Advies ATR 
 
Het Adviescollege toetsing regeldruk (ATR) heeft een advies uitgebracht over dit besluit. 
Het College acht nut en noodzaak van het besluit voldoende onderbouwd, en constateert 
dat er alternatieven zijn overwogen waarvoor beargumenteerd niet is gekozen. 
Daarnaast geeft het college een aantal adviezen.  
 
Allereerst adviseert het College om in de toelichting te verduidelijken waarom is gekozen 
voor specifieke regels (een beperkter recht op herkansing) voor de examenkandidaten 
van het schooljaar 2019-2020 die een resultaatsverbeteringstoets hebben gemaakt. 
 
Naar aanleiding van dit advies is de toelichting op het recht op herkansing verduidelijkt 
waar het gaat over kandidaten die vorig jaar al vakken vervroegd hebben afgesloten. Er 
is geen sprake van een beperking in hun recht op herkansing. Voor alle kandidaten die 
vakken vervroegd afsluiten geldt het recht op herkansing zoals dat geldt in hun laatste 
leerjaar. Kandidaten die dit jaar één of meer vakken vervoegd afsluiten behouden het 
reguliere recht op herkansing in één vak. Kandidaten die eerder al één of enige vakken 
hebben afgesloten en dit jaar hun examens afronden, hebben recht op een tweede 
herkansingsmogelijkheid. Vorig jaar is bepaald dat het maken van twee 
17 
 

 
 
week van de zomervakantie. Daarnaast worden het CvTE, DUO en Cito zwaarder belast 
dan in andere jaren, omdat het aantal herkansingen wordt uitgebreid. Voor de uitvoering 
van het gehele pakket aan maatregelen is € 84,3 mln. beschikbaar. Deze middelen zijn 
bestemd om scholen en onderwijspersoneel te compenseren voor extra werklast en 
werkzaamheden in de eerste week van de zomervakantie in de regio Noord en BES, 
uitvoeringskosten van de examenketen en (digitale) extra ondersteuning van de 
examenleerlingen in de komende maanden.   
 
9. Inwerkingtreding  
 
Dit besluit treedt in werking op een bij koninklijk besluit te bepalen tijdstip, dat voor de 
verschillende artikelen of onderdelen daarvan verschillend kan worden vastgesteld. 
Gestreefd wordt naar een inwerkingtreding op 16 april 2021. Het besluit wordt zodoende 
tijdig kenbaar gemaakt voor alle betrokkenen.  
 
 
II. Artikelsgewijze toelichting 
 
Artikel I, onderdeel A, Artikel II, onderdeel A, Artikel III, onderdeel A en Artikel IV, 
onderdeel A [artikel 60a EB VO, artikel 47b EB VO BES, artikel 37 Stex VO en artikel 34a 
Stex VO BES ] 
 
Deze artikelen regelen dat de bepalingen uit dit besluit uitsluitend van toepassing zijn op 
de eindexamens en staatsexamens die worden afgenomen in het schooljaar 2020-2021 
of examenjaar 2021. Daartoe wordt dus ook het derde tijdvak van de staatsexamens VO 
en de staatsexamens VO BES gerekend. Ook de examenvakken die in het voorlaatste of 
direct daaraan voorafgaande schooljaar zijn afgesloten vallen binnen het bereik van dit 
hoofdstuk. Ook vakken die als onderdeel van een gespreid examen in schooljaar 2020-
2021 worden afgerond vallen binnen de reikwijdte van deze bepaling. Met de vakken 
van het eindexamen zijn de vakken bedoeld genoemd in de examenbesluiten, zie o.a. 
artikel 11 en 12 e.v. EB VO en VO BES.  
 
 
Artikel I, onderdeel A, Artikel II, onderdeel A, Artikel III, onderdeel A en Artikel IV, 
onderdeel A [artikel 60b EB VO en artikel 47c EB VO BES, artikel 38 Stex VO en artikel 
34b Stex VO BES] 
 
In deze artikelen wordt aan het bevoegd gezag, de examencommissie vavo en het CvTE 
de bevoegdheid verleend om het examenreglement dan wel programma van toetsing en 
afsluiting onder strikte voorwaarden na 1 oktober 2020 te wijzigen. Deze bepalingen 
zijn, gezien de beperkte reikwijdte van dit besluit, uitsluitend van toepassing op het 
eindexamenjaar 2020-2021.  
 
Eerste lid Het bevoegd gezag respectievelijk de examencommissie vavo kan het 
examenreglement en het programma van toetsing en afsluiting alleen onder de volgende 
strikte voorwaarden wijzigen: 
a. Indien onderdelen van het examenreglement of het programma van toetsing en 
afsluiting praktisch onuitvoerbaar zijn als gevolg van de covid-19 epidemie. 
Hierbij kan gedacht worden aan toetsen die als gevolg van de sluiting van 
scholen niet ingehaald kunnen worden.  
b. Indien dat ter uitvoering van de in dit besluit opgenomen bepalingen 
noodzakelijk is. Dat zal bijvoorbeeld het geval zijn voor het eindexamen in het 
beroepsgerichte profielvak dat dit schooljaar alleen uit een schoolexamen 
bestaat en dat moet voldoen aan de deeltaken van het examenprogramma van 
het profielvak.  
Deze wijzigingsbevoegdheid beoogt alleen wijzigingen mogelijk te maken die het 
bevoegd gezag, de examencommissie vavo of het CvTE als gevolg van een feitelijke 
omstandigheid, of als gevolg van dit besluit moeten doorvoeren. Daarbij is het 
uitgangspunt dat een kandidaat door de wijziging van het examenreglement in beginsel 
niet in een slechtere positie wordt gebracht. 
 
Tweede lid Voor het vaststellen van het gewijzigde examenreglement dan wel 
programma van toetsing en afsluiting dient de reguliere procedure te worden doorlopen, 
19 
 

 
 
 
Artikel I, onderdeel A, Artikel II, onderdeel A, [artikel 60d EB VO en artikel 47e EB VO 
BES] 
 
In deze artikelen wordt geregeld dat er een extra derde tijdvak komt dat onder 
verantwoordelijkheid van het bevoegd gezag van de eigen school wordt afgenomen. 
Artikel 3 van het EB VO en artikel 3 EB VO BES zijn daarmee op het derde tijdvak van 
overeenkomstige toepassing. Onder normale omstandigheden valt het derde tijdvak 
onder de verantwoordelijkheid van het CvTE en wordt het tijdvak direct aansluitend op 
het laatste leerjaar afgenomen.  
 
Artikel I, onderdeel A, Artikel II, onderdeel A [artikel 60e EB VO en artikel 47f EB VO 
BES] 
 
Eerste lid Dit lid regelt in de eerste plaats dat de schoolexamens van  het beroepsgericht 
profielvak en het beroepsgerichte keuzevak, in afwijking van artikel 32 EB VO en artikel 
19 EB VO BES, uiterlijk 23 juli worden afgesloten. Overeenkomstig de begripsbepaling 
van het EB VO en EB VO BES wordt het beroepsgericht profielvak aangeduid als het 
profielvak, bedoeld in artikel 26h, eerste lid en 26i van het Inrichtingsbesluit WVO, 
respectievelijk artikel 25, eerste lid en artikel 26, eerste lid van het Inrichtingsbesluit 
WVO BES.  
 
Tweede en derde lid In deze leden  wordt geregeld dat het eindexamen van het 
profielvak in het schooljaar 2020-2021 wordt afgesloten met een schoolexamen in plaats 
van een centraal schriftelijk praktijk examen (cspe). Het schoolexamen in het profielvak 
dient te bestaan uit alle deeltaken van het examenprogramma van het beroepsgerichte 
profielvak. Scholen die reeds een schoolexamen in het beroepsgerichte profielvak 
afnemen en die aan deze voorwaarde voldoen, zijn niet verplicht aanvullende 
schoolexamens te organiseren.  
 
Vierde lid Het bevoegd gezag dient de kandidaat altijd een gelegenheid tot herkansing 
van ten minste een significant onderdeel van het schoolexamen in het beroepsgerichte 
profielvak te bieden. Die verplichting bestaat niet voor zover kandidaten het 
beroepsgerichte profielvak in het schooljaar 2019-2020 hebben afgesloten. Die 
leerlingen hadden onder de regels die destijds van toepassing waren immers reeds het 
recht om een resultaatsverbeteringstoets voor het beroepsgerichte profielvak te maken. 
Het al dan niet uitoefenen van dat recht was niet van invloed op het aantal 
herkansingsmogelijkheden van het centraal examen in een later leerjaar. Omdat de 
inrichting van de herkansingen van schoolexamens tot de bevoegdheid van het bevoegd 
gezag behoort, bepaalt dit besluit uitsluitend dat kandidaten de mogelijkheid moeten 
hebben hun cijfer te verbeteren. Daarbij moet in aansluiting op artikel 35b1 EB VO en 
artikel 22 EB VO BES aan de kandidaat een reële mogelijkheid worden geboden om een 
onvoldoende op te hogen naar een voldoende. Tegelijkertijd hoeft anders dan deze 
artikelen vooronderstellen geen gelegenheid te worden geboden tot herkansing van het 
gehele schoolexamen.  
 
Vijfde lid Op grond van artikel 35, eerste lid EB VO en artikel 21 van het EB VO BES 
wordt het cijfer voor het schoolexamen in het beroepsgerichte profielvak uitgedrukt in 
een cijfer uit een schaal van 1 tot en met 10. Dit lid brengt op dit punt een wijziging 
aan: het schoolexamencijfer voor het beroepsgerichte profielvak moet dit jaar ook 1 
decimaal hebben, omdat dit cijfer, in plaats van het cijfer dat normaliter voor het cspe 
zou worden behaald, meeweegt in de 5,5-regel binnen de uitslagbepaling. 
 
Zesde lid Op grond van artikel 47 EB VO en artikel 35 EB VO BES wordt het eindcijfer 
uitgedrukt in een geheel getal. Dit lid regelt dat indien het cijfer van het schoolexamen 
in het profielvak niet een geheel getal is, dat cijfer moet worden afgerond. Daarbij geldt 
de volgende regel. Indien het eerste cijfer achter de komma een 4 of lager is, wordt het 
cijfer naar beneden afgerond en indien het eerste getal achter de komma een 5 of hoger 
is, wordt het cijfer naar boven afgerond.  
 
Zevende lid Deze bepaling schrijft voor dat het cijfer van het schoolexamen in het 
profielvak wel meegenomen wordt in het rekenkundig gemiddelde van de bij het 
21 
 

 
 
examen te herkansen en voor een ander vak zowel het college-examen als het centraal 
examen. 
 
Artikel I, onderdeel A en Artikel II, onderdeel A, Artikel III, onderdeel A en Artikel IV, 
onderdeel A [artikel 60g EB VO en artikel 47h EB VO BES, artikel 41 Stex VO en artikel 
34e Stex VO BES] 
 
Eerste lid In dit artikel wordt geregeld dat de uitslagbepaling voor het schooljaar 2020-
2021 wordt aangepast. Bij de vaststelling van de uitslag wordt, indien dat nodig is om 
de kandidaat te laten slagen, het eindcijfer of de kwalificatie van één vak buiten 
beschouwing van de definitieve uitslag gelaten. Dit is alleen mogelijk als een kandidaat 
voor alle vakken het volledige examen heeft afgelegd, dus zowel het schoolexamen en – 
voor zover van toepassing – het centraal examen. Volgens de begripsdefinitie moeten 
ook onderdelen van een samengesteld cijfer als vak in de zin van deze bepaling worden 
aangemerkt. Omdat de definitiebepaling voor de staatsexamenbesluiten het begrip 
‘onderdeel’ niet kent, is dit in de staatsexamenbesluiten expliciet bepaald. 
 
De toepassing van de aangepaste uitslagbepaling werkt voor staatsexamenkandidaten 
anders uit dan voor eindexamenkandidaten. Voorafgaand aan de afname van de 
herkansingen beoordeelt het CvTE welke kandidaten die het staatsexamen hebben 
afgelegd met of zonder toepassing van de aangepaste uitslagbepaling geslaagd zouden 
zijn. Wanneer de kandidaat twee deficiënties heeft, krijgt deze de gelegenheid om twee 
vakken te herkansen. Heeft de kandidaat na afloop van de herkansingen nog altijd één 
deficiëntie, dan wordt de aangepaste uitslagbepaling alsnog toegepast. Een kandidaat 
met drie deficiënties heeft geen recht op toepassing van de aangepaste uitslagbepaling, 
of herkansing.  
 
Het buiten beschouwing laten van één vak bij de uitslagbepaling is alleen toegestaan 
voor kandidaten die in één of meerdere vakken in het schooljaar 2020-2021 eindexamen 
hebben afgelegd. Een kandidaat die al zijn eindexamens in een eerder schooljaar heeft 
afgelegd kan dus geen verzoek indienen om een vak buiten beschouwing te laten.  
 
Wanneer één vak buiten beschouwing wordt gelaten betekent dit dat het volledige 
eindcijfer (cijfer schoolexamen of college-examen en cijfer centraal examen) buiten 
beschouwing blijft in de uitslagbepaling. Het is niet mogelijk om, wanneer een vak zowel 
een schoolexamen (of college-examen) als een centraal examen heeft, slechts één van 
deze onderdelen buiten beschouwing te laten bij de uitslagbepaling. De mogelijkheid om 
een vak niet te betrekken bij de uitslagbepaling staat los van het recht op herkansing, 
als bedoeld in artikel 60f EB VO of artikel 47g EB VO BES.   
 
Tweede lid Het vak dat buiten beschouwing wordt gelaten bij de vaststelling van de 
uitslagbepaling mag geen kernvak zijn. Een kernvak kan door een kandidaat ook 
gekozen zijn en geen verplicht onderdeel uitmaken van het eindexamen. Dat geldt in het 
bijzonder voor het eindexamen havo voor het vak wiskunde A of B. Wil de kandidaat een 
kernvak niet laten meetellen dat geen verplicht onderdeel van het eindexamen vormt, 
dan kan de kandidaat dat vak slechts op grond van de bestaande regeling omtrent de 
uitslagbepaling laten vallen. Deze mogelijkheid blijft naast de aanpassing in de 
uitslagbepaling bestaan. Overigens zij hier expliciet opgemerkt dat de leerwerktrajecten 
ook onder deze regeling vallen. 
 
Derde lid Het eindcijfer dat op grond van het eerste lid buiten beschouwing wordt 
gelaten kan niet het gehele combinatiecijfer zijn. In de basisberoepsgerichte leerweg en 
de kaderberoepsgerichte leerweg gaat het hierbij om het gemiddelde van de eindcijfers 
van alle beroepsgerichte keuzevakken die als het eindcijfer van één vak worden 
aangemerkt. In de gemengde leerweg gaat het hierbij om het gemiddelde van de 
eindcijfers van het profielvak en alle beroepsgerichte keuzevakken die als het eindcijfer 
van één vak worden aangemerkt. Voor het eindexamen vwo en havo gaat het om het 
gemiddelde van de eindcijfers van de volgende onderdelen, voor zover een eindcijfer is 
bepaald: maatschappijleer, culturele en kunstzinnige vorming en het profielwerkstuk en 
de onderdelen die het bevoegd gezag hier aan kan toevoegen. Het is alleen mogelijk het 
eindcijfer van één vak buiten beschouwing te laten. Dat kan ook een onderdeel van of 
een vak zijn dat deel uitmaakt van een combinatiecijfer.  
 
23 
 

